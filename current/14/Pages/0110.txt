anat. og antropologiske; førstnævnte, hvis Bet.
ikke er særlig stor, er næsten alle fremkomne
før Aarhundredskiftet og behandler mange
forskellige Emner fra Hvirveldyrenes Omraade,
saasom Fiskenes Hvirvelsøjle, Lemmeknogler
og Hudskelet, Tarmkrøsets Bygning,
Mammæorganerne m. m.; senere hen blev det
imidlertid navnlig Studiet af de ældste
Menneskerester, der næsten udelukkende optog hans
Interesse. Med stor Energi undersøgte han ikke
blot saa vidt muligt alle de i Museerne
opbevarede Knoglerester, men besøgte desuden de
opr. Findesteder, ja lod endog stundom ny
Gravninger foretage. Resultaterne, som han
dels fremkom med paa de videnskabelige
Kongresser, dels har offentliggjort i talrige
Tidsskriftartikler, vakte, sikkert med Rette,
adskillig Kritik; en utvivlsom Fortjeneste har han
dog sikkert indlagt sig ved sin stærke
Fremhævelse af den store Bet., som Studiet af
Nutidens »vilde« Menneskeracer har for
Forstaaelsen af Europas ældste Befolkning. Et
værdifuldt Materiale til en saadan
sammenlignende Undersøgelse skaffede han selv til Veje
under et Ophold i Australien 1904—07. Af hans
herhen hørende Værker kan nævnes den let
tilgængelige »Entstehung und Entwicklung des
Menschengeschlechtes« (i Kramer: »Weltall u.
Menschheit«, Bd 2 1902). (<sp>Litt</sp>.: <sp>R. Wegner</sp>,
»H. K.« i »Anatom. Anzéiger«, Bd 48 [[1916]).
<i>R. H. S.</i>
</chapter>

<chapter name="Klabautermand">
<b>Klabautermand,</b> tysk Betegnelse for
Skibsnissen; sjælden i Dansk (»Klabontermand«).
(<sp>Litt</sp>.: <sp>Feilberg</sp>, »Nissens historie« [1919,
S. 103]).
<i>(A. O.). H. El.</i>
</chapter>

<chapter name="Klaczko, Julian">
<b>Klaczko</b> ['klat∫kå], <sp>Julian</sp>, opr. <sp>Juda</sp>,
polsk politisk Forf., f. 6. Novbr 1828 i Vilna af
jødiske Forældre, d. 26. Novbr 1906. Han viste
tidlig en ualmindelig Begavelse; 1839 blev et
Digt af ham trykt i et Blad i Petrograd, og
senere oversatte han et større Digt af
Mickiewicz paa Hebraisk samt udgav 1842 en Samling
hebraiske Digte og Fortællinger. Efter at have
studeret i Königsberg drog han 1849 til Paris,
hvor han blev døbt og sluttede sig til de
liberale Katolikker under Falloux og
Montalembert. Han blev Underbibliotekar ved den
lovgivende Forsamling og skrev Artikler i <i>Revue
des deux Mondes</i> om Nutidens politiske
Historie, der senere udgaves som særskilte Skr.
Især vakte <i>Deux négociations de la diplomatie
européenne</i> (1864—65) (oversat paa Dansk som
»Europa, Polen og Danmark i 1863—64« [1866])
og <i>Les préliminaires de Sadowa</i> (1868—69)
megen Opsigt, fordi de paaviste de hemmelige
Traade og Underhandlinger, som havde ført til
Tildragelserne 1863—66. Grev Beust kaldte ham
1869 til Hofraad i det østerr.
Udenrigsministerium, men han tog Afsked n. A., da han
valgtes til den galiziske Landdag og derfra til
Underhuset. Han tog her Ordet for et Forbund
med Frankrig imod Preussen og hævdede
Østerrigs Interesse i Oprettelsen af et frit
Polen. Sygdom nødte ham dog allerede 1872 til
at opgive sin Stilling, og 1875 vendte han
tilbage til Paris. Et nyt Skr., <i>Deux chanceliers</i>
(Gortschakov og Bismarck) gjorde 1876 stor
Opsigt og oplevede hurtig 3 Oplag. Af andre
Skr fra hans Haand bør nævnes <i>Une annexion
d'autrefois</i>, ɔ: Lithauens Tilknytning til Polen
(1859), <i>L'agitation unitaire en Allemagne</i> (1862)
og <i>Causeries florentines</i> (om Dante, Petrarca
o. fl. 1880). Endvidere udgav han Mickiewicz'
Breve 1861.
<i>E. E.</i>
</chapter>

<chapter name="Kladde">
<b>Kladde,</b> se <sp>Bogholderi</sp>, S. 556.
</chapter>

<chapter name="Kladeos">
<b>Kladeos,</b> Biflod til Alfeios, i det gr.
Landskab Elis paa Peloponnes; den løb tæt forbi
den olympiske Festplads (se <sp>Olympia</sp>).
Flodguden K. var iflg. Pausanias den Flodgud,
der næst Alfeios var Genstand for størst
Dyrkelse fra Eliernes Side. Paa Østgavlen af
Zeus-Templet i Olympia er yderst i Hjørnerne
Alfeios og K. anbragte som Tilskuere ved Pelops'
og Oinomaos' Væddekørsel.
<i>H. A. K.</i>
</chapter>

<chapter name="Kladno">
<b>Kladno,</b> By i Tschekkoslovakiet, 25 km V.
for Prag, har (1910) 19000 Indb. K. er
Midtpunktet i en paa Kul og Jern rig Egn.
Jernværket, der tilhører Prager
Jernindustriselskab, er et af de største i Tschekkoslovakiet;
endvidere findes et Støbestaalværk samt
Kulgruber, hvoraf Statsjernbanerne ejer nogle.
<i>G. Ht.</i>
</chapter>

<chapter name="Kladodier">
<b>Kladodier,</b> d. s. s. <sp>Fladskud</sp>.
</chapter>

<chapter name="Kladrup">
<b>Kladrup,</b> tidligere kejserl. østerr. Hofstutteri
i Böhmen, hvor man siden Beg. af 17. Aarh.
har drevet Avl med Heste af sp.-ital.
Afstamning.
<i>(C. G. B.).</i>
</chapter>

<chapter name="Kladsko">
<b>Kladsko,</b> se <sp>Glatz</sp>.
</chapter>

<chapter name="Klage">
<b>Klage.</b> I dansk og norsk Retssprog forstaas
herved en — i Reglen skriftlig — Henvendelse
til Øvrighed ell. Domstol, hvori man anmoder
denne om at sætte sig i Bevægelse i
Anledning af et ell. andet retstridigt Forhold.
Falske Angivelser og Klagemaal er strafbare
efter Reglerne i dansk Straffelovs Kap. 22 og
norsk Straffelovs Kap. 16. Der tales om K. til
<sp>Politiet</sp>, naar nogen anmoder dette om at
indlede Undersøgelse mod en anden i
Anledning af et af denne udvist formentlig
strafbart Forhold, og om K. til
<sp>Forligskommissionen</sp>, naar nogen anmoder denne om
at indkalde Modparten til Forligsprøve. Før
Retsplejelovens Ikrafttræden taltes ogsaa om
K. til <sp>Politiretten</sp> i private Politisager
ell. til <sp>Gældskommissionen</sp> i smaa
Gældssager o. s. fr. I en alm. dansk og norsk
Civilproces bruges ikke K. til Retten, men
derimod Stævning til Modparten.
<i>E. T.</i>
</chapter>

<chapter name="Klagenfurt">
<b>Klagenfurt</b> ['kla.g<sub>ə</sub>nfort] (slovenisk
<sp>Celovec</sp>), By i Østerrig, Hovedstad i Provinsen
Kärnten i Nærheden af Draves Biflod Glan„
ligger i en smuk Egn, er regelmæssigt bygget
og har fire Forstæder. K. er Sædet for
Provinsregeringen, en Landret, Fyrstebiskoppen
og Domkapitlet af Gurk og har (1914) 31000
Indb., næsten alle tyske. Der findes en
Domkirke, der opr. er bygget af Protestanter,
men 1603 overgivet til Jesuitterne, et Museum,
et Overgymnasium, en Overrealskole, et
Lærerseminarium, en Haandværket, en Industri- og
en Landboskole. Industrien beskæftiger sig med
Fabrikation af Maskiner, Læder, Tobak,
Blyhvidt og Klæde. Handelen er væsentlig baseret
paa Bjergværksdriftens Frembringelser.
Omegnen er rig paa Borgruiner og Slotte, fra
det nærliggende Kreuzberg findes en prægtig
