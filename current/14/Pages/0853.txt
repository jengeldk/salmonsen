Ligningen <i>r</i> = <i>f</i> (Θ, ψ) vil, hvis Polen ligger inden
for Fladen, fremstilles ved ∫2π o ∫π 1/2 o [(Θ,ψ)]<sup>3</sup> sinΘ
<i>d</i>Θ · <i>d</i>ψ. Med Hensyn til selve Udtrykkene
for de forsk. Rumfang henvises til Artiklerne
om de respektive Legemer.
<i>Chr. C.</i>
</chapter>

<chapter name="Kubba">
<b>Kubba</b> (arab.) betyder hvælvet Bygning,
Hvælving og bruges særlig som Betegnelse for
de i hvælvet Form opførte
Gravmindesmærker. Det er det samme Ord, som i en anden
Bet. og med vedføjet Artikel gennem det sp.
<i>alcoba</i> har udviklet sig til vort <i>Alkove</i>, egl.
Tilbygning, tilbygget Rum.
<i>J. Ø.</i>
</chapter>

<chapter name="Kube ell. Kuge">
<b>Kube</b> ell. <sp>Kuge</sp> kaldes den tenformede,
af Vidier flettede Kurv med tragtformet
Indgang (Kalv) i den ene ell. i begge Ender, som
bruges til Aalefangst; den anvendes enten som
Afslutning paa Aaleruser, hvilken Brug dog er
aftaget meget i de senere Aar, ell. som
selvstændigt Fiskeredskab, hvor Ruser vanskeligt
kan anbringes (Havne, Bornholms Klippekyst).
<i>C. V. O.</i>
</chapter>

<chapter name="Kubebeolie">
<b>Kubebeolie,</b> d. s. s. <sp>Cubebeolie</sp>.
</chapter>

<chapter name="Kubeber">
<b>Kubeber,</b> se <sp>Peber</sp> og <sp>Peberfamilien</sp>.
</chapter>

<chapter name="Kubelik, Jan">
<b>Kubelik,</b> <sp>Jan</sp>, bøhmisk Violinvirtuos, f. i
Michl ved Prag 5. Juli 1880, studerede under
Sevčik ved Prag-Konservatoriet og har
foretaget omfattende Koncertrejser baade i den gl.
og den ny Verden.
<i>S. L.</i>
</chapter>

<chapter name="Kubera">
<b>Kubera,</b> se <sp>Kuvera</sp>.
</chapter>

<chapter name="kubere">
<b>kubere</b> (mat.) et Tal vil sige at opløfte det
til 3. Potens (se <sp>Kubus</sp>); at k. et Legeme er
at bestemme dets Rumfang (se <sp>Kubatur</sp>).
<i>Chr. C.</i>
</chapter>

<chapter name="Kubetshi">
<b>Kubetshi</b> [ku'bæt∫<sub>i</sub>], <sp>Kubatshi</sp>, et lille
Kaukasus-Folk, hørende til Lesghierne, bor i
Souleukas Dal i Prov. Daghestan. Den største
By er K. med c. 6000 Indb., fabrikerer Klæde,
Sjaler, Vaaben etc.
<i>M. V.</i>
</chapter>

<chapter name="Kubikenhed">
<b>Kubikenhed,</b> d. s. s. <sp>Rumfangsenhed</sp>,
se <sp>Rumfang</sp>.
</chapter>

<chapter name="Kubikindhold, Kubikmaal">
<b>Kubikindhold, Kubikmaal</b> (mat.). Et
Legemes K. er deits Rumfang udtrykt ved en kubisk
Rumfangsenhed.
<i>Chr. C.</i>
</chapter>

<chapter name="Kubikrod">
<b>Kubikrod</b> (mat.) af et Tal <i>N</i> kalder man et
Tal, som opløftet til 3. Potens giver <i>N</i>; den
betegnes ved ∛<i>N</i>. Er <i>N</i> reel, har K. altid een
og kun een reel Værdi, hvis Fortegn er det
samme som <i>N</i>'s; K. er irrational, medmindre
<i>N</i> er den 3. Potens af et helt Tal ell. en Brøk.
Tilnærmelsesværdier til ∛<i>N</i> kan beregnes ved
Logaritmer ell. ved flg. Metode, hvor <i>N</i>
foreløbig forudsættes positiv hel. Betegnes det hele
Tal i K. ved 10<i>a</i> + <i>b</i>, hvor <i>b</i> er Enernes
Ciffer og <i>a</i> Tallet skrevet med de foranstaaende
Cifre, skal Ligningen <i>N</i> = (10<i>a</i> + <i>b</i>)<sup>3</sup> + <i>R</i> =
1000 <i>a</i><sup>3</sup> + 300 <i>a</i><sup>2</sup> <i>b</i> + 30 <i>ab</i><sup>2</sup> + <i>b</i><sup>3</sup> + <i>R</i> søges
tilfredsstillet saaledes, at <i>a</i> er positiv hel, <i>b</i> et
Ciffer, <i>R</i> positiv, idet tillige <i>R</i> skal blive
negativ, hvis <i>b</i> forhøjes med en Enhed, <i>a</i><sup>3</sup> er
Kubiktallet nærmest lavere end det Tal, <i>N</i><sub>1</sub>,
der faas ved af <i>N</i> at bortkaste de 3 sidste
Cifre; kan <i>a</i><sup>3</sup> ikke bestemmes ved en
Kubiktalstavle, maa man behandle <i>N</i><sub>1</sub>, som her <i>N</i>
o. s. v. <i>b</i> maa være mindre end <i>N</i> — 1000 <i>a</i><sup>3</sup> / 300 <i>a</i><sup>2</sup>.
Man prøver med det nærmest lavere Ciffer;
gør det <i>R</i> negativ, prøver man med det næste
under dette o. s. v. Regningen kan for <i>N</i> =
834516 opstilles saaledes, idet Nuller paa
Tallenes sidste Pladser bortkastes:
<table>
<td r>∛8341516<td>=<td>94
<td r>7291<td>=<td>1000 <i>a</i><sup>3</sup>
<td r>105 516<td>=<td><i>N</i> — 1000 <i>a</i><sup>3</sup>
<td r>(243<td>=<td>300 <i>a</i><sup>2</sup>)
<td r>972<td>=<td>300 <i>a</i><sup>2</sup> <i>b</i>
<td r>432<td>=<td>30 <i>ab</i><sup>2</sup>
<td r>64<td>=<td><i>b</i><sup>3</sup>
<td r>101 584<td>=<td>
<td r>3932<td>=<td><i>R</i>.
</table>

Vil man finde ∛<i>N</i> med <i>p</i> Decimaler, maa man
uddrage K. af <i>N</i> efterfulgt af 3<i>p</i> Nuller paa
ovenangivne Maade og i Resultatet afskære <i>p</i>
Decimaler. Er <i>N</i> en Decimalbrøk, tilføjer man
Nuller, indtil Decimalantallet bliver et
Multiplum 3<i>p</i> af <i>p</i>, uddrager K. uden Hensyn til
Kommaet og afskærer <i>p</i> Decimaler i
Resultatet. Om K.'s imaginære Værdier henvises til
<sp>komplekse Tal</sp> og om K.'s Behandling i
øvrigt til <sp>Rod</sp>.
<i>Chr. C.</i>
</chapter>

<chapter name="Kubiktabel">
<b>Kubiktabel</b> er en Tabel over Cylindres ell.
retvinklede, 4-sidede Prismers Rumindhold;
aim. er der i en K. dobbelt Indgang: vandret
for Tværmaalet og lodret for Længden; K.
bruges meget i Skovbruget, Træhandelen og
Trævarefabrikationen til at give Oplysning om
Træstammers ell. Tømmerstykkers Indhold af
Ved.
<i>C. V. P.</i>
</chapter>

<chapter name="Kubiktal">
<b>Kubiktal</b> (mat.) er de 3. Potenser af
Talrækkens hele Tal.
</chapter>

<chapter name="Kubin, Alfred">
<b>Kubin</b> ['ku.bi.n], <sp>Alfred</sp>, tysk-østerr. Tegner
og Illustrator, f. 1877 i Böhmen. Han blev
uddannet paa Salzburg Kunstindustriskole og i
München (under Schmitt & Raute) og vakte megen
Opsigt 1903 med en Mappe med Tegninger af
stærkt samfundskritisk Art. I disse Arbejder
har han udfoldet de Egenskaber, der saa
nogenlunde kendetegner ogsaa hans senere Værker:
en frodig Fantasi, Idérigdom og digterisk
Kraft, som hans formende Evne ikke staar
Maal med. Senere blev han især Illustrator og
viste her Paavirkning fra vidt forsk. Side;
Beardsley, Klinger, Rops m. fl., derefter
Slevogt; han illustrerede især Poe, ogsaa sit eget
Værk »Die andre Seite«, »Profeten Daniel« m.
v. Bl. Tegninger og Raderinger kan nævnes
Suiten »Totentanz«. Paa Deutsche Werkbunds
Udstilling 1918 i Kbhvn saas en Del
Raderinger af K.: Tigre, Tyv m. v. (<sp>Litt</sp>.: <sp>H.
Esswein</sp>, »A. K.« [1919]).
<i>A. Hk.</i>
</chapter>

<chapter name="Kubinskoje">
<b>Kubinskoje</b> ['kub<sub>i</sub>nsk<sub>å</sub>j<sub>ə</sub>], <sp>Osero</sp>, Sø i det
nordlige Rusland, Guv. Vologda, er 435 km<sup>2</sup> stor
og har Afløb gennem Dvina's vestlige Kildeflod
Suchona. Søen er meget lavvandet, saa at der
kun er et smalt sejlbart Løb i Midten; den
spiller derfor kun ringere Rolle for Trafikken, men
større ved sin store Fiskerigdom.
<sp>K.-Kanalen</sp> forbinder Dvinas og Volgas Flodsystemer.
<i>G. Ht.</i>
</chapter>

<chapter name="kubisk">
<b>kubisk</b> (mat.), terningformet. Et Polynomium
ell. en Ligning af 3. Grad kaldes k. (se
<sp>Kubus</sp>).
<i>Chr. C.</i>
</chapter>
