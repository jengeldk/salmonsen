derhos en Mand med stærke Interesser for
Læsning og Studier deltog han i sine senere Aar
personlig ikke synderlig i
Forretningsvirksomheden. Sit Otium benyttede han bl. a. til
litterære Sysler og udgav forsk. Overs. af religiøse
og religionsfilosofiske eng. Skr. Sine gode og
udstrakte Forbindelser i England vedligeholdt han
helt til sin Død. Hans store og noble
Godgørenhed skabte den virkelig fornemme
Handelsmand Hengivenhed i vide Kredse.
<i>(J. B. H.). Edv. B.</i>
</chapter>

<chapter name="Konow, Karl">
<b>Konow</b> [ko'no], <sp>Karl</sp>, norsk Maler, f. i
Søndre Aurdal i Valdres 4. Septbr 1865. Han
tog 1889 jur. Embedseksamen, men havde
allerede forud herfor studeret Malerkunst en kort
Tid i Weimar under Kalkreuth's Ledelse. Fra
Høsten 1889 studerede han et halvt Aars Tid i
Paris under Bonnat og Cormon, 1892 og 1894
nogen Tid i München. Han opholdt sig
1899—1901 væsentlig i Rom samt 1901—04 i Paris. De
flg. to Aar boede han vekselvis i Norge og
Danmark, 1906—09 i Firenze og Rom. K. begyndte
som naturalistisk Friluftsmaler, men sluttede
sig snart til 1890'ernes nyromantiske Retning og
har modtaget stærke Indtryk af den tidligere
ital. Renaissanees Kunst. Hans Arbejder
rummer mere Gemyt og dyb personlig Følelse end
Originalitet og Sikkerhed i Holdning. Han har
malet baade Landskaber og gode Portrætter og
har været inde paa det religiøs-symbolistiske
Maleri. Han har afholdt Separatudstillinger i
Kria, Kbhvn, Göteborg, Berlin og München og
har deltaget i fl. internationale Udstillinger, bl.
a. i Paris 1900, hvor han fik en Medaille,
udstillede jævnlig paa Statens Udstilling i Kria
1890—1904.
<i>C. W. Sch.</i>
</chapter>

<chapter name="Konow, Sten">
<b>Konow</b> [ko'no], <sp>Sten</sp>, norsk Orientalist,
foregaaendes Broder, f. i Søndre Aurdal
(Valdres) 17. April 1807, blev Student 1884, <i>cand.
mag.</i> 1891, efter at han bl. a. 1886—87 havde
studeret i Halle a. S. og senere nogen Tid
gjort Tjeneste ved Universitetsbiblioteket i
Kria. 1890—91 udgav han »Norsk
Lommekonversations Leksikon«. Efter Embedseksamen
rejste han til Halle for især under Pischel at
fortsætte paabegyndte Studier i indisk Filologi
og tog 5. Maj 1893 Doktorgraden der (»Das
Sãmavidhānabrāhmana. Ein altindisches
Handbuch der Zauberei. Eingeleitet ü. übersetzt«
[Halle a. S. 1893]). Fra 1. Febr 1894 til Udløbet
af 1896 var han ansat som »Hilfsbibliotekar«
ved det kgl. Bibliotek i Berlin. Han vendte
derpaa hjem til Norge, ansat som Stipendiat
i ind. Filologi ved Univ. i Kria fra Juli 1896;
fra Juli 1899 Docent i samme Fag. Han har,
foruden med Studiet af den ældre ind. Litt.,
navnlig beskæftiget sig med dels den
buddhistiske (»Zwei Erzählungen aus der Rasavâbinî«
[i »Zeitschr. d. deutsch. morgenl. Ges.«, 1889];
»Vedehathera« [i Kria Vid. Selsk.'s Skr 1895,
II, Nr 4]), dels Prakrit-Litteraturen, bl. a. en ny
Udg. af »Rājaśekharas Karpuramañjarī« (i
<i>Harvard Oriental Series</i>, Nr 6). Sammen med Karl
Fischer var han fra Oktbr 1898 til Marts 1899
Redaktør af Ugebladet »Ringeren« og af det
officielle Værk om Norge til Paris-Udstillingen
1900.

I Efteraaret 1900 fik han Tilbud om en Post
som <i>Assistant of Sanskrit</i> ved <i>Harvard
University</i>, men kom ikke til at tiltræde denne
Stilling, idet han Novbr s. A. blev ansat som
Assistent ved Dr. Grierson's <i>Linguistic Survey of
India</i>. I denne Stilling arbejdede han først i
Camberley (England) og siden, fra 1903, i Kria.
Efteraaret 1906 tiltraadte han en Post som
<i>Government Epigraphist for India</i>. Som saadan
berejste han i de flg. Aar Birma, Bengalen,
United Provinces, Bombay Presidency, Madras
og Kashmir og deltog i de store Udgravninger
ved Sarnath nær Benares. Efteraaret 1908
vendte han tilbage til Kria og overtog atter sin
Docentpost i ind. Filologi. Herfra blev han dog
snart kaldet til det ind. Professorat ved det
nyoprettede Hamburg'ske Univ., indtil han 1919
overtog Embedet som Prof. i ind. Sprog og
Historie ved Kria Univ. Af hans senere
Produktion maa fornemmelig nævnes en Række Bd af
<i>Linguistic Survey of India</i>, saaledes <i>Tibetan.
Himalayan Dialects, North Assam Group.
Kachin, Kuki-Chin and Burma Groups</i> (i Bd 3),
<i>Mundā and Dravidian Languages</i> (Bd 4),
<i>Marāthī Languages</i> (Bd 7), <i>The Bhīl Language</i> (Bd
9). En hel Del mindre Afh. og Anmeldelser
har han leveret til skandinaviske og
udenlandske Tidsskrifter, fornemmelig »Nordisk
Tidsskrift«, »Samtiden«, »Maal og Minne«, »Kunst
og Kultur«, »Zeitschr. d. Deutsch. Morgenl.
Gesells.«, »Hamburgische Forschungen«,
<i>Journal of the Royal Asiatic Society</i>. <i>Indian
Antiquary</i>, <i>Epigraphia Indica</i>, som han har
redigeret fra Bd 9 P. 4, o. fl. Han har endvidere
udgivet <i>Catalogue of the Library of the Director
General of Archæology</i> (Kalkutta 1908), og
udarbejdet Afsnittet »Das ind. Drama« i
»Grundriss der indo-arischen Philologie«, II, 2
(Berlin 1920), et meget omfattende Arbejde, som
er udført med største Sagkundskab og Omhu.
<i>(K. F.). D. A.</i>
</chapter>

<chapter name="Konow, Thomas">
<b>Konow</b> [ko'no], <sp>Thomas</sp>, Broder til
ovenn. August K., norsk Søofficer, »den sidste
Eidsvoldsmand«, f. i Bergen 10. Oktbr 1796, d.
i Kria 10. Oktbr 1881, gennemgik fra 1808
Søkadetakademiet i Kbhvn og udnævntes Febr
1813 til Officer. 1814, da han var tjenstgørende
paa Briggen »Lolland«, blev han, endnu ikke
18 Aar gl, valgt til Medlem af Rigsforsamlingen
paa Eidsvold som Repræsentant for Marinen. I
det politiske Liv kom han senere hen ikke til
at spille nogen Rolle — han var dog Medlem af
Stortinget 1839 —; derimod blev hans
administrative Talent og teoretiske Kundskaber paa
anden Vis udnyttede i det Offentliges Tjeneste.
Saaledes var han 1817—48 knyttet til
Søkadetinstituttet i Fredriksværn som Lærer i
Matematik, var derefter 1848—60 Chef for Hortens
Værft og blev i det sidstnævnte Aar udnævnt til
Kontreadmiral og Chef for Marinekommandoen.
Fra denne Stilling fik han 1869 efter Ansøgning
Afsked. Han var 1861 Medlem af den under
Kong Karl's Besøg i Frankrig og England
nedsatte Interimsregering og deltog i forsk. af de
fra Tid til anden nedsatte Kommissioner vedk.
Marinens reglementariske Bestemmelser og
Undervisningsvæsen. Han blev som den længst
levende af Eidsvoldsmændene begravet paa
Statens Bekostning.
<i>(O. A. Ø.). Edv. B.</i>
</chapter>
