et stort Antal forsk. Former af K. indrettede
efter den forsk. Drivkraft ell. særlige
Anvendelse. Som Drivkraft kan anvendes
<sp>Haandkraft</sp>, <sp>Dampkraft</sp>, <sp>hydraulisk
Kraft</sp> og i den senere Tid navnlig
<sp>elektrisk Kraft</sp>; i enkelte Tilfælde er ogsaa
komprimeret Luft anvendt i dette
Øjemed. Hver af disse forsk. Former af Drivkraft
kræver sin særlige Form af det til Hejsningen
anvendte Spil, hvorimod K.'s øvrige Dele
(Kranstativet m. m.) i det hele er uafhængige
af Drivkraftens Art, men afhængige af den
særlige Anvendelse og de lokale Forhold. Alm.
K. kan henføres til flg. Klasser 1)
<sp>Trebens</sp>- eller <sp>Mastekraner</sp>, 2)
<sp>Drejelige K.</sp>, 3)
<sp>Løbekraner</sp> og 4) <sp>Brokraner</sp>.

1) <sp>Trebenskranen</sp>
bestaar af 3 Skraastivere,
der er forbundne
foroven. Ved at flytte
det ene af
Benene forneden
vil K.'s
Top, i
hvilken en Hejseblok af et Trisseværk er ophængt,
kunne bevæges frem og tilbage efter en
Cirkellinie. Hejsekæden føres fra Trisseværket hen
til et faststaaende Spil (Haandspil ell.
Dampspil). Flytningen af det ene Ben kan foregaa
ved en Skrue med Møtrik ell. Tandhjul og
Tandstang, og alle tre Ben har bevægelige Led
ved Enderne. Byrden, der ophænges i
Trisseværket, kan altsaa ved disse K. hejses samt
bevæges efter en ret Linie. Trebenskraner
benyttest mest ved Skibsmonteringsarbejde og kan
enten være fast opstillede paa Kajen ell.
anbragte paa en Pram (flydende K.). I St f. de
tre Ben anvendes almindeligvis nu en
Udlægger, bestaaende af en Gitterkonstruktion af
firkantet Tværsnit, indrettet saaledes, at den kan
vippe om den forreste Kant, hvorved Byrden
føres frem og tilbage. Bevægelsen foregaar ved
Hjælp af en skrueskaaren Spindel ell. ved et
Spil med Trisseværk.

2) <sp>Drejelige K.</sp> kan hæve Byrden og føre
den rundt i en Cirkel. For nogle Kranformers
Vedk. kan Radius i denne Cirkel varieres,
saaledes at K. behersker et cirkulært Areal.

Fig. 1 viser en drejelig K., saaledes som den
anvendes ved <sp>Kajer</sp>, <sp>Banestationer</sp> o.
a. St. i det fri, hvor den ikke kan støttes
foroven. K. bestaar af en lodret Søjle, den
saakaldte <sp>Stamme</sp>, som er forsvarlig fastboltet
til K.'s Fundament, en muret Blok af en
saadan Størrelse og Vægt, at K. med største Byrde
ikke kan vælte den. Paa Kranstammens
øverste Del og drejelig om samme er K.'s
bevægelige Del ophængt, bestaaende af et <sp>Stativ</sp> i
Forbindelse med en skraatstillet Stiver,
<sp>Udlæggeren</sp>, hvis Top er forbunden med
Stativet ved Jernstænger (ell. Kæder), og hvis
nederste Ende er forsynet med et Hjul, der
under K.'s Drejning løber paa selve
Kranstammen ell. en med denne
forbunden konisk Flade. Stativet
bestaar af 2 Støbejernsplader, som er
forbundne ved 2 Tværstykker, det
ene foroven ved Stammens øverste
Ende, i hvilken en Tap er anbragt,
og det andet forneden oven over
Fundamentpladen. I disse
Stativplader findes Lejer for Spillets
Aksler. Spillet forsynes med Tromle,
Hjuludvekslinger og Bremse samt
undertiden med flere Mellemaksler,
saa at de smaa Byrder kan løftes
med større Hastighed end de store.
Fra Spiltromlen føres Hejsekæden ell. Tovet
over en Skive, der er anbragt paa,
Udlæggerens øverste Ende, og i Enden af Kæden er
anbragt en Krog med Kugle, eller — som vist
paa Fig. 1 — Kædeenden fastgøres i
Udlæggeren, og der indskydes en løs Skive med Krog,
hvorved Byrden kommer til at hænge i
»dobbelt Part«. Ved denne Anordning kan man hejse
en dobbelt saa stor Byrde, men kun med den
halve Hastighed. K.'s <sp>Svingning</sp> kan ved
smaa K. foregaa ved at trække i et Tov i
Udlæggeren; ved større K. anbringes et Tandhjul
paa Fundamentpladen, med hvilket et Drev er
i Indgribning. Dette Drevs Aksel hviler i Lejer
paa Stativet, og Akselen drejes ved
Tandhjulsudvekslinger rundt, hvorved K. svinges.

Den i Fig. 1 viste K. er indrettet til at
bevæges med Haandkraft. I Modsætning dertil

<img>Fig. 1. Drejelig Kran (Haandkraft).</img>

<img>Fig. 2. Transportabel Dampkran.</img>
