<i>Cyclomelopa</i>, II. <i>Catometopa</i>, III. <i>Oxyrrhyncha</i>,
IV. <i>Oxystomata</i>. Til I. hører af Hovedformer
<sp>Taskekrabben</sp> (<i>Cancer pagurus</i>) samt
<sp>Svømmekrabberne</sp> (<i>Portunidæ</i>),
<sp>Strandkrabben</sp> (<i>Carcinus mænas</i>), <i>Corysles</i> og
<sp>Ferskvandskrabberne</sp> (<i>Telphusidæ</i>).
Til II. hører de imellem Kappebladene paa visse
Muslinger levende <i>Pinnotheridæ</i>.
<sp>Ocypodiderne</sp> med <sp>Vinkekrabberne</sp>
(<i>Gelasimus</i>, <i>G. vocans</i>), Familierne <i>Grapsidæ</i> og
<sp>Landkrabberne</sp> (<i>Gecarcinidæ</i>). Til III.
hører særlig <sp>Stankelbenskrabberne</sp>
(<i>Stenorhyncus</i>), alm. ved Danmarks Kyster,
<i>Hyas</i>, <i>Maja</i> og Familien <i>Parthenopidæ</i>. Til IV.
hører bl. a. Familierne <i>Leucociidæ</i>, <i>Calappidæ</i>
og <sp>Dorippiderne</sp>. Som en de øvrige K.
noget fjernere staaende Gruppe maa Gruppen
<i>Anomala</i> opfattes, afvigende ved den brede
Brystplade, de talrige Gæller og de hunlige
Kønsaabningers Beliggenhed paa 3. Benpars
Hofter. Til denne Gruppe henføres Familierne
<i>Dromidæ</i> og <i>Homolidæ</i> med Hovedslægterne
<i>Dromia</i> og <i>Homola</i> samt Familien <i>Raninidæ</i>
med den mærkelige <i>Ranina scabra</i> ell.
<sp>Frøkrabben</sp>, der angives at gaa op i Husene,
samt andre stærkt afvigende Former. I danske
Farvande findes c. 20 Arter. (<sp>Litt</sp>.: se
<sp>Dekapoder</sp> og <sp>Krebsdyr</sp>).
<i>C. W.-L.</i>

<img>Fig. 5. Stankelbenskrabbe (<i>Stenorhynchus</i>).</img>

<img>Fig. 6. <i>Myra fugax</i> (Familien <i>Leucociidæ</i>).</img>
</chapter>

<chapter name="Krabbesholm">
<b>Krabbesholm,</b> Hovedgaard i Hindborg
Herred, 1 km Ø. f. Skive By, ved Skive Fjord, skal
være opstaaet under Kong Hans, da hans
Lensmand paa Skivehus, Marsken Niels
Høeg, af Kongen tilskiftede sig
og sammenlagde de to Gaarde
Sønder- og Nørre Skovshoved til en
Hovedgaard. Den flg. Ejer, Iver
Krabbe til Østergaard, byggede
Hovedbygningen (med 3 Taarne) og
kaldte Gaarden K. Senere tilhørte
den Slægterne Lykke og Kaas, 1719
solgtes den for 15000 Dlr. kur. til
Major Fr. Sehested til Rydhave, hvis
Enke solgte den 1743 for 4000 grov
Kurant til sin Svigersøn Amtmand
Baron Verner Rosenkrands. I
1820'erne tilhørte den Maleren
Dalsgaard's Fader, hvis Arvinger 1872
solgte den til Ingeniør R. Fugl, af
hvem Jægermester Rosen købte
den 1887 for 180000 Kr. Det ene
Taarn er nu nedbrudt. Borggaarden er endnu
omgivet af Grave.
<i>B. L.</i>

<img>Krabbesholm.</img>
</chapter>

<chapter name="Krabettje">
<b>Krabettje</b> [kra.bætj<sub>ə</sub>] (<sp>Crabettje</sp>), Maler,
se <sp>Asselijn</sp>.
</chapter>

<chapter name="Krablit">
<b>Krablit,</b> se <sp>Baulit</sp>.
</chapter>

<chapter name="Krach">
<b>Krach</b> [krak] (tysk), egl. Brag, Fald, Børs-
ell. Handelskrise, økonomisk Katastrofe.
</chapter>

<chapter name="Kradsere">
<b>Kradsere</b> (Acanthocephali) er Indvoldsorme,
som stilles sammen med Rundormene, men i
meget afviger fra dem. I udviklet Tilstand er
de Tarmsnyltere hos forsk. varm- og
koldblodede Hvirveldyr, fæstet meget fast ved
Tarmvæggen med deres Snabel (<i>R</i> i Fig.), som er
besat med fl. Rækker bagudrettede Kitinkroge;
der kan fremkaldes Betændelse i Tarmvæggen,
som endog kan gennembores, saa Snylterne
kommer i Krophulen, hvad der kan have Døden
til Følge. Det øvrige Legeme er glat, men
tydeligt tværrynket, saa det synes leddelt.
Snablen kan trækkes ind i en Skede (<i>Rs</i>). I Huden
findes et udviklet netformet Karsystem.
Nervesystemet bestaar af en stor Nerveknude (<i>G</i>)
ved Bunden af Snabelskeden, hvorfra Nerver
gaar bag- og fortil; Sanseredskaber mangler.
K. er ejendommelige ved ligesom Bændelorme
at mangle Tarmkanal; Næringen, Værtdyrets
Tarmindhold, opsuges gennem hele Overfladen.
K. er særkønnede, og Hunnen er sædvanlig langt
