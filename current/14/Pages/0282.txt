snarlige Meddelelser om Helbredelsesforsøg paa
Mennesker i Udsigt. Med uhyre Spænding
imødesaas derfor den faa Maaneder senere
offentliggjorte udførligere Fremstilling af K.'s
Undersøgelser; men Skuffelsen blev stor, da han
ikke vilde meddele, hvorledes det ny Middel,
<sp>Tuberkulinet</sp>, tilberedtes. — Imidlertid
strømmede Læger fra al Verdens Egne til
Berlin for at overvære de terapeutiske Forsøg, der
paa de store Hospitaler anstilledes med det ny
Arkanum; kort efter paabegyndtes ogsaa de
systematiske Forsøg uden for Tyskland, men
Resultatet blev, at Tuberkulinet som
Helbredelsesmiddel viste sig værdiløst, og at det endog viste
sig ikke at være noget Præventivmiddel mod
Tuberkulose hos Dyr; derimod bekræftedes K.'s
Angivelser om Tuberkulinets Brugbarhed som
Middel til at <sp>diagnosticere</sp> en
tilstedeværende Tuberkulose, og det er derfor kommet
til at spille en stor Rolle under Bestræbelserne
for at udrydde Tuberkulosen bl. Husdyrene (se
<sp>Tuberkulin</sp>). Der vaktes ved hele denne
Begivenhed en stor Indignation imod K. Den
mægtige Bevægelse, som Tuberkulinsagen
fremkaldte i Tyskland, havde imidlertid givet
Stødet til Oprettelsen af »Institut für
Infektionskrankheiten«, der skulde være en Slags tysk
»Institut Pasteur«, men adskilte sig fra dette
sidste ved tillige at omfatte en Sygeafdeling,
hvor der kunde anstilles terapeutiske Forsøg
paa Mennesker. I sin ny Stilling som Leder af
»Institut für Infektionskrankheiten« fortsatte K.
med stor Ihærdighed sine eksperimentelle
Undersøgelser over Tuberkulosens Behandling med
bakterielle Midler, og 1897 fremkom hans
Meddelelser om »Ny-Tuberkulinet«; desværre viste
dette Stof, der indvandtes ved Sønderrivning,
Opslemning og Centrifugering af tørrede
Tuberkelbaciller, sig ogsaa ubrugeligt som
Lægemiddel. S. A. var K. af den eng. Regering
blevet kaldet til Sydafrika for at bekæmpe
Kvægpesten; han anstillede her en Række
Undersøgelser over kvægpestsyge Dyrs Galde som
Præventivmiddel mod Sygdommen og
organiserede med Held Vaccinationen af det
sydafrikanske Kvæg mod Kvægpest. Samtidig
benyttede han Lejligheden til i Afrika at studere
andre Infektionssygdomme hos Dyr og
Mennesker, særlig <sp>Malaria</sp>, hvis Bekæmpelse var
af Bet. som Led i den tyske Kolonialpolitik.
Ved Aarhundredskiftet var K. atter paa en
toaarig videnskabelig Ekspedition til Troperne
for at fortsætte sine Undersøgelser over
Malaria i de af Sygdommen mest hjemsøgte Egne,
medens samtidig hans ny Mønsterlaboratorier
fuldendtes i »Institut für Infektionskrankheiten«
i Berlin. Ledelsen af dette overtog K. Oktbr
1900; men allerede 4 Aar senere nedlagde han
denne Stilling for helt at kunne vie sig til sine
videnskabelige Arbejder, der i den sidste halve
Snes Aar af hans Liv hovedsagelig drejede sig
om Forholdet mellem Menneskets Tuberkulose
og Kvægtuberkulosen (Perlesygen) samt om de
talrige for <sp>Troperne</sp> ejendommelige
Smitsoter hos Mennesker og Dyr, — særlig de af
dyriske Snyltere fremkaldte, saasom
Tsetsesygdommen, Sovesygen, Malaria, Kystfeberen.
K. nævnes med Rette altid som den Forsker,
der samtidigt med Louis Pasteur grundlagde
den moderne med. Bakteriologi, og hvis talrige
og mesterlige Arbejder har været
grundlæggende og banebrydende paa saa godt som alle
Omraader af Læren om Smitsoterne.
<i>C. S.</i>
</chapter>

<chapter name="Koch, Simon">
<b>Koch,</b> <sp>Simon</sp>, dansk
Kommunalembedsmand og Forf., f. paa Frederiksberg 18. Febr
1871. Efter at være bleven Student 1889 og <i>cand.
jur.</i> 1895 med paafølgende Ansættelse under
Kbhvn's Magistrat, hvor K. nu er Direktør for
Stadens faste Ejendomme, deltog K. ivrig
interesseret i det politiske og litterære Liv omkr.
Aarhundredskiftet, og hans Bøger — især »Ung
Krigsmand« (1903), og den største og
betydeligste »Digteren« (1907) — giver et paalideligt
Spejlbillede af aandelig bevæget Ungdom fra
denne Periode. Efter mange Aars Pavse har K.
1921 udsendt en selvbiografisk Roman »Den
unge Erik«.
<i>J. Cl.</i>
</chapter>

<chapter name="Koch, Wilhelm Daniel Joseph">
<b>Koch</b> [kåk], <sp>Wilhelm Daniel Joseph</sp>,
tysk Botaniker, f. 1771, d. 1849 som Prof. i
Botanik ved Erlangens Univ. Hans vigtigste
Arbejde var <i>Synopsis floræ germanicæ et
helveticæ</i> (1836—37; 3. Udg. 1857), bearbejdet paa
Tysk af E. Hallier, R. Wohlfarth og A. Brand
(1891—1907). Et Sammendrag er »Taschenbuch
der deutschen und schweizerischen Flora« (1844;
8. Opl. 1881).
<i>A. M.</i>
</chapter>

<chapter name="Kochanowski, Jan">
<b>Kochanowski</b> [kåka'nåfski], <sp>Jan</sp>, polsk
Digter, f. i Sandomierz 1530, d. smst. 1584. K.'s
Slægt var af gl Adel, mange af dens
Medlemmer var digterisk begavede. K. fik en fuldendt
Uddannelse, han studerede først i Kraków og
siden 7 Aar ved Italiens og Frankrigs
Højskoler. I Padova sluttede han Venskab med
den berømte Kansler Jan Zamojski, og som en
anset Lærd blev han modtagen i Polen, hvor
Kongen og Landets Store overøste ham med
Hæder og fristende Tilbud. Han foretrak
imidlertid Livet paa Landet og i Naturen for en
glimrende Karriere og tog kun mod en beskeden
Stilling som Wojski (Landskabstribun) i
Sandomierz. Dybt befrugtet af Renaissancen blev K.
dens Banebryder i Polen. Med sin stolte
Beherskelse af det polske Sprog, sin mandige Kraft
og Helstøbthed skabte han en Rk. Værker, der
for Aarhundreder gav ham Polens Digterkrone,
skønt hans lidt verdensfjerne Fornemhed og
klass. Udtryksmaade gjorde, at han ikke blev
nogen egl. folkelig Digter. K. har skrevet episk,
dramatisk og lyrisk Poesi, ingen Verseform har
han ladet uprøvet, alene derved har han
beriget sit Modersmaal. Bl. hans fortællende Digte
kan nævnes »Szachy« (»Skakspillet«), »Zuzanna«
med bibelsk Emne, »Proporzec albo Hold
pruski« (»Banneret ell. Preussens Hyldning«), hvori
fremføres skønne Billeder af Polens Historie.
K. formaner sine Landsmænd til Alvor og Tugt,
ja ønsker Krig og Hær færd hellere end den
overhaandtagende Livsnydelse. Ægte hellensk
baade i Indhold og Form er K.'s Festspil
»Odprawa poslów greckich« (»De græske
Sendebuds Affærdigelse«), opført 1578. Højest naar
han i sin Lyrik. Hans Samling »Fraszki«
(»Smaating«) (1584) er fuld af skønne Digte,
hvori hans klare, sunde Livsanskuelse træder
frem. Hans store Sorg ved Datteren Ursula's,
»den polske Sappho«'s Død (1580) gav sig
