viser Fig. 2 en drejelig, transportabel
<sp>Dampkran</sp>. K.'s Hoveddele er væsentlig de
samme som ovf. angivne, men Stammen er
fastgjort til en Vogn paa et Skinnespor i St f. et
fast Fundament. Under Hejsningen kan K.
fastspændes til Skinneunderlaget. Dampspillet
bevæges af 2 lodretstaaende Dampcylindre, der
ved Stempelstænger og Krumtapmekanisme
virker paa en fælles Aksel. Dampkedelen er
anbragt paa K.'s bevægelige Del paa en saadan
Maade, at dens Vægt hjælper til at afbalancere
Udlæggeren og Byrden. Det vil fremgaa af
Figuren, at K.'s Udlægning kan forandres, idet
Udlæggeren er forbunden med Stativet ved en
Kæde, der kan forlænges og forkortes.

Naar K. anbringes i Bygninger, hvor
Stammen kan understøttes baade foroven og
forneden, faar den en anden Form, idet Stammen
er drejelig. Eksempelvis er i Fig. 3 vist en
<sp>Støberikran</sp>, indrettet til Haandkraft.
Udlæggeren er her vandret og afstivet ind mod
Stammen ved en Skraastiver. Byrden er
ophængt til en Vogn, som kan køres frem og
tilbage paa Udlæggeren. K. kan drejes om
Tapper i Stammens Ender. Spillet er anbragt paa
K.'s Stamme, paa hvilken der tillige findes et
Haandsving med tilhørende Aksler og Hjul, ved
Hjælp af hvilke Vognen kan føres frem og
tilbage paa Udlæggeren. En K. af denne Art
behersker et Areal af en Cirkel med Radius lig
Længden af Udlæggeren. K. af lgn. Form med
drejelig Stamme, støttet baade foroven og
forneden, anvendes ogsaa uden Løbevogn, f. Eks.
som <sp>Vægkraner</sp>, hvor Lejerne for
Tapperne ved Stammens Ender fastboltes til en
Mur.

Ved drejelige K. og navnlig ved Kajkraner
anvendes foruden Haandkraft og Dampkraft
tillige hydraulisk og fremfor alt elektrisk Kraft i
stort Omfang. Ang. Anordningen af det
hydrauliske Maskineri ved disse K. henvises til
<sp>hydrauliske Hejseapparater</sp>.

M. H. t. de <sp>elektriske drejelige K.</sp>
gælder det, at de navnlig i de sidste Aar har
vundet stor Udbredelse. I fl. større Havne, bl.
a. i Kbhvn's Frihavn, ses saadanne K. i
Virksomhed (se Fig. 4), ja selv paa Skibe er i den
sidste Tid Dampspillene erstattede med
elektriske Spil. Da den elektriske Motor som Regel
har et højt Omdrejningstal, medens
Tromleakslen paa Spillet vendes meget langsomt, maa
der tilvejebringes en stærk Udveksling mellem
disse Aksler. Dette sker enten ved Tandhjul,
i Reglen fl. Sæt med tilhørende Aksler, ell. ved
Snække og Snækkehjul. I første Tilfælde maa
de hurtigløbende Tandhjul have vel afrettede
Tænder — undertiden udføres Drevet paa
Motorakslen af Læder ell. komprimeret Papirstof
— i andet Tilfælde anbringes en Staalsnække i
Forlængelse af Motorens Aksel, og det
tilhørende Snækkehjul med fræsede Tænder
fastkiles paa Tromle akslen. En Kombination af
Tandhjulsudveksling og Snække og Snækkehjul
forefindes ogsaa. For at undgaa den store
Udveksling mellem Motor og Tromleaksel har man
i de sidst byggede
Kajkraner anvendt meget
langsomtgaaende Motorer,
saaledes at kun en enkelt
Tandhjulsudveksling er
nødvendig. Muligvis vil
dette blive Fremtidens
Type.

Til Drejning af K. haves
en særlig Motor, saaledes
at Hejsning og Drejning
kan foregaa samtidig.
Styringen foregaar i Alm. ved
een ell. to Vægtstænger, der baade virker paa
Igangsætningsapparaterne for Motorerne og paa
Bremserne. Af Bremser findes forsk.
Konstruktioner. Jævnlig bevæges de ved Hjælp af
Elektromagneter. Naar der anvendes
Tandhjulsudveksling, vil Spillet under Nedfiring af
Byrden kunne sættes i Bevægelse af Byrden, naar
den fires. Motoren vil herved virke som Dynamo
og give Strøm tilbage gennem Ledningsnettet,
samtidig med at den virker bremsende
(Generatorfiring).

Fig. 6 er et Billede af en elektrisk
drejelig K. med 60 t Bæreevne af en Type, som
bl. a. anvendes til at montere Kedler og
Maskineri i Skibe. Udlæggeren er vandret og kan
drejes ved et med Motor forsynet Spil. Et andet
elektrisk Spil er anbragt paa Udlæggerens ene
Ende og benyttes dels til Ophejsning af Byrden
og dels til at bevæge en Løbevogn frem og
tilbage paa et Spor paa Udlæggeren, saaledes at
K. behersker et ringformet Areal. Fig. 7 viser
en lgn. Type af elektrisk Drejekran med
Bæreevne paa et Par t. Den anvendes til
Skibsbeddinger.

3) <sp>Løbekraner</sp> kan hæve Byrden samt
transportere den i to paa hinanden vinkelrette
Retninger, saaledes at disse K. behersker et
rektangulært Areal. Fig. 5 viser en
<sp>Løbekran, bevæget ved Haandkraft</sp>.
Spillet, hvori Byrden hænger, er anbragt paa en
Vogn paa et Spor. Dette Spor hviler paa 2
parallelle Dragere, som ved Enderne er

<img>Fig. 3. Støberikran (Haandkraft).</img>
