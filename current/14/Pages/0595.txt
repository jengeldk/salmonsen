Forf. af en Rk. Noveller og sentimentale
Teaterstykker, især »Menschenhass und Reue«
(1789), som gik over de fleste Scener i Europa;
men han paadrog sig til Gengæld alm. Uvillie
ved Paskvillen
»Dr. Bahrdt
mit der
eisernen Stirn«,
som han udg.
under Knigge's
Navn (1790).
Han tog nu sin
Afsked og
levede som
Privatmand i
Paris og Mainz
og trak sig
derpaa tilbage
til sit Gods
ved Reval
1795, hvor han
forfattede
adskillige
Noveller: »Die
jüngsten Kinder
meiner Laune« (6 Bd 1793—96), og
Skuespil, som »Armut und Edelsinn« og »Die
Negersklaven«. 1798 drog han til Wien som
Teaterdirektør, men blev uenig med Skuespillerne og
maatte søge sin Afsked inden det første Aars
Forløb. I Weimar, hvor han derpaa bosatte sig,
forsøgte han forgæves at blive optaget i
Goethe's Kreds. Da han ved en Farce »Der
hyperboreische Esel« havde haanet den romantiske
Skoles Digtere, blev Opholdet i Tyskland ham
ulideligt, og han vendte tilbage til Rusland.
Her blev han imidlertid uden nogen kendt
Grund straks arresteret og transporteret til
Sibirien. Sin Forvisning har han foreviget i den
romanagtige Skildring »Das merkwürdigste
Jahr meines Lebens« (2 Bd 1801). Imidlertid
var Kejser Poul blevet omstemt til Gunst for
ham ved det lille Skuespil »Der Leibkutscher
Peter des Dritten« (1799), som var blevet
opført paa Russisk, og hvori Kejseren smigredes.
K. blev ikke blot kaldt tilbage, men fik et
Krongods i Livland til Foræring og udnævntes til
Direktør for det tyske Teater i Petrograd.
Efter Kejser Poul's Død tog K. atter sin Afsked
og drog til Weimar, hvor han søgte at ærgre
Goethe ved at optræde som Efterligner af
Schiller (Sørgespillet »Vituvia«, 1801), men han blev
atter ked af Livet her og drog til Berlin, hvor
han begyndte en voldsom Polemik imod Goethe
og Romantikerne i Merkel's Tidsskrift »Der
Freimütige«. 1806 begav K. sig til Königsberg
for i Arkivet at samle Stof til Preussens
Historie (»Altere Gesch. Preussens«, 4 Bd 1809),
men efter Slaget ved Jena tog han tilbage til
sit Gods ved Reval, hvor han ved at skrive i
russ. Aand imod Napoleon (1808—12) skaffede
sig Kejser Alexander's Gunst, saa at han 1813
udnævntes til Statsraad og som saadan fulgte
det russ. Hovedkvarter (1814) og efter
Napoleon's Fald blev russ. Generalkonsul i
Königsberg. 1816 blev han ansat i
Udenrigsdepartementet i Petrograd, men fik 1817 Tilladelse til at
opholde sig i Tyskland, imod at han skulde
holde den russ. Regering à jour med Stemninger
og Tilstande i Tyskland. I Mannheim udgav han
»Litterarisches Wochenblatt«, som vandt en stor
Læsekreds, men samtidig paadrog ham hele det
frisindede Tysklands, især
»Burschenschafterne«'s bitreste Had ved hans Angiverier.
En fanatisk ung Student, Karl Sand, der
i ham saa Frihedens argeste Fjende,
myrdede ham derfor paa aaben Gade med
en Dolk. Som Drama-, især
Lystspilforfatter var K. en underlig Blanding af
Overfladiskhed og Hulhed, men han var i
Besiddelse af tekn. Behændighed. Han kunde uden
virkelig Karakterskildring lægge »taknemmelige«
Roller til Rette for dygtige Skuespillere, og
hans Manér fandt mange Efterlignere, endog
Oehlenschläger (»Hugo von Rheinberg«). Hans
Stykker gik over alle tyske Scener og bidrog
i lang Tid til at fordærve Publikums Smag.
Paa den danske Skueplads opførtes 1801—25
ikke mindre end 70 af hans Stykker, i alt 700
Gange (se <sp>P. Hansen</sp>, »Den danske
Skueplads«, III. S. 203—9). Han har skrevet 15
Sørgespil, 60 Skuespil, 73 Lystspil, 30 Farcer, 11
Parodier og Travestier, 13 For- og Efterspil
samt 17 Operaer og Syngestykker. Endnu i
vore Dage er hans Lystspil »Die deutschen
Kleinstädter« blevet opført paa Folketeatret i Kbhvn.
»Sämtliche dramatische Werke« (28 Bd,
1797—1823); »Auswahl dramatischer Werke« (10 Bd,
1868), »Ausgewählte Lustspiele« (2. Udg. 1873).
(<sp>Litt</sp>.: <sp>W. v. Kotzebue</sp>, »August v. K.,
Urteile der Zeitgenossen und der Gegenwart«
[1881]; <sp>Rabany</sp>, <i>K., sa vie et son temps</i>
[Nancy 1893]).
<i>(C. A. N.). C. B-s.</i>

<img>A. F. F. v. Kotzebue.</img>
</chapter>

<chapter name="Kotzebue, Otto von">
<b>Kotzebue</b> ['kåts<sub>ə</sub>'bu.], <sp>Otto von</sp>, russ.
Søofficer, f. i Reval 30. Decbr 1787, d. smst. 15.
Febr 1846. Efter at have besøgt Kadetskolen i
Petrograd, deltog han i A. v. Krusenstern's
Jordomsejling 1803—06. Som Chef for »Rurik«
ledede K. 1815—18 en Ekspedition til det Stille
Hav, bl. a. for at undersøge Muligheden af en
Besejling af Sibiriens Kyst fra Beringsstrædet;
han ledsagedes af Naturforskerne A. v.
Chamisso og Eschscholtz. Ekspeditionen gjorde
interessante videnskabelige Undersøgelser; den
trængte frem i Beringsstrædet og fandt paa
Asiens Kyst, ved en lille Bugt tæt N. f.
Strædets smalleste Sted, mærkelige Mejer, der var
dækket af et Lag Blaaler med frodigt
Plantetæppe. I den klare Is fandtes en Mængde Ben
og Tænder af Mammuten. Stedet kaldtes
Eschscholtz Bugt og ligger iflg. K. paa 66° 15′
36″ n. Br. Paa Amerika-Siden af Strædet
opdagedes den store Indskæring, der fik Navn
K.-Sund. K. var den første, der traf sammen med
Eskimoerne paa St Lawrence Ø. Endvidere
opdagedes og undersøgtes fl. Øer i det Stille Hav.
Rejsen er beskrevet i »Entdeckungs-Reise in
der Süd-See und nach der Bering Strasse«,
Weimar 1821, 3 Bd. K. foretog atter 1823—26,
ledsaget af fl. Videnskabsmænd, en
Jordomsejling, paa hvilken tidligere Undersøgelser i det
Stille Hav fuldførtes, fl. Øer opdagedes og
Samoa Øerne opmaaltes. Denne Rejse er
beskrevet i »Neue Reise um die Welt«, Weimar 1830,
2 Bd. K. traadte 1829 ud af Tjenesten.
<i>G. F. H.</i>
</chapter>
