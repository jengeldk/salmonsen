Anledningen til denne L.'s Fremkomst var en
Højesteretsdom af 7. Juni 1907, hvorved
statueredes, at en af den kgl. Porcelænsfabrik efter
en Kunstners Model fremstillet Kaffekande efter
sin Beskaffenhed som alm. Industrigenstand,
hvis væsentlige Øjemed var at tjene til praktisk
Brug, ikke kunde betegnes som et Kunstværk i
den Bet., hvori dette Udtryk maatte antages
brugt i L. af 29. Marts 1904; ved L. af 28.
Febr 1908 blev det derefter, efter den
Anledning til modsat Fortolkning,
Højesteretsdommen havde givet, fastslaaet, at det, at et
Kunstværk foruden sit eget Formaal — at virke paa
Beskuerens æstetiske Sans — tillige har et
praktisk Formaal, nemlig at tjene til Forbillede for
Kunstindustri ell. Kunsthaandværk, fremtidig
ikke skal berøve det Beskyttelsen som
Kunstværk; men naturligvis vil Domstolene ogsaa i
Fremtiden staa frit i Henseende til
Spørgsmaalet, om den omstridte Genstand overhovedet
kan anses for et Kunstværk; de kan blot ikke
statuere, at den, skønt den maa erkendes at
være Kunstværk, dog ikke skal have
Beskyttelse som saadant, fordi den er bestemt til at
tjene som Model. — Loven giver Kunstneren
en Eneret til Offentliggørelse; hermed forstaas
ikke blot Offentliggørelse til Salg, men enhver
Offentliggørelse, f. Eks. ogsaa at ophænge
Billedet paa en offentlig Udstilling, at benytte det
i et Panorama ell. ved offentlig Forevisning af
Lysbilleder o. s. v., men paa den anden Side
vil ikke blot Afkopiering af Kunstværket til rent
privat Fornøjelse ell. Øvelse falde uden for
Bestemmelsen, men det samme gælder ogsaa
Afkopiering til Salg til en af sine »Nærmeste«,
naar Værket blot ikke derved kan siges at være
overgivet til »Offentligheden«. Krænkelsen
anses for fuldbyrdet, naar en i
Offentliggørelseshensigt fremstillet Gengivelse foreligger færdig,
selv om den ikke endnu er offentliggjort. —
Den, som lovligt har gengivet et originalt
Kunstværk i en anden Kunstform, har for denne sin
Gengivelses Vedk. samme Ret som
Frembringerne af et originalt Kunstværk; lovlig kan
Gengivelsen være, dels hvor ingen har Eneret til
Gengivelsen af det originale Værk, dels hvor en
vis Gengivelse af et beskyttet Værk iflg. Loven
er tilladt, dels hvor den Eneberettigede har
overdraget sin Ret til den, der foretager
Gengivelsen. For Gengivelser i samme Kunstform
som Originalen faar Frembringeren ingen
Beskyttelse, med mindre han, fordi Kunstneren
har overdraget ham Retten til at gengive
Kunstværket, kan udlede saadan Beskyttelse af
Kunstnerens Ret. K. erhverves ikke blot i de
Tilfælde, hvor Gengivelsen sker i en Kunstform,
der muliggør mek. ell. kem. Mangfoldiggørelse,
men ogsaa, hvor Gengivelsen foreligger i en
Kunstform, der ej tillader saadan
Mangfoldiggørelse, f. Eks. Tegning efter Maleri. Derimod
vil en Gengivelse i en ikke kunstnerisk Form
f. Eks. ad fotografisk Vej, ell. ved Afstøbninger,
ikke være beskyttet, med mindre saadan
Beskyttelse i Kraft af en Overdragelse kan
udledes af Kunstnerens Ret. Er Værket et
Kunstværk, til hvis Gengivelse ingen har Eneret, kan
dog en fotografisk Gengivelse opnaa Beskyttelse
i Henhold til Reglerne i L. om Eneret til
fotografiske Arbejder af 13. Maj 1911. — Den en
Kunstner tilkommende Ret kan han helt ell.
delvist overdrage til andre. Naar ikke andet er
vedtaget, indbefatter en Overdragelse af selve
Kunstværket ikke Retten til at offentliggøre
Gengivelsen af dette, men denne Ret tilkommer
fremdeles Kunstneren. Erhververen kan dog
naturligvis faktisk hindre Kunstneren o. a. i at
faa Adgang til at efterligne Værket. Ved
Portrætter og Portrætbuster kan Gengivelsesretten
ikke udøves uden Samtykke af den
Portrætterede, ell., hvis de er bestilte af den
Portrætteredes Ægtefælle, Børn, Forældre,
Adoptivforældre ell. Søskende, da af Bestillerne. —
Overdragelse af Ret til Eftergøreise af et Kunstværk
ved bestemte Midler ell. paa en bestemt Maade
hjemler ikke Erhververen Ret til Gengivelse
ved andre Midler ell. paa anden Maade. En
Gengivelse ell. Benyttelse af en andens
Kunstværk bliver ikke lovlig derved, at den udføres
i en anden Størrelse ell. i andre Materialer end
Originalen; ej heller bliver den lovlig derved,
at den udføres efter en anden Gengivelse, selv
om denne er lovlig frembragt, ell. derved, at
der foretages Forandringer, Tilsætninger eller
Udeladelser, naar ikke herved et væsentlig
nyt og selvstændigt Værk er frembragt. Det
anses ikke som ulovlig Eftergøreise, at
Afbildninger af enkelte Kunstværker til Forklaring af
Teksten og i Forbindelse med denne optages i
kritiske, oplysende og kunsthistoriske Arbejder
ell. i Pressens Redegørelse for Begivenheder af
mere alm. Interesse. Dog skal Kunstnerens
Navn altid angives. Ej heller anses i noget
Tilfælde Afbildninger af Gader og Pladser ell. af
enkelte offentlige Bygningers Ydre som ulovlig
Eftergøreise; derimod gælder ikke mere
Tilladelsen efter L. 31. Marts 1864 til at gengive
Værker i offentlige Kunstsamlinger. — Den en
Kunstner tilhørende Eneret vedvarer i
Kunstnerens Levetid og 50 Aar efter Udløbet af det
Aar, i hvilket han er død. Ved Kunstnerens
Død kommer Arvelovgivningens alm. Regler
samt de særlige om Forfatterret (Lovens § 11)
gældende til Anvendelse paa hans Ret. — Saa
længe en Kunstner ikke ved at udbyde sit Værk
til Salg, ved offentlig at udstille det ell. paa
anden Maade har tilkendegivet, at han
betragter det som fuldført og bestemt til
Offentliggørelse, kan hans Kreditorer ikke i hans
levende Live ved nogen Art af fælles ell. særskilt
Retsforfølging erhverve Adgang til at bortsælge
det. Indgreb i K. maa paatales af den
Forurettede selv ved et civilt Søgsmaal, der skal
anlægges inden 1 Aar, efter at Retskrænkelsen
er kommet til den Forurettedes Kundskab, samt
i hvert Fald, for saa vidt der er Spørgsmaal om
Idømmelse af Straf, inden 2 Aar og i øvrigt
inden 3 Aar, efter at den ulovlige Handling har
fundet Sted. — Indgrebet kan medføre Bøde,
Erstatning og Tilintetgørelse af den ulovlige
Gengivelse. — Loven kommer til Anvendelse
paa alle Værker af danske Undersaatter
(Personer med dansk Indfødsret) uden Hensyn til,
hvor Værket er frembragt, men den kommer
ogsaa til Anvendelse paa Værker af fremmede
Undersaatter, for saa vidt Værket er
udkommet paa dansk Forlag ell. paa anden Maade
