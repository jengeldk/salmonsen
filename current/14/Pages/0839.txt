endvidere som Eksempel paa K. fremkaldt ved
Irritation den i England alm.
»Skorstensfejerkræft« (<i>chimney sweep's cancer</i>), der optræder
paa Huden hos Kaminrensere og
Skorstensfejere og fremkaldes ved Sodens Ophobning og
irriterende Virkning paa denne.

Talrige senere Iagttagelser har godtgjort, at
K. i Virkeligheden meget ofte opstaar i
Tilslutning til Irritamenter af den af <sp>Virchow</sp>
fremhævede Natur. Ikke alene Skorstensfejere,
men ogsaa andre Arbejdere, hvis Hud udsættes
for langvarig Paavirkning af Forbrændings- ell.
Destillationsprodukter af Kul, Tjære e. l.
Forbindelser (Arbejdere i Tjære-, Paraffin- og
Brikettefabrikker), angribes forholdsvis hyppigt af
Hudkræft, og Tjærens Bet. som
kræftfremkaldende Irritament er som omtalt nu blevet
eksperimentelt bevist. Det har endvidere vist sig, at
den i visse tyske Anilinfabrikker ret alm.
forekommende K. i Urinblærer beror paa, at der i
Fabrikslokalerne ophobes Anilindampe, der
indaandes af Arbejderne og maaske tillige optages
gennem Huden, udskilles med Urinen og
paavirker Blæren. Det maa endelig anses for
godtgjort, at visse Arsenikforbindelser, naar disse
i lange Tider indtages i store Doser, kan
fremkalde Hudkræft.

Som Holdepunkt for mek. kem. Irritamenters
Bet. maa bl. a. fremdrages de gammelkendte
talrige Iagttagelser, der godtgør, at K. ikke
sjældent udvikles paa det St. af Underlæben,
hvor Tobakspiben sædvanemæssigt anbringes, at
K. paa Kindens Indside kan udvikles efter
langvarig Irritation ved karierede, skarpe
Tandstumper, samt de analoge Kræftsvulster, der
hos Heste kan udvikles, hvor Bidslet trykker.
I sydlige Dele af Asien (navnlig Ceylon), hvor
Tygning af Betel (Arekapalmens Frø)
tilblandet Kalk er et overordentlig udbredt
Nydelsesmiddel, er K. i Mundhulen en hyppig
Kræftform. Af termisk irritativ Oprindelse er den
Kashmir'ske Kangrikræft (s. d.), endvidere
Hudkræft udviklet i de med Brændejern mærkede
Dele af Skindet hos australsk Hornkvæg, samt
den hos kin. Mænd forek. Spiserørskræft, hvis
Oprindelse ifølge <sp>Bashford</sp> maa søges i, at
Mændene nyder kogt Ris i meget varm
Tilstand, medens Kvinderne, der efter Servering
for Mændene spiser den i afkølet Tilstand, gaar
fri. Et yderligere Eksempel paa K. fremkaldt
af fys. Paavirkninger er Røntgenkræften, der i
Røntgenterapiens Barndom, da
Røntgenstraalernes Virkning endnu ikke var fuldtud kendt, og
man ikke forstod at beskytte sig tilstrækkeligt
mod Straalerne, udvikledes hos Læger og
Teknikere.

Af Kræftformer, ved hvis Fremkomst mek.
Irritamenter spiller en Rolle, skal nævnes
Sarkomer, opstaaede efter Stød og Slag, samt
Karcinom og Sarkom udviklet i Organer, der har
været udsatte for Tryk ell. Beskadigelser ved
Genstande som Naale, Torne e. l., der i lange
Tidsrum har været indborede i Vævet. Af
særlig Interesse er Kræftsvulster, der i Indien
udvikles hos Hornkvæg og fremkommer alene ved
Roden af det højre Horn, ved hvilket
Trækokserne forspændes, men aldrig ved Roden af
det venstre.

Endelig opfattes de Kræftformer, der
undertiden udvikles i kroniske Betændelser og
Ardannelser, som fremkaldt ved Irritation enten
af de Aarsager, der ligger til Grund for
Betændelsen, ell. af denne selv. At Betændelse i sig
selv skulde være Aarsag til K., maa dog af
fl. Grunde betvivles, bl. a. fordi Betændelse ikke
er noget konstant Fund i Kræftsvulster, og fordi
der i Tilfælde, hvor de to Processer iagttages
samtidigt, ofte bestaar et udtalt Misforhold
mellem deres Udviklingsgrad. Nyere Undersøgelser
har endvidere klarlagt, at fys.-kem.
Paavirkninger af forsk. Art virkelig er i Stand til
direkte at ægge Celler til voldsom Formering uden
Hjælp af Betændelse, og det er da sandsynligt
at antage, at de Cellenydannelser, der
fremkaldes af Irritamenter og fører til K., skyldes
en direkte Paavirkning af Cellerne, og at en
ledsagende Betændelse i Virkeligheden kun er
en sideordnet Virkning af den irriterende
Faktor.

Alt i alt foreligger saaledes en lang Række
Iagttagelser af forsk. Art, der taler til Gunst
for den <sp>Virchow</sp>'ske Irritationsteori, og de
fl. moderne Patologer tilskriver da ogsaa denne
betydelig Værdi som Grundlag for Tydningen af
talrige Svulsters Oprindelse og Udvikling, selv
om Teorien hverken yder en fyldestgørende
Forklaring af Oprindelsen af alle Kræftsvulster
ell. af Kræftdannelsens nærmere Forhold.

Ogsaa <sp>Infektionsteorien</sp> lægger
Hovedvægten paa exogene Virkninger som
Aarsag til K. Det er en nærliggende Antagelse, der
alierede blev fremsat i den ældre Medicin, og
som ogsaa i den nyere Tid har haft talrige
Tilhængere, at betragte K. som en
Infektionssygdom, der skyldes Indtrængen i Organismen
af Parasitter. Visse Kræftformers Forløb,
særligt Sarkomers, viser i Virkeligheden paa fl.
Punkter en betydelig Lighed med Forløbet af
infektiøse Sygdomme, hvad der ogsaa
fremgaar af, at enkelte Lidelser af denne Art
tidligere fejlagtigt blev henførte til Kræftsvulsterne.

Principielt bestaar for saa vidt ingen
Modsætning mellem Irritationsteorien og
Infektionsteorien, som ogsaa denne sidste maa søge
Aarsagen til Kræftudviklingen i Paavirkninger, der
i Virkeligheden ogsaa fremkalder Cellernes
Formering ved fys. kem. Irritamenter, nemlig
Indvirkningen af Mikrober og disses
Udskilningsprodukter. Modsætningen mellem Teorierne
fremkommer ved, at Infektionsteorien sætter
mikrobiel Infektion i Spidsen som den
betydningsfuldeste Aarsag til K.

At føre Beviset for Eksistensen af en specifik
kræftfremkaldende Parasit — en »Kræftmikrob«
er imidlertid aldrig lykkedes trods det uhyre
Arbejde, der overalt og i lange Tider er blevet
sat ind derpaa. Bakterier, Blastomyceter,
Rhizepoder, Sporozoer o. a. lavtstaaende Plante-
og Dyreformer er skiftevis af talrige Forskere
blevet betragtede so mi Aarsagen til K., men
disse Anskuelser har dog hurtigt maattet
opgives. »Infektionsteorien« har nu kun et mindre
Antal Tilhængere, der fastholder deres
Opfattelse dels og væsentl. p. Gr. a., at K. undert.
optræder tilsyneladende endemisk paa visse
Lokaliteter (»Kræfthuse«, Kræftegne), dels paa
