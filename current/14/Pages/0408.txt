Antistof, derimod ikke, naar der i Blandingen
findes et Proteinstof og et Antistof, der ikke
passer til hinanden. Metoden er i sit Princip
udarbejdet 1901 af den belg. Forsker <sp>Bordet</sp>
i Forening med <sp>Gengou</sp>. Den har faaet en
meget stor Bet., dels til at identificere
Bakteriearter (resp. Bakterietyper), dels til Paavisning
af Antistof i som inficerede mistænkte
Menneskers og Dyrs Blod. Ogsaa Proteinstoffer, der
ikke er af bakteriel Oprindelse, lader sig
identificere paa tilsvarende Maade, hvilket har faaet
stor retsmedicinsk Bet., f. Eks. til Bestemmelse
af, om en given Blodplet stammer fra Menneske
ell. Dyr, resp. hvilken Dyreart. Ogsaa til
Paavisning af Forfalskning af Fødemidler
(Hestekød i Pølser etc. for Kalvekød o. s. v.)
benyttes Metoden.

En Metode, der tilsyneladende beror paa det
samme Princip, er den saakaldte
<sp>Wassermann</sp>'ske Syfilisprøve, der har faaet en
meget vidtrækkende Bet. for Diagnose og
Behandling af Syfilis. Denne Prøve indførtes 1906 af
den tyske Bakteriolog <sp>Wassermann</sp>.
Tanken var, at et Menneskes Serum kun skulde
give Reaktion sammen med Proteinstof af
Syfiiismikrober, naar Vedk.'s Serum indeholdt
Syfilis-Antistof, Symptomet paa, at han var
inficeret med Syfilis. Det har imidlertid vist sig,
at Syfilis-Proteinstof lader sig erstatte af forsk.
Substanser, der hører til den Gruppe kemiske
Stoffer, der benævnes Lipoider. Det til Grund
liggende i Reaktionen er da antagelig noget
andet, men den diagnostiske Værdi angribes ikke
heraf. Kun Serum af Syfilispatienter (samt
Patienter med ganske enkelte andre Sygdomme
som Spedalskhed og visse Tropesygdomme)
giver Reaktion, K. (se i øvrigt under
<sp>Wassermann's Reaktion</sp>).
<i>O. T.</i>
</chapter>

<chapter name="Komplementærfarver">
<b>Komplementærfarver,</b> se <sp>Farvesystem</sp>.
</chapter>

<chapter name="komplet">
<b>komplet</b> (lat., fr. <i>complet</i>), fuldstændig,
fuldendt; <sp>kompletere</sp>, fuldstændiggøre, udfylde,
gøre fuldtallig.
</chapter>

<chapter name="komplicere">
<b>komplicere</b> (lat.), sammenfolde, vikle ind i
hinanden; <sp>kompliceret</sp>, indviklet,
sammensat, vanskelig. <sp>Komplikation</sp>,
Forvikling, Sammenstød, Sammentræf af
forskelligartede Forhold, smlg. <sp>komplicerede
Sygdomme</sp>.
</chapter>

<chapter name="komplicerede Sygdomme">
<b>komplicerede Sygdomme,</b> Sygdomme, med
hvilke en anden Sygdom forener sig, ell. ved
hvilke et andet Sygdomssymptom kommer til
at spille en fremtrædende Rolle; den anden
Sygdom ell. dette andet Symptom siges da at
optræde som <sp>Komplikation</sp>, saaledes f.
Eks. Gulsot ved Lungebetændelse;
Nyrebetændelse ved tyfoid Feber; Lungebetændelse ved
Mæslinger o. s. fr. Særlig mærkes:
<sp>kompliceret Fraktur</sp>, et Benbrud, hvor der er
aabent Saar ind til Brudstedet (se <sp>Benbrud</sp>).
<i>(Lp. M.). P. H.</i>
</chapter>

<chapter name="Komplikation">
<b>Komplikation,</b> se <sp>komplicere</sp>.
</chapter>

<chapter name="Kompliment">
<b>Kompliment</b> [-'maŋ] (fr.), egl. Bøjning;
Bukken, Nejen, Hilsen; overhovedet:
Høflighedsudtryk, Artighed; <sp>komplimentere</sp>,
hilse, sige noget forbindtligt, en Artighed.
</chapter>

<chapter name="Komplot">
<b>Komplot</b> (fr.) i jur.-tekn. Forstand
foreligger, naar to ell. fl. i Samraad har besluttet en
Forbrydelses Udførelse ved fælles Bistand. Efter
dansk Straffelov (§ 54) medfører K. Anvendelse
af særegne strafferetlige Regler, thi medens den
blotte Beslutning om at begaa en Forbrydelse
ellers er straffri, og Straffen for Deltagelse i
den udførte Forbrydelse staar i Forhold til den
udviste Virksomheds faktiske Beskaffenhed som
Gerningsmand, Anstifter ell. Medhjælper,
medfører ved K. Deltagelse i Beslutningen alene
<sp>dels</sp> Straf for Forsøg paa Forbrydelsen, selv
om denne ikke kommer til Udførelse, <sp>dels</sp>,
hvis den fuldbyrdes, fuld Straf som
Gerningsmand uden Prøvelse af, hvilket Lod den
enkelte ved sin Tilslutning til den fælles
Beslutning har lagt i Vægtskaalen til Forbrydelsens
Realisation. Endnu mere vidtgaaende er det
ikke i dansk Ret optagne Begreb <sp>Bande</sp>, hvor
ethvert Medlem er fuldt ansvarligt for alle de
af Banden begaaede Forbrydelser, selv om han
ikke engang har deltaget i Beslutningen om de
enkelte Forbrydelser (Røver-, Smugler-,
Tyvebande). Af den moderne Retsvidenskab og nyere
Straffelove er begge Begreber opgivne som
selvstændigt Straffegrundlag, i det mindste uden
for ganske enkelte Forbrydelser, hvis særlige
Farlighed gør det ønskeligt at ramme dem i
deres første Vorden (saaledes efter tysk og fr.
Ret ved Højforræderi og
Dynamitsammensværgelser). Ikke sjælden tages derimod K. i
Betragtning som et skærpende Moment ved
Bedømmelsen af den udførte Forbrydelse; paa
denne Maade er K. behandlet i nyere dansk
Lovgivning, saaledes navnlig ved visse
Søforbrydelser (Rømning og Mytteri).
<i>A. Gl.</i>

Den <sp>norske</sp> Straffel. af 1902 sætter ikke i
sin Alm. Straf for at indgaa Forbund om at
begaa Forbrydelser, saafremt Forbrydelsen ikke
kommer til Udførelse. Begrebet er dog
opretholdt i Anvendelse paa Landsforræderi (§ 94),
Højforræderi (§ 104), almenfarlige
Forbrydelser (§ 159) og Ran (§ 269). Desuden kan det,
naar Forbrydelsen er begaaet, have Bet. for
Straffens Størrelse, at der er indgaaet Forbund
(se f. Eks. § 259).
<i>K. Ø.</i>
</chapter>

<chapter name="Komplutenserpolyglotten">
<b>Komplutenserpolyglotten.</b> Polyglotte
betegner egl. en Bog, som indeholder det samme
Værk paa fl. Sprog; men det bruges som Regel
kun om Bibeludgaver, der bringer det gl. og
det ny Test. i Grundsprogene tillige med fl. ell.
færre Overs. Den ældste og mest kendte af
disse er K., saaledes kaldet, fordi den udgik
fra Alcala, det gl. Complutum, hvor Kardinal
Jimenez havde grundlagt et Univ. og dertil
knyttet fremragende Lærde, som i en Aarrække
arbejdede paa dette Værk. Kardinalen selv
paabegyndte Arbejdet 1502, og 1514—17 fandt
Trykningen Sted, men først 1520 indløb den
pavelige Tilladelse til Værkets Offentliggørelse,
hvorved Erasmus' Udgave af det gr. Ny Test.
fra 1516 fik et betydeligt Forspring for den
komplutensiske nytestamentlige Tekst, der
forelaa færdig allerede 1515. Polyglotten omfattede
6 store Foliobind, af hvilke de 4 første indeholdt
den hebraiske Tekst til det gl. Test.,
Septuaginta med ordret lat. Overs. mellem Linierne,
Vulgata og for de 5 Mosebøgers Vedk. tillige
Onkelos' Targum med lat. Overs.; Bd 5 bragte
det ny Test. paa Græsk og efter Vulgata's lat.
Tekst samt et gr.-lat. Leksikon dertil og Bd 6
