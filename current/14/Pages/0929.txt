<chapter name="Kunashar">
<b>Kunashar,</b> se <sp>Kashgar</sp>.
</chapter>

<chapter name="Kunaxa">
<b>Kunaxa,</b> By i Mesopotamien i Oldtiden, N.
f. Babylon. Her faldt Kyros den Yngre i et
Slag mod sin Broder, Perserkongen Artaxerxes
II (401 f. Kr.).
<i>H. H. R.</i>
</chapter>

<chapter name="Kunbum">
<b>Kunbum,</b> berømt buddhistisk Kloster i det
nordvestlige Kina, Prov. Kansu, er forbundet
med en anset og stærkt besøgt Højskole.
Munkenes Antal er omtr. 2000, men førend
Dunganernes Opstand (1861—76), under hvilken det fl.
Gange blev ødelagt, skal det have haft c. 7000
Munke.
<i>M. V.</i>
</chapter>

<chapter name="Kun-bum">
<b>Kun-bum,</b> 5600 m højt Pas over
Potanin-Bjergene ved Grænsen af Tibet og den kin.
Prov. Kansu.
<i>M. V.</i>
</chapter>

<chapter name="Kunde">
<b>Kunde,</b> Person, som ved (jævnlige) Indkøb
o. l. under en Næringsdrivende Søgning; et
tysk Laaneord (højtysk K. egl. Bekendt), som
i Dansk næppe er ældre end sidste Halvdel af
18. Aarh.
<i>V. D.</i>
</chapter>

<chapter name="Kundgørelse">
<b>Kundgørelse,</b> en lidt højtidelig Betegnelse
for Bekendtgørelse; derfor meget brugelig
navnlig om de fra Kongen udgaaede
Bekendtgørelser. I Grl. af 5. Juni 1915 § 24 hedder det
nu: »Kongen befaler Lovens K.«, medens det
tidligere hed »Lovens Bekendtgørelse«, men
Meningen er naturligvis ganske den samme. Se
i øvrigt <sp>Bekendtgørelse</sp>.
<i>K. B.</i>
</chapter>

<chapter name="Kundmann, Karl">
<b>Kundmann</b> ['kontman], <sp>Karl</sp>, østerr.
Billedhugger, f. 15. Juli 1838 i Wien, d. smst. 1919.
Han studerede paa Akademiet i sin Fødeby,
men fik dog det bestemmende Præg 1860—65
under Hähnel i Dresden. Efter et toaarigt
Ophold i Rom slog han sig ned i Wien, hvor han
1872 blev Akademiprofessor. Men allerede inden
Rejsen havde han modeleret en legemsstor
Statue af Kejser Rudolf af Habsburg for Wiens
Ruhmeshalle i Arsenalet; senere udførte han for
samme Hal en Del andre Statuer, f. Eks. Prins
Eugen. Hans Hovedværk i Wien er
Schubert-Monumentet i Stadtpark (afsløret 1872). I øvrigt
har hans Kunst ogsaa mange andre St.
bidraget til Wiens Forskønnelse:
Grillparzer-Mindesmærket, den formfine Statue af Kunstindustrien
til det kunsthistoriske Hofmuseum, Arbejder for
Schwarzenberg-Broen, det naturhistoriske Mus.
og Hofburg-Teateret m. m. Et andet
Hovedværk findes i Pola: Mindesmærket for Admiral
Tegetthoff (1886); for Graz Statue af
Hamerling, for Marienbad af Anast. Grün. Paa Ny
Carlsberg Glyptotek i Kbhvn ses hans
Gravmæle over Theophilus Hansen paa
Ehrenfriedhof i Wien (Gips).
<i>A. Hk.</i>
</chapter>

<chapter name="Kundrovske Tatarer">
<b>Kundrovske Tatarer</b> ell. <sp>Karaghatsch</sp>
er Betegnelse for en Gren af den tyrk.
Stamme <sp>Nogaierne</sp> i Kaukasus. 1785 fik de
anvist Boliger i Guv. Astrachan ved Floden
Achtuba.
<i>(C. Fr.). K. B.-S.</i>
</chapter>

<chapter name="Kundt, August Adolf Eduard Eberhardt">
<b>Kundt</b> [kont], <sp>August Adolf Eduard
Eberhardt</sp>, tysk Fysiker, f. 18. Novbr 1839
i Schwerin, d. 21. Maj 1894. Efter at have
studeret Matematik og Naturvidenskab i Leipzig
1859—61 gik han til Berlin, hvor han kom til
at arbejde i Laboratoriet hos den betydelige
Eksperimentalfysiker Magnus. Da han havde
endt sine Studier, kom han til Zürich, hvor
han i 2 Aar var Prof. i Fysik ved
»Polytechnikum«. Herfra kom han 1870 til Würzburg som
Clausius' Efterfølger, og 1872—88 var han
Professor i Strasbourg, hvor han udfoldede en
meget betydelig Virksomhed, baade som
Videnskabsmand, som Lærer og som Grundlægger
af det store fys. Institut. Da Helmholtz var
blevet Præsident ved »Reichsanstalt«, kom K.
til Berlin som Prof. i Fysik. Ved hans Død
mistede Tyskland en af sine ypperste
Universitetslærere og tillige en fremragende
Eksperimentalfysiker. K.'s videnskabelige
Arbejder indtil 1870 havde som Regel akustiske
Emner til Genstand; fra den Tid stammer hans
Opdagelse, at Støvfigurer i et tonende Rør kan
benyttes til Bestemmelse af Lydens Hastighed
(1866). Da Christiansen havde opdaget Lysets
anomale Dispersion i Fuchsin, fulgte K.
(1871—72) efter med en Række Arbejder, hvorved
han paaviste det samme Forhold hos fl. a.
Stoffer med Overfladefarver. Derefter fulgte
fl. optiske Arbejder samt Undersøgelser over
Luftarters Gnidning og Varmeledningsevne.
Med en Afh. (1884) om den elektromagnetiske
Drejning af Lysets Polarisationsplan i Jern,
Kobolt og Nikkel begyndte K. sin sidste Rk.
Arbejder, der giver interessante Oplysninger om
Metallernes optiske Forhold. Hans fleste
Arbejder er offentliggjorte i Poggendorff's og
Wiedemann's »Annalen«. (<sp>Litt</sp>.: <sp>W. v.
Bezold</sp>, »August K., Gedächtnissrede« [Leipzig
1894]).
<i>K. S. K.</i>
</chapter>

<chapter name="Kundt's Støvfigurer">
<b>Kundt's Støvfigurer,</b> se <sp>Lyd</sp>.
</chapter>

<chapter name="Kunduriotis">
<b>Kunduriotis,</b> d. s. s. <sp>Konduriotis</sp>.
</chapter>

<chapter name="Kundus">
<b>Kundus,</b> 1) By i det nordøstlige Afghanistan,
i Landskabet Katagan, ligger paa højre Bred
af Kundus-Floden, en Biflod til Amu-darja,
og har c. 1500 Indb. K. ligger ved den vigtige
Karavanvej fra Balkh til Faisabad. Mod S.
gaar en Vej langs med K.-Floden over
Tshahardar-Passet i Hindukush til Kabul. 2)
Betegnelse for Landskabet Katagan.
<i>M. V.</i>
</chapter>

<chapter name="Kunersdorf">
<b>Kunersdorf</b> ['ku.n<sub>ə</sub>rsdårf], Landsby 6 km
Ø. f. Frankfurt a. d. Oder, kendt p. Gr. a. det
her stedfundne Slag 12. Aug. 1759 mellem
Frederik II og de forenede Russere og Østerrigere
under Soltikow og Laudon. Juli 1759 sendte
Frederik II, der stod over for Østerrigerne under
Daun i det nordvestlige Schlesien, General
Wedel med et Korps mod de fremrykkende
Russere. General W. blev 23. Juli slaaet ved
Kay (c. 70 km SØ. f. Frankfurt). Da Daun
havde sendt en Del Tropper til Hjælp for
Russerne, besluttede Frederik II at forstærke
General W. og mulig slaa Russerne, før de blev
forenede med Østerrigerne; han efterlod et
Korps for at fastholde den østerr. Hær under
Daun og koncentrerede i øvrigt sine Kræfter
i Terrainet tæt V. og SV. f. Frankfurt.
Østerrigerne og Russerne var imidlertid forenede;
Styrken (c. 79000 Mand) laa fra Beg. af Aug.
paa Højderne tæt V. f. K. og havde begyndt at
forskanse sig i en Stilling med Front mod SØ.
Saa snart Frederik II havde samlet sine
Styrker, besluttede han at gaa løs mod Fjenden.
Paa to over Oder anlagte Broer overskred
Kongen med c. 48000 Mand 11. Aug. Oder c. 18
km N. f. Frankfurt og gik i Lejr ved
Bischofssee (c. 4 km NØ. f. K.). S. D. foretog Kongen
