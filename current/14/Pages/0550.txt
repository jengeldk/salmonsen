i Pressen, saaledes at Trykket bibeholdes efter
Udtagningen af denne, hvorefter de fyldte
Forme underkastes en kortvarig Opvarmning i en
Ovn og henstilles til Afkøling. De saaledes
fremstillede Plader er langt tættere og fastere
og mere fuldkantede end de svagt pressede og
taaler bedre at deles ved Savning, hvilket man
gør Brug af ved Fremstillingen, idet Pladerne
presses i store Tykkelser (30 cm) og bagefter
saves igennem, hvorved alle Pladerne bliver
lige tykke. Farven bestemmes hovedsagelig af de
gennemskaarne Korkkrummer og er mørk
graabrun. Pladerne taaler Fugtighed, men ikke
Temp. over 60°. De bruges paa samme Maade
som de mere begholdige Plader, men isolerer
bedre end disse, som de derfor i stigende Grad
fortrænger. Vægten er 150 kg/m<sup>3</sup>. Pladerne
bruges til Beklædning af Væg, Loft og Gulv i
Kølerum og til Indlæg i Isskabe, og Tykkelsen er da
gerne 5—12 cm. Til Vægbeklædning i Boliger
bruges 0,7—4 cm tykke Plader, eventuelt med
paaklæbet Asfaltpap, der rager ud over
Randene, saa Fugerne kan overklæbes. Pappen
vendes ud mod Muren og hindrer Gennemgang af
Fugtighed.

(<i>B</i>) <sp>Kaseïnkorkplader</sp> har
Kaseïnkalk som Bindemiddel. De er udmærket
varmeisolerende og kan bruges ved Temp. indtil 140°,
men taaler ikke Fugtighed. De er stærkt
vandsugende og kan derfor ikke anvendes paa
fugtige Steder, men bruges til lette Mellemvægge,
til Indlæg i dobbelte Bræddevægge, til
indvendig Beklædning af Mure, til Loftsforskalling,
indvendig Tagforskalling og som Underlag for
Tæpper og Linoleum paa kolde Gulve; derimod
ikke til Køleanlæg af Hensyn til
Fortætningsvandet, som kan danne sig i Porerne. Danske
Plader har Formatet 1 X 0,5 m og er 1—5 cm
tykke; importerede tyske Plader er 1 X 0,5 m og
0,5—6 cm tykke. De fremstilles baade af
Raakork og Letkork. Raakorkpladerne vejer 200
kg/m<sup>3</sup> og har Korkens naturlige Farve, da
Bindemidlet er farveløst. Letkorkpladerne vejer
100—125 kg/m<sup>3</sup> (en a cm tyk Plade vejer pr m<sup>2</sup>
1,25a—0,25 kg) og har Letkorkens mørke Farve.
De er 20 % dyrere end Raakorkpladerne,
isolerer væsentlig bedre og bruges, naar Tykkelsen
ell. Vægten skal være særlig ringe.
Udenlandske Plader med lgn. Egenskaber fremstilles
undertiden; med andre Bindemidler, f. Eks.
Magnesiacemerit. Tyske Korkplader er undertiden
sammenkittede med Ler, Kalk og Vandglas og
er ofte graasorte.

(<i>C</i>) <sp>Harpikskorkplader</sp>. Til disse
Plader sættes intet Bindemiddel. De presses i
Jernforme og opvarmes i Ovne til 250°, hvorved
den udsvedende Harpiks klæber Krummerne
sammen. Fremgangsmaaden og Trykkets
Størrelse er som ved Fremstilling af
Expankoplader, men Pladerne holdes i længere Tid under
Tryk i Ovnen. De fremstilles baade af Raakork
og Letkork, i sidste Tilfælde saaledes, at de
ekspanderede Krummer bruges, medens de
endnu er varme. Disse Plader og navnlig de sidste,
hvis Kork er blevet to Gange ekspanderet,
hører til de letteste og bedst varmeisolerende
af alle Korkplader og bruges, hvor
Isolationslagets Vægt ell. Tykkelse skal være særlig
ringe, og hvor det ikke er udsat for stærk
Fugtighed. Farven er mørkebrun.
<sp>Ex-Expankoplader</sp> er et dansk Fabrikat af denne Art,
fremstillet af Letkorkkrummer. Pladerne taaler
med Sikkerhed en Temp. af 120°. Størrelsen er
100·50 cm, Tykkelsen 2—22 cm, Vægten 115
kg/m<sup>3</sup>. <sp>Nonpareil-K.</sp> er nogle i Amerika
meget brugte Plader, fremstillede af
Raakorkkrummer som ovenfor beskrevet. Disse Plader
taaler 3 Timers Kogning i Vand, uden at
Vandet trænger ind i Dybden, og uden at den
lineære Udvidelse overstiger 2 %. Vægten pr m<sup>3</sup>
er for 6 mm Plader 195, for 152 mm Plader
145 kg.

<i>II</i>. <sp>Lyddæmpende K.</sp>

Disse fremstilles af baade Raakork og
Letkork og med samme Bindemidler som de blot
varmeisolerende Plader, men under et stærkere
Tryk, saaledes at de kan taale en vis
Belastning uden at sammentrykkes væsentlig. De faas
0,2—10 cm tykke i forsk. Haardheder og
bruges til Isolering af Maskiner og
Etageadskillelser og til Linoleumsunderlag.

(<i>1</i>) <sp>Maskinisoleringsplader</sp> tjener
til at adskille Maskinerne i en Bygning fra
dennes faste Dele, saaledes at Støj og Rystelser ikke
forplanter sig gennem disse ud i Bygningen,
idet Svingningerne optages i de elastiske K. Ved
Isolering af Lejebukke, der fastgøres paa
Vægge og Lofter, indlægges Kork paa alle de
Jernflader (ogsaa Boltene), der ellers vilde komme i
Berøring med Bygningen. Ved Isolering af
staaende Maskiner indskrænker man sig undertiden
til at stille Maskinen paa en Korkplade, men er
Maskine og Fundament forbundet med
Ankerbolte, bør ogsaa disses Anlægsflader belægges
med Kork, da det ellers kun er de
nedadgaaende og ikke de opadgaaende Svingninger, der
dæmpes. Ligger Maskinfundamentet i Jorden,
gør man bedst i at adskille det helt fra
Bygningen og indlægge et vandret Lag K. saa langt
nede, at Ankerboltene ikke gennembryder
Laget; Korken vil da hindre Svingningerne i at
forplante sig gennem Jorden til Bygningens
Fundamenter. <sp>Korkisol</sp> er Klodser af
Naturkork sammenstillede i en Jernramme og
sammenspændte for at forringe
Sammentrykkeligheden. De er imprægnerede imod Fugtighed og
Olie og bruges som Underlag for Maskiner. (<i>2</i>)
<sp>Etageadskillelser</sp> kan isoleres fra
Murene, ved at man som Leje for Jern- ell.
Jernbetonbjælkerne henlægger
Maskinisoleringsplader. Det maa tilraades forud at undersøge
Sammentrykkeligheden ved den Spænding, man
agter at byde Pladen, for at der ikke skal
opstaa Ulemper senere hen. Til (<i>3</i>)
<sp>Linoleumsunderlag</sp>, navnlig paa Betongulve, bruges
tynde K., der maa være saa stærkt pressede,
at Møblerne ikke i væsentlig Grad trykker sig
ned i dem. Man skal kunne bedømme
Kvaliteten ved at lægge Pladen paa Gulvet, dække
den med et Stykke Linoleum, stille et Stoleben
oven paa, sætte sig paa Stolen og dreje rundt;
den daarlige K. vil da skille ad, medens den
gode kun vil faa et næppe synligt Mærke.
Pladerne er meget lyddæmpende, varmeisolerende
og elastiske, hvorved Linoleets Slid
forringes.
