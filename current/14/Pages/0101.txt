Overordnede forlod deres Poster, og de
Underordnede fulgte Eksemplet. Kun enkelte Steder
søgte man at sætte Grænse for Ilden, der bredte
sig mere og mere. »Hele Torsdag og den flg.
Nat fløj Ilden om, uden at finde den ringeste
Modstand«. Torsdag Eftermiddag Kl. 4 havde
den naaet Købmagergade, 8 Timer senere ad
Landemærket og Slippen Gotersgade, der
brændte herfra og op til Volden. Reformert
Kirke og Trinitatis-Kirke gik op i Luer; den
sidste med Universitetsbiblioteket, der stod paa
dens Loft. Samtidig havde Ilden trukket sig
ned ad Klædeboderne, Nygade, Vimmelskaftet,
Raadhusstræde, Graabrødretorv og Løvstræde.
Kl. 8 Torsdag Aften faldt Helligaandskirkens
Taarn. Fredag Eftermiddag stod
Kompagnistræde og Knabrostræde i Flammer. Ad
Købmagergade nærmede Ilden sig Amagertorv.
Møntergade, Pilestræde og den ene Side af
Silkegade brændte. Kobberet paa Nikolaj-Kirke
begyndte at smelte, og ude i Adelgade,
Borgergade og selv Toldbodgade tændte Gnisterne Ild.
Fredag Morgen indsaa Kongen, at der maatte
tages fat med Kraft, om ikke Byen skulde gaa
til Grunde, og gav Befaling til, at Garnisonen,
som Kommandanten hidtil havde holdt tilbage,
ikke maatte skaanes. Natten mellem Fredag og
Lørdag, da det var blevet stille Vejr, lykkedes
det at standse Ilden i Vimmelskaftet, ligeledes
i Hyskenstræde, Knabrostræde, Gotersgade og
paa Købmagergade, og Lørdag Aften var man
Herre over Branden. To Femtedele af Staden
(1670 Huse) var lagte i Aske. 69 Gader brændte
helt ell. delvis, og 3650 Familier var husvilde.
Af hele Byen stod kun, hvad der laa Ø. f.
Gotersgade, S. f. Regnegade, Sværtegade,
Pilestræde, Silkegade og Købmagergade, S. f.
Amagertorv, undtagen Hyskenstrædes Østside, V. f.
Raadhusstræde med Kanalen og S. f.
Klemensstræderne. Desuden Husrækken ud til Vester-
og Nørrevold hen til Nørretorv med nogle faa
Huse fra Hjørnet ind i Vestergade, Studie- og
Skt Pederstræde samt næsten hele
Larslejstræde og hist og her ved et lunefuldt Spil et
og andet Hjørnehus med tilstødende
Naboejendom. Alt det løvrige var blevet et Rov for
Luerne.

Hvad der ved denne Brand, der i Reglen
betegnes som den store Ildebrand, blev skaanet
af det gl. Kjøbenhavn, gik næsten alt sammen
til Grunde ved Branden 1795, der udbrød 5.
Juni om Eftm. Kl. 3 og varede til 7. Juni. Ilden
begyndte i »Dellehaven« paa Bremerholm,
Marinens Oplagsplads af Tømmer, Bræder og Kul;
Stedet kan nærmere betegnes som den Plads,
der nu optages af Baghusene mellem
Niels-Juels- og Tordenskjoldsgade. Ilden, der anses
for opstaaet ved Kullenes Selvantænding,
udbredte sig med stor Hurtighed, næret af den
store Mængde Tjære, Træværk og brændbare
Materiale, der fandtes paa Holmen, og førtes
af stiv østlig Kuling ind over Byen, hvor alt,
som Følge af længere Tørke, var knastørt.
Holmens Folk var alt gaaet hjem, der var ikke
Mandskab nok til at rydde Pladsen foran Ilden
og f. Eks. fjerne en Stabel paa 1100 Favne
Brænde, der gav Ilden den frodigste Næring.
Brandmajoren skulde først hentes langt ude
paa Gl. Kongevej, og da han kom, synes det,
at han og Flaadens Officerer blev uklare over
Maaden, hvorpaa Slukningen skulde ledes.
Sprøjterne fra Byen og Holmens Sprøjter — ialt 36 —
kom saa godt som ikke i Virksomhed, Brændet
blev ikke flyttet, og da det kom i Brand, stod et
Øjeblik senere Hovedmagasinet, af hvilket den
tidligere Studenterforeningsbygning udgjorde
Midterpavillonen og bar en Træfigur paa
Toppen, i lys Lue. Ildregnen styrtede ned over
Nikolaj-Kirke og Kvarteret deromkring, og
Kirkens Skæbne var vis, da man saa Røgen
slaa ud af det lille Spir paa Taget. Kl. 7 Aften
var Ilden gaaet over Holmens Kanal, som man
havde fyldt med Master, Rundholter og Brænde.
Der gik Ild i Overfladen af alt dette, og selv
Bolværket brændte. Snart stod hele Kvarteret
mellem Havnen, alle Bygninger paa Holmen,
undtagen Kirken, der blev reddet af
Brandkaptajn Petermann, Husene ved Holmens Kanal og
Smaagaderne bag denne og op til Nikolaj-Kirke,
denne iberegnet, i Flammer. Ved Taarnets Fod
stod et kunstigt Trykværk med en stor
Vandbeholder og en Slange paa 125 m's Længde,
netop af Hensyn til Brandfaren i det tæt
sammenbyggede Kvarter. Men Trykværket brændte,
inden det fik gjort Gavn, og Kl. 8 1/2 Aften sank
Spiret sammen og spredte Ilden over vide
Strækninger. Efter denne Ulykke synes det,
som om alle havde tabt Modet; der klages over,
at Sprøjterne gik itu, Vandvognene udeblev, og
Brandfolkene forlod deres Poster. Fredag
Aften Kl. 10 brændte Højbrostræde og store
Færgestræde (nuv. Højbroplads). Med store
Anstrengelser lykkedes det at redde de fleste
store Gaarde paa Vingaardsstrædes Nordside
— Smedens Gang og Johan Rohde's Gang her
er de eneste endnu eksisterende af Fortidens
mange smalle Gange i Kjøbenhavn. Paa
Østergade—Amagertorv reddede man hele Gadens
Nordside og Kvarteret Ø. f. Klosterstræde.
Derimod bredte Ilden sig Natten mellem Fredag
og Lørdag til Kvarteret mellem Amagertorv og
Stranden, og da den heftige Vind Lørdag
Formiddag gik over til Sydøst, gik hele Kvarteret
mellem Knabrostræde og Raadhusstræde, flere
Huse paa Vandkunsten og i Farvergade op i
Luer. Ilden gik med Vinden, hærgede Nygade
og Skovbogade, tændte i Skindergade og den
nordlige Husrække i Vimmelskaftet og truede
Frue Kirke. Her lykkedes det dog til Dels at
standse Ilden Lørdag Middag, men om
Eftermiddagen sprang den fra Nytorvs brændende
Østside over og tog fat i Raadhustaarnet; Kl. 6
stod Raadhuset i Flammer, og Lørdag Nat
brændte hele Kvarteret fra Farvergade til
Studiestræde og fra Vestervold til Ny og
Gammel Torv og Nørregade. Kun med Møje
lykkedes det Søndag d. 7. Juni at redde Petri-Kirke
og dermed hele Nørregade fra Studiestræde op
til Volden samt Kvarteret N. f. Frue Kirke.
Kl. 6 Søndag Efterm. blev Branden endelig
standset i Teglgaardsstræde. 951 Bygninger i
55 Gader var lagte i Aske, og 5770 Personer
var blevne husvilde. Foruden Admiralitets- og
andre offentlige Bygninger paa Holmen brændte
Nikolaj-Kirke og Synagogen (i Læderstræde),
Raadhuset, Vajsenhuset, Arresthuset,
