<sp>Komputabilitet</sp> er det Forhold mellem
Fordringer, at de er komputable.
<i>A. D. B.</i>
</chapter>

<chapter name="Komputation">
<b>Komputation,</b> d. s. s. <sp>computatio</sp>.
</chapter>

<chapter name="Komrat">
<b>Komrat,</b> se <sp>Kamrat</sp>.
</chapter>

<chapter name="Komtur">
<b>Komtur</b> (lat. <i>commendator</i>), egl. Bestyrer af
et Kommende; ved de gejstlige Ridderordener
Benævnelse for de Riddere, hvem Forvaltningen
af et Kommende var betroet. — K. betyder ved
de nuv. Ridderordener d. s. s. <sp>Kommandør</sp>.
</chapter>

<chapter name="Komunduros">
<b>Komunduros,</b> se <sp>Kumunduros</sp>.
</chapter>

<chapter name="Komura, Jutaro">
<b>Komura,</b> <sp>Jutaro</sp>, Markis, jap. Statsmand,
f. i Huiga af Satsuma-Klanen 1855, d. Novbr 1911.
K. fik sin Uddannelse ved Harvard-Univ. i
Nordamerika og ansattes tidlig i
Udenrigsministeriet, blev 1895 Departementsdirektør smst.,
1895—96 Gesandt i Söul, 1896—98
Viceudenrigsminister; Novbr 1898 Gesandt i Washington og
Maj 1900 i Petrograd, hvor han førte
Forhandlingerne med den russ. Regering ang.
Bokserurolighederne i Nordkina. Septbr 1901—Jan.
1906 var K. Udenrigsminister i Katsura's 1.
Kabinet, sluttede Alliancerne med England 1902 og
1905 og ledede Udenrigspolitikken under Krigen
med Rusland. Sendtes i Aug. 1905 til
Nordamerika for at føre Fredsunderhandlingerne
med Grev Witte og afsluttede i Septbr Freden
i Portsmouth, skønt kun med store
Betænkeligheder. Forbitrelsen over, at Japan trods
Sejren ingen Krigsskadeserstatning fik, vakte
Stemningen mod ham og Ministerchefen Katsura,
Ministeriet traadte derfor tilbage Jan. 1906,
afløst af Ministeriet Saionji; 1906—08
Ambassadør i London og Aug. 1908—Aug. 1911 paa ny
Udenrigsmin. i det 2. Kabinet Katsura indtil Aug.
1911. I dette Tidsrum fuldbyrdede han
Anneksionen af Korea, samarbejdede med Katsura
paa en Forsonings- og Overenskomstpolitik over
for Rusland og sluttede en Række ny
Handelstraktater til Afløsning af de gl. fra 1890'erne. K.
nød Ry som en fremragende Diplomat, paa een
Gang klog og dristig, føjelig og dog fast. Med
stor Dygtighed ledede han de diplomatiske
Forhandlinger, der bragte Japan og Rusland til
enig Optræden i den østasiatiske Politik. Han
blev 1902 ophøjet til Baron, 1907 Greve og
1911 Markis.
<i>F. de F.</i>
</chapter>

<chapter name="Komælksidiosynkrasi">
<b>Komælksidiosynkrasi,</b> d. v. s. Mangel paa
Evne til at kunne taale Komælk, træffer man
en sjælden Gang hos spæde Børn, som p. Gr. a.
en Ernæringssygdom i længere Tid udelukkende
har faaet Kvindemælk og nu bliver sat over paa
Komælksblandinger. Hos dem vil allerede det
første Maaltid udløse flg. alarmerende
Symptomer: Feber, Opkastninger, Diarré, ja ofte
endog Bevidstløshed og Kramper. Efter nogle
Timers Forløb har Barnet atter rettet sig, men
gør vedblivende et medtaget Indtryk. Man
nødes derfor til, at opsætte Afvænningen 1 Uge ell.
mere og maa ved et fornyet Forsøg forsigtigt
begynde med en ganske ringe Mængde Komælk,
som i Reglen denne Gang taales bedre. Ved
langsomt at stige med Mælkemængden lykkes
det som oftest at fuldføre Afvænningen uden
Ulempe.
<i>P. H.</i>
</chapter>

<chapter name="Konak">
<b>Konak</b> (tyrk.) betyder Herberge, Hus. I det
osmaniske Riges Provinser kaldes
Provinsguvernørernes, Vali'ernes, Residens K. Ordet er
derfra gaaet over i de sydslaviske Sprog som
Betegnelse for Kongeborgen.
<i>J. Ø.</i>
</chapter>

<chapter name="Konakry">
<b>Konakry</b> [fr. kåna'kri], Havneby paa
Øvre-Guineas Kyst, Kol. Fr. Guinea. (1911) 7000 Indb.
Den er Sædet for Koloniens øverste Styrelse og
Udgangspunkt for en Jernbanelinie, der fører
til <sp>Kankan</sp> i det Indre.
<i>C. A.</i>
</chapter>

<chapter name="Konarski, Stanisław">
<b>Konarski</b> [kå'narsk<sub>i</sub>], <sp>Stanisław</sp>, polsk
Pædagog og Politiker (1700—1773), var af
fornem Æt og nød en glimrende Opdragelse. Han
traadte som 17-aarig ind i Piaristordenen og
opholdt sig fl. Aar i Rom og Luneville; 1730
vendte han tilbage til Polen. I Warszawa
aabnede K. et Mønsterkonvikt for højadelige Børn,
<i>Collegium nobilium</i>. Det altoverskyggende
Latinterperi blev afskaffet, Naturvidenskab og
levende Sprog indført. Det gjaldt i det hele for
K. om at faa de store Slægters Børn opdraget
til livskyndige og herskedygtige Individer.
Senere lykkedes det ham at faa næsten alle
Piaristskoler reformerede. Med Załuski udgav
K. i 6 Bd Polens Lovsamling fra den ældste Tid,
<i>Volumina legum</i> (2. Udg. 8 Bd ved J. Ohrysko,
1859—60). Som Politiker beviste K. med
glimrende Logik og stor Udførlighed det frie Vetos
Fordærvelighed i det anonyme Skrift: »O
skutecznym rad sposobie« (»Om en virksom
Fremgangsmaade ved Raadslagninger«, I—IV,
1769—73). Ogsaa for Indførelse af Arvekongedømme
kæmpede K. Det skyldes ham, naar hele det
raadende Polen efterhaanden indsaa, at »de
sande Frihedens Klenodier og Øjestene« var
ulykkebringede, ja umulige i et sundt Statsliv.
<i>(A. M. B.). H. C-e.</i>
</chapter>

<chapter name="koncedere">
<b>koncedere</b> (lat.), indrømme, tillade,
bevilge.
</chapter>

<chapter name="Koncentration">
<b>Koncentration</b> (lat.), Samling til et
Midtpunkt, Sammentrængning; den Handling at
koncentrere.
</chapter>

<chapter name="Koncentrationslejre">
<b>Koncentrationslejre</b> er Betegnelse for Lejre
bestemte til Optagelse af civile Fanger, saavel
Mænd som Kvinder og Børn. K. anvendtes
første Gang i større Udstrækning af Englænderne
under Boerkrigen 1899—1902 og blev ogsaa
benyttede i Verdenskrigen af de krigsførende
Magter til Indespærring af de til Modstanderne
hørende civile Personer, som ved Krigens
Udbrud opholdt sig i det paagældende Land, idet
man dog som Regel kun optog Mænd i disse
Lejre, hvor de i Alm. maatte forblive under
hele Krigen.
<i>Sch. P.</i>
</chapter>

<chapter name="Koncentrationsmaksime">
<b>Koncentrationsmaksime,</b> se
<sp>Eventualmaksime</sp>.
</chapter>

<chapter name="Koncentrationssten">
<b>Koncentrationssten,</b> se <sp>Kuprosulfid</sp>.
</chapter>

<chapter name="koncentrere">
<b>koncentrere</b> (lat.), trænge sammen i et
Midtpunkt, samle i et Brændpunkt;
sammentrænge, sammentrække, forene, forstærke
(særlig ved Udskillelse af uvedkommende ell.
uvirksomme Bestanddele); <sp>k. sig</sp>, fatte sig kort.
</chapter>

<chapter name="koncentrere (kem.)">
<b>koncentrere</b> (kem.). Herved forstaas den
kemiske Operation, hvorved man forøger
Mængden af opløst Stof i en Opløsning, derved at
man fjerner en Del af Opløsningsmidlet. I
Melallurgien benyttes samme Udtryk ogsaa for
andre Operationer. Saaledes »koncentrerer«
man ved Udvindingen af Kobber den af
Malmene indvundne »Kobbersten«, som bestaar af
en Blanding af Svovlkobber og Svovljern,
derved, at man rister den, hvorved en Del af
Svovlet brænder bort, og derpaa nedsmelter
Produktet med kiselsyreholdigt Tilslag, hvorved
