<sp>Kaliumkromat</sp> (s. d.), <sp>kromsurt Kali</sp> K<sub>2</sub>CrO<sub>4</sub>
og <sp>Kaliumdikromat</sp>, <sp>dikromsurt
Kali</sp> K<sub>2</sub>Cr<sub>2</sub>O<sub>7</sub> særlig vigtige og ligeledes
<sp>Natriumkromat</sp> (s. d.), <sp>kromsurt
Natron</sp> Na<sub>2</sub>CrO<sub>4</sub> og <sp>Natriumdikromat</sp> (s.
d), <sp>dikromsurt Natron</sp> Na<sub>2</sub>Cr<sub>2</sub>O<sub>7</sub>.
<sp>Ammoniumkromat</sp>, <sp>kromsurt
Ammoniak</sp> (NH<sub>4</sub>)<sub>2</sub>CrO<sub>4</sub> har ingen særlig Bet., idet
der altid ved Inddampning af dets Opløsning
til Krystallisation bortgaar Ammoniak og
udskilles rødgule, monokline Krystaller af
<sp>Ammoniumdikromat</sp>, <sp>dikromsurt
Ammoniak</sp> (NH<sub>4</sub>)<sub>2</sub>Cr<sub>2</sub>O<sub>7</sub>. Dette spaltes ved
Ophedning til Vand, Kvælstof og Kromioxyd.
<sp>Baryumkromat</sp>, <sp>kromsurt Baryt</sp>
BaCrO<sub>4</sub> faas ved Fældning af en
Baryumkloridopløsning med Kaliumkromat som et gult
Bundfald, der er uopløseligt i Vand, men
letopløseligt i Salpetersyre. Det anvendes under Navnet
gul Ultramarin som Malerfarve.
<sp>Kalciumkromat</sp>, <sp>kromsurt Kalk</sp>, se
<sp>Kromgult</sp>. <sp>Basisk Zinkkromat</sp>,
<sp>kromsurt Zinkiltie</sp> Zn<sub>2</sub>(OH)<sub>2</sub>CrO<sub>4</sub>, H<sub>2</sub>O,
faas som et pomeransgult Bundfald ved at fælde
en Zinksulfatopløsning med en
Kaliumkromatopløsning. <sp>Blykromat</sp>, <sp>kromsurt
Blyilte</sp>, PbCrO<sub>4</sub> findes i Naturen som <sp>Krokoit</sp>
ell. <sp>Rød Blymalm</sp> i røde monokline
Prismer af Vf. 5. 9—6, 1. Det faas ved Fældning af
et Blysalt med Kaliumkromat og anvendes som
Malerfarve under Navnet <sp>Kromgult</sp> (s. d.).
<sp>Basisk Blykromat</sp> anvendes ogsaa som
Malerfarve (se <sp>Kromgult</sp>) under Navnene
<sp>Kromrødt</sp> og <sp>Kromorange</sp>,
<sp>Sølvkromat</sp>, <sp>kromsurt Sølvilte</sp> Ag<sub>2</sub>CrO<sub>4</sub>
faas som et brunt, krystallinsk Bundfald
ved at fælde en Opløsning af Sølvnitrat
med en fortyndet Opløsning af
Kaliumkromat; det er uopløseligt i Vand, men
letløseligt i Salpetersyre og Ammoniakvand. —
<sp>Merkurokromat</sp>, <sp>kromsurt
Kvægsølvforilte</sp> Hg<sub>2</sub>CrO<sub>4</sub> faas som et rødt
krystallinsk Bundfald ved at tilsætte en
Kaliumkromatopløsning til en Merkuronitratopløsning,
ved Ophedning spaltes det og efterlader
Kromioxyd. <sp>Ferrikromat</sp>, <sp>kromsurt
Jerntveilte</sp> Fe<sub>2</sub>(CrO<sub>4</sub>)<sub>3</sub> fremstilles ved
Fældning af en neutral Opløsning af
Ferriklorid (Jernklorid) med en varm mættet Opløsning
af Kaliumkromat som et gult Bundfald. —
<sp>Kromikromat</sp>, <sp>kromsurt
Kromtveilte</sp>, <sp>Kromperoxyd</sp> Cr<sub>2</sub>(CrO<sub>4</sub>)<sub>3</sub> dannes
ved Fældning af et Kromisalt med et opløseligt
Kromat. Det er et brunt Pulver, som let
opløses i Syrer. Sættes Brintoverilte til en sur
Opløsning af et Kromat, farves Vædsken
mørkeblaa, idet der dannes <sp>Kromoversyre</sp> ell.
<sp>Kromtetroxyd</sp> CrO<sub>4</sub>, der kan udrystes
med Æter; men Forbindelsen er meget
ubestandig og spaltes hurtig under Iltafgivelse, idet der
dannes et Kromisalt, og Vædsken bliver grøn.
<i>M. M-r.</i>
</chapter>

<chapter name="Kromsyreanhydrid">
<b>Kromsyreanhydrid,</b> se <sp>Kromsyre</sp>.
</chapter>

<chapter name="Kromsyreforbindelser">
<b>Kromsyreforbindelser</b> kaldes de
Forbindelser, hvor Kromet optræder heksavalent
(seksgyldigt), saaledes <sp>Kromsyre</sp>,
<sp>Kromylklorid</sp> og <sp>Kromater</sp>.
<i>M. M-r.</i>
</chapter>

<chapter name="Kromsyreklorider">
<b>Kromsyreklorider.</b> Der svarer til
<sp>Kromsyren</sp> to Klorider, et ufuldstændigt
<sp>Klorkromsyre</sp> HOCrO<sub>2</sub>Cl og et fuldstændigt
<sp>Kromylklorid</sp>, <sp>Kromoxyklorid</sp>
CrO<sub>2</sub>Cl<sub>2</sub>. Klorkromsyren kendes kun som Salte
f. Eks. <sp>Kaliumklorokromat</sp>,
<sp>klorkromsurt Kali</sp> KOCrCO<sub>2</sub>Cl, der faas ved at
koge Kaliumdikromat med konc. Saltsyre.
Afkøles det derpaa, udkrystalliserer Saltet i
rødgule Naale, der af Vand hydrolyseres til
Kaliumdikromat og Saltsyre. — Kromylklorid faas
som en rødbrun Vædske ved at destillere en
Blanding af Kaliumdikromat og Natriumklorid
med konc. Svovlsyre. Det koger ved 117°. Det
ryger i Luften, fordi det reagerer med dens
Fugtighed, idet det af Vand hydrolyseres til
Klorbrinte og Kromsyre.
<i>M. M-r.</i>
</chapter>

<chapter name="Kromtetroxyd">
<b>Kromtetroxyd,</b> se <sp>Kromsyre</sp>.
</chapter>

<chapter name="Kromtrioxyd">
<b>Kromtrioxyd,</b> se <sp>Kromsyre</sp>.
</chapter>

<chapter name="Kromtveilte">
<b>Kromtveilte,</b> se <sp>Kromioxyd</sp>.
</chapter>

<chapter name="Kromtveilteforbindelser">
<b>Kromtveilteforbindelser,</b> se
<sp>Kromiforbindelser</sp>.
</chapter>

<chapter name="Kromtveiltehydrat">
<b>Kromtveiltehydrat,</b> se
<sp>Kromihydroxyd</sp>.
</chapter>

<chapter name="Kromtveiltesalte">
<b>Kromtveiltesalte,</b> se <sp>Kromisalte</sp>.
</chapter>

<chapter name="Kromtveklor">
<b>Kromtveklor,</b> se <sp>Kromiklorid</sp>.
</chapter>

<chapter name="Kromviolet">
<b>Kromviolet.</b> Under dette Navn gaar to
forskellige Tjærefarvestoffer i Handelen. Det
ældste af dem kaldes ogsaa <sp>Mauveïn</sp> ell.
<sp>Rosolan</sp> og i tidligere Tid <sp>Indisin</sp>, <sp>Violeïn</sp>,
<sp>Anilinviolet</sp>, <sp>Perkins Violet</sp> etc.;
dette Farvestof blev opdaget 1856 og fremstilles
ved Iltning af toluidinholdig Anilin; i Vand er
det uopløseligt ved alm. Temp. Det finder
nutildags kun Anvendelse ved Fabrikation af eng.
Frimærker og i Silkeindustrien. 1889 opdagedes
et andet Farvestof, som ogsaa benævnes K.;
dette er Natronsaltet af Aurintrikarbonsyren og
fremstilles ved Indvirkning af Formaldehyd ell.
Methylalkohol og Natriumnitrat paa en
Opløsning af Salicylsyre i koncentreret Svovlsyre.
Produktet er et chokoladefarvet Pulver, som
opløses i Vand med mørkerød Farve. Det
anvendes i Bomuldstrykkeriet.
<i>(O. C.). M. M-r.</i>
</chapter>

<chapter name="Kromylklorid">
<b>Kromylklorid,</b> se
<sp>Kromsyreklorider</sp>.
</chapter>

<chapter name="Kronach">
<b>Kronach</b> ['kro.nak], By i Bayerns
Regeringsdistrikt Oberfranken, 25 km Ø. f. Coburg, har
(1910) 5400 Indb.; Træ- og Stenkulshandel. I
Nærheden findes den godt vedligeholdte
Bjergfæstning Rosenberg, hvorfra smuk Udsigt, samt
ved Stockheim store Stenkulsgruber og i
Sachsen-Meiningen Jernværket Neuhaus. I K. er
Lukas Cranach født.
<i>G. Ht.</i>
</chapter>

<chapter name="Kronarbejde">
<b>Kronarbejde</b> var i Norge Benævnelsen paa
det Tvangsarbejde (i Reglen Arbejde i
Fæstningerne), som iflg. L. 1. Aug. 1821 kunde
paalægges Barnefædre, der ikke betalte Bidragene
for deres uægte Børn. Iflg. L. 10. Apr. 1915, §
31, kan Retten nu i fornødent Fald bemyndige
Paatalemyndigheden til at sætte en saadan
uefterrettelig Barnefader i Tvangsarbejdshus i
et Tidsrum af indtil 6 Mdr.
<i>K. Ø.</i>
</chapter>

<chapter name="Kronben">
<b>Kronben,</b> <sp>Krone</sp>, næstyderste Taaled hos
Hovdyrene, oventil ledføjet med Kodebenet
(Kodeled), nedentil med Hovbenet (Hovled);
den nederste Ende af K. er omsluttet af
Hornkapselen (se i øvrigt <sp>Hov</sp> og <sp>Ringfod</sp>).
<i>H. G.</i>
</chapter>
