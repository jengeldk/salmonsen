Har Fjendehaand skaanet K., saa har den
desto haardere været ramt af Ildebrande, af
hvilke foruden den ovf. omtalte 1734 kan
mærkes den, som Aug. 1859 ødelagde 80
Vaaningshuse, Branden i Oktbr 1884, hvorunder 20 Huse
og Domkirken brændte, samt den store Brand
i Juli 1892, hvorunder Halvdelen af den bedst
bebyggede Del strøg med. Byen har en Kirke,
Domkirken, der som saadan indviedes 1696; den
brændte ned 1734, blev atter opført og færdig
1738 og brændte igen 1880. Den restaurerede
Kirke ligger paa samme Sted. K. staar i livlig
Dampskibsforbindelse med de norske Kystbyer
og med en Række nord- og vesteuropæiske
Byer. Gennem Sæterdalsbanen og gode Veje
staar den i Forbindelse med et betydeligt
Opland og vil gennem Sørlandsbanen komme i
Forbindelse med Hovedstaden og Kystbyerne
paa Sørlandet. K. er Wergeland's Fødeby, paa
Hundredeaarsdagen for hans Fødsel 17. Juni
1908 blev der rejst en Statue af ham i Byens
Park; ogsaa af General Wergeland, som har
indlagt sig stor Fortjeneste af Byens
Forskønnelse, især dens Beplantning, er der rejst en Statue,
Antagen Formue 1919 var 119,4 Mill. Kr og
Indtægt 37253128 Kr. Den samlede Byskat
udgjorde 4,48 Mill. Kr, fordelt paa 6520 Skatteydere.
(<sp>Litt</sp>.: <sp>P. B. Lassen</sp>, »Beretning om
Stiftstaden K., dens Fortid og Nutid« [Kria 1883];
<sp>N. Wergeland</sp>, »Brudstykker af en utrykt
K.'s Beskrivelse« [i
»Hist. Tidsskr.«, 2.
Rk., III]).
<i>(J. F. W. H.). M. H.</i>

<img>Situationsplan over Kristiansand.</img>

<table>
<td r>1<td><i>Brandvagt</i>
<td r>2<td><i>Börs og Told</i>
<td r>3<td><i>Domkirke</i>
<td r>4<td><i>Exererhus, Underoff. skole</i>
<td r>5<td><i>Ernsts Hotel</i>
<td r>6<td><i>Kathedralskolen</i>
<td r>7<td><i>Klubben</i>
<td r>8<td><i>Kommandant</i>
<td r>9<td><i>Marinen</i>
<td r>10<td><i>Norges Bank</i>
<td r>11<td><i>Sparebank</i>
<td r>12<td><i>Raadhus</i>
<td r>13<td><i>Stiftsgaard</i>
<td r>14<td><i>Sygehus</i>
<td r>15<td><i>Telegraf, Post</i>
<td r>16<td><i>Teater</i>
<td r>17<td><i>Folkeskole</i>
<td r>18<td><i>Arbeidersamfund</i>
</table>
</chapter>

<chapter name="Kristiansand Stift">
<b>Kristiansand Stift</b>
omfatter Telemark,
Aust-Agder,
Vest-Agder og Rogaland
Fylker. Det har et
Fladeindhold af
40879 km<sup>2</sup> med
(1918) 305500 Indb.
Stiftet bestaar af 18
Provstier og 102
Præstegæld.
<i>M. H.</i>
</chapter>

<chapter name="Kristiansen, V.">
<b>Kristiansen,</b> <sp>V.</sp>,
se <sp>Fausbøll</sp>.
</chapter>

<chapter name="Kristianstad">
<b>Kristianstad,</b> By
i Sydsverige
(Götarike), Skaane,
Hovedstad i K.'s Len,
ligger smukt c. 22
km fra Østersøens
Kyst ved Helgeå og
dens Udvidelse,
Sjöviken (ell.
Helgesjön), paa den
lille Halvø Allön,
og har (1919) 12455
Indb., der driver
nogen Industri i
Jern (Støberier,
Maskinværksteder),
Tobak, Sprit, Øl,
Garverier,
Farverier, Mølledrift m.
m., samt livlig
Handel, især med
Landbrugsprodukter og
Brændevin. K., som
er regelmæssig
bygget og omgives mod
Ø. og V. af smukke
Promenader paa de
nedlagte Fæstningsværkers Plads, er Garnisonsby
(Vende's Artilleriregiment) og Sæde for
Landshøvdingen over K. Len og Hofretten for
Skaane og Blekinge; den har en højere lærd Skole,
K.'s Enskilda Bank, en Filial af Skaanes
Enskilda Bank, en Sparekasse m. m. Af
Bygningerne maa nævnes den af Christian IV i
Renaissancestil byggede, 1628 indviede smukke
Trefoldighedskirke, det under Karl XIV Johan
byggede Kronohuset, hvor baade Hofretten og
Garnisonen har Lokaler, Stadshuset, fl.
Kaserner o. a. Militærbygninger. K. er i fl.
Henseender et Centralpunkt, og dette tillige med
Jernbanernes Udvikling og især Havnestaden Åhus'
Havns Forbedring (1895—98), hvorved den kan
modtage Skibe indtil 5,4 m's Dybtgaaende, har
bidraget meget til Byens Opkomst. 1908 var der
i K. 42 Fabrikker med 1163 Arbejdere og
