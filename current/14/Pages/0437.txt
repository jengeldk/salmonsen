Sammenklumpen af Antigenet, en »Konglutination«. Er
Antigenet Bakterier, ses en grov Udfnugning.
Er Antigenet røde Blodlegemer, ses paa
tilsvarende Maade en stærk Sammenklumpning, (og
senere indtrædende Hæmolyse). Reaktionen kan
altsaa bruges til Paavisning af, om et givet
Serum indeholder et bestemt Antistof. Særlig
Bet. har Reaktionen faaet ved Diagnosen af
<sp>Snive</sp>. Først paavist af <sp>Bordet og Gay</sp>
(1906).
<i>O. T.</i>
</chapter>

<chapter name="Kongo">
<b>Kongo</b> ['kåŋgo], tidligere et mægtigt
Negerrige i den nuv. port. Koloni Angola længst mod
NV. mellem K.-Floden og LojefLoden, som da
Portugiserne opdagede det 1482, vistnok strakte
sig langt N. f. K.-Floden. Det annekteredes af
Portugiserne 1487, men c. 1640 gjorde det sig
uafhængigt, indtil det c. 1880 atter kom under
port. Herredømme; der regerer dog endnu en
»Konge af K.« i Hovedstaden K., som af
Portugiserne benævnes <sp>San Salvador</sp>. K. udgør
nu den nordvestligste Prov. af Kolonien Angola.
<i>C. A.</i>
</chapter>

<chapter name="Kongobanen">
<b>Kongobanen</b> ['kåŋgo-], en Jernbanelinie,
der fører fra Matadi, lige overfor Vivi ved den
nedre sejlbare Kongeflod til Kinshassa ved Søen
Stanley Pool. Den blev anlagt 1889—95 af
Kongoselskabet for at omgaa de lange
Vandfaldsstrækninger mellem de nævnte Punkter og
saaledes muliggøre Sejlads paa K. ovf. Faldene.
<i>C. A.</i>
</chapter>

<chapter name="Kongofloden">
<b>Kongofloden</b> ['kåŋgo-] (<sp>Zaire</sp>), Flod i
Central-Afrika, dannes ved Sammenløbet af to store
Kildefloder <sp>Luapula</sp> og <sp>Lualaba</sp>. Den
førstnævnte, der ofte nævnes som Hovedfloden,
udspringer mellem Søerne Tanganika og Nyassa
i Chingambobjergene c. 700 km fra det Indiske
Hav under Navn af <sp>Chambezi</sp>, som løber S.
om Bangweolosøen (1150 m o. H.); i den tørre
Aarstid danner Flodens og Søens overskydende
Vandmasse den store <sp>Bembasump</sp>. Efter
at have beskrevet en Bue mod S. løber Floden,
optagende talrige mindre Bifloder, i nordlig
Retning under Navn af <sp>Luapula</sp> igennem
Moerosøen (972 m o. H.) og videre under
Navnet Luvua i nordvestlig Retning til Ankoro,
hvor den optager Lualaba. Dennes Kilder ligger
paa c. 12° sydl. Br. kun faa km fra en af
Sambesis Kildefloder. Under sit Løb mod N.
passerer den ved Nzilo en c. 75 km lang og c. 400
m dyb Canyon, hvor Floden kun har en Bredde
paa 20—30 m. Efter at have dannet fl.
Smaasøer og optaget den anselige <sp>Lufira</sp> forener
den sig med Luapula. Paa begge Floder findes
fl. Katarakter. Ved Ankoro under 6 1/2° sydl. Br.
faar Floden Navn af <sp>Kongo</sp> og løber med
nordlig Hovedretning, optagende i højre Bred:
<sp>Lukuga</sp> (Tanganikasøens Afløb), <sp>Luama</sp>,
<sp>Elila</sp> og <sp>Lowa</sp>, indtil Ækvator, hvor den
danner de af 7 Fald bestaaende <sp>Stanley
Falls</sp>. En Jernbane fra Stanley ville til
Ponthierville omgaar disse Fald. I venstre Bred
optager K. paa den nævnte Strækning kun
ubetydelige Bifloder. Fra Stanley Faris løber K. i en
mægtig Bue, der naar op til c. 2° n. Br., i
nordvestlig, vestlig og sydvestlig Retning til
<sp>Stanley Pool</sp> (under 4 1/4° sydl. Br., 280 m
o. H.). Paa denne 1600 km lange Strækning, hvor
Faldet kun varierer fra 1—2,7 m paa 10 km,
er den langsomt flydende; den fyldes med
langstrakte Øer, og Bredden bliver meget betydelig:
ved Aruwimifloden 4 km, ved Rubi 30 km og
mellem denne og Mongalla endog 55 km for
atter at snævre sammen, saa at den, hvor den
anden Gang skærer Ækvator, kun er c. 6 km.
Længere S. paa bliver Bredderne højere, og
Floden snævrer sammen indtil 0,7 km. Af dens
talrige Bifloder paa denne Strækning
fremhæves i højre Bred <sp>Aruwimi</sp>, <sp>Rubi</sp>,
<sp>Mongalla</sp>, <sp>Ubangi</sp> (Uëlle), Kongos største
Tilløb, <sp>Sanga</sp> og <sp>Alima</sp>, i venstre Bred
<sp>Lomami</sp>, <sp>Lulongo</sp>, <sp>Ruki</sp> (Tshuapa) og den
mægtige <sp>Kwa</sp>, der opstaar ved Sammenløbet
mellem <sp>Kassai</sp>, <sp>Sankurru</sp>, <sp>Mfini</sp> (der
afvander Leopold II Sø) m. fl. C. 250 km ndf.
Kwa-Mundingen danner K. den indsølignende
<sp>Stanley Pool</sp> (280 m o. H.). Herfra
begynder Flodens nedre Løb, hvor den først
gennembryder Kystbjergene, dannende en Række
af ikke mindre end 32 større foruden mange
mindre Fald, de saakaldte <sp>Livingstone
Falls</sp>; disse falder i to Afdelinger, en
mellem Stanley Pool og Manyanga, og en mellem
Isangili og Vivi; Flodens Højde falder i den c.
350 km lange Vandfaldsregion fra 280—26 m.
Faldene omgaas af Kongobanen fra Matadi til
Stanley Pool samt af en 1911 fuldført
Rørledning fra Matadi til Leopoldville, der
transporterer Olie til Brug for Floddamperne. Fra
Vivi til Mundingen er Løbet atter roligt, ørigt,
og Bredden stiger indtil 11 km ved
Udmundingen i Atlanterhavet ved Banana paa 6°
s. Br. K.'s Længde er 4640 km, men p. Gr. a.
den vældige Bue mod N. er den direkte Afstand
fra Udspring til Munding kun 1750 km. Den
afvander et Areal paa c. 3,7 Mill. km<sup>2</sup>, og dens
Vandføring paa 75—78000 Kbm. i Sekundet
staar kun tilbage for Amazonas. Da
Kongo-Bækkenet overalt er omgivet af højere Land,
danner K. og dens Bifloder alle Vandfald ved
Faldet ned i Bækkenet, men i øvrigt er de
sejlbare. Hovedfloden selv er sejlbar fra Mundingen
til Vivi, fra Stanley Pool til Stanley Falls og
derfra til Nyangwe, i alt c. 3000 km; regnes de
sejlbare Bifloder med, kan hele Strømsystemet
besejles med Floddampere, c. 11500 km — K.
blev opdaget 1482 af Portugiseren Diego Cão,
men Portugiserne udforskede kun Floden til
Kwa-Mundingen, og i fl. Aarh. blev Kassai
derfor anset for Kildefloden. Livingstone trængte
1868 frem til Luapula og 1869 til Nyangwe;
han antog denne nyopdagede store Flod for at
være Kongo, medens andre ansaa den for at
være et Tilløb til Nilen. Da Cameron 1874
paaviste, at den ved Nyangwe laa lavere end
Nilen ved Albertsøen, faldt denne Teori. Først
Stanley 1876 løste Gaaden ved fra Nyangwe at
følge Floden til dens Munding, en Fart, der
fuld af Farer og Eventyr, varede fra 15. Novbr
1876—8. Aug. 1877.
<i>C. A.</i>
</chapter>

<chapter name="Kongokonferencen">
<b>Kongokonferencen</b> ['kåŋgo--'raŋs<sub>ə</sub>n], en i
Berlin fra 15. Novbr 1884 til 26. Febr 1885
af den tyske Regering i Overensstemmelse
med den fr. Regering sammenkaldt Konference,
paa hvilken, foruden de tvende nævnte
Regeringer, Regeringerne i Belgien, Danmark,
England, Italien, Nederlandene, Portugal,
