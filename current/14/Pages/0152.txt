og de bruges i St f. Granit til Beklædning af
Kajmure og Piller i Vand- og Brobygningen og
til Belægning af Fortove. Farven er graagul til
mørkebrun, Trykstyrken 850—1440 Atm.
<i>E. Su.</i>
</chapter>

<chapter name="Klinkerfues, Ernst Friedrich Wilhelm">
<b>Klinkerfues</b> [kleŋk<sub>ə</sub>rfu.s], <sp>Ernst
Friedrich Wilhelm</sp>, tysk Astronom, f. 29. Marts
1827 i Hofgeismar (Hessen), d. 28. Jan. 1884 i
Göttingen, var 1846—47 Ingeniør ved
Main—Weser-Banen, studerede derpaa Astronomi i
Marburg, blev 1851 Assistent hos Gauss i
Göttingen, 1855 Observator og 1869 Direktør for
Observatoriet smst. 1863 blev K. Prof. i
Astronomi ved Universitetet. K. har opdaget 6
Kometer. Af teoretiske Arbejder kan nævnes hans
Metode til Beregning af Dobbeltstjernebaner og
hans Studier over absolutte Perturbationer i de
smaa Planeters Baner, over Sammenhængen
mellem Kometer og Stjerneskud, over
Indflydelsen af Lyskildens Bevægelse paa Straalens
Brydbarhed. I sine sidste Aar beskæftigede K.
sig med Konstruktion af meteorologiske
Apparater o. a. Instrumenter. Af hans Skr kan
mærkes »Theoretische Astronomie« (3. Udg. 1912).
K. oversatte Huggins': Spectrum analysis (1868)
og bearbejdede Madler: »Wunderbau des
Himmels« (1877). K.'s 1858—63 udførte
Fiksstjerneobservationer er bearbejdede af Schur:
»Stern-Catalog enthaltend 6900 Sternörter für 1860«
(1891).
<i>J. Fr. S.</i>
</chapter>

<chapter name="Klinkerier">
<b>Klinkerier</b> er en halvildfast Lersort, idet det
taaler en temmelig stærk Hede, før det smelter.
Det faar ved Brændingen en gullig, rødlig ell.
brunlig Farve, og i tilstrækkelig høj
Temperatur bliver det helt tæt. Saadant Ler findes
sammen med det ildfaste paa Bornholm og ved
Höganäs og bruges til Klinker, Fliser,
Skalmuringssten og saltglaserede Lerrør.
<i>E. Su.</i>
</chapter>

<chapter name="Klinkhage">
<b>Klinkhage,</b> se <sp>Klinkbevægelse</sp>.
</chapter>

<chapter name="Klinkhjul">
<b>Klinkhjul,</b> se <sp>Klinkbevægelse</sp>.
</chapter>

<chapter name="Klinkning">
<b>Klinkning,</b> d. s. s. at give
<sp>Klinkbevægelse</sp>.
</chapter>

<chapter name="Klinkning (norsk)">
<b>Klinkning</b> (norsk), se <sp>Nitning</sp>.
</chapter>

<chapter name="Klinktand">
<b>Klinktand,</b> se <sp>Klinkbevægelse</sp>.
</chapter>

<chapter name="Klinkværk">
<b>Klinkværk,</b> se <sp>Klinkbevægelse</sp>.
</chapter>

<chapter name="Klino-">
<b>Klino-</b> (gr.) bruges i Krystallografien som
Betegnelse for skraatstillet, modsat <sp>orto</sp>-, ret.
Saaledes <sp>Klinoakse</sp>, <sp>Klinodiagonal</sp> ɔ:
den Akse i det moderne Krystalsystem, som
stilles skraat (de to andre stilles lodret og
vandret); <sp>Klinodome</sp> er en Krystalform, hvis
Flader er parallelle med nævnte Akse.
<i>(N. V. U.). O. B. B.</i>
</chapter>

<chapter name="Klinodaktyli">
<b>Klinodaktyli</b> (gr.), medfødt Misdannelse,
bestaaende i skæv Stilling af Fingrene.
</chapter>

<chapter name="Klinoedrit">
<b>Klinoedrit,</b> et Mineral af Sammensætning
H<sub>2</sub>ZnCaSi0<sub>4</sub>, der forekommer i Form af
farveløse Krystaller af den sjældne hemiedriske
Afdeling af det monokline System ved Franklin,
New Jersey.
<i>O. B. B.</i>
</chapter>

<chapter name="Klinohumit">
<b>Klinohumit,</b> se <sp>Humit</sp>.
</chapter>

<chapter name="Klinokefal">
<b>Klinokefal</b> (gr.) kaldes en særegen Afart af
den dolichokefale Hovedform, som antages at
hidrøre fra en for tidlig Sammenvoksning af
Issebenene med Kile- ell. Tindingebenene,
hvorved der dannes en udtalt sadelformet
Indsænkning tværs over den forreste Del af Issen.
Betegnelsen passer for øvrigt ogsaa paa stærkt
udviklede Tilfælde af en kunstig Misdannelse
af Hovedet, der opstaar ved Brugen af en
ejendommelig Hovedbedteekning i Barnealderen og
navnlig forekommer i visse Egne af Frankrig.
<i>S. H.</i>
</chapter>

<chapter name="Klinoklas">
<b>Klinoklas</b> (<sp>Straalerts</sp>), et monoklint
blaagrønt Mineral, der bestaar af et basisk
Kobberarseniat 6CuO . AS<sub>2</sub>O<sub>5</sub> . 3H<sub>2</sub>O og forekommer
i Krystaller og straalende Masser sammen med
Kobbermalme i Cornwall og Utah.
<i>(N. V. U.). O. B. B.</i>
</chapter>

<chapter name="Klinoklor">
<b>Klinoklor,</b> se <sp>Klorit</sp>.
</chapter>

<chapter name="Klinometer">
<b>Klinometer</b> (gr.), Instrument hvormed man
maaler den Hældning, en Linie ell. en Flade
har mod den valndrette Flade. Det kan bestaa
af en inddelt Ring, i hvis Midte der er anbragt
et frit hængende Lod. Geologerne anvender i
Reglen en Kombination af et Kompas og et K.
Kompasset er indfattet i et firkantet Hylster
af Metal ell. Træ, hvis Kanter er parallelle
henh. med Kompassets Nord—Syd- og
Øst—Vest-Inddelinger. Paa den Stift, som bærer
Kompassets Magnetnaal, er anbragt et lille Pendul
som frit kan bevæge sig, naar Kompasset
holdes i lodret Stilling. I denne Stilling anbringes
Kompasset paa det Lag, hvis Hældning skal
maales, med en af Indfatningens Kanter i
Retning af Hældningen. Størrelsen af Lagets
Hældning kan da ses af Pendulets Stilling i Forhold
til en særlig Gradinddeling. I Forvejen er
Lagets Strygning og Retningen af dets Hældning
maatte med Kompasset.
<i>(V. M-n.). J. P. R.</i>

K. ell. <sp>Krængningsmaaler</sp> bruges til
Søs for at maale Skibes Krængningsvinkel. K.
er et Bræt med en inddelt Gradbue og et
Pendul, som paa Buen angiver Krængningens
Størrelse. Apparatet er imidlertid ufuldkomment,
da Skibets uregelmæssige Bevægelser virker
forstyrrende paa Pendulets Svingninger.
<i>C. B-h.</i>
</chapter>

<chapter name="Klinopinakoid">
<b>Klinopinakoid</b> kaldes i det monokline
Krystalsystem de to Endeflader, som er parallelle
med den lodrette og den skraa (Klino-) Akse.
<i>(N. V. U.). O. B. B.</i>
</chapter>

<chapter name="Klinorhombisk Krystalsystem">
<b>Klinorhombisk Krystalsystem</b> ['råm'-],
se <sp>Krystalformer</sp>.
</chapter>

<chapter name="Klinoskop">
<b>Klinoskop</b> (gr.), Instrument, som angiver, at
en Linie, en Flade ell. et Legeme hælder. Smlg.
<sp>Klinometer</sp>.
<i>J. P. R.</i>
</chapter>

<chapter name="Klinostat">
<b>Klinostat</b> (gr.) er et af Plantefysiologen J.
Sachs konstrueret, senere af andre forbedret
Apparat, hvis Formaal er at lade voksende
Planter rotere langsomt (1—6 Omdrejninger
pr Time) omkr. en vandret, skraat ell. lodret
stillet Akse. Hensigten hermed er bl. a. at
kunne ophæve Tyngdekraftens, Lysets ell. begges
ensidige Indvirkning paa Planten, hvilket har
stor Bet. for Studier over Vækst og Bevægelse.
<i>B. J.</i>
</chapter>

<chapter name="Klinozoisit">
<b>Klinozoisit,</b> et Mineral fra Prägratten i
Tyrol, der har samme Sammensætning som
Zoisit (se <sp>Epidot</sp>), men monoklin
Krystalform.
<i>O. B. B.</i>
</chapter>

<chapter name="Klint">
<b>Klint,</b> Skrænt, der falder brat ned mod
Havet, dannes ved Bølgernes Angreb paa en høj
Kyst, idet Bølgeslaget ved Højvande og Storm
angriber den i Vandlinien liggende Del af
Skrænten, underminerer den og bringer de
