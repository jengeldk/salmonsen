disse Stillinger at spille nogen fremtrædende
Rolle. Han fratraadte 1842 p. Gr. a. Uenighed
med Kongen om et Spørgsmaal af ringe Bet.,
og det er urigtigt, naar man har sat hans
Fratræden i Forbindelse med Prinsen af Nør's
Udnævnelse til Statholder og kommanderende
General i Hertugdømmerne. Et Uddrag af K.'s
Indberetninger fra Sthlm 1814 til det danske
Udenrigsministerium er i Overs. fra
Originalpapirerne trykt i <sp>C. J. Anker</sp>'s »Unionens
Forberedelse og Tilblivelse« (Kria 1894).
<i>N. N.</i>
</chapter>

<chapter name="Krabbedykker">
<b>Krabbedykker,</b> se <sp>Alkefugle</sp>, S. 517.
</chapter>

<chapter name="Krabbeedderkopper">
<b>Krabbeedderkopper</b> (<i>Laterigradæ</i>), en
navnlig i Nordamerika og Europa stærkt
repræsenteret Afdeling af Edderkopper, nærmest
karakteriseret ved de korte, brede og noget fladtrykte
For- og Bagkropafsnit. 2. Benpar er næsten
altid længst, og alle Benene strækkes altid stærkt
ud til Siden, særlig fordi Laarene holdes
vandret og er rettede stærkt udad, men tillige fordi
Bevægelsen mellem Laarpartiet og den
efterfølgende Del mere sker i et vandret end i et lodret
Plan. P. Gr. a. disse Bygningsforhold bevæger
K. sig hovedsagelig sidelæns saavel i Løb som
i Spring, om end Bevægelser dels fremad og
dels tilbage ingenlunde er udelukkede. Fam. er
i øvrigt karakteriseret ved 8 Øjne i to Rækker
(forreste fremadbuet), ved de middelstore
Giftkroge, hovedsagelig af samme Bygning hos Han
og Hun, de korte Spindevorter og de
tornbesatte Ben, der altid mangler Biklo, men som
undertiden er udstyrede med Hæftehaar.

De til denne Familie hørende Spindere er
Dagdyr, hovedsagelig bundne til Jordoverfladen,
særlig til tørre, sandede Partier, hen over hvilke
de kan bevæge sig paa Krabbevis med betydelig
Hurtighed; en Del er Skovdyr og optræder
navnlig under Træernes sprukne Bark, andre
jager paa lave Buske. De spinder ingen
Fangnet, men kaster sig i Spring fra deres
Smuthuller ud paa Byttet og drager i Alm. ingen
Sikkerhedstraad efter sig, inden de vover
Springet; derimod er en Del Former bleven kendte ved
at danne den saakaldte flyvende Sommer.
Æggene aflægges i en flad, hvid Silkekokon, der
snart med Undersiden er fæstet i Træernes
Barkrevner, snart ligger frit i et sammenkrøllet
Blad e. l. Der er sjælden betydelig
Forskellighed i Størrelse og Farve hos de to Køn; hos
en enkelt Form, <i>Misumena vatica</i>, er der dog
en meget betydelig Farveforskel. Familien deles
i to Grupper: <i>Philodrominæ</i> og <i>Thomisinæ</i>, der
adskilles fra hinanden ved, at sidstnævntes to
bageste Benpar er betydelig kortere og
spinklere end de to forreste Par, hvorimod alle 4
Benpar i første Gruppe omtr. er af ens
Længde og Tykkelse. I Danmark optræder c. 30
Arter, hvoraf det langt overvejende Antal (20)
tilhører Slægten <i>Xysticus</i>.
<i>C. W.-L.</i>

<img>Krabbeedderkopper. Foroven: Dyr, der udsender og kryber hen over deres
Lufttraad (»flyvende Sommer«).</img>
</chapter>

<chapter name="Krabbehund">
<b>Krabbehund</b> ell. <sp>Maikong</sp> (<i>Canis
cancrivorus</i>), en sjakalagtig, vild Hundeform,
hjemmehørende i Landene mellem Guiana og
Plata-Floden. Den er slankt bygget med høje Ben;
Hovedet kort, ret butsnudet, med spidse oprette
Ører; Halen busket. Pelsen med ret lange,
grove Haar, Farven brunliggraa, mørkere paa Ryg
og Skuldre; Undersiden lysere; Partiet om
Øjnene gulhvidt, Ørerne mod Spidsen brunsorte.
Kroppen c. 65 cm, Halen
c. 28 cm lang;
Skulderhøjden c. 55 cm.
Spanierne angives at have
fundet denne Vildhund
tæmmet af Indianerne
paa Antillerne; herfra
er den nu forsvundet.
Holder til dels i Skove,
dels paa aabent Land,
hvor de i Flok jager
store Pattedyr; de
stjæler Høns o. l. i
Landsbyerne og fortærer ogsaa
Landkrabber o. l.,
hvoraf Navnet. Indianerne,
der holder dem
tæmmede, angiver, at Krydsninger mellem K. og
Tamhund giver særlig gode Jagthunde til Jagt
paa Hjorte, Flodsvin og Tapirer.
<i>R. Hg.</i>
</chapter>

<chapter name="Krabbekrigen">
<b>Krabbekrigen,</b> se <sp>Krabbe</sp> (Slægten).
</chapter>

<chapter name="Krabber">
<b>Krabber</b> (<i>Brachyura</i>) ell. korthalede
Dekapoder danner den ene store Afdeling af de
ti-benede Krebsdyr (Dekapoder). Skjoldet er i
Alm. bredt og fladt, oftest bredere end langt,
med Gruber udhulede for Øjnene og første Par
Antenner. Bagkroppen er kort, bred hos
Hunnen, smal hos Hannen og bæres i Alm. slaaet
ind under Undersiden. Første Par Antenner er
smaa, andet Par mangler Ydergren, 3.
Kæbefodpar er fladt, pladeformet og dækker som en
Fløjdør ud over de øvrige Munddele. 1. Par
Brystben bærer Klosakse, de øvrige er i Alm.
Gangben; Bagkroppen mangler Svømmevifte og
er hos Hannerne i Alm. kun udrustet med de to
forreste Benpar (Parringsorganer), hos
Hunnerne derimod med 4 Par, der bærer Æggene. De
hunlige Kønsaabninger ligger i Alm. paa
Brystpladen, hvor ogsaa Hannernes kan findes,
hyppigere ligger disses dog paa 5. Benpars
Hofteled; Ind- og Udførselsaabningerne for Vandet
til Gællehulen er indskrænkede til smaa
Huller, hvis Plads i øvrigt kan være
noget forskellig. Om K.'s Forvandling, se
<sp>Dekapoder</sp>. K. er en oprindelig og
hovedsagelig til Havet og ganske særlig til
Havbunden tilpasset Dyregruppe. Hovedmassen er
krybende Former, der sidelæns og ofte med
betydelig Hurtighed kryber ell. løber af Sted
paa Spidserne af de 4 bageste Par Gangben.
Talrigsi, saavel hvad Individ som hvad
