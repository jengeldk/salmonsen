lige i Værdi med en Ko. K. benyttes meget
baade i den ældre og nyere Tid som
Værdibetegnelse.
<i>B. Th. M.</i>
</chapter>

<chapter name="Kugle (mat. og Symbol for Jorden)">
<b>Kugle</b> (mat.) er et Legeme, hvis Overflade,
<sp>Kuglefladen</sp>, er geometrisk Sted for
Punkter med given Afstand fra et fast Punkt,
<sp>K.'s Centrum</sp>; den givne Afstand kaldes K.'s
<sp>Radius</sp>. <sp>Kuglefladens</sp> Skæringskurve
med en Plan er en Cirkel, der kaldes
<sp>Storcirkel</sp>, hvis Planen gaar gennem Centrum,
ellers <sp>Lillecirkel</sp>; Cirklens Centrum er
Kuglecentrets Projektion paa Planen. Planen
vinkelret paa en Radius i dens Endepunkt <i>P</i>
er <sp>Tangentplan</sp>, da den indeholder alle
Tangenter i <i>P</i> til Kurver paa K. gennem dette
Punkt. To Kuglefladers Skæringskurve er en
Cirkel, hvis Centrum ligger i K.'s Centerlinie,
og hvis Plan er vinkelret paa denne. Svinder
Skæringscirklen ind til et Punkt i Centerlinien,
siges K. at <sp>røre</sp> hinanden i dette,
<sp>udvendig</sp> ell. <sp>indvendig</sp>, efter som Centrene
ligger paa modsat ell. samme Side af
Røringspunktet. En Kegle- ell. Cylinderflade siges at
være omskreven om en K., naar dens
Frembringere alle tangerer Kuglefladen; den er
en Omdrejningsflade, hvis Akse gaar gennem
K.'s Centrum, og Røringskurven er en Cirkel
(ved Cylinderfladen en Storcirkel). Gennem 4
givne Punkter, der ikke ligger paa samme
Cirkel, kan alm. lægges 1 og kun 1 Kugleflade;
dens Centrum faas som Skæringspunkt mellem
Planerne vinkelrette paa Punkternes
Forbindelseslinier i deres Midtpunkter. Der er 8 K.,
der rører 4 vilkaarlig givne Planer, og deres
Centrer bestemmes som Skæringspunkter mellem
de Planer, der halverer Vinklerne mellem de
givne Planer. To parallelle Planer afskærer
imellem sig af Kuglefladen og K. henholdsvis
et <sp>Kuglebælte</sp> og en <sp>Kugleskive</sp>, der,
naar den ene Plan bliver Tangentplan, gaar
over til en <sp>Kuglekalot</sp> og et
<sp>Kugleafsnit</sp> (<sp>Kuglesegment</sp>). De parallelle
Planers Afstand kaldes <sp>Højden</sp>. Betegnes
denne ved <i>h</i> og K.'s Radius ved <i>r</i>, er
Fladeindholdet af Kuglebæltet ell. Kuglekalotten
2π<i>rh</i>. Rumfanget af et Kugleafsnit er π<i>h</i><sup>2</sup>
(<i>r</i> — 1/3 <i>h</i>); Rumfanget af en Kugleskive er
π/2 <i>h</i> (<i>a</i><sup>2</sup> + <i>b</i><sup>2</sup>) + π/6 <i>h</i><sup>3</sup>, hvor <i>a</i> og <i>b</i> er Radierne
i de begrænsende Cirkler eller π<i>hm</i><sup>2</sup>—π/12 <i>h</i><sup>3</sup>,
hvor <i>m</i> er Radius i et Snit i K. lagt parallelt
med de begrænsende Planer og midt imellem
dem. Arealet af hele Kuglefladen er 4π<i>r</i><sup>2</sup>,
og K.'s Rumfang er 4/3 π<i>r</i><sup>3</sup>. Rumfanget af et
Legeme begrænset af en Kegleflade med
Toppunkt i Centrum og en Del af Kuglefladen med
Arealet <i>A</i> er 1/3 <i>rA</i>. Er den begrænsende Del
af Kuglefladen en Kalot, kaldes Legemet
<sp>Kugleudsnit</sp> ell. <sp>Kuglesektor</sp>, og
Rumfanget bliver 2/3 π<i>r</i><sup>2</sup><i>h</i>, hvor <i>h</i> er Kalottens
Højde. Den Del af en K., der kan frembringes
ved Drejning af et Cirkelafsnit om en
Diameter i Cirklen, der ikke gennemskærer
Afsnittet, har Rumfanget π/6 <i>hk</i><sup>2</sup>, hvor <i>k</i> er
Afsnittets Korde, <i>h</i> Kordens Projektion paa
Diameteren. Ang. Figurer paa Kuglefladen, særlig
dem, der dannes af Cirkler som f. Eks.
sfæriske Polygoner, henvises til <sp>Sfærisk
Geometri</sp> og <sp>Sfærisk Trigonometri</sp>. Se
ogsaa <sp>Potens</sp>.
<i>Chr. C.</i>

K. (Globen) bruges fra gl Tid som Symbol
paa Jorden, der har Kugleform; ogsaa Himlen
synes at have Form som en K. Efter at
Kristendommen havde sejret, afbildede man oftere
Kristus som Verdens Hersker, tronende oven
paa en K. Ofte sattes der oven paa K. et Kors.
Jesus-Barnet paa Moderens Skød afbildes
hyppig, saaledes paa Middelalderens Altertavler
(ogsaa i Danmark), med en K. (med Korset)
i Haanden, for at betegne, at han er Verdens
Herre. Konger og Fyrster holder paa samme
Maade ved meget højtidelige Lejligheder en K.
i Haanden, Rigsæblet, der henhører til
Rigsklenodierne.
<i>V. S.</i>
</chapter>

<chapter name="Kugle (se Skarp)">
<b>Kugle,</b> se <sp>Skarp</sp>.
</chapter>

<chapter name="Kugleafsnit">
<b>Kugleafsnit,</b> se <sp>Kugle</sp>.
</chapter>

<chapter name="Kugleakacie">
<b>Kugleakacie,</b> se <sp>Robinia</sp>.
</chapter>

<chapter name="Kuglearmbrøst">
<b>Kuglearmbrøst,</b> en Armbrøst til
Udskydning af Kugler, i Reglen af Bly ell. Sten.
Anvendtes især til Jagt og navnlig til Hest, da
Kuglen ikke som Pilen faldt af Armbrøsten
under Hestens Galopering. Den kunde saaledes
medføres i fuldstændig skudfærdig Stand
under Ridtet, ja endog affyres under dette,
medens Armbrøsten med Pil kun kunde affyres
fra Stedet, og Pilen maatte da først lægges
paa Buens Skæfte. Senere indførtes vel en
Fjer, der holdt Pilen nogenlunde fast under
Ridtet; men det viste sig aldrig ganske
paalideligt.

Strengen paa K. var dobbelt, og de to
enkelte Strenge blev holdte ude fra hinanden
ved to smaa Stykker af Elfenben ell. en haard
Træsort. Ved Midten var disse to Strenge
atter forbundne ved to smaa Tværstrenge, der
atter var forbundne ved en Strop. I den af
Hovedstrengene og de to smaa Tværstrenge
dannede firkantede Aabning klemtes Kuglen
fast. De fuldkomneste af disse Buer spændtes
ved en paa Skæftet fastsiddende Art
Vægtstang, hvis Hage, naar den førtes frem, greb
Tværstroppen og derefter førte Strengen

<img>Kuglearmbrøst.</img>
