i to Afdelinger. Den første af disse, der
minder om Fuglenes Kraase, er stor og kødfuld
og paa hver Side forsynet med en Seneskive,
til hvilken Musklerne fæster sig. Tarmen er
udstyret med større ell. mindre Folder;
Gataabningen er en Længdespalte. Lungerne, der
er fæstede til Brystkassens Rygvæg, er
forsynede med en Mængde Udposninger og har i
det hele en temmelig kompliceret Bygning. K.
er de eneste Krybdyr, hos hvilke
Hjertekamrene er fuldstændig adskilte. Dette fører til,
at Hovedet hos K. modtager rent arterielt
Blod, Lungerne ublandet venøst, men største
Delen af det øvrige Legeme blandet Blod. K.'s
Parringslem er enkelt som hos Skildpadderne.
Deres Æg er af Størrelse som Hønse- eller
Gaaseæg og er omgivne af en fast
Kalkskal. Hunnen lægger hyppigst Æggene i
Sandet ved Flodbredderne og vaager ofte
over Æggenes og Ungernes Sikkerhed.
Ved Udklækningen er K. meget smaa,
men de vokser fra først af hurtig og
synes iflg. <sp>Brehm</sp> allerede at være i Stand
til at forplante sig i en Alder af 6—8 Aar.
Fra denne Tid skal deres Vækst, der
varer meget længe ved, foregaa meget
langsomt. Hvor gl. de bliver, vides ikke,
men de antages at leve i fl.
Menneskealdre. I Størrelse overgaar K. alle
Nutidens øvrige Krybdyr. Den mindste
nulevende Art, en Kajman fra
Amazon-Floden, bliver næppe 1 m lang, den største,
en ægte K. fra Madagaskar, over 10 m.
K. lever navnlig i Floder, Søer og
Brakvandslaguner i det varme Bælte. Visse
Arter kan dog gaa temmelig langt ud i
Havene. De findes i alle Verdensdele
undtagen i Europa og træffes mellem 35° n.
Br. og 32° s. Br. De svømmer og
dykker med stor Færdighed og gaar i Reglen
kun paa Land for at sole sig ell. for
Æglægningens Skyld. Hvis deres Opholdssted
udtørres, søger de enten hen til vandrige Steder
ell. graver sig ned i Dyndet, hvor de ligger i
Dvale, indtil Regntiden kommer tilbage. Paa
Land bevæger de sig langsomt, undtagen naar
de er udsatte for Fare. Hvor de forekommer,
optræder de ofte i stort Antal, unge og gl.
mellem hverandre. De er udprægede Rovdyr
og Aadselædere. Nogle Arter nøjes
hovedsagelig med Fisk (Gavialerne), men andre tager
næsten alt, hvad de kan faa fat paa: alle Slags
Hvirveldyr, fra Mennesket til Fiskene, saavel
som Leddyr og Bløddyr. Pattedyrene
er udsatte for at fanges, naar de gaar
ud i Vandet for at drikke, men lykkes
det ikke K. at gribe dem i Vandet,
forfølger den dem aldrig paa Land. De
nulevende K. er de højest organiserede
af alle Krybdyr. Den store Hjerne har
en forholdsvis anselig Udvikling, men
Intelligensen staar dog langt tilbage
selv for de lavest staaende Fugles og
Pattedyrs. De anvender ofte megen
List ved Fangsten af deres Bytte og
viser stor Omsorg for deres Unger. Af
Sanserne er Syns- og Høresansen bedst
udviklede.

Af K. kendes c. 25 nulevende Arter.
Nogle Forf. (<sp>Huxley</sp>, <sp>Zittel</sp>,
<sp>Claus</sp>) henfører disse til fl. Familier,
medens andre (<sp>Strauch</sp>,
<sp>Boulenger</sp>) betragter dem alle som hørende
til samme Fam., <i>Crocodilidæ</i>. Boulenger
gør bl. a. opmærksom paa, at <sp>K.-Gavialen</sp>
(<i>Tomistoma</i> ell. <i>Rhynchosuchus</i>) staar som en
udpræget Mellemform mellem de langsnudede
ægte K. og Ganges-Gavialen, samt at den
Karakter, der bruges til Adskillelse mellem K. og
Alligatorer, ikke er aldeles konstant. Hos den
kortsnudede <i>Crocodilus palustris</i> griber
nemlig Underkæbens fjerde Tand hos nogle
Individer ind i en Grube i Overkæben som hos
Alligatorerne. Ogsaa de enkelte Arter er ofte
vanskelige at holde ude fra hverandre. Deres
Udseende forandres meget baade efter Alder og
Opholdssted. K. inddeles i 6 Grupper:
Gavialer, Gavial-K., ægte K. (<i>Crocodilus</i>),
Alligator-K. (<i>Osteolæmus</i>), Alligatorer og
Kajmaner. Da de andre Former er behandlede i

<img>Fig. 1. Nil-Krokodille (<i>Crocodilus niloticus</i>).</img>

<img>Fig. 2. <i>a b c</i> Hoved af en Jura-Gavial, set fra Siden, oven
og neden; <i>d e</i> af en nulevende Gavial, set fra Siden og
neden; <i>f</i> af en Gavial-Unge for at vise Forskellen i de indre
Næsebors Leje (<i>n</i> ydre Næsebor, <i>n'</i> indre, <i>o</i> Øjehulerne,
<i>t</i> de øvre Tindinghuler, <i>t'</i> de nedre, <i>l</i> Taarehulen, <i>p</i>
Ganebenene, <i>v</i> Vingebenene).</img>
