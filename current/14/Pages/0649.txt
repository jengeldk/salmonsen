<chapter name="K're">
<b>K're</b> (saaledes rettere end <sp>K'ri</sp>) og <sp>K'tib</sp>.
I talrige Tilfælde har Jøderne fra gl Tid i St.
f. den af Haandskrifterne bevidnede
gammeltestamentlige hebraiske Konsonanttekst (K'tib,
det skrevne) vedtaget at læse en anden Tekst
(K., det læste). Grundene er meget forsk. i de
forsk. Tilfælde, kan være rent grammatikalske,
men ogsaa reelle, f. Eks. naar et for
Sømmelighedsfølelsen stødende Udtryk er ombyttet
med et uanstødeligt, ell. naar det hellige Navn
Jahveh læstes som Adonai. Kun i et
forholdsvis lille Antal Tilfælde er det virkelige
Tekstfejl i Haandskrifterne, som paa den Maade er
rettede; i det langt overvejende Antal
Tilfælde er K'tib den opr. Tekst. K.'s
Konsonanter sættes i Alm. som Noter i Randen af
Haandskrifter (og Udgaver), medens Teksten
selv har K'tib, dog med Vokalerne fra K. Ved
nogle hyppig forekommende Ord har man
udeladt Randnoten, da Misforstaaelse kunde
paaregnes undgaaet, saaledes ved Ordet Jahveh,
der læstes Adonai. For øvrigt blev K. her, dog
først i 16. Aarh., Anledning til den falske
kirkelige Udtale Jehovah, idet man misforstod
den til Adonai hørende Vokalisation, som om
den var Ordet Jhvh's egen. (<sp>Litt</sp>.: <sp>Buhl</sp>,
»Den gammeltestamentlige Skriftoverlevering«
[1885], § 33).
<i>(J. C. J.). J. P.</i>
</chapter>

<chapter name="Kreas">
<b>Kreas,</b> se <sp>Lærred</sp>.
</chapter>

<chapter name="Kreatin">
<b>Kreatin,</b> NH<sub>2</sub>.C(NH)N(CH<sub>3</sub>).CH<sub>2</sub>COOH, kan
fremstilles syntetisk ved Indvirkning af
Cyanamid paa Sarkosin. Det findes altid i
Muskelsaften, men ikke i normal Urin, hos
Pattedyrene og fremstilles af Kødekstrakt ved at
opløse denne i 20 Dele Vand, fjerne
Æggehvidestoffer ved Kogning, fælde den filtrerede
Opløsning med Blyacetat, filtrere paany,
bortskaffe Overskud af Bly af Filtratet med
Svovlbrint, og inddampe den saaledes rensede
Opløsning til Krystallisation. K. krystalliserer med
1 Molecule H<sub>2</sub>O i monokliniske Prismer; det
opløses ved 18° i 75 Dele Vand, reagerer
neutralt og smager lidt bittert. Ved Opvarmning
med Syrer gaar det over til <sp>Kreatinin</sp>.
<i>R. K.</i>
</chapter>

<chapter name="Kreatinin">
<b>Kreatinin,</b> (NH)C.NH.CO.CH<sub>2</sub>.N(CH<sub>3</sub>),
dannes let af Kreatin og findes altid i ringe
Mængde i Urin. Det danner monokliniske
Prismer, der ved 16° opløses i c. 12 Dele Vand. I
Alkohol er det tungere opløseligt. K. reagerer
næppe alkalisk, men med Syrer danner det
Salte, der krystalliserer godt, og med Salte,
f. Eks. med Zinkklorid, danner det
karakteristiske Dobbeltforbindelser. K. gaar ved
Indvirkning af Alkalier atter over til Kreatin.
<i>R. K.</i>
</chapter>

<chapter name="Kreationsteorien">
<b>Kreationsteorien.</b> Ved K. forstaas den
Sætning i Læren om Tredjemandsretshandler, at
Tredjemand erhverver Retten umiddelbart ved
det af Løftegiveren afgivne Løfte, uden at
nogen Overførelse af Retten til ham fra
Løftemodtageren er nødvendig. Sætningen har særlig
Bet. ved Livsforsikring, hvor den benyttes som
Begrundelse for, at Løftemodtagerens —
Forsikringsmodtagerens — Kreditorer og Arvinger
ikke kan tilegne sig Tredjemands — den
begunstigedes — Ret til Forsikringssummen, naar
denne forfalder ved dens Død, paa hvis Liv
Forsikringen er tegnet. I Danmark har Teorien
spillet mindre praktisk Rolle, idet vi her fra
gl Tid af har haft Lovbestemmelser, der i vidt
Omfang beskyttede Kravene iflg. en
Livsforsikringspolice mod Retsforfølgning. Uden Bet. er
Teorien dog ejheller her, særlig over for
Forsikringstagerens Arvinger; men sikker
Anerkendelse i Teori ell. Praksis har den ikke
vundet.
<i>A. D. B.</i>
</chapter>

<chapter name="Kreatur">
<b>Kreatur</b> (af lat. <i>creare</i>, at skabe), Skabning,
Fællesbetegnelse for samtlige Husdyr. <sp>Kræ</sp>
(Fjerkræ) er en Forkortelse af K. — I
nedsættende Bet. brugt om et Menneske, der er ganske
afhængigt af et andet (dettes »K.«).
</chapter>

<chapter name="Kreaturforsikring">
<b>Kreaturforsikring</b> frembyder overordentlige
Vanskeligheder, fordi Forsikringsobjektet, det
levende Husdyr, paa saa mangfoldige Maader
er underkastet ydre Forholds skadelige
Indflydelse, og navnlig er det i denne Forbindelse
værd at fremhæve, at Uregelmæssigheder ved
Brugen og Plejen i mange Tilfælde, der ikke
let lader sig kontrollere, kan gøre Risikoen
uforholdsmæssig stor og indbyde mindre
samvittighedsfulde Dyreejere til Misbrug af K.

Den første Antydning til K. dukker op i
sidste Halvdel af 18. Aarh., dengang Kvægpesten
Ø. fra brød ind over Europa. Regeringerne i
de mest truede Lande tog heraf Anledning til
at oprette Kreaturforsikringsanstalter, for at
den enkelte Kreaturejer kunde blive betrygget
mod Ruin, hvis denne meget frygtede Sygdom
skulde angribe hans Besætning. Da der
imidlertid her kun var Tale om Erstatning ved Tab
som Følge af Kvægpest, fik disse Anstalter kun
Betydning, saa længe nævnte Sygdom rasede.
Først omkr. Aar 1800 lægges Grunden til K. i
alm. Forstand, idet der rundt omkr. i forsk.
europæiske Lande paa dette Tidspunkt gennem
privat Initiativ opstod smaa lokale
Kreaturforsikringsforeninger, hvis Medlemmer ved
Sammenskud gensidig dækkede hverandre det Tab,
der foranledigedes ved Kreaturers og da
navnlig Hestes Død. Saadanne smaa lokale
Kreaturforsikringsforeninger, kun omfattende et enkelt
ell. nogle enkelte, til hinanden grænsende
Sogne, frembyder den Fordel, at
Administrationsudgifterne bliver ganske minimale, og at
der kan føres en meget effektiv Kontrol med
de forsikrede Dyr. Administrationen, der gerne
er yderst primitiv, nærmest patriarkalsk,
overdrages nemlig enkelte betroede Medlemmer som
Hædershverv, og de forsikrede Dyr samt disses
Ejere er nøje kendte inden for Kredsen. Paa
den anden Side er disse Lokalforsikringer,
netop p. Gr. a. deres stærkt begrænsede
Virksomhedsomraade, i høj Grad udsatte for
Tilfældigheder m. H. t. Antallet af Skaderne. Disse
er det ene Aar maaske faatallige, saaledes at
der kun behøves en ganske ringe
Præmieindbetaling, men denne kan for det næste Aars Vedk.
træffe at blive overordentlig høj, f. Eks. hvis der
paa vedk. Egn udbryder en smitsom
Husdyrsygdom, der volder Tab hos forholdsvis mange
af Foreningens Medlemmer. Derfor maa det
ogsaa anses for mest rationelt, at Forsikringen
omfatter et stort Antal Dyr, spredt over et større
Landomraade. vel at mærke, naar de her
nødvendige Udgifter til Administration og en
betryggende Kontrol ikke faar Lov til at sluge en
uforholdsmæssig stor Del af Præmieindtægten.
Dannelsen af store Kreaturforsikringsselskaber
