De enkelte Riddere lod ogsaa K. udføre forsk.
i deres Vaabner. I Heraldikken finder man
derfor mange Arter af K. De ny Ridderordener,
der er Udmærkelsestegn, har ofte Form af K.,
men i det enkelte er der ikke liden Forskel,
hvorved det bliver muligt let at kende dem fra
hinanden. Af de forsk. Arter K. kan flg.
nævnes: det <sp>lat. K.</sp> (1), hvis lodrette Linies
nederste Arm er længere end de 3 andre. Vendes
det om, har man Peter's K. (Apostlen Peter
skal efter eget Ønske være blevet korsfæstet
med Hovedet nedad, en for øvrigt ikke helt
usædvanlig Straffemaade). Paa det <sp>gr. K.</sp> (2)
er alle 4 Arme lige lange. Andreas-K. (3), saa
kaldet, fordi Apostlen Andreas skal være
korsfæstet paa et saadant, kan ikke paavises
længere tilbage i Tiden end i Middelalderen; det
kaldes ogsaa <i>crux concussa</i>. Det saakaldte
Røver- ell. Gaffelkors (15), et gr. Υ, forekommer
kun i Heraldikken. Patriarkkorset (11) har 2
Tværgrene, Pavekorset (12) 3. Der forekommer
ogsaa Variationer af Patriark-K., der anvendes
af kristne Sekter; den nederste Tværlinie er
f. Eks. kortere og minder om Fodbrættet paa
Jesu K. Som Eksempler paa andre Former
nævner vi de her afb. Anker- (4), Kløverblad- (5),
»Korsede« (6), Krykke- (7), Stjerne- (17),
Burgundiske (16), Skt Georgs- (9), Malta- (8),
Lothringske (13) og Mantua-K. (10). De fleste af
disse Former varieres paa forsk. Maade,
Yderlinierne er snart lige, snart buede. Jerusalems
K. har fire smaa K. imellem Armene o. s. v.
Paa nogle K., særlig Ordenskors, er Armene
forbundne med Kroner, Blomster, Blade o. l.;
paa fl. monumentale K. er Armene forbundne
med Cirkelbuer. Af Middelalderens K. er i de
protestantiske Lande mange forsvundne, dels
ved Billedstorme i Reformationstiden, dels
senere. I Frankrig ødelagdes mange under
Revolutionen. Paa de britiske Øer er der endnu
en Del meget gl., ejendommelige K. tilbage,
saavel i Museer som paa deres opr. Steder (særlig
i Irland, i England 2 »Eleanorcross« o. s. v.). I
Norden er der ogsaa interessante K. tilbage.
Det ældste er vel Stenkorset paa Astrup nær
Limfjorden (henved 1100), afbildet her og paa
Titelbladet til »Sallinglands Kirker« II [1893];
(se <sp>Løfler</sp> i »Kirkehistoriske Samlinger«, III
R. 1. Bd [1873]). »Snubbekorset« og andre
er forsvundne; »Hellig-Anders-K.« er fornyet
1762. I Norge kendes mindst 11 gl. K., fl. er
forsvundne (se <sp>Christie</sp>, »Om Steenkors« i
»Urda«, 2. Bd [Bergen 1842] Pl. VII, og
<sp>Nicolaysen</sp>, »Norske Fornlevninger«, S. 854 ff.).
I Sverige gives der
ogsaa fl. K. fra
Middelalderen. K.
paa Gotland er
beskrevet af P. A.
Säve, »K. paa
Gotland« i »Svenska
Fornminnesföreningens Tidsskrift«, II,
Pl. I—II (Sthlm
1873). Et mærkeligt
Brystkors fra
Middelalderen er
Dagmarkorset; det er af
byzantinsk Arbejde;
Gunhild-K. (af
Hvalrostand) er afb. Bd
V, <sp>Danmark</sp>,
»Kunst«, Tavle VI.
Et gammelt
Guldkors, fundet
paa Urø, ses, som
de nævnte i
Nationalmuseet i Kbhvn.
Paa nordiske, som
paa mange andre
Middelaldersmønter, ses paa Reversen
ofte et K. Valdemar'erne o. a. har hyppigt paa
Mønterne et K. paa en lang Stav i Haanden.
(<sp>Litt</sp>.: <sp>Stockbauer</sp>, »Kunstgeschichte des
Kreuzes« [Schaffhausen 1870]; <sp>Fulda</sp>, »Das
Kreuz und die Kreuzigung« [Basel 1878];
<sp>Forrer</sp> og <sp>Müller</sp>, »Kreuz u. Kreuzigung
Christi« [Strasbourg 1893]; <sp>Grimouard de
Saint-Laurent</sp>, <i>Iconographie de la croix</i>
i Didron's <i>Annales Archéol.</i>, XXVI—XXVII;
smlg, <sp>I. B. De Rossi</sp>, <i>De Titulis christianis
Carthag.</i> <i>Spicilegium Solesmense</i>, IV).
<i>V. S.</i>

<img>Fig. 1.</img>

<img>Fig. 2. Stenkorset paa Astrup.</img>
</chapter>

<chapter name="Korsabad">
<b>Korsabad</b> (<sp>Khorsabad</sp>), tyrk. Landsby,
26 km NØ. f. Mosul, omtr. 50 km N. f. det gl.
Ninive, ved hvilken, til Dels under Landsbyen K.
Konsul P. E. Botta 1843 opdagede og udgravede
Ruinerne af et stort Kongepalads, opført omtr.
707 f. Kr. af den assyriske Konge Sargon, og:
hvorfra Museet i Louvre har faaet største Delen
af sine mærkelige assyriske Billedværker,
Kolossalstatuer, Basreliefs m. m. Efter Botta's
Afrejse fra Mosul 1846 fortsattes
Udgravningerne med Held af Place, Botta's Efterfølger
som fr. Konsul i Mosul; af de fundne Genstande
naaede det meste til Paris, medens en Del gik
tabt ved Skibbrud i den rivende Tigris-Strøm.
<i>V. S.</i>
</chapter>

<chapter name="Korsakoff's Psykose">
<b>Korsakoff's Psykose</b> [kar'sakåf], se
<i>Deméntia alcoholica</i>.
</chapter>

<chapter name="Korsakræv">
<b>Korsakræv</b> [russ. k<sub>a</sub>r'sak-], se <sp>Ræve</sp>.
</chapter>

<chapter name="Korsar">
<b>Korsar</b> (ital.) ɔ: Sørøver; særlig Navn paa
de tidligere fra Algérie, Tunis, Tripolis og de
marokkanske Havne udgaaende Røverskibe.
</chapter>

<chapter name="Korsaren">
<b>Korsaren,</b> norsk Vittighedsblad, udkom med
sit første Nummer 5. Apr. 1894 i Kria. Bladets
Redaktør fra dets Stiftelse indtil 1903 var Egil
Hartmann; senere har Redaktionen hyppig
skiftet (senest Thorolf Bjørnstad). Bladets faste
