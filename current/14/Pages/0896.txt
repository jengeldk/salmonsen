cylindriske Vægge. Gassen kommer ind forneden
og brænder i en Mængde smaa, ikke aflyste
Flammer. Forbrændingsprodukterne føres op
gennem Inderrummet, ned gennem de lodrette
Rør gennem Vandcylinderen og igen op langs
Ovnens Ydervæg, og bort gennem Aftræksrøret.
— Gode Gasbadeovne kan give en
Nyttevirkning af indtil 90 %.

<sp>Varmtvandsovne</sp> er i det smaa
ganske indrettede som
Badeovnene, kun i
mindre Format. De
anvendes paa Barberstuer
og i Privatlejligheder
over Vaskekummerne
ell. i Køkkenet ved
Vasken. De har saa stor
Hedeflade, at der saa
godt som med det
samme kan aftappes c.
35° varmt Vand af
dem. Den alm. lille
Type (Fig. 22) giver c.
3 l varmt Vand (35°
C.) pr Minut. I større
Køkkener bruges
større Ovne af samme Art og
i Restaurationskøkkener endog Ovne, der
automatisk opvarmer Vand, saa det kan
tappes <sp>kogende</sp> af. I moderne
Ejendomme installeres ofte i de enkelte store
Lejligheder Ovne, der ved et Ledningsnet
kan levere varmt Vand forskellige Steder i
Lejligheden, ell. eventuelt kan en enkelt Ovn
forsyne hele Huset. Ovne af den Art er
automatiske med stadig brændende Vaageblus. Det
er undertiden ordnet saaledes, at der aabnes
for Gassen, blot der et ell. andet Sted aabnes
for en af Aftapningshanerne, og omvendt
lukkes der for Gassen, saa kun Vaageblusset
brænder, naar der ikke aftappes. Dette
fordrer temmelig store Ledninger og Maaler.
Hyppigst er det derfor indrettet saaledes, at
der i en Beholder stadig findes et passende
Forraad af 60—70° varmt Vand, hvoraf
Forbrugerne tapper. Hvis Vandet i
Forraadsbeholderen bliver under 60—70° varmt, aabnes
der automatisk for Gassen saa længe, til
Vandet igen er 60—70°, hvorpaa Blusset
automatisk dæmpes. Da Opvarmning ved dette
System er fordelt over en længere Tid, behøver
Ledninger og Maaler ikke at være saa store
som ved førstnævnte Princip.

<sp>Opvarmning af Værelser og
Lokaler med Gas</sp>. De Ovne, der benyttes
hertil, anvender 2 forsk. Principper, enten
hver for sig ell. kombineret i samme Ovn. Det
ene er at lade Værelsets Luft strømme ind
gennem Ovnen gennem Rør ell. mellem
Plader, der er ophedede af Gassen, og helst
saaledes, at Værelsets Luft ikke direkte kommer
i Berøring med Forbrændingsprodukterne.
Dette Princip (<sp>Konvektionsovne</sp>,
<sp>Cirkulationsovne</sp>) giver hurtig Opvarmning af
Luften i Værelset, da denne sættes i stærk
Cirkulation. Det andet Princip (<sp>Gasovne
med Straalevarme</sp>) er enten at lade
Gassen brænde med lysende Flamme ell. med
aflyst Flamme og i saa Fald bringe nogle
Asbestlegemer ell. Legemer af ildfast
Materiale i Glød og ved en i Ovnen indsat Reflektor
sørge for, at Varmestraalerne kastes det mest
mulige ud i Værelset. Herved opvarmes
navnlig Væggene og Møblerne og disse afgiver
atter Varmen til Luften i Værelset. De hyppigst
anvendte Ovntyper kombinerer de to
Principper (se Fig. 23). De Fordringer, en god
Gasovn bør opfylde, er følgende (Prof.
Junkers'): Forbrændingsprodukterne skal føres til
Skorsten og Ovnen brænde godt uafhængig af

<img>Fig. 21. Siemens' Gasbadeovn.</img>

<img>Fig. 22. Lille
Varmtvandsovn.</img>

<img>Fig 23. Gasovn til Opvarmning af Værelser.</img>
