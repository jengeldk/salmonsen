Korkplader m. m. Man skelner mellem
Raakork, Letkork og Asfaltkork. 1) <sp>Raakork</sp>
sælges i 6 Sorteringer, af hvilke Nr 0 er som Mel,
Nr 5 som store Ærter. Materialet bruges i løs
Tilstand til Isolering mellem uregelmæssige
Flader og som Indpakningsmateriale ved oversøisk
Eksport samt til Fremstilling af Letkork og
Asfaltkork. Varmeledningstallet i løs Tilstand er
c. 0,05 kg°, Vægten c. 100 kg/m<sup>3</sup>. 2) <sp>Letkork</sp>
(ekspanderet Kork, Ekspansit, Expanko), er K.,
der har gennemgaaet en Opvarmning til
2—300°, hvorved Celleluften udvider sig og
sprænger Cellevæggene, saaledes at Korken fylder
mere og faar en større Isolationsevne. Samtidig
steriliseres den, saa at den vanskeligt raadner,
og den Harpiks, der udsveder under
Opvarmningen, sætter sig paa Overfladen og hindrer
K. i at suge Fugtighed; desuden virker den
sammenklæbende, saaledes at K. kan
sammenpresses til Plader uden andet Bindemiddel.
Farven er som Følge af Opvarmningen mørkebrun.
Letkork af Ærtestørrelse vejer c. 33 % mindre
i løst Maal end Raakork af Ærtestørrelse og
bruges paa samme Maade som dette.
Varmeledningstallet er knapt 0,04 kg. 3)
<sp>Asfaltkork</sp> er K., raa ell. ekspanderede, der er
kogte i Stenkulsbeg og derved beskyttede mod
Fugtighed. Materialet bruges som det
foregaaende, hvor en saadan Beskyttelse er nødvendig.
Skal det bruges paa Steder, hvor der opbevares
Madvarer, maa Begen være lugtfri.
<i>E. Su.</i>
</chapter>

<chapter name="Korkplader">
<b>Korkplader.</b> Bortset fra de smaa K., der f.
Eks. bruges i Badeværelser, og som direkte
udskæres af den afskrællede Kork, efter at denne
først er gjort plan ved Kogning og Presning,
fremstiller man K. af Korkkrummer paa
Størrelse med Ærter ell. Gryn, der med ell. uden
iblandet Bindemiddel presses i den ønskede
Form. De bruges til Isolering mod Varme,
Kulde og Lyd samt i ringere Grad som Slidlag.
De lader sig fremstille i enhver Form, save,
skære og befæste med Søm. Bindemidlet mellem
Korkkrummerne kan være 1) Beg, 2)
Kaseïnkalk e. l., 3) Korkens egen Harpiks, som
fremdrives ved Opvarmning. Pladerne (<i>1</i>) taaler
Fugtighed, men ikke stærk Varme, Pladerne
(<i>2</i>) og (<i>3</i>) taaler Varme, men ikke Fugtighed.
Korken kan enten være Raakork ell. Letkork;
den sidste bruges i stigende Grad til
varmeisolerende Plader. Efter Anvendelsen kan
Pladerne inddeles i (<i>I</i>) varmeisolerende, (<i>II</i>)
lyddæmpende, (<i>III</i>) slidfaste. Jo stærkere Pladerne
presses, des mere forsvinder de store Luftrum
mellem Korkstumperne; disse lægger sig tæt
sammen og fastholdes i denne Stilling af
Bindemidlet. Pladerne (<i>I</i>) er kun svagt pressede,
Pladerne (<i>II</i>) stærkere, da de som Regel skal kunne
taale et vist Tryk, og Pladerne (<i>III</i>) er meget
stærkt pressede. Vægten svinger mellem 100 og
580 kg/m<sup>3</sup> efter Komprimeringsgraden.

<i>I</i>. <sp>Varmeisolerende Plader</sp>.

Disse fremstilles baade af Raakork og
Letkork. De egner sig navnlig til Brug paa Steder,
hvor der kræves et fast Isolationsmateriale, f.
Eks. i lodrette Vægge, hvor et løst Materiale i
Tidens Løb synker sammen. Hvor dette Hensyn
ikke gør sig gældende, bruger man med Fordel
den løse Kork, der er billigere og isolerer bedre,
saafremt den ikke har Lejlighed til at fortætte
Vand i sine Porer. Efter Bindemidlets Art kan
Pladerne inddeles i (<i>A</i>) Asfalt-K., (<i>B</i>) Kaseïn-K.
og (<i>C</i>) Harpiks-K. Jo mindre Bindemiddel
Pladerne indeholder, des bedre isolerer de.

(<i>A</i>) <sp>Asfaltkorkplader</sp> har Stenkulsbeg
til Bindemiddel og er derfor sorte paa
Overfladen, saafremt de ikke er gennemskaarne
efter Fremstillingen. Begen bør være lugtfri. De
taaler Fugtighed, men derimod ikke Varme, da
Begen smelter. De bruges til Beklædning af
fugtige ell. kolde Vægge (gerne 2 cm tykke Plader),
til Udforing af Iskældere, til Beklædning af
Betontage (2—6 cm tykke), til Indstøbning i Beton
o. s. v. De fremstilles baade af Raakork og
Letkork og kan inddeles i (<i>a</i>) svagt pressede
Plader med meget Beg og (<i>b</i>) stærkt pressede
Plader med lidt Beg.

(<i>a</i>) Svagt pressede Plader med meget Beg.
(<i>1</i>) <sp>Asfaltraa-K.</sp> fremstilles ved at
blande den smeltede Beg og Korken i en
Blandetromle, udstøbe Massen i en jernforet
Træform og underkaste den et let Tryk i en
Presse, hvor den henstaar nogle Minutter. Af
Hensyn til det begrænsede Antal Forme faar
Pladerne ikke Lov til at staa under Tryk, indtil
Begen er helt kold, og naar Trykket fjernes, vil
der derfor finde en Udvidelse Sted, des slørre
jo varmere Begen er. Hvis man ikke stiller
særlige Fordringer, maa man være forberedt paa,
at en Del af Pladerne er indtil 10 % og derover
tykkere end forlangt. Undertiden er der blandet
Kokostrævler i Massen for at forøge
Sammenhænget. Pladerne taaler ikke højere Temp. end
Stuetemp., blot ved at henstaa i stærk Sol
bliver de bløde. De er let sammentrykkelige, og
Sammenhængskraften er ringe. Der er grove
Porer mellem Korkkrummerne, hvorved
Isoleringsevnen forringes. Vægten er c. 230 kg/m<sup>3</sup>,
Varmeledningstallet ved 0°: 0,045—0,060 kg°. (<i>2</i>)
<sp>Asfaltlet-K.</sp> fremstilles som (<i>1</i>). De er
lettere og isolerer bedre. De bruges under
samme Forhold som (<i>1</i>) og er sorte som disse.
Vægten, er c. 195 kg/m<sup>3</sup>. (<i>3</i>) <sp>Falsplader</sp> med
Fals langs Kanten fremstilles baade af Raakork
og Letkork. De frembyder den Fordel, at man
undgaar, gennemgaaende Fuger, og
Opsætningen koster kun halvt saa meget som
Opsætningen af to Lag halvt saa tykke Plader. (<i>4</i>)
<sp>Bjælkeplader</sp> er Raakorkplader til Beklædning
af Jernbjælkers Underflanger for at hindre
Varme- og Lydforplantning. (<i>5</i>) <sp>Udenlandske
Asfalt-K.</sp> kan være fremstillede i lufttætte
Forme under Vakuum. Efter at de rene
Korkkrummer er indfyldte, suges Luften ud af
Formen og Begen ind. Saadanne Plader er tættere
og tungere end de ovf. beskrevne. I Tyskland
fremstilles Plader ogsaa saaledes, at Begen kun
bruges til Imprægnering af Korken, medens
Bindemidlet bestaar af Ler og Tjære, opslemmet
i Vand. Disse Plader taaler baade Vand og
Varme og bruges f. Eks. til Beskyttelse af
Jernsøjler og -dragere mod Ild.

(<i>b</i>) Stærkt pressede Plader med lidet Beg.
<sp>Expankoplader</sp> er et dansk Fabrikat af denne
Art, der fremstilles som Asfaltlet-K., men med
mindre Beg og under større Tryk.
Presningen sker i Jernforme, der sammenspændes
