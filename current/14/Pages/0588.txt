uddannet til en vis Grad af Fuldkommenhed, der
imidlertid paa mange Omraader spiller stærkt
over i Charlatanisme og Humbug. Til K. i
videre Forstand kan i øvrigt ogsaa henregnes
adskillige kirurgiske og andre medicinske
Processer, saaledes Massage, Ortopædi, plastiske
Operationer o. l.
<i>(E. P-n.).</i>
</chapter>

<chapter name="kosmetiske Midler">
<b>kosmetiske Midler</b> kaldes de forsk.
Præparater, som anvendes i Kosmetikkens
Tjeneste, saasom Salver, Pomader, Sminker,
Puddere, Haarfarvemidler, Teintmidler o. m. a.
</chapter>

<chapter name="kosmisk">
<b>kosmisk</b> (gr.), hvad der vedrører
Verdensrummet.
</chapter>

<chapter name="kosmisk Fysik">
<b>kosmisk Fysik,</b> Læren om
Himmellegemernes fys. Forhold. Man deler den i <sp>Geofysik</sp>,
der behandler Jordkloden med tilhørende
Atmosfære, og <sp>Astrofysik</sp>, der har de øvrige
Himmellegemers fys. Forhold til Genstand.
<i>K. S. K.</i>
</chapter>

<chapter name="kosmisk Opgang og Nedgang">
<b>kosmisk Opgang og Nedgang,</b> se <sp>Opgang</sp>.
</chapter>

<chapter name="Kosmodemjansk">
<b>Kosmodemjansk</b> [k<sub>a</sub>sm<sub>a</sub>d<sub>j</sub>e'mjansk],
Kredsby i det østlige Rusland, Guv. Kasan, ligger
ved Volga og har c. 7000 Indb., af hvilke
mange driver Smedehaandværket.
<i>G. Ht.</i>
</chapter>

<chapter name="Kosmogoni">
<b>Kosmogoni</b> (gr.), en i Reglen mytisk,
religiøs i poetisk Form fremsat Lære om
Verdens Opstaaen.
<i>Edg. R.</i>
</chapter>

<chapter name="Kosmografi">
<b>Kosmografi</b> (gr.), Beskrivelse af
Verdensaltet (se <sp>Verden</sp>). I 15. og 16. Aarh. brugtes
Betegnelsen K. om geografiske Skildringer af
de nyopdagede Verdensdele.
<i>G. Ht.</i>
</chapter>

<chapter name="Kosmoklor">
<b>Kosmoklor,</b> et Mineral, i det væsentlige et
Kromsilikat, der er fundet som smaa
smaragdgrønne Partier i en Jernmeteor fra Toluca i
Meksiko.
<i>O. B. B.</i>
</chapter>

<chapter name="Kosmologi">
<b>Kosmologi</b> (gr.), en navnlig i den ældre
Filosofi forekommende almen Lære om
Verden som Helhed, dens Oprindelse og Udvikling,
dens Bestanddele, de Kræfter, der virker i den,
de almene Love, der gælder for den, etc.
<i>Edg. R.</i>
</chapter>

<chapter name="kosmologisk Bevis">
<b>kosmologisk Bevis,</b> et i ældre Tider
undertiden benyttet formentlig logisk bindende Bevis
for Guds Eksistens, hvor man fra den endelige,
og »tilfældige« Erfaringsverden slutter til et
uendeligt ubetinget Væsen som dens Aarsag.
<i>Edg. R.</i>
</chapter>

<chapter name="Kosmopolit">
<b>Kosmopolit</b> (gr.), Verdensborger.
<sp>Kosmopolitisme</sp> betegner undertiden i
Modsætning til Nationalisme et Standpunkt, i Følge
hvilket alle Jordens Folkeslag betragtes som
Ligestillede ell. Medborgere.
<i>Edg. R.</i>
</chapter>

<chapter name="kosmopolitisk">
<b>kosmopolitisk</b> (gr.), verdensborgerlig. Se
i øvrigt <sp>Kosmopolit</sp>. —
<sp>Kosmopolitiske Dyr</sp> og <sp>Planter</sp> er saadanne, der
er udbredte over hele Verden, ell. i hvert Fald
en meget stor Del af den, smlg.
<sp>Dyregeografi</sp> og <sp>Plantegeografi</sp>.
</chapter>

<chapter name="Kosmorama">
<b>Kosmorama</b> (gr.), se <sp>Panorama</sp>.
</chapter>

<chapter name="Kosmos">
<b>Kosmos</b> (gr.), den ordnede Verden i
Modsætning til Chaos; se i øvrigt <sp>Verden</sp>. —
Ogsaa Navnet paa et berømt naturhistorisk
Værk af A. v. Humboldt.
</chapter>

<chapter name="Kosotræ">
<b>Kosotræ,</b> se <sp>Hagenia</sp>.
</chapter>

<chapter name="Kospat">
<b>Kospat,</b> se <sp>Spat</sp>.
</chapter>

<chapter name="Kossabeh">
<b>Kossabeh,</b> se <sp>Kassab</sp>.
</chapter>

<chapter name="Kossak, Ernst">
<b>Kossak</b> ['kåsak], <sp>Ernst</sp>, tysk Feuilletonist
og Kritiker, f. i Marienwerder 4. Aug. 1814, d.
i Berlin 3. Jan. 1880. Han grundlagde 1847
Bladet »Die Zeitungshalle«, hvori han efter fr.
Forbillede indførte Feuilletonen; senere
»Feuerspritze« og »Montagspost«, der bestod til 1869.
Derpaa virkede K. ved andre Blade, især
»Post«. Han har gjort sig kendt ved sine (til
Dels humoristiske) Feuilletoner om Livet i
Berlin, der udkom særskilt: »Berlin und die
Berliner« (1851), »Humoresken« (1852), »Berliner
Silhouetten« (1859), »Berliner
Federzeichnungen« (6 Bd 1859—65); desuden har han
skrevet »Pariser Stereoskopen« (1855), »Aus dem
Wanderbuch eines litterarischen
Handwerksburschen« (1856), »Historietten« (2. Opl. 1859),
»Reisehumoresken« (2 Bd 1862) o. fl. Han
udgav desuden Maleren Hildebrandt's »Reise um
die Erde« (3 Bd 1867). (<sp>Litt</sp>.: <sp>Rutari</sp>, »E.
K.« [1883]).
<i>(C. A. N.). C. B-s.</i>
</chapter>

<chapter name="Kossak, Julius v. og Adalbert">
<b>Kossak</b> ['kåsak], 1) <sp>Julius v.</sp>, østerr. Maler,
f. 28. Oktbr 1824 i Wisznicz (Galizien), d. 3.
Febr 1899 i Krakov, har især udmærket sig, i
Vandfarvekunsten, ved sin Fremstilling af
Heste, i saa Henseende paavirket af H. Vernet,
hos hvem han lærte i Paris. Kendte Værker
bl. a.: »Hestemarked« (1881; Wiens Gal.), »Kong
Vladislav Lokietek hos den døende Mankowski
paa Plowce-Slagmarken« (1883) og »Potocki
modtager Feltmarskalsstaven«. — 2) Sønnen
<sp>Adalbert K. v.</sp>, f. 31. Decbr 1857 i Paris,
Elev af München-Akademiet og Bonnat i
Paris, virkende fornemlig i Krakov, fra 1902
atter i Paris, har malet Slagbilleder fra
Syv-aarskrigen paa Vilhelm II's Bestilling,
Rytter-portræt af samme Kejser, mange andre
Portrætter (Dr. Zyblikiewicz i Krakov-Mus.), fl.
Panoramaer m. v.
<i>A. Hk.</i>

</chapter>

<chapter name="Kosseir">
<b>Kosseir,</b> <sp>Kossir</sp>, <sp>Koser</sp>, By i
Øvreægypten, ligger ved det Røde Hav, 150 km Ø. f.
Keneh og har c. 3000 Indb. K. var tidligere af
Vigtighed som Pilegrimsstation og
Udførselshavn for Korn, men er gaaet meget tilbage
siden Aabningen af Sues-Kanalen. Den har et gl.,
forfaldent, af Napoleon opført Kastel, er Sædet
for en ægypt. Guvernør, Karantæne- og
Telegrafstation. Drikkevand maa hentes i
Lædersække fra Bjergene. — N. f. K. ligger Byen
<sp>Gammel-K.</sp> med Ruiner af <i>Leukos Limen</i>,
der paa Ptolemæertiden var en berømt
Havneplads, men nu har Korallerne fuldstændig
spærret Havnen.
<i>C. A.</i>
</chapter>

<chapter name="Kossel, Albrecht">
<b>Kossel</b> ['kås<sub>ə</sub>l], <sp>Albrecht</sp>, tysk Fysiolog,
f. 16. Septbr 1853 i Rostock, var Elev af
Hoppe-Seyler og blev <i>Dr. med.</i> 1876, ekstraordinær
Prof. 1887 og ordinær Prof. i Fysiologi ved
Marburgs Univ. 1895. K. har særligt arbejdet
med den fysiol. Kemi, og grundlæggende blev
hans Undersøgelser over Æggehvidens
Overgang til Pepton, der fortsattes med en stor Rk.
lgn. Stoffer og deres Omdannelsesprodukter.
Han kom herved ind paa et Studium af
Cellekernens kem. Forhold, udført med Gærcellens
Nuklein (»Untersuchungen über die Nucleine
und ihre Spaltungsproducte«, 1881). Andre
Undersøgelser gjaldt Xanthingruppens Oprindelse,
og han har givet væsentlige Bidrag til
Kulhydraternes Fysiologi, Nukleinsyrens Indvirkning
paa Bakterier og til Forstaaelsen af
Trypsinfordøjelsen. K.. er Forf. til en Mængde Skrifter,
deriblandt »Die Gewebe des menschlichen
