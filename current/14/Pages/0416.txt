gennem <i>A</i>, Svømmeren synker og lukker atter
Ventilen, medens der endnu staar Vand over
denne.
<i>S. C. B.</i>
</chapter>

<chapter name="Kondensator (se Kondensationsmaskine)">
<b>Kondensator,</b> se
<sp>Kondensationsmaskine</sp>.
</chapter>

<chapter name="Kondensator (se elektrisk K.)">
<b>Kondensator,</b> se <sp>elektrisk K.</sp>
</chapter>

<chapter name="Kondensatorelektroskop">
<b>Kondensatorelektroskop,</b> se
<sp>Elektroskop</sp>.
</chapter>

<chapter name="kondensere">
<b>kondensere</b> (lat.), fortætte, sammentrænge.
</chapter>

<chapter name="kondenseret Mælk">
<b>kondenseret Mælk</b> fremstilles i særlige
Fabrikker ved Inddampning af Mælk, hyppigst
med Tilsætning af 10—13 % fint, hvidt
Rørsukker, i de senere Aar dog enkelte Steder ogsaa
uden Tilsætning af Sukker. — Arbejdsmaaden
er sædvanlig den, at god, frisk, sød Mælk
opvarmes i store Blikbeholdere i kogende Vand,
hvorefter Sukkeret tilsættes. Inddampningen
foretages i Vacuumkedler ved 50° til 1/4 af det
tidligere Rumfang, og den sirupstykke Vædske
fyldes derefter paa smaa Blikdaaser, der lukkes
lufttæt. — Den k. M. er svagt gullig. Smagen er
stærkt sød. Udrørt med 2—3 Gange saa meget
varmt Vand opløser den sig til en mælkeagtig
Vædske med mild, sød Smag. Som
Gennemsnitsanalyse angives:
<table>
<td>Vand<td r>27,40<td c>%
<td>Fedt<td r>10,24<td c>—
<td>Æggehvidestoffer<td r>12,10<td c>—
<td>Mælke- og Rørsukker<td r>48,07<td c>—
<td>Aske<td r>2,10<td c>—
<td 2 r>100,00<td c>%
</table>

Fabrikationen har haft særlig Bet. i Schweiz,
hvor to unge Amerikanere, Brødrene Page, 1867
grundlagde den første
Mælkekondenseringsfabrik i Europa i Landsbyen Cham ved
Zuger-Søen. Denne overgik senere til et Aktieselskab,
<i>Anglo-Swiss cond. Milk Co.</i>, der anlagde
Filialfabrikker i Tyskland, England og Amerika og
købte et Par Fabrikker i Norge, hvor
Fabrikationen begyndte 1872—74 i en lille Fabrik i
Hamar. I Norge findes 4 Fabrikker: paa
Hamar og i Sannesund (fra 1891), begge ejede af
<i>Anglo-Swiss cond. Milk Co.</i>, samt paa Kap ved
Mjøsen, anlagt af et norsk Selskab, som 1897
solgte Fabrikken til Schweizerselskab et »Henri
Nestlé«; Laboratoriet paa Kap ledes af Dr.
Johan-Olsen. <i>Anglo-Swiss cond. Milk Co.</i> raader
nu over en Aktiekapital paa 20 Mill. frc. og
behersker i sin Specialitet fuldstændig
Verdensmarkedet, medens mange andre Selskaber har
maattet indstille Virksomheden efter at have
tilsat betydelige Kapitaler. Her i Danmark har
Kondensering af Mælk ikke været af synderlig
Bet., før der 1908 anlagdes en Fabrik i
Nakskov. 1919 blev der bygget Fabrikker i Maribo,
Fredericia og i Nykøbing paa Falster, og nu
arbejdes der paa ny Anlæg i Horsens,
Nørre-Sundby o. fl. St.
<i>B. B.</i>
</chapter>

<chapter name="Kondition">
<b>Kondition</b> (lat.), egl. Betingelse (jfr.
<i>conditio</i>); Tilstand, Beskaffenhed; Stilling (særlig
brugt om Tyende i samme Bet. som »Plads«).
<sp>Konditionshandel</sp>, Handel <i>à condition</i>
(s. d.).
</chapter>

<chapter name="Kondition">
<b>Kondition</b> (lat.) er et i Sportsverdenen alm.
benyttet Udtryk for det Maal af Kraft og
Udholdenhed, den Egnethed for en forestaaende
Væddekamp, et Menneske ell. Dyr har opnaaet
gennem Forberedelse (Træning). I Forbindelse
hermed bruges alle mulige Adjektiver, saasom
glimrende, høj, god, ringe, slet K. Siges der
blot, at det paagældende Individ er »i K.«,
menes en god K.; Modsætning hertil »ikke i K.«.
»ude af K.« betegner i Reglen, at Træningens
Virkninger har tabt sig gennem en
Hvileperiode.
<i>(C. G. B.). O. P.</i>
</chapter>

<chapter name="Konditionalis">
<b>Konditionalis</b> (lat.; fr. <i>conditionnel</i>) er en
særlig Form af Verbet, der udtrykker det
betingede, det, der under en vis Betingelse vilde
ske; den er i de romanske Sprog opstaaet af
Infinitiv og en Fortidsform af Verbet »at have«,
f. Eks. fr. <i>croirait</i> af <i>croirc</i> + <i>(av)ait</i>, ital.
<i>crederebbe</i> af <i>credere</i> + <i>ebbe</i>.
<i>O. Jsp.</i>
</chapter>

<chapter name="konditionere">
<b>konditionere</b> (lat.), tjene, være i Stilling
ell. Kondition; udfinde Silkes ell. Ulds
Fugtighedsindhold (se <sp>Konditionering</sp>).
</chapter>

<chapter name="Konditionering">
<b>Konditionering.</b> De animalske
Trævlestoffer, Uld og Silke, er saa hygroskopiske, at
Ulden sædvanlig indeholder 15—18 % Vand,
efter Opbevaringen i fugtige Rum 30—40 %,
medens de tilsvarende Tal for Silken er 9—17
% og 30 %. Da nu Salget sker efter Vægt, og
det selvfølgelig kun er Vægten af det tørre
Stof, der har Værdi, er det nødvendigt ved
Køb og Salg i det store at vide, hvor meget
Vand Varen indeholder, for at man derefter
kan regulere Prisen. En Bestemmelse af
Vandmængden kaldes K. og foregaar i særlige
<sp>Konditioneranstalter</sp>, der nogle Steder,
f. Eks. i Frankrig, er Statsanstalter, andre
Steder er private Foretagender. K. foregaar paa
den Maade, at en afvejet Gennemsnitsprøve
af Stoffet, ophængt ved den ene Arm af en
Vægtstang, opvarmes 4 Timer til 110°,
hvorefter den igen vejes. Af de to Vejninger kan
man derefter paa sædvanlig Maade beregne
Indholdet af Tørstof, og man plejer da hertil
at lægge 17 % for Uldens Vedk., 10 % for
Silkens og regner den derved fremkomne Vægt
som Salgsvægt. Paa samme Maade som af
Raastofferne foretager man ogsaa en K. af Garn
og vævede Stoffer, naar Salget skal ske efter
Vægt.
<i>K. M.</i>
</chapter>

<chapter name="Konditori">
<b>Konditori</b> (lat.) er en særlig Gren af
Beværternæring. I H. t. L. Nr 104 af 10. Maj 1912
om Beværtning og Gæstgiveri samt om Handel
med stærke Drikke udkræves der Bevilling til
at drive K. Bevillingen, der kan gives med ell.
uden Ret til Udskænkning af stærke Drikke,
meddeles i Kbhvn og Købstæderne af
Bevillingsnævnet, paa Landet af Amtsraadet efter
Indstilling af Sogneraadet. Bevillingen
udfærdiges som Borgerskab (Næringsbevis) af 1.
Klasse for et Tidsrum, der er fastsat i
Beværtervedtægten. Stempelgebyret udgør i H. t.
Stempelloven af 1. Apr. 1922 60 Kr.
Næringsadkomst paa K. giver Ret til Tilberedning og
Tilvirkning af alle Slags Kager og
Konditorisager, saavel til Fortæring paa Stedet som til
Salg ud af Huset, samt til Udskænkning af alle
Slags Drikkevarer — undtagen stærke Drikke,
hvis Bevillingen er saaledes begrænset — og til
Forhandling af Chokolade. Giver Adkomsten
ogsaa Ret til Udskænkning af stærke Drikke, maa
endvidere indenlandsk skattepligtigt Øl,
indenlandsk Brændevin samt Likører, destillerede af
Druebrændevin, sælges ud af Huset.
<i>W. O.</i>
</chapter>
