s. A. blev den taget med stormende Haand
af de polske Hjælpetropper; K. blev plyndret,
og ved en Soldats Uforsigtighed sprængtes et
af Taarnene i Luften med en Del Svenske,
som havde søgt Tilflugt her. 1711 boede
Frederik IV paa K., medens Pesten rasede i
Kbhvn, og saa paa en Maskerade under dette
Ophold for første Gang den 18-aarige
Komtesse Anna Sofie Reventlow. Fra 15. Aug. til
11. Septbr 1807 boede Christian VII paa K. I
Marts 1808 blev der lagt en Del sp. Soldater
i Kvarter paa K., der tillige husede
Bernadotte, Prinsen af Ponte Corvo. Ved
Soldaternes voldsomme Fyren i Vagtstuens Kamin
udbrød der Natten mellem 29.—30. Marts Ild i
Bygningen; Halvdelen af Kæmpetaarnet
styrtede ned og knuste Kirkens Hvælvinger; K.
blev saa fuldstændig ødelagt, at der ikke
fandtes saa megen beboelig Plads, at
Slotsforvalteren kunde bo paa Slottet. Indtil 1831
henlaa K. i Ruin som Fællesgods for Byens
Borgere. Man bortførte uden videre, hvad man
maatte have Brug for af Bygningsmateriale.
Der blev intet gjort for at bevare Ruinen, med
Undtagelse af at den stærkt hældende søndre
Mur blev stivet af. I Oktbr 1854 styrtede den
ene af de to endnu staaende Stenkæmper ned.
Først fra 1867 blev der bevilget enkelte større
og forskellige mindre aarlige Beløb til Ruinens
Istandsættelse. 1890 blev Ruinen underlagt
Indenrigsministeriet, der overdrog de til
Vedligeholdelsen nødvendige Foranstaltninger til
Nationalmuseets II. Afdeling. Fra forsk. St. i og
uden for Byen har man med stor Ihærdighed
samlet en Mængde Bygningsdele sammen,
Søjler, ornamenterede Sandsten,
Kamingesimser etc., og ved Hjælp af disse er det
lykkedes at føre de hvælvede Rum i Slottets
nordlige Fløj tilbage til deres opr. Skikkelse. En Del
benyttes til Opstilling i det Museum, som
det hist.-antivariske Selskab for Kolding og
Omegn har indrettet. Udgravninger og
Oprensninger fortsættes stadig med offentlig
Understøttelse. (<sp>Litt</sp>.: <sp>J. J. Fyhn</sp>, »Efterretninger
om Købstaden Kolding« [Kbhvn 1848];
»Kortfattet Beskrivelse af K. til Vejledning for
Besøgende, udgivet af det hist.-antikvariske
Selskab for Kolding og Omegn«).
<i>B. L.</i>

<img>Koldinghus.</img>
</chapter>

<chapter name="Kolditz">
<b>Kolditz</b> ['kåldets], By i Sachsen, 40 km
SØ. f. Leipzig ved Mulde og Jernbanelinien
Glauchau—Wurzen, har (1910) 5460 Indb. samt
et Slot, der nu tjener som Sindssygeanstalt, og
et gl. Raadhus. Der
findes Fabrikation af
Stentøj, Chamottevarer, Garn,
Strømper og Cigarer
samt i Nærheden Ler-
og Brunkulsgruber. 1430
hærgedes Byen af
Husitterne, men
genopbyggedes 1464.
<i>G. Ht.</i>
</chapter>

<chapter name="Koldkrem">
<b>Koldkrem,</b> d. s. s.
<sp>Coldcream</sp>.
</chapter>

<chapter name="Koldluftsmaskiner">
<b>Koldluftsmaskiner,</b>
se <sp>Kuldemaskiner</sp>.
</chapter>

<chapter name="Koldmejsel">
<b>Koldmejsel,</b> d. s. s.
<sp>Bænkmejsel</sp>.
</chapter>

<chapter name="Koldnaal">
<b>Koldnaal</b> ell.
<sp>Skærenaalen</sp> er en kraftig
Staalnaal, der i
Kobberstikket anvendes til at
tegne paa Kobberpladen
omtr., som man tegner
med Blyant paa Papir;
den frembringer meget fine Linier og anvendes
i Forbindelse baade med Gravstikarbejde og
med Radering; der kan ogsaa udføres Plader
med K. alene.
<i>(A. Ls.).</i>
</chapter>

<chapter name="Koldskaal">
<b>Koldskaal,</b> en kold Sommerret, enten
tillavet af Hvidtøl med Saft, Vin, Sukker og
Citron, ell. af Saft ell. Vin blandet med Vand
og tilsat Citron og ofte lidt Krydderier. Til K.
spises Rugtvebakker. K. har været kendt
allerede i det 16. Aarh.
<i>R. H.</i>
</chapter>

<chapter name="Koldskørhed">
<b>Koldskørhed</b> siges et Metal at have, naar
det ved Forarbejdelse ved alm. Temp. viser
sig at være sprødt og at slaa Revner. K.
skyldes fremmede Indblandinger; Jern bliver
koldskørt, naar det indeholder Fosfor ell. Slagge.
Kobber ved Indblanding af Kobberforilte, Svovl
ell. Arsen.
<i>Carl J.</i>
</chapter>

<chapter name="Koldtvandskur">
<b>Koldtvandskur</b> (<sp>Hydriatik</sp>,
<sp>Hydroterapi</sp>), se <sp>Bad</sp> S. 489 og 491.
</chapter>

<chapter name="Kolea">
<b>Kolea,</b> <sp>Coléa</sp>, By i Algier, Dept. Alger,
ligger 24 km N. f. Blidah paa en Højslette,
der behersker Mazafran Dalen, og har (1911)
6500 Indb., hvoraf omtr. Halvdelen Europæere.
Den har fr. Garnison, et Militærhospital i en
tidligere berømt Moské, Tugthus, og driver
vigtig Vinavl. K., der 1825 til Dels ødelagdes
ved et Jordskælv, var forhen et besøgt
Valfartssted.
<i>C. A.</i>
</chapter>

<chapter name="Kolera, asiatisk">
<b>Kolera,</b> <sp>asiatisk</sp> (<i>Cholera asiatica, indica,
epidemica, mórbus</i>), er en Farsot, som har sin
Hjemstavn i Indien. Macpherson har paavist,
at der i Indiens nordvestlige Egne herskede en
heftig Koleraepidemi 1616. Paagældende
Sanskritmanuskript kalder Sygdommen <i>Haidsa</i>,
hvilket Navn nu ogsaa er gængs. 1768—71 har
en Koleraepidemi i Pondichéry og Omegn
bortrevet 60000 Mennesker. Man har utvivlsomme
Beretninger om Koleraepidemier i Madras fra
1774, 1781 og 1782. Men dog er det først med
Aaret 1817, at Sygdommen bliver rigtig
