<chapter name="Koboltrosa">
<b>Koboltrosa,</b> se <sp>Koboltofosfat</sp>.
</chapter>

<chapter name="Koboltrødt">
<b>Koboltrødt,</b> se <sp>Koboltofosfat</sp>.
</chapter>

<chapter name="Koboltsafflor">
<b>Koboltsafflor,</b> se <sp>Kobolt</sp> og
<sp>Koboltoxyder</sp>.
</chapter>

<chapter name="Koboltsalte">
<b>Koboltsalte.</b> Kobolt danner to Rk. Salte,
i den ene, <sp>Koboltosaltene</sp>, optræder
Koboltatomet divalent, i den anden Række,
<sp>Koboltisalte</sp>, optræder det trivalent.
<sp>Koboltosalte</sp>, <sp>Koboltoxydulsalte</sp>,
<sp>Koboltforiltesalte</sp>, er oftest i vandig
Opløsning røde, i vandfri Tilstand blaa. —
Opløsningerne af de normale Koboltosalte
reagerer p. Gr. a. Hydrolyse surt. Naar de
Indeholder fri stærke Syrer, fældes de ikke af
Svovlbrinte, i ganske svagt eddikesure
Opløsninger udfælder Svovlbrinte Koboltsulfid;
samme Forbindelse fældes ved Tilsætning af
Natrium- ell. Ammoniumsulfid til en neutral eller
basisk Koboltosaltopløsning. Det udfældede
Koboltosulfid er, til Trods for, at det ikke fældes
i svagt saltsur Opløsning, p. Gr. a. en vis
Reaktionstræghed uopløseligt i fortyndet Saltsyre.
Det opløses i Kongevand under Dannelse af
Koboltoklorid. — <sp>Koboltisalte</sp>,
<sp>Koboltoxydsalte</sp>, <sp>Kobolttveiltesalte</sp>, er i
ren Tilstand ubestandige, kun Koboltisulfat (s. d.)
er bestandigt, men der kendes en stor Mængde
komplekse Salte, hvor Koboltatomet optræder
trivalent, f. Eks. Koboltikaliumnitrit og alle
Koboltiammoniakforbindelserne (se
<sp>Metalammoniakforbindelser</sp>).
<i>M. M-r.</i>
</chapter>

<chapter name="Koboltsilikater">
<b>Koboltsilikater.</b> Fældes en Opløsning af
et Koboltosalt med en Natrium- ell.
Kaliumsilikatopløsning, faas et Bundfald af
<sp>Koboltosilikat</sp>, <sp>kiselsurt Koboltoxydul</sp>,
<sp>kiselsurt Koboltforilte</sp>, CoSiO<sub>3</sub>. Det
fremstilles i Sverige og anvendes som blaa
Smeltefarve og til Fremstilling af ren Smalte.
— <sp>Smalte</sp>, <sp>Koboltglas</sp>, <sp>Blaafarve</sp>,
<sp>Sachsiskblaat</sp>, undertiden kaldet
<sp>Koboltblaat</sp>, er et stærkt blaafarvet Glas, hvis
farvede Bestanddel sandsynligvis er
<sp>Kaliumkoboltosilikat</sp>, K<sub>2</sub>O,CoO,6SiO<sub>2</sub>. Det
fremstilles ved at sammensmelte Koboltoxyd, som
det gaar i Handelen, med Kaliumkarbonat og
Kvarts, og hælde Smeltemassen ud i Vand. Den
pludselige Afkøling bevirker, at Massen revner
og spaltes paa Kryds og Tværs, og dette letter
den paafølgende Finmaling. Det malede Pulver
slemmes og gaar under forsk. Navne efter
Finheden. Det groveste Produkt kaldes
<sp>Blaasand</sp> ell. <sp>Strøblaat</sp>; de finere Pulvere,
der afsættes i de flg. Slemmekar, gaar under
Navne som <sp>Couleur</sp>, <sp>Echel</sp> og
<sp>Sumpechel</sp>, efter Finheden. Efter Slemning og
Tørring sigtes de forsk. Fraktioner og blandes ofte
til bestemte Mærker, der benævnes med de
ovennævnte Navne sammen med Bogstaver,
der betegner Kvalitet som S. F.-Superfin,
O-Ordinær o. s. v. De koboltrige stærkt blaa Smalter
benævnes ofte <sp>Kejserblaat</sp> ell.
<sp>Kongeblaat</sp>. Smalte fremstilles næsten udelukkende
i Tyskland i Sachsen og Hessen. Smalte
anvendes til Farvning af Glas, Porcelæn og Emailler
samt til Malerfarve. Den er ganske
overordentlig holdbar og bestandig mod Angreb af
Atmosfæren, af Syrer, af Varme og Fugtighed.
<i>M. M-r.</i>
</chapter>

<chapter name="Koboltsolution">
<b>Koboltsolution,</b> <sp>Koboltopløsning</sp>, en
Opløsning af Koboltonitrat (salpetersurt
Koboltilte).
<i>M. M-r.</i>
</chapter>

<chapter name="Koboltsort">
<b>Koboltsort,</b> d. s. s.
<sp>Koboltmanganmalm</sp>. K. bruges til Fabrikation af blaa
Koboltfarver.
<i>M. M-r.</i>
</chapter>

<chapter name="Koboltspat">
<b>Koboltspat</b> (<sp>Sfærokobaltit</sp>), et
rosenrødt Mineral, som bestaar af kulsurt Kobolt
(CoCO<sub>3</sub>), krystalliserer romboedrisk og er
fundet ved Schneeberg i Sachsen.
<i>(N. V. U.). O. B. B.</i>
</chapter>

<chapter name="Koboltsulfat">
<b>Koboltsulfat,</b> se <sp>Kobolto</sp>- og
<sp>Koboltisulfat</sp>.
</chapter>

<chapter name="Koboltsulfider">
<b>Koboltsulfider.</b> Ved Fældning af en
neutral ell. basisk Opløsning af et Koboltosalt med
Natrium- ell. Ammoniumsulfidopløsninger
dannes <sp>Koboltosulfid</sp>, <sp>Koboltsulfur</sp>,
CoS, som et sort Bundfald, der er uopløseligt
i meget fortyndede, stærke Syrer. Det findes
ogsaa i Naturen som <sp>Syepoorit</sp>. Et andet
naturligt forekommende Sulfid er
<sp>Koboltkis</sp>, Co<sub>3</sub>S<sub>4</sub>, der findes som metalglinsende,
staalgraa, ofte gulligt anløbne Oktaedre, der
altid er nikkelholdige og derfor ofte kaldes
<sp>Koboltnikkelkis</sp> ell. <sp>Linneit</sp>.
<i>M. M-r.</i>
</chapter>

<chapter name="Koboltsulfur">
<b>Koboltsulfur,</b> se <sp>Koboltsulfider</sp>.
</chapter>

<chapter name="Kobolttveilte">
<b>Kobolttveilte,</b> se <sp>Koboltoxyder</sp>.
</chapter>

<chapter name="Kobolttveilteforbindelser">
<b>Kobolttveilteforbindelser,</b> se
<sp>Koboltiforbindelser</sp>.
</chapter>

<chapter name="Kobolttveiltehydrat">
<b>Kobolttveiltehydrat,</b> se <sp>Koboltoxyder</sp>.
</chapter>

<chapter name="Koboltultramarin">
<b>Koboltultramarin,</b> se <sp>Koboltblaat</sp>.
</chapter>

<chapter name="Koboltviolet">
<b>Koboltviolet,</b> se <sp>Koboltofosfat</sp>.
</chapter>

<chapter name="Koboltvitriol">
<b>Koboltvitriol,</b> se <sp>Koboltosulfat</sp>.
</chapter>

<chapter name="Kobresia">
<b>Kobresia</b> Willd. (herunder <i>Elyna</i> Schrad.),
Slægt af Halvgræsser, Fjeldplanter med
tueformet Vækst og stive, oprette Blade. I Norge
og arktiske Egne vokser 2 Arter: <i>K. scirpina</i>
Willd. med et smalt valseformet Aks af talrige
Smaaaks, der hvert er sammensat af 1 hanlig
og 1 hunlig Blomst, og <i>K. caricina</i> Willd., der
har et ovalt Aks af faa (5—6) mangeblomstrede
Smaaaks. Begge vokser højt til Fjelds og er
sjældne.
<i>A. M.</i>
</chapter>

<chapter name="Kobrin">
<b>Kobrin</b> ['kåbr<sub>i</sub>n] (<sp>Kobryn</sp>), Kredsby i det
østlige Polen. Guv. Grodno. ligger ved
Muchavetz, har Korn- og Kvæghandel og c. 12000
Indb. Her maatte 27. Juli 1812 den sachsiske
General Klengel overgive sig til Russerne.
<i>G. Ht.</i>
</chapter>

<chapter name="Kobryggre">
<b>Kobryggre</b> (Søv.), 1) Dækket i tidligere
Krigsskibe mellem Stor- og Fokkemasten.
Foran for K. laa <sp>Bakken</sp>, agtenfor
<sp>Skansen</sp>. I tidligere Tid var K. paa Linieskibe
og Fregatter gennembrudt midtskibs af en stor,
aaben Luge, <sp>Kulen</sp>. Skibets indenbords
Fartøjer stod da op gennem denne, hvilende paa
det nedenunder liggende Dæk, <sp>øverste
Batteri</sp> (ell. i Fregatter: Batteriet). 2)
<sp>Gangbræt</sp>. En løs Bro med Rækværk, der bruges
som Forbindelsesvej mellem et ved Bolværk
liggende Skib og Land.
<i>C. B-h.</i>
</chapter>

<chapter name="Kobsa">
<b>Kobsa</b> ['kåbz<sub>a</sub>], hos Lillerusserne et gammelt
Strengeinstrument, i Lighed med en Lut ell. Lyre.
</chapter>

<chapter name="Kobu Leufu">
<b>Kobu Leufu,</b> se <sp>Colorado</sp>.
</chapter>

<chapter name="Koburg">
<b>Koburg</b> ['ko.bork], se <sp>Coburg</sp>.
</chapter>

<chapter name="Kocculin">
<b>Kocculin,</b> se <sp>Pikrotoxin</sp>.
</chapter>

<chapter name="Koch, Carl">
<b>Koch,</b> <sp>Carl</sp>, dansk Præst og Forf., f. 17.
Septbr 1860 i Ribe, Student 1878, <i>Cand. theol.</i>
1884, Lærer ved Birkerød Latinskole 1884—87.
