Iagttagelser af Tilfælde, hvor K. samtidig udvikles
hos Mennesker, der har nøje indbyrdes
Samkvem, bl. Nærbeslægtede ell. hos Personer, der
har været i Berøring med ell. har plejet
Kræftsyge. Noget Bevis for K.'s Smitsomhed ell. for
Eksistensen af en Kræftmikrob giver dog
saadanne Iagttagelser ikke. Alene
Kræftsygdommens overordentlige Hyppighed (der kan være
saa stor, at hvert 10.—9. Dødsfald skyldes
K.) maa nødvendigvis medføre, at der i
enkelte Huse, Bydele ell. Egne som rent statistisk
Tilfældighed af og til maa kunne paavises
grupperede Tilfælde, saaledes at saadanne Lokaliteter
herved med Urette kan faa Præg af at besidde
Ejendommeligheder, der fremkalder ell.
begunstiger Kræftudvikling. Allerede af disse Grunde
maa der næres Tvivl om Bet. af de fra en
Række Forskere meddelte Statistikker om
hyppig Optræden af K. i vandrige Egne med
fugtigkolde Jordbundsforhold, men hertil kommer, at
forsk. Undersøgelser taler derimod.

Sammenhobning af Kræfttilfælde i Familier og
Slægter kunde endvidere, foruden at være
tilfældig, ogsaa bero paa Arvelighed, ligesom der i
Familier med talrige Medlemmer af høj Alder
hyppigt vil kunne optræde et forholdsvis
betydeligt Antal Tilfælde af K. alene p. Gr. a.
denne Sygdoms fortrinsvise Forekomst bl.
ældre. Grupperet tilsyneladende <sp>endemisk</sp>
Optræden bl. Mennesker ell. Dyr kunde endelig
skyldes, at de Paagældende alle har været
udsatte for en fælles kræftfremkaldende Aarsag,
uden at indbyrdes Smitte spiller en Rolle. Som
Eksempel paa grupperet Optræden af K.
betinget af saadanne fælles Paavirkninger kan
nævnes den før omtalte Blærekræft hos
Arbejderne i Anilinfabrikker, Hudkræften bl.
Brikettearbejderne, Betelkræften i Indien og forsk.
andre Kræftformer.

Endemisk Optræden af K. bl. Dyr er dog
sjælden (se i det flg.), og det maa fremhæves,
at der ikke fra Kræftlaboratorierne, der
Verden over i en lang Aarrække har indeholdt
mange Tusinder af sunde Mus udsatte Smitte
fra kræftsyge Mus, er fremkommet Iagttagelser,
der tyder paa, at K. i <sp>al Alm</sp>. kan anses for
smitsom.

Selv om Antagelsen af en <sp>enkelt</sp> smittende
Kræftmikrob ell. et and. <sp>specifikt</sp> Kræftagens,
der kunde opfattes som Aarsag til alle Tilfælde
af K., da hviler paa et svagt Grundlag,
foreligger dog Iagttagelser, som godtgør, at visse
Parasitter i Virkeligheden er Aarsag til enkelte
Former af K. Det er saaledes en fastslaaet
Kendsgerning, at Blærekræftens overordentlige
Hyppighed i Ægypten o. a. subtropiske Lande
skyldes en Ikte, <i>Schizostomum hæmatobium</i>,
Bilharzia-Ikten, der snylter i Urinblæren hos et
meget stort Antal af disse Landes Indbyggere.
Andre Iktearter kan rimeligvis være Aarsag til
Leverkræft, ligesom enkelte andre Orme maa
betragtes som Aarsag til visse Kræftformer hos
Dyr. Undersøgelserne over Spiropterakræften
bragte det afgørende eksperimentelle Bevis for
saadanne Snylteres Bet. for Kræftudvikling, og
Undersøgelserne over Cysticerkussarkomet har
bragt et nyt. Men ogsaa andre højtstaaende
dyriske Parasitter anses for lejlighedsvis at
kunne være Aarsag til K.; dette gælder f.
Eks. en Midde (Cnemidocoptes), der opfattes
som Aarsag til Hudepitheliom hos Høns.

Det er endvidere sandsynligt, at ogsaa enkelte
Bakterier ell. nærstaaende Organismer kan spille
en Rolle for Udviklingen af visse Kræftformer.
Naar Tungekræft med paafaldende Hyppighed
forekommer hos Syfilitikere, og der i
Lupussaar ikke sjældent udvikles K., er det ikke
udelukket, at henholdsvis Syfilisspirochætens ell.
Tuberkelbacillens Snylten fremkalder ikke alene
Betændelsen, men ogsaa medvirker til
Udviklingen af K. Den amer. Forsker <sp>Peyton
Rous</sp> o. a. Patologer har undersøgt
sarkomlignende Dannelser hos Høns og paavist, at
disse fremkaldes ved et usynligt Virus. Af lgn.
Oprindelse er muligvis den hos amer. Laksefisk
ikke ualmindelige K. i Skjoldbruskkirtelen
(Salmonidekræft), og hos Planter fremkalder en
Bakterie, <i>Bacillus tumefaciens</i> (<sp>Erwin Smith</sp>,
<sp>C. O. Jensen</sp>) Svulstdannelser, der viser
betydelig Overensstemmelse med K. Et smittende
Agens er endelig rimeligvis Aarsag til de i
Sverige og Norge iagttagne, endemisk
optrædende, ondartede Sibenssvulster hos Køer og
Heste. Der kan saaledes ikke næres Tvivl om,
at der tilkommer fl. dyriske Parasitter, ligesom
rimeligvis enkelte Mikrober, Bet. bl.
Kræftsvulsternes Aarsager, og Muligheden af, at der ved
fremtidige Undersøgelser over K. hos
Mennesket vilde kunne findes Kræftsvulster, der
virkelig, kan være smittende, for saa vidt som de
fremkaldes af Parasitter, der kan overføres fra
Individ til Individ, lader sig da ikke ganske
afvise.

Selv om der efter vor nuv. Viden maa
tilskrives <sp>exogene</sp> Paavirkninger — af
hvilken Natur disse end maa være — overordentlig
Bet. som Aarsag til et meget betydeligt Antal
Kræftformer, kan disses Udvikling dog ikke
alene skyldes de <sp>exogene</sp> Faktorer.
Allerede <sp>Virchow</sp> forudsatte som medvirkende
Aarsag en vis Modtagelighed for
Paavirkningerne hos de af disse ramte Individer. Ikke
alle Mennesker, der i lige Grad er udsatte for
samme kræftfremkaldende Irritament, bliver
kræftsyge. Eksempelvis skal blot nævnes, at
Piberygere som bekendt kun ganske
undtagelsesvis faar Læbekræft, at alle Kaminrensere
ikke angribes af Hudkræft, og at det bl. de af
Bilharzia-Ikten angrebne Patienter ligeledes kun
er et Mindretal, hos hvem der udvikles
Blærekræft. De hidtil anstillede eksperimentelle
Undersøgelser over Spiropterakræft, Tjærekræft og
Cysticerkussarkom har endvidere godtgjort,
at der bestaar Forskelligheder i Dispositionen
for Udviklingen af disse Kræftformer, ikke blot
hos nærstaaende Racer og Arter, men ogsaa
hos de enkelte Individer. Egenskaber i
Organismen selv maa da begunstige ell. hæmme de
irritative Paavirkningers Evne til at fremkalde K.

Bet. af disse <sp>endogene</sp> Faktorer, om hvis
Natur saa godt som intet er bekendt, er blevet
vurderet meget forsk. Medens de for nogle
Patologer kun spiller en Rolle som disponerende
Momenter ved Kræftudviklingen, anses de af
ardre for den væsentlige ell. eneste Aarsag til
Fremkomsten af visse Kræftsvulster, og det
