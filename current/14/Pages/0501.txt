Ben, Kautsjuk, Harpiks, Ertser, Ler, Kalk,
Kridt, Sten o. s. v.) ogsaa om adskillige færdige
Varer, f. Eks. Glas, Porcelæn, Papir, Sæbe,
Farver, Fernis, mange Maskiner, Mode- og
Luksusartikler, Møbler o. s. fr. Absolut K., der
findes om Bord paa neutralt Handelsskib, kan
konfiskeres, naar dens Bestemmelsessted er et
fjendtligt ell. et af Fjenden besat Territorium,
uden Hensyn til om den er bestemt for der
boende private ell. for den fjendtlige Stat som
saadan, og uden Hensyn til om den skal
bringes direkte derhen ell. forinden omlades i
neutral Havn ell. forsendes et Stykke Vej over
Land. Dersom Skibet kun skal anløbe fjendtlige
Havne, ell. det skal anløbe saadanne, forinden
det naar nogen neutral Havn, er der en
uafbevislig Præsumtion for, at Varernes
Bestemmelsessted er det fjendtlige Territorium.
Betinget K. kan kun konfiskeres, naar den er
bestemt for Fjendens væbnede Magt ell. i øvrigt
for den fjendtlige Stat som saadan, men en
(afbevislig) Præsumtion herfor er til Stede, naar
Ladningsmodtageren er en offentlig Myndighed
i det fjendtlige Land ell. en der boende
Handlende, der notorisk er Leverandør til Staten
af Varer som de paagældende, ell. Skibets
Bestemmelsessted er en Fjenden tilhørende
befæstet Plads ell. en Plads, der tjener som Basis
for hans væbnede Magt. Derimod kan betinget
K. kun rent undtagelsesvis konfiskeres, naar
den skal udlosses i neutral Havn, selv om dens
videre Bestemmelse er fjendtlig, men at Skibet
skal anløbe en saadan Havn, forinden det naar
det fjendtlige Land, er i og for sig
betydningsløst. De om Bord værende Papirer skal,
medmindre der foreligger ganske særlige Grunde
til Mistanke, tages som fuldt Bevis for Skibets
Rute og for Ladningens Udlosningssted
(derimod ikke for dens endelige Bestemmelse, for
saa vidt denne er af Bet.). Konfiskationen kan
foruden til selve K. udstrækkes til de øvrige om
Bord værende Varer, for saa vidt de tilhører
samme Ejer, og endvidere til Skibet, dersom K.
iflg. sin Værdi ell. sin Vægt ell. sit Rumfang
ell. den derfor betingede Fragt udgør mere end
Halvdelen af Ladningen. At Reder og Skipper
skal have været vidende om Ladningens
Egenskab af K., kræves ikke, end ikke i Tilfælde,
hvor denne Egenskab beror paa andre
Momenter end Varens Beskaffenhed i Forbindelse med
Udlosningsstedets Beliggenhed i fjendtligt Land.
Selv om Skibet ikke kan konfiskeres, beror det
dog altid paa Opbringeren, om han vil
modtage den konfiskable Del af Ladningen i rum
Sø, ell. han vil føre Skibet ind til en af sine
Havne for der at lade Varerne udlosse, og for
det dermed forbundne Tab har Skibet saa
langt fra nogen Ret til Erstatning, at det
endog, naar Varerne erklæres for K., skal bære
Opbringerens Omkostninger ved Sagens
Forfølgning for Priseretten, samt ved Bevaringen af
Skib og Ladning, medens Sagen staar paa
(Deklarationen er dog paa dette Punkt ikke helt
klar). Som det vil ses, bød de refererede
Bestemmelser den neutrale Skibsfart vanskelige
Vilkaar, og heller ikke for den neutrale
Eksport til de krigsførende Lande var de videre
betryggende, hvorimod det var en Vinding, at
Import til neutralt Land af Varer, der ikke er
absolut K., erklæredes for ubetinget tilladt. —
Iflg. de paa Haag-Konferencen 1907 vedtagne
Konventioner om neutrale Magters Rettigheder
og Pligter staar det fast, at en neutral Stat
ikke er forpligtet til at forhindre Udførsel fra
ell. Transit gennem dens Territorium af K.,
selv om det sker for en af de krigsførende
Magters Regning, ell. til overhovedet at
forbyde sine Undersaatter at handle med K. —
Skønt de krigsførende Magter ved Beg. af
Verdenskrigen erklærede at ville iagttage
London-Deklarationen, satte de sig snart ud over dens
Regler. Storbritannien, Frankrig og Rusland
erklærede saaledes at ville anse alle Slags
Luftfartøjer for ubetinget K., skønt
London-Deklarationen henregner dem til betinget K., og
Efteraaret 1914 proklamerede de en Rk. Varer
som ubetinget K. (visse Ertser og Metaller,
Pigtraad, Motorkøretøjer, Gummi, Motorsprit og
mineralske Olier, undtagen Smøreolier), uagtet
nogle af disse Genstande iflg.
London-Deklarationen dels kun er betinget K., dels slet ikke kan
erklæres for K. Endvidere har de nævnte
Magter og senere de andre i Verdenskrigen
deltagende Lande udvidet Fortegnelsen over Varer,
der er betinget K. Ogsaa andre Forholdsregler
fra de krigsførende Magters Side afveg fra
London-Deklarationens Bestemmelser, f. Eks.
blev Læren om Rejsens Enhed udvidet til at
gælde ogsaa betinget K., som man altsaa
forbeholdt sig at konfiskere, selv om den skulde
udlosses i neutral Havn. Det havde derfor i
denne Henseende mindre praktisk Bet., at
Storbritannien og Frankrig 7. Juli 1916
erklærede ikke længere at være bundet af
London-Deklarationen. Hvorledes Retsstillingen er i
Øjeblikket, er vanskeligt at sige. Jfr i øvrigt
<sp>Søkrigsret</sp>. (<sp>Litt</sp>.: <sp>Cohn</sp>, »Moderne
Krigsret« [Kbhvn 1915], S. 101—111; <sp>Louter</sp>
<i>Le droit international public positif</i> [Oxford
1920], II, 461 ff.; yderligere Litt. hos <sp>Liszt</sp>,
»Das Völkerrecht«, 11. Opl. [Berlin 1918], S.
347).
<i>(P. J. J.). G. R.</i>
</chapter>

<chapter name="Kontrabas">
<b>Kontrabas</b> (eng. <i>Double bass</i>), <sp>Basfiol</sp>,
det største af alle nu brugelige
Strygeinstrumenter, hvis noget dumpe, men kraftige Klang
danner Grundvolden for hele Orkestermassen.
K.'s Opfindelse sættes til Beg. af 17. Aarh.;
dens Forgængere var den 5-strengede Basgige
og den 6-strengede <i>Violone</i> (ell. <i>contrabasso da
gamba</i>). K. har nu i Alm. 4 Strenge, stemte i
<i>Kontra-E</i> og <i>A</i>, store <i>D</i> og <i>G</i>; i Italien og
England anvendes dog ogsaa 3-strengede K., hvis
Fortrin er en større Fylde og mere sonor
Klang. Det brugelige Omfang er fra <i>Kontra-E</i>
til lille <i>a</i>; Noteringen sker i <i>F</i>-Nøglen en Oktav
højere, end Noderne klinger.
<i>S. L.</i>
</chapter>

<chapter name="Kontrabog">
<b>Kontrabog.</b> For Ordningen af
Mellemværendet mellem en Næringsdrivende og
saadanne andre Næringsdrivende ell. private
Forbrugere paa samme Plads, som er hans faste
stadige Kunder, og som ikke betaler deres
Indkøb kontant ved Modtagelsen af Varerne, er
Førelsen »af en K. en overordentlig nyttig og
hensigtsmæssig Forholdsregel. I K. indføres ved
Leveringen enhver Varepost med Tilføjelse af
Datum og Beløb, og K. ledsager alle
