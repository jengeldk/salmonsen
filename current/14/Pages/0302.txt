der Personen-Namen und Rechtserläuterungen«
(1913). Sammen med Erich Ziebarth skrev K.
»Das Stadtrecht von Gortyn und seine
Beziehungen zum gemeingriechischen Rechte« (1912),
med Leopold Wenger »Orientalisches Recht und
Recht der Griechen und Römer« (»Kultur der
Gegenwart« II, 7. Afd. 1. Halvdel 1914). Med
Ægteskabets Oprindelse syslede K. bl. a. i »Zur
Urgescihichte der Ehe. Totemismus,
Gruppenehe, Mutterrecht« (1897), og han vovede sig
oftere ud i Etnologiens og Folklorens mørke
Fastland — »Der Ursprung der Melusinensage«
(1895) o. a. En Overgang til K.'s æstetiske Skr
danner hans berømte »Shakespeare vor d.
Forum der Jurisprudenz« (1883 med et mod
Jhering rettet »Nachwort« 1884, 2. Udg. 1919),
der omhandler de Retsproblemer, hvortil
»Købmanden i Venedig«, »Lige for Lige« og
»Hamlet« giver Anledning. Han fortsatte sine
Shakespeare-Studier bl. a. med
»Verbrecher-Typen in Shakespeares Dramen« (1903),
Forbilledet for Aug. Goll's »Forbrydertyper hos
Shakespeare« (1907), og en Oversættelse af
Kong Richard II (1918). Han efterdigtede Dante
— »Dantes heilige Reise« (I—III 1901—03) og
»Szenen und Sinnsprüche aus Dantes heilige
Reise« (1908), jfr. ogsaa K.'s »Dante als Prophet
an unsere Zeit« (1906) — og Petrarca — »Aus
Petrarcas Sonettenschatz« (I—II 1902—03), og
han skildrede Kinas klassiske Filosof i »Des
Morgenlandes grösste Weisheit, Laotse Tao Te
King« (1908). Som Æstetiker behandlede K. baade
Kunst, Litt. og Musik — »Aus dem Lande der
Kunst« (1882), »Aesthetische Streifereien« (1889,
bl. a. med et Essay om Ibsen's »Peer Gynt«),
»Aus vier Weltteilen. Reisebilder« (1908); i
»Vom Lebenspfad. Gesammelte Essays« (1902),
»Aus Kultur und Leben. Gesammelte Essays«
(1904) samlede han en Rk. mindre Afh. af
forsk. Indhold. Af Wagner var han en
Beundrer — »Zur Charakteristik Richard Wagners«
(1893) og Epigtondramaet »Melusine« (1896).
K.'s Digte »Lyrische Gedichte und Balladen«
(1892), »Neue Dichtungen« (1895) o. a. — er
typisk Efterklangspoesi, Reminiscenser fra Heine
o. a.; K.'s Kompositioner, bl. a. Melodier til
Strofer af Dante, Goethe og ham selv, blev fra
musikalsk Side modtaget med Kritik. I
Romanen »Eine Faustnatur« (1907) har K. øjensynlig
haft sig selv for Øje. Samtidig med sin
kolossale Skribentvirksomhed udøvede K. ved
Forelæsninger, Seminarøvelser o. l. en
Docentgerning langt ud over det alm., han var tillige
en søgt Affatter af Retsbetænkninger, udgav
forsk. Tidsskrifter foruden de allerede nævnte
o. s. v. »Juristiches Litteraturblatt« XV Bd gav
i Aaret 1903 en bibliografisk Oversigt over hans
litterære Produktion. Bibliografien talte
dengang 526 Numre, men er siden da stærkt
forøget. (<sp>Litt</sp>.: <sp>Frantz Dahl</sp> i »Tidsskrift f.
Retsvidenskab« XXXII [1919]. S. 429—39;
<sp>samme</sp> i »Juridiske Profiler« [Kbhvn 1920], S.
175—89; <sp>Leonhard Adam</sp> i »Zeitschrift für die
vergleichende Rechtswissenschaft« XXXVII
[1919], S. 1—31, XXXVIII [1920], S. 1—30;
<sp>Fleischmann</sp> i »Zeitschrift für
Völkerrecht« XI [1920], S. IX—XXIII; <sp>Albert
Osterrieth</sp>, »J. K. Ein Lebensbild« [Berlin
1920]; »J. K. zum Gedächtnis. Reden von E.
Heymann, R. Seeberg, K. Klee und M. Schmidt«
[Berlin 1920]).
<i>Fz. D.</i>
</chapter>

<chapter name="Kohlhase, Hans">
<b>Kohlhase</b> ['ko.lha.z<sub>ə</sub>] (<sp>Kohlhaas</sp>), <sp>Hans</sp>,
Helten i Kleist's Novelle »Michael Kohlhaas«,
var en tysk Købmand, hvem en Junker von
Zaschwitz fratog nogle Heste (1532). Efter
forgæves at have søgt Kurfyrsten af Brandenburgs
Hjælp for at komme til sin Ret besluttede han
at tage sig selv til Rette og førtes derved
efterhaanden saa vidt, at han udstedte et
formeligt Fejdebrev mod hele Kursachsen, samlede
alskens Pak om sig og hærgede hele Sachsen.
1540 blev han grebet og henrettet. (<sp>Litt</sp>.:
<sp>Burkhardt</sp>, »Der historische K.« [Leipzig
1864]).
</chapter>

<chapter name="Kohlrausch, Friedrich">
<b>Kohlrausch</b> ['ko.lra^u∫], <sp>Friedrich</sp>, tysk
Fysiker, er f. 14. Oktbr 1840 i Rintelen, d. 17.
Jan. 1910. Efter at have studeret i Erlangen
og Göttingen blev han 1864 Docent ved den
fysiske Forening i Frankfurt a. M. og 1867
ekstraord. Prof. i Fysik i Göttingen. Efter
forsk. andre Ansættelser kom han 1888 som
Prof. til Strasbourg og 1895 til Charlottenburg
ved Berlin for at overtage Posten som
Præsident for »Reichsanstalt« efter Helmholtz'
Død, hvilken Stilling han beholdt til 1905. K.'s
mange Arbejder, der er offentliggjorte i
Poggendorff's og Wiedemann's »Annalen der
Physik und Chemie«, angaar især fysiske
Maalinger (Elasticitet, Lysbrydning, Jordmagnetisme,
Vægtfylde, elektrisk Ledningsmodstand og
Elektrolyters Ledningsevne), bl. hvilke hans
store Arbejde over Kvægsølvets elektriske
Ledningsmodstand i absolut Maal (1888) kan
nævnes. Hans »Leitfaden der praktischen
Physik« (Leipzig 1870, mange senere Oplag)
har haft stor Bet. for Indførelsen af praktiske
Øvelser i den fysiske Undervisning.
<i>K. S. K.</i>
</chapter>

<chapter name="Kohold">
<b>Kohold.</b> Herved forstaas sædvanlig saadanne
Besætninger af Malkekvæg, som uden at være
knyttet til egl. Landbrug træffes i og i den
nærmeste Omegn af Byer. I Reglen udgør
Affaldsprodukter fra Brænderier ell. Bryggerier
(Bærme ell. Mask) en væsentlig Del af det
Foder, der anvendes i K. Sjælden ell. aldrig
benyttes de til K. hørende, ofte ældre Individer
til Avl, men hyppigst søger man ved Anvendelse
af rigelige Fodermængder at faa dem fedet,
samtidig med at man malker dem — man
»malker dem fede«. Tidligere, inden
Kommunikations- og Transportmidlerne var saa
fuldkomne som nu om Stunder, spillede Byernes K.
en betydelig større Rolle for Levering af Mælk
end nu. Denne Mælk var dog ofte af meget
tarvelig Kvalitet; dette gælder ganske særlig
det Produkt, der stammer fra Køer, som fodres
med Kartoffelbærme, da denne indeholder visse
skarpe, fra Kartoffelskallerne hidrørende
Stoffer, der delvis gaar over i Mælken og gør denne
usund. Rimeligvis skyldtes den tidligere ret
store Dødelighed bl. »Flaskebørn« i mange
Tilfælde Nydelsen af Mælk fra Brænderistalde, i
hvis Besætninger der ogsaa ofte fandtes syge
Køer.
<i>H. G.</i>
</chapter>

<chapter name="Kohorn">
<b>Kohorn,</b> se <sp>Broer</sp> S. 49.
</chapter>

<chapter name="Kohortation">
<b>Kohortation</b> (lat.), Formaning,
Tilskynden.
</chapter>
