forbundne med Tværdragere forsynede med Hjul,
og den af disse Dragere fremstillede Vogn kan
bevæges paa et højtliggende Spor, som gaar
i en Retning vinkelret paa Løbevognens Spor.
Den her afbildede K. er indrettet til at betjenes
franeden. I dette Øjemed er der paa Spillets
Haandsvingsaksel anbragt en Kædeskive med en
Kæde uden Ende, der naar ned til Jorden. Ved
Træk i denne Kæde hejses Byrden. Et andet
Kædehjul med Haandkæde er anbragt i
Forbindelse med Løbevognens ene Hjulaksel. Ved
at dreje dette Hjul i den ene ell. anden
Retning føres Løbevognen frem og tilbage paa
Sporet. Spillets Bremse betjenes ved en særlig
Kæde. Selve K.'s Bevægelse paa det
højtliggende Spor foregaar paa samme Maade ved en
Haandkæde, og i dette Øjemed er to af K.'s
Hjul fastkilede paa en fælles lang Aksel,
saaledes at K.'s Ender bevæges med samme
Hastighed.

K. kan ogsaa indrettes til Betjening fraoven.
Haandkædehjulene erstattes da af Haandsving,
og der anbringes Løbebroer for det betjenende
Mandskab. K. af denne Art benyttes meget i
Maskinværksteder, Støberier, Maskinlokaler m.
m., og det højtliggende Spor hviler da paa
Bygningens Mure, idet K. spænder over hele
Lokalet. Naar Løbekranen skal anvendes paa
aaben Plads, lægges Sporet undertiden paa
Jorden, og der anbringes et Par høje Stativer paa
Hjul ved K.'s Ender, saaledes at der dannes en
transportabel Galge (Bukkran).

I den senere Tid anvendes alm. elektrisk
Kraft som Drivkraft, se Fig. 8. Sædvanlig haves
3 Motorer paa en Løbekran: En Motor driver
gennem Tandhjulsudvekslinger selve K. paa
dens Spor, en anden Hejsespillet, som er
anbragt paa Løbevognen, og en tredie driver
Løbevognen frem og tilbage. Spillet er af lgn.
Konstruktion som beskrevet under drejelige
Kraner, forsynet med elektrisk Bremse, der
ligesom Motorerne kan styres fra et Førerhus
paa K., i hvilket de forsk.
Igangsætningsapparater — Kontrollere — er anbragt. Strømmen
føres gennem blanke Ledninger og aftages ved
Strømaftagere.

4) <sp>Brokranen</sp> bestaar af en bevægelig
Bro, som spænder over en Kaj og en
Lagerplads ell. over en Lagerplads alene. Broen har
et Ben ved hver Ende forsynet med Hjul, saa
at Broen kan køres gennem hele Pladsens
Længde paa Spor. Paa Broen findes en
Løbevogn med Hejsespil ell. en kørende Kran, som
kan bevæges frem og tilbage paa Spor (se under
<sp>Kullosningskraner</sp>).
<i>G. Garde.</i>

<img>Fig. 5. Løbekran (Haandkraft)</img>
</chapter>

<chapter name="Kran (Sølvmønt)">
<b>Kran</b> (<sp>Kerân</sp>, <sp>Charân</sp>), pers. Sølvmønt
= 20 Schahi à 50 Dinar = 1/10 Toman,
Raavægt 1 Miskal = 4,6 g og Finhed 9/10. Fra 1877
skulde K. — ligesom en Franc — veje 5 g
brutto og være 9/10 fin.
<i>(N. J. B.). Th. O.</i>
</chapter>

<chapter name="Krananker">
<b>Krananker,</b> Benævnelse for de to Ankre,
der anbringes paa hver Side af Skibets Stævn.
Se <sp>Anker</sp>.
<i>C. B-h.</i>
</chapter>

<chapter name="Kranaos">
<b>Kranaos</b> [gr. -'ås] var efter et gr. Sagn en
af de ældste Konger i Attike og Efterfølger af
Kekrops. Ogsaa han gøres af Sagnet til
Voldgiftsdommer i Striden mellem Athene og
Poseidon. Sandsynligvis er han blot at opfatte
som en Personifikation af Attike's stenede
Jordbund (κραναός, stenet).
<i>H. H. R.</i>
</chapter>

<chapter name="Kranbjælke">
<b>Kranbjælke</b> (Søv.), en Jern- ell. Træbjælke,
der anbringes forude i Skibet, een paa hver
Side af Stævnen. K. staar vandret ell. skraat
ud fra Rælingen og er i sin Yderende forsynet
dels med et Slippeapparat, dels med Skiver
(Trisser). Mellem
sidstnævnte og en stor Blok
med Hage
(<sp>Katblokken</sp>) skæres en
Taljeløber (Katten). Ved
dennes Hjælp løftes
Ankeret fra <sp>Klysset</sp>
op under Enden af K.,
hvorefter Slipperen
anbringes i Ankerringen
og Katblokken
udhugges; Ankeret siges da
at hænge »for
Kranen«, og fra denne Stilling kan Ankeret falde,
ved at Slipperen løsnes. I nyere Skibe er K.
bortfaldet, da Ankerets Placering foregaar paa
andre Maader.
<i>C. B-h.</i>
</chapter>

<chapter name="Kranbro">
<b>Kranbro</b> er en særlig, meget sjælden
anvendt Art af Drejebroer. Dragerne er her ikke
forlængede bagud over Aksen, men hver
Drager er ved sin bageste Ende forbundet med
en høj Aksel (Vendesøjle), der forneden gaar
i en Sportap, foroven hviler i et Halsleje. Idet
hver Drager drejer sig om sin Akse, vil deres
indbyrdes Stilling forandres under Drejningen,
saa Brodækket kan ikke være fast; Dragerne
kan kun være forbundne ved Stænger med
Hængsler. Princippet har været anvendt nogle
Stader i Holland og Amerika (Boston), hvor
det gjaldt om at fremstille en meget økonomisk
Konstruktion med kneben Konstruktionshøjde,
men nogen større Bet. har det aldrig haft og
vil det næppe nogen Sinde faa.
<i>A. O-d.</i>
</chapter>

<chapter name="Krane">
<b>Krane</b> (<sp>Kranioi</sp>) var i Oldtiden en af Øen
Kefallenias 4 Stæder. Ruiner af den findes c.
4 km SØ. f. Argostoli, væsentlig bestaaende af
Fæstningsmure, som skriver sig fra en meget
gl Tid.
<i>H. H. R.</i>
</chapter>

<chapter name="Kranidion">
<b>Kranidion,</b> By paa den gr. Halvø Morea,
Nomos Argolis og Korinthia, 46 km SØ. f.
Argos. med (1917) 7000 Indb.
<i>C. A.</i>
</chapter>

<chapter name="Kraniektomi">
<b>Kraniektomi</b> [-æk-] (gr.), se <sp>Trepanation</sp>.
</chapter>

<chapter name="Kranioklast">
<b>Kranioklast</b> (gr.), et Instrument, der
anvendes ved Kefalotomi efter forudgaaet
Perforation. Dets Konstruktion ses af
hosstaaende Fig. Det er langt, slankt, tangformet. Den
ene Arm ender med et tykkere, solidt Parti,
der føres ind i Fosterets Hoved; den anden
</chapter>
