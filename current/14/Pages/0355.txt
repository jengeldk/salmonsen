<chapter name="Kolofonium">
<b>Kolofonium,</b> se <sp>Fyrreharpiks</sp>.
</chapter>

<chapter name="Kolokotronis, Theodor">
<b>Kolokotronis,</b> <sp>Theodor</sp>, græsk
Frihedskæmper, f. 3. Apr. 1770, d. 26. Febr. 1843. Han
var af en gl messenisk Klefterslægt, og det
sagdes om ham, at han var født paa Marken
under et Træ, medens Egnen hærgedes af
Tyrkerne til Straf for Mainoternes Opstand. 10
Aar gl. mistede han sin Fader <sp>Joannes K.</sp>,
der ved Svig blev fangen af Tyrkerne og
grusomt henrettet. Skønt han 1790 havde indgaaet
et rigt Giftermaal, kom han dog snart ind paa
Krigerbanen for at hævne sin Faders Drab og
blev 1797 Høvding for en Skare Klefter, der
kæmpede med Tyrkerne. 1806 maatte han
flygte til de ioniske Øer og var 1809—15 Officer i
et gr. Regiment i eng. Tjeneste. 1818
indtraadte han i Hetæriet og vendte i Jan. 1821, altsaa
før Frihedskampen udbrød, tilbage til
Peloponnes. Han tog virksom Del i Rejsningen, var
med ved Indtagelsen af Tripolizza og Korinth,
samt i Kampene om Patras, og viste sig snart
som en af de dygtigste Førere, især i »den
lille Krig«. Af stor Bet. var hans Sejr i August
1822 over Dram-Ali, og 1823 valgtes han til
Overanfører paa Peloponnes samt Næstformand
i det øverste Raad — en Stilling, han dog
snart gav Afkald paa; thi med al sin Iver for
den folkelige Frihedskamp, der bl. a. viste sig i
stor Strenghed mod Rømningsmænd (han lod
dem piske, ja selv brændemærke), kunde han
dog lige saa lidt som flere andre Førere finde
sig i Lydighed mod en ordnet Regering, især
naar denne bestod af Mænd, han ikke
samstemmede med. Decbr 1824 brød han aabent
med Kolettis og Konduriotis, men maatte en
Maaned efter underkaste sig i Nauplia og blev
Februar 1825 sendt i Fangenskab til Hydra.
Allerede i Maj blev han dog løsladt, lovede
dyrt og hellig Regeringen Troskab og fik sin
gl. Stilling som Overanfører paa Peloponnes,
samt drog straks i Kamp mod Ibrahim Pasha's
ægypt. Tropper. Senere sluttede han sig nøje
til Capodistrias og undertvang 1830
Mainoternes Opstand. Efter Capodistrias' Mord 1831
og ligeledes efter Broderen Augustinus Afgang
1832 var han Medlem af den provisoriske
Regering, men blev snart trængt til Side og greb
nu aabent til Vaaben imod sine Modstandere.
Først da den ny Konge kom til Grækenland i
Jan. 1833, faldt han til Føje, men indlod sig
faa Maaneder senere i ny Sammensværgelse
og blev derfor i Maj 1834 dødsdømt og sat i
Fængsel i Nauplia. Efter et Aars Forløb blev
han dog benaadet og fik snart sin Generalsrang
tilbage samt Sæde i Statsraadet. Han havde fl.
Sønner, der virksomt deltog i Frihedskrigen.
Den ældste, <sp>Panos K.</sp>, faldt i Novbr 1824 i
et oprørsk Angreb paa Tripolizza. Den yngre,
<sp>Gennaios K.</sp>, var senere General og
Adjutant hos Kong Otto; undertrykte 1852 en
Opstand af Mainoterne og deltog 1854 i Indfaldet
i Thessalien. Juni 1862 blev han Første- og
Indenrigsminister i Kong Otto's sidste
Ministerium, men kunde ikke afværge hans
Fordrivelse Oktbr s. A. Han døde 4. Juni 1868 som
Chef for Tropperne i Athen. — K.'s
Erindringer (1770—1836) udkom i Athen 1846 og paa
ny 1889, oversatte af Edmonds: <i>K. the Kleft
and the Warrior</i> (London 1892).
<i>E. E.</i>
</chapter>

<chapter name="Kolokvint">
<b>Kolokvint,</b> se <sp>Citrullus</sp>.
</chapter>

<chapter name="Kolokynthin">
<b>Kolokynthin,</b> d. s. s. <sp>Colocynthin</sp>.
</chapter>

<chapter name="Kolokynthis">
<b>Kolokynthis,</b> se <sp>Citrullus</sp>.
</chapter>

<chapter name="Kolokythia-Bugten">
<b>Kolokythia-Bugten</b> [-tia-], se
<sp>Marathonisi-Bugten</sp>.
</chapter>

<chapter name="Koloman">
<b>Koloman</b> (<sp>Kalmany</sp>, »Bogvennen«), ung.
Konge (1095—1116). K., en forvokset, men
energisk og aandrig Mand, hævede dels Landets
Anseelse udadtil, dels dets indre Organisation
ved en udstrakt Lovgivervirksomhed; han
betvang det oprørske Kroatien, erobrede største
Delen af Dalmatien, bekæmpede Venedigs
Søherredømme og viste 1096 de gennem hans
Land under Plyndringer dragende Korsfarere
tilbage. I Kirken, som han ivrig støttede,
saaledes ved streng Fremfærd over for hedenske
Skikke og over for Jøderne, indførte han den
kanoniske Ret.
</chapter>

<chapter name="Kolombinlak">
<b>Kolombinlak,</b> d. s. s. <sp>Florentinerlak</sp>
(se <sp>Karmin</sp>).
</chapter>

<chapter name="Kolombo">
<b>Kolombo,</b> <sp>Colombo</sp>. <sp>Kola-ambu</sp>.
Hovedstad paa den britiske Ø Ceylon, Sæde for
Guvernøren, den kommanderende General, en
anglikansk og en rom.-katolsk Biskop, ligger
paa Vestkysten af Øen ved en mod N. aaben
Bugt og har (1911) 213396 Indb., Singhalesere,
Tamuler, Malajer, Parsere, Europæere og forsk.
Blandinger, deriblandt Efterkommere af
Portugisere og Hollændere fra den Tid, da Øen
var i disse Nationers Besiddelse. Havnen er
af Naturen slet, men er bleven forbedret ved
en lang Dæmning. Den har en stor Dok og
store Oplag af Kul. Fra Havnen ser man kun
faa større Huse, alle i ital. Stil og med een
Etage, de øvrige er ubetydelige Hytter. Det
europæiske Kvarter, der er Handelens
Centrum, har skyggefulde Alleer med Statuer af
forhenværende Guvernører. I den ligger
<i>Queen's House</i> (Guvernørens Palæ), Toldboden,
Posthuset, et Museum, Kaserner og Hoteller.
N. herfor ligger paa en fremspringende Pynt
et af Hollænderne bygget Kastel. Derefter
følger det indfødte Kvarter, <sp>Pettah</sp>, der er en
Samling af lave Hytter. Den øvrige Del af
Byen ligner en umaadelig Park, hvor
Europæernes Villaer og de Indfødtes Hytter ligger
ved lange Gader og Alleer. Det eleganteste
Kvarter er Cinnamon Garden, saaledes kaldet
p. Gr. a. de mange der plantede Kaneltræer.
Handelen er meget betydelig. K. anløbes af et
stort Antal Dampskibe paa Vejen til Østasien
og Australien.
<i>M. V.</i>
</chapter>

<chapter name="Kolometri">
<b>Kolometri</b> (gr.), i den antikke Metrik Navn
paa Versenes Inddeling i mindre Afsnit, <sp>Kola</sp>,
hvoraf hvert enkelt igen indbefattede fl.
Fødder.
<i>H. H. R.</i>
</chapter>

<chapter name="Kolomna">
<b>Kolomna</b> [ka'£åmn<sub>a</sub>], By i det mellemste
Rusland, Guv. Moskva, ligger 106 km SØ. f.
Moskva ved Kolomenkas Udløb i Floden Moskva
og har c. 20000 Indb. Den har en gl Fæstning,
talrige Kirker og Klostre, driver betydelig
Fabrikation af Silke, Lærred, Nanking, Læder,
Tobak og Sæbe samt Handel med
Landbrugsprodukter. 1237 vandt Mongolerkanen Batu her en
Sejr over Russerne.
<i>G. Ht.</i>
</chapter>

<chapter name="Kolomyja">
<b>Kolomyja</b> [kålå'myja], <sp>Kolomea</sp>, By i
polsk Galizien ved Pruth og Jernbanelinien
Lemberg—Czernowitz, har (1914) 45000
