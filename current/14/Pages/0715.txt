der nu egne Museer ell. Afdelinger for
oldkristelige Sager, saaledes i Rom, Paris, London
o. a. St. Den første Grund til en k. A. lagdes
af Bosio ved hans Beskrivelse af Roms
Katakomber; derefter fulgte Værker af B. Bebel i
Strasbourg (1679) og af Joseph Bingham i
London (1712—20), men først i 19. Aarh. er den
k. A. ved J. B. de Rossi hævet til en egen
Videnskab. (<sp>Litt</sp>.: Foruden de Rossi's Værker,
<sp>Garucci</sp>, <i>Storia dell Arte cristiana</i> [Prato
1873—84]; <sp>F. X. Kraus</sp>, »Realencyclopädie der
christlichen Alterthümer« [1880—86]; <sp>Didron</sp>,
<i>Annales d'Archéologie chrétienne</i> [Paris
1844—70]; <sp>Martigny</sp>, <i>Dictionnaire des antiquités
chrétiennes</i> [2. Udg., Paris 1878]; <sp>E.
Reusens</sp>, <i>Eléments d'Archéologie chrétienne</i>
[Louvain 1884]; <sp>Smith</sp> og <sp>Leetham</sp>, <i>Dict. of
Christ. Antiquities</i>).
<i>V. S.</i>
</chapter>

<chapter name="Kristelig Forening for unge Kvinder">
<b>Kristelig Forening for unge Kvinder</b>
(K. F. U. K.) er dannet i sine organisatoriske
Hovedtræk efter kristelig Forening for unge
Mænds Mønster. I England skete den første
Beg. 1855. Miss Emma Robarts, en varmt
troende Kvinde, samlede nogle Ligesindede til
Bøn og Arbejde for unge Kvinder. Eksemplet
smittede, men om nogen egl. Organisation var
der ikke Tale før 1877, da <i>Young Womens
Christian Association</i> blev stiftet af Mrs.
Pennefather og Lady Kinnaird. Snart var der
Foreninger i alle Storbritanniens Byer. Foreningen
var for enlig stillede Kvinder, som man vilde
skaffe gode Venner, gode Bøger og et Sted,
hvor de gerne vilde være i deres Fritid. Der
virkedes dels ved kristelige Møder, ved
Undervisning baade i boglig Kundskab og
Haandarbejde og ved Oprettelsen af Kvindehjem og
Restaurationer for Kvinder. Ved Havet har man
faaet bygget Pensionater for Kvinder, hvor
Foreningens Medlemmer for en billig Betaling
kan udhvile sig i nogle Dages Ferie. Arbejdet
er ledet af kristne Kvinder, men er anlagt ikke
alene paa Opbyggelse, men paa humant og
socialt at komme Kvinderne til Hjælp. I
Tyskland har man rundt omkr. begyndt at stifte
»Jungfrauenvereine«. De første Tilløb dertil er
omtr. samtidige med Indre-Missions Stiftelse i
Midten af 19. Aarh. Det er navnlig i de store
Byer, at disse Foreninger virker.

I <sp>Danmark</sp> blev K. F. U. K. stiftet af
Indremissionær C. B. Kjær 1889 i Kbhvn. Siden
har der i Tilslutning til Indre-Mission dannet
sig mange K. F. U. K. rundt om i Landet. 1921
var der i alt 619 Foreninger med tilsammen
27371 Medlemmer. 1920 indviede
Hovedforeningen i Kbhvn en stor Foreningsbygning i St.
Kannikestræde.

I <sp>Norge</sp> stiftedes den første K. F. U. K.
Febr 1886 ved Oprettelsen af »Unge Pigers
Veninder«. Paa et Møde Jan. 1887 blev
Associationen udvidet til Foreningen K. F. U. K.
efter eng. Mønster.

1892 dannedes en Verdensforening for unge
Piger med Hovedsæde i London. Denne
Organisation arbejder kraftig for at føre Arbejdet
frem ved at danne Sammenslutning bl. de
enkelte Klasser: Sygeplejersker, Lærerinder,
Fabrikpiger o. s. v., ved at skaffe Kvinder
Arbejde, hjælpe dem til at udvandre, ved at
antage sig dem, naar de som Fremmede kommer
til en stor By, uddele Blomster til syge
Kvinder paa Hospital, ved at udsende kvindelige
Missionærer til Indien og Kina, stifte
Sparekasser for Kvinder, oprette Biblioteker, ved at
udgive Foreningsblade og ved et energisk
Arbejde for Totalafholdenhed. 1898 blev den
første Verdenskonference holdt i London.

Verdensforeningen omfatter 8785 Foreninger
med c. 969400 Medlemmer. (<sp>Litt</sp>.: <i>The Worlds
Young Womens Christian Association, Report
of the first conference</i> [London 1898]; <i>J. W. C.
A. Sketches by W. Graham</i> [1897]; <i>Record of
the London Y. W. C. A.</i> [1898]; »Beretning for
K. F. U. M. og K. F. U. K. i Danmark
1918—20«).
<i>(H. O-d.). A. Th. J.</i>
</chapter>

<chapter name="Kristelig Forening for unge Mænd">
<b>Kristelig Forening for unge Mænd</b> (K. F.
U. M.). Tanken om en Sammenslutning af den
kristne Ungdom rørte sig fl. St. i det 18. Aarh.,
men fik først fast Form i det 19. Aarh. 1825
træffer vi den første Forening i Basel, 1824
havde Pastor Carl August Döring (d. 1844) en
lgn. i Elberfeld, men den første virkelige
Forening møder os 1834 i Bremen, hvor Pastor
Friedrich Ludwig Mallet (d. 1865) ved
Stefans-Kirken erhvervede et Hus for Foreningen, og
hvor man tog Sigte ikke udelukkende paa
kristelig Opbyggelse, men ogsaa paa Undervisning
og Adspredelser. Denne Forening voksede
hurtig, og der opstod nu snart Aflæggere af den
først i Wupper-Dalen, senere rundt om i
Tyskland. Disse Ynglingeforeningers Medlemmer var
og er væsentlig af Haandværkerklassen, og
Foreningens Opgave er væsentlig den, at de
unge Mænd støtter hinanden i kristen Tro og
Bekendelse. Noget anderledes ser de
eng.-amer. K. F. U. M. ud. De rekruteres fra alle
Samfundsklasser og kræver ikke nogen særlig
kristen Bekendelse som Betingelse for
Optagelse; man adskiller da mellem passive og
aktive Medlemmer, hvilke sidste er Foreningens
Kerne og repræsenterer Arbejdsstyrken i den.
Disse Foreninger kan føres tilbage til London.
1841 kom den 20-aarige unge Kontorist George
Williams til London og fik Ansættelse hos et
stort Firma, der beskæftigede over 140 Mænd.
Han fandt nogle faa bl. sine Kammerater, som
delte Tro med ham. Disse samlede han til Bøn
og Læsning i Biblen, og de blev 1844 enige om
at danne en Forening. Williams blev senere
Chef for en stor Forretning, og da K. F. U. M.
1894 fejrede sit 50 Aars Jubilæum, blev han
ophøjet i Adelsstanden som Belønning for sine
Fortjenester af Foreningen. Han døde 1905.
Foreningen voksede snart og traadte for
Offentligheden frem ved en Række
Forelæsninger i <i>Exeter Hall</i>, en stor Koncertsal, som 1881
blev erhvervet for K. F. U. M. for en Sum af
c. 1 Mill. Kr og nu er Foreningens Hovedsæde.
Ved den første Verdensudstilling 1851 blev der
gjort ivrig Propaganda for Foreningen, og
mange tog fra Besøget i London Tanken med
sig hjem om at faa oprettet en lgn. Forening
i deres Hjem. Verdensudstillingen 1855 i Paris
fremmede Bevægelsen i høj Grad, og den eng.
Form kom derved til Kontinentet, hvor den
har slaaet an særlig i de store Byer som den
Form for Arbejdet, der var mest praktisk.
