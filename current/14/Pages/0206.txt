<chapter name="Knaldguld">
<b>Knaldguld,</b> AuN<sub>2</sub>H<sub>3</sub> ell. HN = Au — NH<sub>2</sub>,
dannes samtidig med andre Forbindelser af Guld
og Kvælstof ved Fældning af
Guldsaltopløsninger med Ammoniak. Bedst faas det ved
Behandling af Guldhydroxyd med Ammoniak. Det
danner et olivengrønt Pulver, som eksploderer
voldsomt ved Stød, Gnidning ell. Ophedning.
<i>(O. C.). M. M-r.</i>
</chapter>

<chapter name="Knaldhætte">
<b>Knaldhætte,</b> den civile Betegnelse for
<sp>Fænghætte</sp> til Forladegeværer. Materialet
er til Militærbrug Kobber, og K. har her en
Krave for bedre at fattes med Haanden, til
Jagtbrug, Kobber ell. Messing, i sidste Tilfælde
er K. oftest riflet paa den cylindriske Del for
bedre at fastholdes mellem Fingrene. K. hugges
ud af Plader i Reglen i Korsfonm og tildannes
derefter paa en egen Maskine. Satsen beskyttes
mod Fugtighed ved at ferniseres, ved at
belægges med et Staniolblad ell. ved begge Dele. Som
Regel er Knaldkvægsølv Satsens væsentlige
Bestanddel.
<i>F. W.</i>
</chapter>

<chapter name="Knaldkvægsølv">
<b>Knaldkvægsølv,</b> <sp>Merkurifulminat</sp>,
<sp>knaldsurt Kvægsølvilte</sp>, <sp>Howard's
Knaldpulver</sp> Hg (CNO)<sub>2</sub> blev opdaget af
Howard 1799. Det kan fremstilles, idet man ved
alm. Temp. opløser 50 g Kvægsølv i 600 g
Salpetersyre af Vf 1,4, hvorefter man opvarmer
Opløsningen til 25° og derpaa tilsætter 250 g
96 % holdig Alkohol; naar Vædskens Farve gaar
over fra lysegul til rødbrun, tilsætter man igen
efterhaanden 300 g Alkohol. De Luftarter, der
udvikles herved, er giftige og letantændelige,
der maa derfor anvendes stor Forsigtighed ved
Fremstilling af Opløsningen. Ved Tilsætning af
Vand udskiller den K. som hvide silkeglinsende
Krystalnaale, der er meget tungtopløselige i
koldt Vand. K. er overordentlig eksplosivt. Det
eksploderer saaledes med stor Heftighed ved
Opvarmning til 186°, ved Stød ell. Slag,
elektriske Gnister, konc. Svovlsyre m. m. I fugtig
Tilstand er det langt mindre eksplosivt; udrørt
med 30 % Vand taaler det at gnides med en
Træpistil mod en Marmorplade. K. har stor
Anvendelse i Sprængstofteknikken. Dets
Detonationshastighed er saa stor, at
Eksplosionsbølgen er i Stand til at faa ikke blot Pikrinsyre,
Nitroglycerin og Dynamit til at eksplodere, men
ogsaa de langt vanskeligere eksploderende
Aramoniumnitratsprængstoffer. Det bruges derfor
ganske i Alm. som Tændsats for Sprængstoffer.
Til dette Brug sammenælter man fugtig K. med
Limopløsning og Kaliumklorat og korner
Massen, idet den trykkes fugtig gennem et
Traadnet. Kornene tørres under 40° og sigtes fra
Pulveret. Kornene anvendes da til Fremstilling
af Fænghætter. Disse Opperationer er de
farligste i Sprængstofteknikken.
<i>M. M-r.</i>
</chapter>

<chapter name="Knaldluft">
<b>Knaldluft,</b> se <sp>Knaldgas</sp>.
</chapter>

<chapter name="Knaldmannit">
<b>Knaldmannit,</b> se <sp>Mannit</sp>.
</chapter>

<chapter name="Knaldperle">
<b>Knaldperle,</b> lille Beholder af Papir e. l., som
indeholder Knaldsats og eksploderer blot ved at
kastes til Jorden, anvendes ved Nytaarsløjer og
lgn. Lejligheder.
<i>F. W.</i>
</chapter>

<chapter name="Knaldpræparater">
<b>Knaldpræparater</b> er saadanne eksplosive
Stoffer, som allerede eksploderer ved
forholdsvis ringe Temperatur forhøjelse; et Slag ell.
Stød er tilstrækkeligt til at fremkalde deres
Sønderdeling under pludselig Udvikling af større
Mængder Luftarter. Hertil hører de knaldsure
Salte, f. Eks. Knaldsølv og Knaldkvægsølv,
fremdeles Blandinger af klorsure Salte med Kul,
Svovl o. l.
<i>(O. C.). M. M-r.</i>
</chapter>

<chapter name="Knaldpulver">
<b>Knaldpulver,</b> se <sp>Knaldsølv</sp>.
</chapter>

<chapter name="Knaldsalte">
<b>Knaldsalte,</b> se <sp>Knaldsyre</sp>.
</chapter>

<chapter name="Knaldsignal">
<b>Knaldsignal</b> (<sp>Detonationssignal</sp>,
Eksplosionssignal), Lydsignal, der anvendes
paa Jernbanerne og frembringes ved
Knaldkapsler, som henlagte paa Skinnerne i et Antal
af 2—3, eksploderer, naar Togene kører over
dem. En nyere Form er Lys-K., der giver
Lysvirkning ved Eksplosionen, men den har ikke
faaet større Udbredelse.

K. anvendes særlig for at vække
Lokomotivførerens Opmærksomhed paa Steder, hvor han
ikke almindeligvis venter et Signal, saaledes
foran Stopsignal ved en Sporstrækning, der
midlertidigt er ufarbar, og ved Tog, der p. Gr.
a. Uheld har maattet standse paa fri Bane. Paa
eng. og belg. Bianer udlægges de imidlertid
ogsaa foran Indkørselssignaler til Stationer,
Bloksignaler (se <sp>Bloksystem</sp>) o. l., naar disse i Dis
og Taage ikke er synlige i tilstrækkelig Afstand.
Knaldkapslerne udlægges fra særlige
Knaldsignalsposter og holdes udlagte ved et Signal, saa
længe dette viser »Stop«. Naar Signalet stilles
paa »K.«, fjernes Kapslerne fra Skinnerne, men
udlægges igen, naar det ventede Tog er passeret,
samtidig med, at Signalet igen sættes i
»Stop«-Stilling. En tilsvarende Ordning er indført paa
de danske Statsbaner, dog udlægges K. her kun
ved Stationerne, naar der skal foregaa en
Togkrydsning.
<i>J. F.</i>
</chapter>

<chapter name="Knaldsukker ell. Vixorit">
<b>Knaldsukker</b> ell. <sp>Vixorit</sp> faas ved
Behandling af finpulveriseret Rørsukker med en
Blanding af Svovlsyre og Salpetersyre som en
dejgagtig Substans, der smager bittert. Efter
Rensning er K. gennemskinnende og
harpiksagtigt ligesom Kolofonium; det er da let
antæntændeligt og meget eksplosivt. Ved Antændelse
brænder det regelmæssig, men slukkes
vanskelig igen. Man har uden Held forsøgt at
anvende det i Artilleriteknikken.
<i>(O. C.). R. K.</i>
</chapter>

<chapter name="knaldsure Salte">
<b>knaldsure Salte,</b> se
<sp>Knaldpræparater</sp> og <sp>Knaldsyre</sp>.
</chapter>

<chapter name="knaldsurt Kvægsølvilte">
<b>knaldsurt Kvægsølvilte,</b> se
<sp>Knaldkvægsølv</sp>.
</chapter>

<chapter name="knaldsurt Sølvilte">
<b>knaldsurt Sølvilte,</b> se <sp>Knaldsølv</sp>.
</chapter>

<chapter name="Knaldsyre">
<b>Knaldsyre,</b> <sp>Fulminsyre</sp> CNOH er en
organisk Syre, der ikke kendes i fri Tilstand,
men kun som Salte <sp>Fulminater</sp>,
<sp>knaldsure Salte</sp>, hvoraf de vigtigste er
Knaldkvægsølv og Knaldsølv. Behandler man
Knaldkvægsølv med Saltsyre, frigøres K., men
hydrolyseres straks til Myresyre og Hydroxylamin
CNOH + 2H<sub>2</sub>O = HCOOH + H<sub>2</sub>NOH. Der har
hersket forsk. Anskuelser om K.'s Konstitution,
men efter Ovenstaaende Reaktion synes K. at
være et Oxim af Kulilte, <sp>Carbonyloxim</sp>
C = N—OH.
<i>M. M-r.</i>
</chapter>

<chapter name="Knaldsølv">
<b>Knaldsølv.</b> Denne Betegnelse bruges for to
forskellige Forbindelser. 1) <sp>Sølvfulminat</sp>,
<sp>knaldsurt Sølvilte</sp>, <sp>Howard's</sp> ell.
<sp>Brugnatelli's Knaldsølv</sp> fremstilles paa
tilsvarende Maade som Knaldkvægsølv. Det er
endnu mere eksplosivt end dette og kan derfor
ikke bruges som Tændsats; det benyttes i
