Sværd« — hvilket angiver fortræffelig Digtets
Grundtone (Særudg. ved C. C. Rafn, Kbhvn
1826). (<sp>Litt</sp>.: <sp>G. Storm</sp>, »Kritiske Bidrag«
[Kria 1878]; <sp>F. Jónsson</sp>, »Oldn.-oldisl. Litt.
Hist.«, II og »Det kgl. danske Vid. Selsk.
Oversigt« 1905).
<i>F. J.</i>
</chapter>

<chapter name="Kral (d. s. s. Kraal)">
<b>Kral,</b> d. s. s. <sp>Kraal</sp>.
</chapter>

<chapter name="Kral (europ. Konger)">
<b>Kral</b> er den paa Tyrkisk brugte Benævnelse
om europ. Konger. Ordet er optaget fra Slavisk
(polsk <i>krol</i>, russ. <i>korol</i>) og skal her atter være
en Fordrejelse af det tyske Karl og opr. udledes
fra Karl den Store.
<i>J. Ø.</i>
</chapter>

<chapter name="Kralingen">
<b>Kralingen</b> ['kra.leŋ<sub>ə</sub>n], østlig Forstad til
Rotterdam, ligger ved den nordlige Bred af Maas,
har Oliemøller og Sukkerraffinaderi. Hinsides
Floden ligger Feijenord med Skibsværfter.
<i>G. Ht.</i>
</chapter>

<chapter name="Kralové-dvůr Haandskriftet">
<b>Kralové-dvůr Haandskriftet</b>
['kra.låvæ.-dvu.r] (tysk Königinhofer-H.) hører til den Rk.
af opsigtvækkende Fund af old-tschekkiske
Sprog- og Litteraturmindesmærker, der gjordes
i 2. og 3. Aarti af 19. Aarh. og til hvilke den
tschekkiske Filolog Hanka's Navn direkte eller
indirekte er knyttet. Indholdet af K., som
fremkom 1817, er old-tschekkiske Digte, som vakte
stor Begejstring i Böhmen, og hvis Ægthed til
en Beg. end ikke betvivledes af Forskere, der
havde gennemskuet nogle af de andre Fund
som Falsknerier. At ogsaa K. er et Falskneri,
kan der dog nu ikke længere være nogen Tvivl
om. Omtvistes kan det kun, hvorvidt Hanka er
den eneste Ophavsmand dertil, ell. om han kun
har været meddelagtig derved.
<i>Hlg. P.</i>
</chapter>

<chapter name="Královské Vinohrady">
<b>Královské Vinohrady</b> ['kra.låfskæ.-'vin<sub>å</sub>h
radi] (tysk <sp>Königliche Weinberge</sp>),
østlig Forstad til Prag (s. d.).
</chapter>

<chapter name="Kralupy">
<b>Kralupy</b> ['kralupi], By i Tschekkoslovakiet
paa venstre Bred af Moldau, ved Jernbanen
Prag—Bodenbach, med Jernværk,
Sukkerfabrikker og kemiske Fabrikker. (1910) 5848
Indb.
<i>G. Ht.</i>
</chapter>

<chapter name="Kram">
<b>Kram,</b> gammeldags Betegnelse for Varer, som
udsælges <i>en détail</i> (se <sp>Detailhandel</sp>) fra
aaben Butik (<sp>Krambod</sp>). Bruges nu kun mest
i Forbindelse som <sp>Urtekram</sp>, <sp>Isenkram</sp>
o. a., og dernæst i overført Bet. for
ringeagtende at betegne noget som ubetydeligt, daarligt,
værdiløst.
<i>(C. V. S.). Ch. V. N.</i>
</chapter>

<chapter name="Kramař, Karl">
<b>Kramař</b> ['krama<sub>r</sub>∫] (tysk <sp>Kramarz</sp>), <sp>Karl</sp>,
tschekk. Politiker, f. 22. Decbr 1860 i Hochstadt,
Böhmen, studerede Jura og Statsøkonomi ved
tyske Univ. og i Prag og vandt tidlig Anseelse
som Forf. i disse Fag (»Papiergeld in
Oesterreich seit 1848« [Leipzig 1886], »Das böhmische
Staatsrecht« [Wien 1896]). I
Nationalitetsspørgsmaalet, der prægede hele hans Fædrelands
Udvikling, sluttede han sig til Massaryk's
»realistiske« Retning og førte den i praktisk Politik
sammen med Ungtschekkerne, og da disse 1891
erobrede alle tschekkiske Kredse i det østerr.
Rigsraads Andetkammer, traadte han ind som
den egl. Leder. 1897—98, da Regeringen søgte
Forsoning med Tschekkerne, var han
Kammerets Viceformand, men gled snart over til en
stedse skarpere Opposition. Ved
Verdenskrigens Udbrud var baade Rigsraadet og den
bøhmiske Landdag, hvor han siden 1894 havde
Sæde, suspenderede; medens de tschekkiske
Tropper gik over til Fjenderne, og Massaryk
virkede mod Østerrig hos Vestmagterne,
repræsenterede K. Selvstændighedsarbejdet i selve
Landet; han blev derfor fængslet Maj 1915,
dømt til Døden for Højforræderi Juni 1916, men
benaadet med livsvarigt Fængsel. 1917 kom han
paa fri Fod under den alm. politiske Amnesti.
Septbr 1918 førte han Hovedslaget mod det
østerr. Herredømme og traadte i Spidsen for
det tschekkiske Nationalraad i Prag, som 28.
Oktbr overtog alle Regeringsfunktioner. Han
opnaaede Vestmagternes Anerkendelse af det
bøhmiske Rige med dets hist. Grænser og
undertrykte Forsøg paa at danne en tysk Særstat
indenfor dets Omraade. 16. Novbr blev han
Førsteminister i den tschekkoslovakiske
Republik og styrede med Front baade mod Tyskerne
og mod et bolschevikisk farvet Venstre; en
Tilhænger af det sidste tilføjede ham 8. Jan. 1919
et farligt Skudsaar. Juli 1919 maatte hans
Kabinet træde tilbage for et socialistisk.
<i>P. L. M.</i>
</chapter>

<chapter name="Krambambuli">
<b>Krambambuli</b> (tschk.), Kirsebærbrændevin,
tilvirket i Danzig; tysk studentikost Navn for
stærke Drikke.
</chapter>

<chapter name="Krambod">
<b>Krambod,</b> se <sp>Kram</sp>.
</chapter>

<chapter name="Kramer, Wilhelm">
<b>Kramer,</b> <sp>Wilhelm</sp>, tysk Ørelæge
(1801—75), var den betydeligste Banebryder for
Ørelægevidenskaben i Tyskland i 1. Halvdel af 19.
Aarh. og udrettede et betydeligt Arbejde for
at udrydde gl. Fordomme og Misforstaaelser og
at lede sit Fag ind paa ny Baner paa
videnskabelig Basis. I Perioden efter 1850, da den
moderne Fysiologi og patologiske Anatomi
bragte yderligere betydelige Fremskridt ogsaa
for Ørelægevidenskaben, kunde han imidlertid
ikke længere følge med, og han kæmpede i den
sidste Del af sit Liv af bedste Evne imod alt
det nye, som han ikke havde Forstaaelse af.
<i>J. M.</i>
</chapter>

<chapter name="Krameria">
<b>Krameria</b> L., Slægt af <i>Cæsalpiniaceæ</i>,
Urter, lave Halvbuske ell. Buske, der ofte er
silkehaarede, med hele ell. undertiden trekoblede
Binde og enlige ell. klasestillede Blomster. Disse
er 4- ell. 5-tallige i Bæger og Krone;
Bægerbladene er ofte farvede, og af Kronbladene er
de 3 øverste længere, medens de to nederste er
omdannede til korte og tykke Skæl. 3—4
Støvdragere med Knapper, der aabner sig ved
Porer. Frugten er kugleformet og rigelig besat
med Torne, der nær Spidsen bærer Modhager;
den er uopspringende og enfrøet, nærmest en
Nød. 13 amerikanske Arter, subtropiske ell.
tropiske. <i>K. triandra</i> Ruiz et Pav. er en 30 cm
høj, grenet Busk med smaa og temmelig smalle,
helrandede og sølvhvide Blade og purpurrøde
Blomster, der har 2 store og 2 smaa
Kronblade og 3 Støvdragere; Frugten er brun. Den
vokser alm. paa tørre, sandede Lokaliteter paa
Bjergene i Peru og Brasilien i en Højde af
1000—3000 m. Den store, forveddede og stærkt
forgrenede Rod er officinel (<i>Radix Ratanhiæ</i>,
<sp>Ratanhia-Rod</sp>); den samles og eksporteres
fra Sydamerika til Europa. Foruden i medicinsk
Øjemed anvendes Roden tillige til Tandpulver
og Tandvand; dens røde Udtræk bruges til
Forfalskning af Vin.
<i>A. M.</i>
</chapter>

<chapter name="Kramnesse-Gab">
<b>Kramnesse-Gab,</b> Lollands Sydside, det
tidligere Løb til Rødby Fjord. Der findes nu i
Diget en Sluse med Afløb for Vandet i Fjorden
