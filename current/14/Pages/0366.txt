<chapter name="Kolotyfus">
<b>Kolotyfus,</b> se <sp>Tyfus</sp>.
</chapter>

<chapter name="Kolpeurynter">
<b>Kolpeurynter</b> [-pæ^u-](gr.), en Gummiballon,
bestemt til i sammenfoldet Tilstand at indføres i
Moderskeden og derpaa udspiles (ved
Indsprøjtning af Vædske) er et Instrument, der
nu kun sjældent bruges. Det anvendtes i
tidligere Tid til Tamponade (s. d.) for at standse
en Blødning fra Livmoderen, sjældnere for at
udvide Moderskeden ell. for at fremkalde
Veer. K. haves i forsk. Størrelse, indtil næsten
barnehovedstor.
<i>J. P. H.</i>
</chapter>

<chapter name="Kolpino">
<b>Kolpino</b> ['kå£p<sub>i</sub>n<sub>å</sub>], By i det russ. Guv.
Petrograd ved Ishora med c. 9000 Indb., bekendt
ved de store saakaldte »Ishora'ske
Admiralitetsværker«, der forfærdiger Værktøj til
Skibsbygning og Skibsudrustning og beskæftiger c. 2000
Arbejdere. Valfartssted.
<i>G. Ht.</i>
</chapter>

<chapter name="Kolpitis">
<b>Kolpitis</b> (gr.). Betændelse af Moderskeden.
</chapter>

<chapter name="Kolpocele">
<b>Kolpocele</b> (gr.) ell. <sp>Enterocele
vaginalis</sp>, et Brok, der poser sig frem i
Moderskeden, som Regel hvælvende dennes bageste
Væg fremad.
<i>J. P. H.</i>
</chapter>

<chapter name="Kolpocystotomi">
<b>Kolpocystotomi</b> (gr.). Indsnit i Urinblæren
gennem Moderskeden (hvis forreste Væg
ligger op ad Blærens Bagvæg). Anvendtes
navnlig tidligere til at fjerne Blæresten ell. andre
fremmede Legemer fra Blæren. Metoden er
forældet. Man aabner nu altid Blæren over
Symfysen.
<i>J. P. H.</i>
</chapter>

<chapter name="Kolpokleisis">
<b>Kolpokleisis</b> [-'klæ^i-] (gr.), kunstig
Tillukning af Moderskeden, en Operation, der
navnlig blev anvendt ved Urinfistler ell. Tarmfistler,
der aabnede sig i Livmoderen ell. Skeden.
Menstruationsblodet og den slimede Afsondring
fra Kønsorganerne maatte da udtømmes
sammen med Urin resp. Afføring. K. er en
vanskelig Operation; og selv om den lykkes, har den
saa mange uheldige Følger (deriblandt
Betændelse i Skede og Blære, Stendannelse o.
s. v.), at den altid kun kan betragtes som den
sidste Nødhjælp, hvortil man da ogsaa nu,
hvor den operative Gynækologi har gjort saa
store Fremskridt, næsten aldrig behøver at
tage sin Tilflugt.
<i>(Lp. M.). J. P. H.</i>
</chapter>

<chapter name="Kolpoptose">
<b>Kolpoptose</b> (gr.), Nedsynkning ell. Fremfald
af Moderskeden.
</chapter>

<chapter name="Kolporafi">
<b>Kolporafi</b> (gr., ogsaa <sp>Elytrorafi</sp>), en
plastisk Operation for at forsnævre
Moderskeden (ved Fremfald af denne, se <sp>Fremfald</sp>)
Man skelner mellem K. anterior (paa forreste
Skedevæg) og K. posterior (paa bageste).
<i>(Lp. M.) J. P. H.</i>
</chapter>

<chapter name="Kolporrhexis eller Kolpaporrhexis">
<b>Kolporrhexis</b> [-'ræksis] (gr.) eller
<sp>Kolpaporrhexis</sp>, Afrivning af Moderskeden,
nemlig fra Livmoderen. Det er en Læsion, der
kan opstaa under Fødselen, og som i alt
væsentligt viser Overensstemmelse med
Livmoderens Bristning, sammen med
hvilken den ofte findes, og med hvilken den
ofte forveksles.
<i>(Lp. M.). J. P. H.</i>
</chapter>

<chapter name="Kolportage-Boghandel">
<b>Kolportage-Boghandel</b> [-'ta.sj<sub>ə</sub>-],
Boghandel, som ved Kolportører virker for
Afsætningen af andres ell. egne Forlagsartikler, der
fremtræder i Hefteform. Disse
Kolportageboghandlere var opr. Visehandlere, Litterater,
smaa Bogtrykkere, som udgav og ofte selv
forhandlede de egl. Kolportageromaner, Romaner
beregnede for den store Mængdes Smag og
efterhaanden ledsagede af Lokkemidler
(Præmier), bestaaende af Billeder, Ure o. a.
Værdigenstande; ogsaa større Bogtrykkere og
enkelte Boghandlere udgav Værker af Datidens
betydeligere Forfattere i Oversættelse og
danske Skrifter, beregnede for Folket, alt med
Kolportage for Øje. Ved Forbudet mod
Omløben med Varer blev Kolportering gjort
afhængig af en særlig Bevilling, som var
vanskelig at opnaa (C. A. Reitzel fik saaledes Afslag
paa at maatte kolportere H. C. Andersen's
samlede Skr), og skønt Kolportering dreves i
Form af Modtagelse af Bestilling og senere
Efterlevering, indskrænkedes den dog betydeligt,
og Afsætningen foregik delvis under andre
Former; den ret uskyldige egl. Kolportageroman
afløstes af de mere farlige Røverromaner (Nick
Carter, Lord Lister o. l.), som i Hefter med
kulørt Omslag forhandles af Avisudsalg og
Smaahandlende. I 1870'erne i forrige
Aarhundrede opstod en Bevægelse mod de egl.
Kolportageromaner (Borchsenius, »En
Samfundsopgave«), som førte til Udgivelsen af Romaner af
folkelige Forfattere og Tidsskriftet
»Familievennen«. At Kolportageromanerne sygnede hen,
skyldtes dog andre Aarsager bl. a. Avisernes
Feuilletoner, »Illustreret Familiejournal« o. l.
Blade, som rettede sig efter det brede
Publikums Smag. En nyere Form for Kolportage er
Salg paa Ratebetaling, en Salgsmaade, der nu
er ganske almindelig, og gennem hvilken for
større Værkers Vedk. er opnaaet betydelige
Resultater.
<i>J. L. L.</i>
</chapter>

<chapter name="kolportere">
<b>kolportere</b> (fr. <i>colporter</i> af <i>col</i>. Hals og
<i>porter</i>, at bære), udbrede (Rygter, Nyheder); ved
Kolportører at falbyde, uddele ell. skaffe
Abonnenter paa Blade, Hefteskrifter, særlig de
saakaldte Kolportageromaner med Præmier,
religiøse og folkelige Smaabøger, som Kolportøren
bærer i en Taske om Halsen. I <sp>Danmark</sp>
falder denne Falbyden ved Dørene ind under
Omløben med Varer og er afhængig af særlig
Bevilling. Dog er det tilladt uden en saadan
Bevilling at forevise Prøver af større Værker
og modtage Bestillinger paa disse.
<i>J. L. L.</i>
</chapter>

<chapter name="Kolpotomi">
<b>Kolpotomi</b> (gr.), Indsnit gennem
Moderskeden, benyttes særlig for at udtømme
Materie- ell. Blodansamlinger. Indgrebet foretages
i dette Øjemed som Regel bag Livmoderen.
Aabnes Bughulen gennem Moderskeden for at
foretage Operationer paa de kvindelige
Kønsorganer (Fjernelse af Svulster), benævnes
Operationen Kolpo-cøliotomia ant. ell. post (smlg.
<sp>Laparatomi</sp>), efter som Indgrebet gøres
foran ell. bag Livmoderen.
<i>J. P. H.</i>
</chapter>

<chapter name="Kolsaas">
<b>Kolsaas,</b> 380 m høj skovbevokset Kolle med
stejlt affaldende Sider undtagen i N., ligger i
Bærum Herred, ca. 3/4 Mil V. f. Kria. Fra
Toppen, som bestiges paa 1 Time fra
Sandviken, er der herlig Udsigt.
<i>M. H.</i>
</chapter>

<chapter name="Kolstø, Frederik">
<b>Kolstø,</b> <sp>Frederik</sp>, norsk Maler, f. 5.
Marts 1860 i Haugesund. Hans tidlige Anlæg og
Lyst til Tegning opmuntredes og lededes af en
kvindelig Slægtning, der i sin Tid havde dyrket
Malerkunsten. Nogle Tegninger, han sendte ind
til Knut Bergslien i Kria, skaffede ham 16 Aar
gl en Friplads paa dennes Malerskole. 1876—77
var han Bergslien's Elev, i den første Tid med
Understøttelse fra Hjemstedet, senere tjente
han til Livsophold ved at arbejde som Tegner
