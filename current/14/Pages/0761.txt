sit Folk og sin Gud«. (<sp>Litt</sp>.: »Til Minde om
G. A. K.« [Kria 1873]; »Kærlighed og Krig 1848.
Breve fra Chr. K.'s fader til hans moder« [Kria
1921]).
<i>(J. B. H.). K. F.</i>
</chapter>

<chapter name="Krogh, Oda">
<b>Krogh</b> [krå.g], <sp>Oda</sp> (<sp>Ottilia</sp>), f. Lasson,
norsk Malerinde, ovenn. C. K.'s Hustru, f. 11.
Juni 1860 i Aasgaardstrand, har studeret
Malerkunsten i Paris og i Malines under Gheertz.
Hendes egl. Lærer har C. K. været. Navnlig
har hendes Landskabsbilleder vakt
Opmærksomhed ved deres fine, dæmpede Tone og originale
Komposition. Af hendes Billeder kan nævnes
»Sommernat ved Kristianafjorden« (1887) og
»Lygten« (1891), som begge tilhører
Kunstmuseet i Kria. Allerede disse Billeder viser
hende som et af de betydeligste kvindelige
Talenter i norsk Malerkunst. Efter i fl. Aar at have
lagt Malerkunsten paa Hylden tog hun atter fat
paa den 1900 med forøget Kraft og nu omtr.
udelukkende som Portrætmaler. K. har den
overvejende Del af Tiden 1900—1910 boet i Paris
med kortere Ophold i Kria, hvor hun senere
væsentlig har været bosat. I Billederne fra
denne Tid er derfor Farveholdningen stærkt fr.
paavirket og meget forsk. fra den blonde,
impressionistiske Farve i hendes tidligere Kunst,
— indsmigrende, varm, mørk og ikke sjælden
temmelig stofløs. Af hendes senere Arbejder
kan nævnes det udmærket karakteristiske
Portræt af Gunnar Heiberg (1900, Nationalmus. i
Sthlm), den djærve Skildring af Frk. Aasta
Hansteen (Kunstmus. i Kria) samt Portrættet af
Maleren Edv. Diriks (Galeriet i Bergen) og det
mindre gode, store Repræsentationsbillede af
»Chr. K. paa Karl Johan«. Indtil det sidste
(1922) har hun fremdeles malet enkelte
Portrætter. Foretog 1920—21 Rejse til Italien og
Paris. — K. har dernæst særlig for det
parisiske Kunstmarked udført en Del smagfulde
Arbejder i koloreret Læderplastik. Hun har i de
senere Aar hyppigt udstillet i Kria, saavel paa
Statens aarlige Udstillinger (fra 1886) som i
Kria Kunstforening og i Blomquist's
Udstillingslokale. 1903 deltog hun i den norske
Kunstudstilling i Sthlm samt 1907 i Kbhvn's
Kunstforenings norske Udstilling. (<sp>Litt</sp>.: <sp>J. Thiis</sp>,
»Norske Malere og Billedhuggere«, II [Kria
1907]).
<i>C. W. Sch.</i>
</chapter>

<chapter name="Krohg, Otto Theodor">
<b>Krohg</b> [krå.g], <sp>Otto Theodor</sp>, norsk
Præst og Forf., Søn af Eidsvoldsmanden
<sp>Hilmar Meincke K.</sp> [(1776—1851), Amtmand i
Finmarken 1807—11 og i Romsdalen 1811—40,
anset Stortingsmand (1814—30)], f. paa Gaarden
Nøjsomhed ved Molde 15. Marts 1811, d. i
Molde 22. Oktbr 1889, Student 1830, <i>cand. theol.</i>
1835. Efter et Aars Ansættelse som Bestyrer af
Molde Borgerskole var han 1838—47 Lærer ved
Tromsø Middel- og Realskole og derefter
Sognepræst til Vestnæs i Romsdalen i 40 Aar. Fra
Nytaar 1887 tog han Afsked og flyttede til
Molde. Mellem hans Elever paa Tromsø Skole var
en Tid ogsaa Jonas Lie, der lejlighedsvis 1884
karakteriserede K. som Lærer derhen, at han
havde »en genial Evne til at gøre sig elsket,
respekteret og forstaaet af Disciplene«, som i
meget mindede om den kendte Lyder Sagen. Hans
kirkelige Standpunkt var udpræget højkirkeligt
som hans hele Livssyn konservativt; men ellers
var han en livlig Aand, original og fantasifuld,
lærd i Teologi og alsidig belæst. Han var
landskendt under Navnet »Lille Theodor«, hans
egen Overs. af det Mærke »L. T.«, hvorunder
han fra 1852—84 skrev i »Morgenbladet«
Artikler om næsten alle mulige Spørgsmaal, som var
oppe i den offentlige Diskussion, et Slags
kristelige Kauserier, ofte let angribelige og hyppigt
prisgivende sin Forf. til Latter, fordi han var
for hurtig til at sende sine Tanker ud i Verden,
men ikke sjælden vidnende om virkeligt
litterært Talent og en egen Oprindelighed. Denne
sin journalistiske Virksomhed havde han ellers
begyndt allerede paa Tromsø, hvor han Oktbr
1838 grundlagde og senere lige til Sommeren
1847 redigerede »Tromsø Tidende«. Ogsaa i
Skønlitteraturen forsøgte han sig med Novellen
»Præsten i Loppen« (1846) og »Spydet
Selshevner, Saganovelle« (1848). Alt i alt var han
en af Norges mærkeligste og interessanteste
Præsteskikkelser i 19. Aarh. (<sp>Litt</sp>.:
»Morgenbladet«, 1889, Nr 569 og 609).
<i>(J. B. H.). K. F.</i>
</chapter>

<chapter name="Krohg, Per">
<b>Krohg</b> [krå.g], <sp>Per</sp>, norsk Maler, Søn af
ovenn. Chr. K., f. i Aasgaardsstrand 18. Juni 1889.
Siden han var 8 Aar gl indtil Dato (1922), har
han væsentlig levet i Paris, dog med aarligt
Ophold i Norge, særlig om Sommeren. Sin
Uddannelse har han væsentlig faaet paa <i>Académie
Colarossi</i> i Paris, hvor bl. a. hans Fader gav
Undervisning. Han udstillede første Gang 1907
paa Statens aarlige Udstilling i Kria. Senere har
han fl. Gange udstillet i Kria, Kbhvn og Sthlm,
hyppig paa <i>Salon des indépendents</i> og paa
<i>Salon d'automne</i> i Paris (hvor han er <i>sociétaire</i>).
I Apr. 1921 holdt han egen Udstilling i <i>La Licorne</i>
i Paris. Fr. Kunst er naturlig kommet til at
virke afgørende paa ham, særlig i dens mest
radikalt-modernistiske Udslag som
Ekspressonisme med afgjort Reaktion mod enhver
naturalistisk Virkelighedsskildring. K.'s
Udtryksmaade og Motivvalg er højst egenartet, en
Fantasikunst, som gerne giver en paradoksal
Overdrivelse af Naturindtrykket for at opnaa den
stærke Virkning. Han har en forfinet Smag„
megen Humor, rig Fantasi og megen Følelse for
Komposition og dekorativ Virkning. Saaledes
har han dekoreret Kabaretten <i>Chat noir</i>'s
Lokale i Kria (1913) og desuden en Række
private Værelser i Kria o. a. Han vandt 1918 2.
Præmie i Konkurrencen om Vægmalerier til
Bergens Børs. 1921 vandt han 1. Præmie i
Konkurrencen om Vægmalerier til Sømandsskolen i
Kria, som han nu (1922) arbejder med. Han
har desuden malet en Række Portrætter. 2
Billeder af ham findes i Kunstmus. i Kria. Han
er ogsaa en fremragende Tegner og har bl. a.
udg. Heftet »Krigens Ansigt« (Kria 1918).
(<sp>Litt</sp>.: Tidsskr. »Kunst og Kultur« [1919], hvor
en Række af hans Arbejder er gengivet).
<i>C. W. Sch.</i>
</chapter>

<chapter name="Krohn, Frederik Christoffer">
<b>Krohn,</b> <sp>Frederik Christoffer</sp>, dansk
Medaillør, f. i Nærheden af Sorø 4. Aug. 1806,
d. i Kbhvn 13. Septbr 1883. Efter at have
gennemgaaet Kunstakademiet i Kbhvn udstillede
han som Billedhugger 1826—30 forskellige
Relieffer og Buster, men lagde sig efter den Tid
særlig efter Stempelskæring, i hvilken Kunst
H. E. Freund vejledede ham; 1835 udførte
