<chapter name="Kupritetraminhydroxyd">
<b>Kupritetraminhydroxyd,</b> se <sp>Kuprioxyd</sp>.
</chapter>

<chapter name="Kupritetraminsulfat">
<b>Kupritetraminsulfat,</b> se <sp>Kuprisulfat</sp>.
</chapter>

<chapter name="Kuprojodid">
<b>Kuprojodid,</b> <sp>Kobberjodyre</sp>,
<sp>Kobberforjod</sp>, <sp>Jodkobber</sp> CuJ, faas ved
Fældning af Kobbersaltopløsninger med Kaliumjodid.
Sker Fældningen med Kuprisalte, faas en
Blanding af K. og frit Jod, idet <sp>Kuprijodid</sp>
ikke eksisterer, men straks spaltes til K. og
Jod. K. fremstilles rent, uden at der samtidig
udskilles Jod, ved at blande lige Molekyler
Kuprisulfat og Ferrosulfat og til Opløsningen
sætte en Kaliumjodidopløsning, ell. ved til en
Kuprisulfatopløsning, der er mættet med
Svovlsyrling, at sætte en Kaliumjodidopløsning. Efter
sidste Metode faas K. af Moderluden fra
Chilesalpeter og forsendes til Fabrikker, hvor der
fremstilles Kaliumjodid af det (se <sp>Jod</sp>). K.
faas som et brunlighvidt Pulver, der er
uopløseligt i Vand.
<i>M. M-r.</i>
</chapter>

<chapter name="Kuproklorid">
<b>Kuproklorid,</b> <sp>Kobberforklor</sp>,
<sp>Kobberkloryre</sp> CuCl, dannes, naar
Kobberpulver glødes i tørt Klor, ell. naar Klorbrinte
indvirker paa Kobber ved 200°. Det fremstilles
i Almindelighed ved Reduktion af Kuprisalte i
Opløsning, der indeholder Saltsyre ell. et
Klorid. Reduceres saaledes en stærk saltsurt
Opløsning af Kupriklorid med metallisk Kobber
CuCl<sub>2</sub> + Cu = 2CuCl, og hældes Opløsningen
ud i Overskud af Vand, faas et hvidt
krystallinsk Bundfald af K., der frafiltreres, vaskes
med Iseddike og tørres. K. fældes ogsaa, naar
man leder Svovldioxyd til en stærk Opløsning
af Kuprisulfat og Natriumklorid. K. smelter
ved 430° og størkner ved Afkøling til en
brungul Masse. Ved stærk Ophedning forflygtiges
det. I fugtig Luft iltes det, idet det farves grønt,
til en Blanding af CU<sub>2</sub>O, CuCl og basiske
Kupriklorider. Opvarmes K. i Luften til c. 100°,
optager det Ilt og bliver til
<sp>Kuprioxyklorid</sp>, <sp>Kobberoxyklorid</sp> Cu<sub>2</sub>Cl<sub>2</sub>O, som
igen ved 400° afgiver Ilt og bliver til K. K.
paavirkes af Lyset, saa det bliver smudsigviolet.
K. er uopløseligt i Vand, men opløseligt i stærk
Saltsyre og i Ammoniakvand under Dannelse
af komplekse Forbindelser. Disse Opløsninger
absorberer Kulilte under Dannelse af Stoffet
Cu<sub>2</sub>Cl<sub>2</sub>, CO, 2H<sub>2</sub>O, der kan faas i krystallinske
Blade. Den ammoniakalske Opløsning
absorberer ogsaa Acetylen, idet der da fældes rødt,
eksplosivt <sp>Acetylenkobber</sp> af
Sammensætningen Cu—C=C—Cu.
<i>M. M-r.</i>
</chapter>

<chapter name="Kuprooxyd">
<b>Kuprooxyd,</b> <sp>Kobberforilte</sp>.
<sp>Kobberoxydul</sp> Cu<sub>2</sub>O, forekommer i Naturen som
Rød Kobbermalm. Det kan fremstilles ved
at gløde Kuproklorid med Natriumkarbonat og
udlude Massen med Vand, hvorved
Natriumklorid og Overskud af Natriumkarbonat fjernes, og
K. bliver tilbage; ell. ved Reduktion af en basisk
Kuprisaltopløsning, f. Eks. Fehling's Vædske
med Druesukker i Varmen. Ved begge Metoder
faas K. som et rødt Pulver. — Ved
Indvirkning ved alm. Temp. af de alm. iltholdige Syrer
f. Eks. Svovlsyre paa K. dannes det tilsvarende
Kuprisalt, medens Halvdelen af Kobberet
udskilles i metallisk Tilstand, idet Kuprosaltene
af disse Syrer ikke eksisterer, Cu2<sub>O</sub>+H<sub>2</sub>SO<sub>4</sub>=
CuSO<sub>4</sub> + Cu + H<sub>2</sub>O. Ved Indvirkning af
Saltsyre paa K. dannes Kuproklorid. K. opløses i
Ammoniakvand til en farveløs Opløsning af
<sp>Kuproammoniumhydroxyd</sp>,
<sp>Kuprooxydammoniak</sp>,
<sp>Kobberforilteammoniak</sp>, hvor Kobberet findes som en
kompleks Ion (Cu<sub>2</sub>(NH<sub>3</sub>)<sup>+</sup>. Denne Opløsning bliver
hurtig blaa, idet der optages Ilt fra Luften, som
ilter Stoffet til Kupriforbindelser. K. bruges til
Fremstilling af Avanturinglas.

<sp>Kuprohydroxyd,</sp>
<sp>Kobberhydroxydul</sp>, <sp>Kobberoxydulhydrat</sp>,
<sp>Kobberforiltehydrat</sp> (Cu(OH), dannes som
et gult Pulver, naar den ovenn. Reduktion af
Fehling's Vædske sker i Kulden, ell. naar en
saltsur Opløsning af Kuproklorid sættes til
Overskud af en Natriumkarbonatopløsning. Det ilter
sig i Luften til blaat Kuprihydroxyd.
<i>M. M-r.</i>
</chapter>

<chapter name="Kuprosalte">
<b>Kuprosalte,</b> <sp>Kobberforiltesalte</sp>,
<sp>Kobberoxydulsalte</sp>. Disse har ingen
særlig praktisk Bet. De alm. iltholdige Syrer
danner ingen K., derimod kendes saadanne af
Klorbrinte og Jodbrinte. Kuproklorid og
Kuprojodid. K. er oftest hvide, nogle er dog gullige,
gule ell. røde; de bliver alle ved Iltning af
Luftens Ilt efterhaanden grønne ell. blaa, idet der
dannes Kuprisalte. Kobberet optræder i K.
monovalent (engyldig).
<i>M. M-r.</i>
</chapter>

<chapter name="Kuprosilikat">
<b>Kuprosilikat,</b> <sp>kiselsurt
Kobberforilte</sp> Cu<sub>2</sub>Si0<sub>2</sub>, dannes, naar Kuprooxyd opløses
i smeltet Glas, derved farves dette rubinrødt.
Findes i smaa Mængder i Slagger fra
Kobberfremstillingen.
<i>M. M-r.</i>
</chapter>

<chapter name="Kuprosulfid">
<b>Kuprosulfid,</b> <sp>Kobbersulfur</sp>.
<sp>Kobberforsulfid</sp>, Cu<sub>2</sub>S, findes rent i Naturen som
<sp>Kobberglans</sp> i graasorte, svagt
metalglinsende Krystaller; som Dobbeltsulfid findes K. i
<sp>Kobberkis</sp>, Cu<sub>2</sub>S,Fe<sub>2</sub>S<sub>3</sub>, der danner
messinggule tetragonale Krystaller, og i
Broget Kobbermalm, 3Cu<sub>2</sub>S,Fe<sub>2</sub>S<sub>3</sub>, der findes
i kobberrøde til brune Krystaller med mange
brogede Anløbsfarver. K. kan fremstilles ved
at brænde Kobber i Svovldamp ell. ved at
gløde enten Kupro- ell. Kuprioxyd ell.
Kuprisulfat med Svovl i en Brintstrøm. I Teknikken
faas K. som Mellemprodukt,
<sp>Kobberraasten</sp>, <sp>Koncentrationssten</sp> ved
Kobberudvindingen, idet denne gaar ud paa ved
Ristning og Nedsmeltning af Malmene først
at vinde K. i saa ren Tilstand som mulig,
inden K. omdannes til Kobber.
<i>M. M-r.</i>
</chapter>

<chapter name="Kur (helbredelse)">
<b>Kur,</b> Anvendelsen af samtlige de Midler
(medikamentelle, diætetiske, hygiejniske,
kirurgiske o. s. v.), man tilsammen benytter for at
helbrede en Syg.
</chapter>

<chapter name="Kur (se Kura)">
<b>Kur,</b> se <sp>Kura</sp>.
</chapter>

<chapter name="Kur (gøre K.)">
<b>Kur</b> (fr. <i>cour</i>), gøre K. til en ɔ: indsmigre
sig, gøre sig behagelig for en anden, især for
en Kvinde; lgn. (mere vulgær) Bet.: <sp>kure</sp> til
en. Smlgn. <sp>cour</sp>.
</chapter>

<chapter name="Kura Flod i Ciskaukasien)">
<b>Kura</b> (<sp>Kur</sp>), Flod i Ciskaukasien, opstaar
af en Sump i Nærheden af Jernbanestationen
Novo Pavlovsk i Prov. Terek, flyder mod Ø.
og forsvinder efter et 100 km langt Løb i
Steppen.
<i>M. V.</i>
</chapter>

<chapter name="Kura (Flod i Transkaukasien)">
<b>Kura</b> (armenisk <sp>Gur</sp>, georgisk <sp>Mtkvari</sp>,
pers. <sp>Kur</sp>, Oldtidens <sp>Kyros</sp>), Flod i
Transkaukasien, udspringer 2678 m o. H. paa Kisik
Dagh i Prov. Kars og flyder derfra som en vild
Bjergstrøm mod N., idet den under talløse
