og 1888, i Liverpool 1886, i Sthlm 1897, i
Drammen 1873, Kria 1883 og Skien 1891 satte alle
hans Dygtighed som Udstillingsarrangør paa
Prøve, men ogsaa i det bedste Lys. Paa lgn.
Maade vandt han fortjent Anerkendelse ved sit
dekorative, ofte originale Arrangement ved
festlige Lejligheder af større Art i Kria, saaledes
den fr. Basar 1871, Kronsprinsparrets Indtog
1882, Kejser Vilhelms-Indtoget 1890 og
Nansen's Modtagelse 1896. Den norske Haandværks-
og Industriforening var han med at stifte og
var senere et virksomt Bestyrelsesmedlem, der.
<i>(J. B. H.). C. W. Sch.</i>
</chapter>

<chapter name="Krogh, Ferdinand Christian Herman von">
<b>Krogh,</b> <sp>Ferdinand Christian
Herman von</sp>, dansk historisk-genealogisk Forf.,
f. 19. Juli 1815 paa Favervraagaard ved
Christiansfeld, d. 19. Juni 1891 i Minden. Tog 1841
jur. Eksamen i Kiel, blev 1846 Toldforvalter i
Nordborg, 1851 Landfoged i Stapelholm og var
tillige i nogle Aar Præsident i Frederiksstad.
Fik Afsked efter Krigen 1864 og udnævntes til
Kammerherre. Afslog Monrad's Tilbud om at
overtage Portefeuillen som Minister for Slesvig.
Hans Forfattervirksomhed, hovedsagelig i hist.
Retning, er ret omfangsrig. Særlig kendt er
de tre Haandbøger »Den højere danske Adel«
(1866), »De danske Majorater« (1868) og »Dansk
Adelskalender« (1878), stadig ofte benyttede,
selv om de ikke, hvad der navnlig gælder den
sidstnævnte, kan staa for moderne Kritik. Hans
store Materiale til et Værk om Huset
Holsten-Gottorp erhvervedes efter hans Død af
Storhertugen af Oldenburg.
<i>P. B. G.</i>
</chapter>

<chapter name="Krogh, Georg Frederik von">
<b>Krogh</b> [krå.g], <sp>Georg Frederik von</sp>,
norsk General, f. i Trondhjem 7. Oktbr 1732, d.
smst. 3. Aug. 1818. Hans Fader, der bar samme
Navn, havde i sin Tid deltaget i den store
nordiske Krig, var 1752—58 Kommandant paa
Fredrikssten og døde 1768 efter at have taget
Afsked som Generalløjtnant og kommanderende
General nordenfjelds. K. »den yngre« blev efter
nogen Tids Hoftjeneste 1753 Kaptajn og
Kompagnichef og steg hurtig; hans hurtige
Avancement skyldtes først og fremmest hans sjældne
Duelighed og Indsigt, skønt hans gode
Forbindelser selvfølgelig ogsaa bidrog deres. Under
Syvaarskrigen var han Volontør i
Preusserkongens Generalstab og udmærkede sig under
Retræten efter Slaget ved Kollin, ved hvilken
Lejlighed han blev saaret. Efter at være vendt
tilbage Efteraaret 1758 deltog han i
Troppesamlingen i Holsten s. A. og blev
Generaladjutant hos Kong Frederik V. 1760 blev han
Oberst og Chef for 1. trondhjemske
Infanteriregiment, med hvilket han 1762 deltog i den
holstenske Kampagne under General Saint
Germain. Senere udmærkede K., der 1772 var
bleven Generalmajor og 1781 Generalløjtnant, sig
under det korte Felttog mod Sverige 1788, blev
s. A. Kommandant i Trondhjem, 1793
General og 1801 Ridder af Elefanten. K. bevarede
lige til sine sidste Leveaar sin Aandskraft og
omfattede sit Embedes Pligter med levende
Interesse, ret en ideal Type paa
Enevoldsmagtens tro Tjenere. Efter Krigen med Sverige
1808—09, hvorunder en Afdeling fra hans
Kommandodistrikt gjorde Indfald i Jämtland under
Ledelse af hans Søn, Generaladjutant, Kaptajn
G. F. v. K. (d. 1826, som Oberst), svækkedes
han dog i legemlig Henseende, et Par Uheld
stødte til, og i Beg. af 1814, en Uges Tid før
Kiel-Freden, aftraadte han fra den
nordenfjeldske Generalkommando. Efter Foreningen
overvældede Karl Johan den gl. Mand med
Æresbevisninger af let gennemskuelige
politiske Grunde. K. var en stovt Krigerskikkelse,
altid populær hos sine Underordnede, stundom
ogsaa hos Borgerskabet, varmt interesseret for
praktisk Landbrug og Havedyrkning. Af hans
talrige Efterslægt har fl. beklædt vigtige milit.
Embeder. (<sp>Litt</sp>.: »Norsk milit. Tidsskrift«
1882, S. 438 ff.; Moe's »Tidsskrift f. norsk
Personalhistorie« II; »Meddelelser fra
Krigsarkiverne« I—VII).
<i>(O. A. Ø.). Edv. B.</i>
</chapter>

<chapter name="Krogh, Gerhard Christoph von">
<b>Krogh,</b> <sp>Gerhard Christoph von</sp>,
dansk Officer, f. i Sønderjylland 10. Oktbr
1785, d. 12. Apr. 1860 i Kbhvn, blev Fændrik
i sit 5., Sekondløjtnant ved Kronprinsens
Regiment til Fods i sit 10. Aar, men kom dog
først 1801 til virkelig Tjeneste. Han
avancerede 1803 til Premierløjtnant, 1807 til Kaptajn
og blev 1814 Kammerjunker samt Kavaler hos
Dronning Marie Sofie Frederikke, i hvilken
Stilling han
forblev til
1842, idet han
samtidig stod
i Nr ved sit
Regiment og
igennem alle
Grader steg til
Oberst 1840;
1826 var han
blevet
Kammerherre. Da
han 1842 fik
Valget
imellem Hoflivet
ell. at komme
til praktisk
Tjeneste,
valgte han det
sidste, blev Chef
for 5.
Bataillon og 1847 Generalmajor samt Chef for
1. Infanteribrigade. Skønt i fl. Retninger egnet
til at blive Overgeneral, da Krigen udbrød
1848, blev han forbigaaet dertil af Hensyn til
Folkestemningen og maatte blive tilbage i
Kbhvn. Først i Juni s. A. lykkedes det ham at
komme i Felten som Chef for 5. Brigade, og
ved General Hedemann's Afgang i Juli fra
Overkommandoen blev han dennes Efterfølger
samt efter Konventionen i Malmø
kommanderende General i Jylland med Stabskvarter i
Fredericia, hvis Befæstning han særlig
virkede for. 1849 blev han paa ny ansat som
Overgeneral af Krigsministecr Hansen, som
imidlertid stod i et spændt Forhold til hans
Stabschef, Oberstløjtnant Læssøe, hvis
Felttogsplan, skønt forsk. fra Ministerens og den
fr. General Fabvier's, dog i Hovedsagen gik
igennem. Da imidlertid Ministeren, just som
Hæren havde sat sig i March, standsede dens
Operationer, opstod ny Rivninger med
Overkommandoen, og Katastrofen ved Eckernförde

<img>G. C. Krogh.</img>
