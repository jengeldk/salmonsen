selve den ydre Kuppelform, men paa
Renaissancetiden begyndte man at konstruere Kuplerne
med to Skaller, en indre og en ydre, af hvilke
den ydre hyppigt er tømmerbygget, og herved
naaede man en rankere og slankere Kuppelform;
dette Princip er senere gennemført lige til
Nutiden, dels gennem Træ- og
Stenkonstruktioner, dels gennem moderne Jern- eller
Monierkonstruktioner. En egen Form for K. er
Halvkuppelen, i Reglen bygget over en
Halvcirkel og anvendt i de byzantinske og rom.
Kirkers Apsis, men undertiden i Form af en
Fladkuppel, hvor det vertikale Gennemsnit er
mindre end en Halvcirkel.

Det var især Romerne, som udviklede K. til
et arkitektonisk Led af den største Bet.; fra
dem optog den byzantinske Kunst K. og gav
den en endnu rigere og dristigere
Udformning (Sophia-Kirken i Konstantinopel), og
særligt
Italienerne drog
beredvillig i
dens Fodspor;
St Marco i
Venedig og
Domkirken i
Ravenna er
udprægede
Eksempler i den
oldkristelige
Bygningskunst. Ogsaa
til Tyskland
og Frankrig
naaede denne
Bygningsform
i den
romanske Periode,
og Danmark
ejer et
Eksempel i Ribe
Domkirkes
Korsskæringskuppel. Nogen
større Betydning fik K. dog ikke i
Nordeuropas romanske Kunst, og i Gotikken var K. ikke
brugt. Derimod greb Renaissancekunstnerne
den med aabne Hænder; Brunellesco har i
Domkirken i Firenze og Michelangelo i Skt
Peters-Kirken i Rom naaet en Storhed og
kunstnerisk Udvikling af K. som ingen Sinde
tidligere. Disse ital. Kuppelformer, som
Barokstilen dyrkede med stor Virtuositet, har været
Forbilleder for næsten alle senere K. i
Alverdens Lande, og hvert af dem ejer et eller
andet særlig stort og betydningsfuldt
Eksempel herpaa. I Paris har man
Invalidedomen, i Dresden Frauenkirche, i Petrograd
Isaks-Kirken, i London St Pauls-Kirken o. s.
v. og i Danmark Frederiks-Kirken i Kbhvn.
Medens man i de vestlige Lande anvendte
denne Kuppelform, udviklede man i Østen, i den
muhammedansk-orientalske Bygningskunst, en
anden Type, den spirsmykkede, løgformede K.,
som endnu stadig anvendes, f. Eks. i Rusland,
og ved sine pragtfulde Farver ell. sin rige
Forgyldning er af stor dekorativ Virkning.
<i>(E. S.). C. A. J.</i>

<img>Fig. 1. Snit af Pantheon i Rom.</img>

<img>Fig. 2. Frederiks-Kirken i Kjøbenhavn.</img>

<img>Fig. 3. Den russiske Kirke
i Kjøbenhavn.</img>
</chapter>

<chapter name="Kuppelgrave">
<b>Kuppelgrave,</b> Gravbygninger fra Slutningen
af Grækenlands forhistoriske Tid, gerne
anlagte i Bjergskraaninger, opførte af tilhugne Sten,
saaledes at hvert Lag indvendig springer lidt
frem over det ndf. liggende Lag. Bygningen
faar derved omtr. Skikkelse af en Bikube.
Udadtil er K. altid forsynet med en af mægtige
Stenblokke opført Dør ell. Portal, til hvilken
der fører en bred Tilgang med Mure paa
Siderne, hvilke ligeledes er opførte af
