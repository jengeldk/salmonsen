et Bord til een Person; Bestik med Gaffel, Ske
og Kniv; <sp>kuvertere</sp>, forsyne med Omslag.
</chapter>

<chapter name="Kuvette">
<b>Kuvette</b> er en Glasbeholder med
planparallele Spejlglassider, hvori en Opløsning kan
anbringes. Benyttes i Fotografien til Farvefilter
(s. d.) og Varmefilter.
<i>C. E. A.</i>
</chapter>

<chapter name="Kuvlunger">
<b>Kuvlunger</b> var Navnet paa et Oprørsparti i
Norge, der Aaret efter Magnus Erlingssøn's
Fald (1184) rejste sig mod Kong Sverre
Sigurdssøn. Det tog til Fører Jon (s. d.), der
sagdes at være Søn af Magnus Erlingssøn og i sin
Tid havde været Munk i Hovedøens Kloster;
Birkebeinerne gav ham deraf Navnet Kuvlung
(af <i>kufl</i>, »Munkehætte«), og hans Parti kaldtes
K. Det bestod af de genblevne af Magnus
Erlingssøn's Tilhængere og havde sin fornemste
Støtte i Gejstligheden. Fra Oslo og Omegn, hvor
det især maa have fundet stærk Tilslutning,
foretog det farlige Strejftog baade til Nidaros
og Bergen og satte sig for en Tid fast her. 1188
lykkedes det Sverre i Bergen at sprænge
Partiet, og Jon Kuvlung blev fældet. Birkebeinerne
vilde nu have opdaget, at Jon Kuvlung var en
Bergenser ved Navn Orm, Søn af Peter og
Aastrid Steik.
<i>(O. A. Ø.) Edv. B.</i>
</chapter>

<chapter name="Kuvøse">
<b>Kuvøse</b> (fr. <i>couveuse</i>), egl.
Udrugningsapparat, »kunstig Moder«, benævnes Apparater,
der er bestemte til at afgive et særlig varmt
Opholdssted for spæde Børn. P. Gr. a.
Legemets forholdsvis store Overflade afgiver disse
nemlig megen Varme; foregaar nu
Livsfunktionerne med særlig ringe Energi, bliver
Følgen heraf let, at det spæde Barns Egenvarme
synker. Særlig iagttages dette hos for tidlig
fødte Børn, hvorfor man altid har søgt at
modarbejde dette ved at forhindre Varmeafgiften
(Indpakning i Bomuld) og ved at tilføre Varme
(Varmedunke); men langt bedre forhindres
Legemsvarmens Synken ved Hjælp af K. ɔ: et
aflukket Rum, hvori Barnet anbringes, og hvor
Luften holdes stadig opvarmet til en passende
Temp. Naturligvis maa der sørges for stadig
Luftfornyelse. En ganske simpelt konstrueret
K. ses paa Fig. 1 og Fig. 2 i Gennemsnit. Den
bestaar af en Kasse med Glaslaag (<i>V</i>) og ved
Siden heraf en lille Aabning (<i>A</i>). I Kassen er
anbragt en vandret, ufuldstændig Skillevæg (<i>P</i>),
hvorpaa Barnet hviler. Ved Hjælp af de i
Kassens Bund anbragte Varmedunke (<i>M</i>)
opvarmes Luften;
Skydedøren (<i>O</i>)
tillader at
skifte
Varmedunkene. Stuens
Luft trænger
ind forneden,
opvarmes af
Dunkene og er
i stadig
Bevægelse i den af
Pilene paa Fig.
2 angivne
Retning. Ved <i>E</i> er
anbragt vaade
Svampe for at
holde Luften
fugtig. Et
Termometer, der
kan aflæses
gennem
Glaslaaget, angiver
Temp. i K.; den
bør holdes paa
32—34°. Barnet
ligger bedst
nøgent paa et
Uldstykke eller en Madras (i Fig. 2 og
3 er det paaklædt); det maa ofte tages
ud for at drikke, for at pusles o. s. v.;
men den herved uundgaaelige Afkøling taales
godt, naar Barnet forst er rigtig opvarmet. I
Fig. 3 er fremstillet en kostbarere K. (<i>Système
Lion</i>). Luften i Cylinderen til højre for K.
opvarmes ved Gas ell. Petroleum og strømmer
gennem Rørledningen i K.'s Bund; denne K.'s
store Fortrin er, at den er selvregulerende, kan
indstilles, til hvilken Temp. man ønsker, og
passer sig da selv. 1899 er konstrueret en ny
K.; den opvarmes ved Hjælp af de saakaldte
Termoforer. — Forskelligartede
Varmeapparater til spæde Børn har længe været opfundne,
men den egl. K. skriver sig først fra 1870'erne
og er angivet af Pariseraccoucheuren
<sp>Tarnier</sp>. Det er ved disse K. lykkedes at holde
mange for tidlig fødte og svagelig fødte Børn i
Live, som ellers vilde være gaaede til Grunde.
Paa moderne Fødeafdelinger, f. Eks.
Rigshospitalets, findes særlig indrettede Stuer med
konstant Varme- og Fugtighedsgrad til
Erstatning for de tidligere brugte K.
<i>(Lp. M.). J. P. H.</i>

<img>Fig. 1.</img>

<img>Fig. 2.</img>

<img>Fig. 3.</img>
</chapter>

<chapter name="Kuwa">
<b>Kuwa,</b> se <sp>Goa</sp>.
</chapter>

<chapter name="Kux">
<b>Kux</b> er i Norge Benævnelse paa de enkelte
Andele i Röros Værk. Iflg. L. 12. Septbr 1818
og Privilegier af s. D. var Værket inddelt i 172
Parter ell. K.; denne L. er imidlertid ophævet
ved L. 8. Juli 1908, og Værket er nu i alle
Henseender undergivet den alm. Lovgivning.
Betegnelsen K. er indfoøt fra gl tysk Bjergret.
<i>K. Ø.</i>
</chapter>
