forsk. Fysiognomi, og man har derefter skelnet
bestemte Hoved- og Undertyper af denne
Proces. <sp>Enten</sp> kan <sp>hele</sp> Æggets Blomme
kløves; denne Form betegnes som <sp>total</sp> Kløvning,
og i saa Tilfælde kan Kløvningskuglerne enten
være af samme Størrelse og Beskaffenhed
(<sp>regulær</sp> ell. <sp>ækval</sp> K., Fig. 1) ell. af forsk.
Størrelse og Beskaffenhed (<sp>inækval</sp> K.,
Illustr. se <sp>Foster</sp> S. 569); ved denne sidste Art
er Kløvningscellerne ofte tydelig specificerede
som Anlæg til bestemte Dele af Organismen i
meget tidlige Stadier. <sp>Ell.</sp> det er kun <sp>en Del</sp>
af Blommen, som kløves; dette betegnes som
<sp>partiel</sp> K., og i saa Fald kan det atter være
hele Overfladen, som fures (<sp>superficiel</sp> ell.
<sp>centrolecital</sp> K., Fig. 2) ell. kun et
mindre Omraade af denne (<sp>discoidal</sp> ell.
skiveformet K., Fig. 3).

Regulær K. findes kun hos nogle lavere
Dyreformer (Gopler o. a.); inækval K. findes hos
Pattedyr (undtagen Næbdyr), Padder, Snegle,
Muslinger, Orme o. a. Den superficielle Type
findes hos de allerfleste Leddyr, den discoidale
hos Fugle, Krybdyr, de fleste Fisk, Blæksprutter
og enkelte Krebsdyr. Som Resultat af den totale
Kløvning fremgaar hyppigst den
Embryonalform, som betegnes som <i>Blastula</i>; der kan dog
ogsaa dannes en <i>Morula</i> ɔ: en solid Cellemasse
uden Hulrum i det indre.
<i>(R. S. Bergh.) R. H. S.</i>

<img>Fig. 2. Superficiel Kløvning (af et Krebsdyræg); <i>bl</i> Blommemasse.</img>

<img>Fig. 3. Discoidal Kløvning (af et Benfiskæg).</img>
</chapter>

<chapter name="Kløvplade">
<b>Kløvplade</b> (<i>Berteroa</i> DC). Slægt af
Korsblomstrede, en- ell. fleraarige Urter med høj
og foroven stærkt grenet Stængel og hvidgraat
behaarede af Stjernehaar. De oftest hvide
Kronblade er kløvede. Skulpen er <sp>kort</sp>, elliptisk
ell. kredsrund, og Skillevæggen er <sp>bred</sp>. 5
Arter. <sp>Graa K.</sp> (<i>B. incana</i> [L.] DC.) har hvide
Blomster (i Maj—Aug.) og bliver indtil 50 cm
høj, den vokser ej sjælden i Danmark paa
Marker, indført med fremmed Frø, og forekommer
tillige i det sydlige Norge.
<i>A. M.</i>
</chapter>

<chapter name="Kløvsadel">
<b>Kløvsadel</b> (ogsaa blot <sp>Kløv</sp> ell. <sp>Kløve</sp>),
en Sadel, der er indrettet med Transport af
Gods paa Hesteryg for Øje. Byrden anbringes
tværs over Sadelen ell. ligelig fordelt paa begge
Sider. I nyere Dansk er Betegnelsen for en
saadan Sadel dog alm. Dragtsadel ell.
Tværsadel. <sp>Kloverede</sp> ell. Kløvered, hvad der
hører til en K.
<i>(C. G. B.). O. P.</i>
</chapter>

<chapter name="Kløvtræ">
<b>Kløvtræ</b> kaldes i Skovbruget den Vare,
bestemt til Gavnbrug, som dannes af Stammer
over c. 25 cm's Tykkelse; den stables
ligesom Kløvebrændet i »Rummeter«, men
Udkløvningen maa foretages langt omhyggeligere
og ofte ikke saa stærkt; endvidere er Stykkernes
Længde afhængig af den Brug, der skal gøres
af Veddet.
<i>C. V. P.</i>
</chapter>

<chapter name="km">
<b>km,</b> Forkortelse af <sp>Kilometer</sp>.
</chapter>

<chapter name="K. M. A.">
<b>K. M. A.,</b> Forkortelse af <sp>Kvindelige
Missions Arbejdere</sp>. En Forening med
Navnet K. M. A. oprettedes i Sthlm 1894, og efter
dens Forbillede blev der i 1900 oprettet en
dansk og i 1902 en norsk K. M. A., ɔ: »en
Forening, der ved Kvinders Arbejde for Kvinder
vilde virke for Ydre Mission«. Den danske
Forening i Kbhvn fik til Formand Frøken Emsy
Collet, som senere blev afløst af Baronesse Olga
Schaffalitzky. K. M. A. er intet selvstændigt
udsendende Missionsselskab med en egen
Missionsmark, men en Hjælpeforening for fl. inden- og
udenlandske Missionsselskaber. 1901 sendte den
Sygeplejersken Christiane Hammar til
Armenien, hvor hun blev Leder af et Børnehjem i
Mezreh. Virksomheden bl. armeniske Børn og
Kvinder er senere bleven fortsat og udvidet i
Tilslutning til det Missionsarbejde, der er
optaget af American Board og »Deutschen
Hülfsbund«. Da de amer. Missionærer maatte forlade
Armenien under Verdenskrigen, lykkedes det 2
af K. M. A.'s Udsendinge at holde Stand under
mange Farer og Lidelser og at redde adskillige
Hindrede Menneskeliv under Tyrkernes
barbariske Forsøg paa at udrydde det armeniske
Folk. Andre Udsendinge fra K. M. A. virker i
Syrien i »Østerlandsmissionen«'s Tjeneste, i
Algier i Miss Trotters Mission, i Indien bl.
Tamulerne i »Dansk Missionsselskab«'s Tjeneste
og bl. Bhilerne i Central-Indien i Samarbejde
med »Svensk Alliance Mission«. Endelig har
K. M. A. ogsaa virket bl. Børn og unge Kvinder
paa Skt Thomas. Fra 1903 har Foreningen haft
et Organ i »Bring Lys«, der udkommer med 9
Numre om Aaret, ligesom den ogsaa har udg.
en Mængde Traktater. (<sp>Litt</sp>.: »K. M. A.'s
Aarsberetninger«; »Bring Lys. K. M. A. 1900—1910«
[Kbhvn 1910]; »K. M. A. Smaaskr Nr 114: <sp>O.
Schaffalitzky</sp>, »Skildringer fra Syrien«;
