af Havneanlæggene. Medens det heldigste og
naturligste vilde have været, at
Havneudvidelsen, saaledes om det hidtil havde været
Tilfældet, sluttede sig til Kysten, maatte denne
nu gives Karakteren af en ud i Vandet
skydende Halvø med en Havbugt mellem den ny
Havn og Kysten. Det er let at se, at
Hovedulempen ved en saadan Ordning bliver
Forbindelsen med den øvrige Havn og Byen, idet
samtlige Vej- og Sporforbindelser løber
sammen i den smalle Forbindelse bag ved
Kalkbrænderihavnen (Fig. 1 og 2).

I 1915 blev Forslaget til Frihavnens
Udvidelse vedtaget, og de flg. Aar blev der, navnlig
fremskyndet af Opgangsperioden og den
dermed stærkt voksende Trafik under
Verdenskrigen, foretaget betydelige og kostbare Anlæg,
omfattende Kronløbsbassinet og de N. f. dette
liggende Anlæg. I Forbindelse hermed
lukkedes den tidligere østlige Indsejling til
Kalkbrænderihavnen, der (Fig. 2) nu har en
nordlig Indsejling.

Den stærke Efterspørgsel af Arealer,
liggende ved Kaj, bl. a. til industrielle Anlæg,
Skibsværfter m. m. vendte dog atter
Opmærksomheden mod S. I Bugten S. f.
Enghavebrygge, inden for Spærredæmningen, foretoges
betydelige Uddybnings- og Opfyldningsarbejder,
— bl. a. fylder alene Teglværkshavnen 18,4 ha
— hvorved indvandtes betydelige
Industriarealer (Fig. 3). Vanddybden ved disse er
5—7 m.

Det er, som man ser, navnlig i de sidste
halvt Hundrede Aar, at K. H. er vokset til at
blive en betydelig og fuldt ud moderne
indrettet Verdenshavn. I dette Tidsrum er
Maksimumsdybden vokset fra 6,3 til 9,5 m og den
samlede Bolværkslængde fra 11 til 32 km,
hvoraf henved en Trediedel tilhører private Ejere.
Alene i Tiaaret inden Verdenskrigen blev
Bolværkslængden forøget med c. 4,2 km og
Landarealet med c. 66 ha, hvortil kommer den af
K. H. for Kommunen udførte Opfyldning for
den ny Strandvej i Svanemøllebugten. Havnens
Udstrækning fra Indsejlingen ved Trekroner til
Slusen i Kalvebodstrand udgør 8,4 km, og
Afstanden mellem Havnens N.- og Sydgrænse er
c. 13 km. Det samlede Landareal udgør c. 150
ha, Vandarealet 1826 ha, medens Længden af
Jernbanespor tilsammen udgør c. 66 km, hvoraf
32 km i Frihavnen.

Medens K. H.'s samlede ordinære Udgifter
1895 var c. 679000 Kr, var de 1914 steget jævnt
til c. 1 Mill. Kr og var 1921 3760000 Kr. De
samlede aarlige Indtægter, hvori indgaar
Halvdelen af Nettoindtægten fra Frihavnen, der af
Frihavnsselskabet svares til Havnevæsenet (se
<sp>Frihavn</sp>), var 1895 c. 731000 Kr, 1914 c.
1580000 Kr og 1921 5560000 Kr. Vareafgiften, der
kun svares af Varer, indførte fra Udlandet,
var 1895 c. 365000 Kr, 1914 658000 Kr og 1921
1468000 Kr.

Antallet af aarlig indgaaende Fartøjer stiller
sig saaledes:
<table>
<td v2><td 2 c>Dampskibe<td 2 c>Sejlskibe<td 2 c>I alt
<td c>Antal<td c>Reg.-Tonn.<td c>Antal<td c>Reg.-Tonn.<td c>Antal<td c>Reg.-Tonn.
<td>1895<td r>3826<td r>1900000<td r>10716<td r>345000<td r>14542<td r>2245000
<td>1914<td r>11202<td r>4269000<td r>7985<td r>274000<td r>19187<td r>4543000
<td>1921<td r>12017<td r>3535000<td r>2308<td r>183000<td r>14325<td r>3718000
</table>

<img>Fig. 7. Strømregulerings- og Sluseanlæg i Kalvebodstrand.</img>
