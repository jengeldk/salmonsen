<chapter name="Kolin, Novij">
<b>Kolin</b> ['kålin], <sp>Novij</sp>, ogsaa <sp>Neu-K.</sp>,
<sp>Kollin</sp>, By i Böhmen, Hovedstad i
Regeringsdistrikt K. ved venstre Bred af Elben,
over hvilken der fører 2 Jernbroer, og ved
Jernbanelinierne Wien—Prag—Bodenbach og
Wien—Tetschen, har (1914) 17000 tschk. Indb.
Der findes et Slot, et Raadhus og Gymnasier.
K. har Sukkerfabrikker, mek. Værksteder,
Petroleumsraffinaderi o. a.
<i>G. Ht.</i>

K. (Neu K.) er bekendt p. Gr. a. det der
stedfundne Slag mellem Frederik II af Preussen
og Østerrigerne under Feltmarskal Daun 18.
Juni 1757. Efter Slaget ved Prag 6. Maj havde
Frederik II indesluttet Prins Karl af Lothringen
med 44000 Mand i Prag. Da Daun rykkede frem
til Undsætning, forenede Kongen sig med
Hertugen af Bevern's Korps og brød op mod Daun
med c. 34000 Mand. Daun havde med en Styrke
paa c. 54000 Mand indtaget en meget stærk
Stilling paa Højderne V. f. K., S. f. Vejen
K.-Planian, Front mod N.; Nadasdy's Korps
paa yderste højre Fløj. Skønt Frederik II
overraskedes ved at støde paa den østerr. Hær i
Slagorden, besluttede han dog at angribe. En
nærmere Rekognoscering af Stillingen gjorde
af Hensyn til dens frontale Styrke Kongen
betænkelig; imidlertid besluttede han sig dog til
Angreb paa den højre Fløj, som ikke syntes
støttet, skønt han for at udføre denne Manøvre
maatte foretage en Flankemarch lige foran den
fjendtlige Stilling. Kl. 1 Eftm. satte den preuss.
Hær sig i Bevægelse fra Planian i 2
Træfninger, venstre afmarcheret, og det var Planen, at
venstre Fløj, naar den var naaet tilstrækkelig
langt til Omfatning, skulde svinge ind, medens
den højre Fløj først maatte gribe ind efter
nærmere Ordre. Daun havde imidlertid
forstærket sin højre Fløj betydelig, hvilket var
undgaaet Kongens Opmærksomhed. Preusserne
under General Hülsen erobrede vel Krěchoř
og General Zieten kastede Nadasdy's Rytteri,
men den venstre Fløjs Indsvingning skete for
tidlig, den kom ikke til at omfatte, men til at
staa over for den stærke fjendtlige Front.
Preusserne gik energisk frem, men led uhyre Tab,
saa at 2. Træfning snart maatte sættes ind.
Endnu havde General Hülsen vel nogen
Fremgang, og Nadasdy's Rytteri kastedes for anden
Gang, men de stærkt sammenskudte preuss.
Tropper kunde ikke modstaa et fra den østerr.
højre Fløj udgaaende Rytterangreb med 68
Eskadroner. Det preuss. Fodfolk paa venstre
Fløj nedredes, fangedes ell. flygtede, og hermed
var Dagens Skæbne afgjort. Et Forsøg fra
østerr. Side paa med venstre Fløjs Rytteri at
falde Preusserne i Flanken under
Tilbagegangen strandede ved Hertugen af Bevern's
Modstand, ligesom Zieten for 3. Gang kastede
Nadasdy's Rytteri. Først Kl. 7 Aften rømmede
Hertugen Marken, dækket af Zieten, og gik
tilbage i nordlig Retning. Resultatet af Sejren
var Ophævelsen af Prags Belejring og
Böhmens Rømning. Preusserne mistede i Slaget
c. 14000 Mand, 45 Kanoner og 22 Faner.
Østerrigernes Tab udgjorde c. 8000 Mand og 5 Faner.
Til Minde om Sejren stiftedes
Maria-Theresia-Ordenen. Kampen var Frederik II's første
Nederlag, men dette fulgtes snart af Sejrene ved
Rosbach og Leuthen.
<i>(B. P. B.). E. C.</i>
</chapter>

<chapter name="Kolind">
<b>Kolind,</b> <sp>Sogn</sp>, Sogne- og Stationsby
(Ny-K.) i det østlige Nørrejylland, Djursland
(Sønder Herred, Randers Amt), c. 19 km VSV. f.
Grenaa og 6 km ØSØ. f. Jernbaneknudepunktet
Ryomgaard. Sognet omfatter 947 ha og har
(1921) 200 Gaarde og Huse med 851 Indb. I
Byen er der Kirke, Præstegaard, Bank, Hotel,
Forsamlingshus, Andelsmejeri, Bryggeri,
Markedsplads, Jernbanestation (paa
Randers—Grenaa-Banen), Postekspedition og
Telegrafstation m. m. I Kirkens Vaabenhus findes en
Runesten fra omkr. Aar 1000.
<i>M. S.</i>
</chapter>

<chapter name="Kolindsund">
<b>Kolindsund</b> (<sp>Djursø</sp>), det østlige
Nørrejylland, Djursland, Randers Amt, paa Grænsen
af Nørre og Sønder Herred, en frugtbar, med
Agre og Enge opfyldt Strækning, var tidligere
en c. 2200 ha stor Indsø, der havde Afløb til
Kattegat gennem den lille Grenaa, og som strakte
sig c. 20 km fra Ø. til V., medens dens største
Bredde kun var 3 km. Søens Tørlægning
begyndtes 1874, men var først sikret i Beg. af
1880'erne, efter at Aktieselskabet havde haft
fl. Uheld, bl. a. 1875 da den vestlige Dæmning
atter gennembrødes. K. ligger i den største af
de Lavninger, der gennemskærer Djursland,
den udtørrede Søbund ligger nogle Steder
henved 2 m under daglig Vande i Kattegat, og
Søen har i ældre Tid dannet et Sund — hvad
ogsaa Navnet tyder paa —, der fra Kattegat
har trængt ind mod V. og staaet i Forbindelse
med Randers Fjord (Grundfjord), saaledes at
Djurslands nordlige Del har været en Ø. Den
tidligere Søbund bestaar for en stor Del af
Kalk.
<i>H. W.</i>
</chapter>

<chapter name="Kolitz, Louis">
<b>Kolitz</b> ['ko.lets], <sp>Louis</sp>, tysk Slagmaler, f.
5. Apr. 1845 i Tilsit. K. blev Elev af Berlin-,
1864 af Düsseldorf-Akademiet (bl. a. under O.
Achenbach), deltog som Officer i Krigene 1866
og 1870 og blev 1879 Prof. og Direktør ved
Kassels Kunstskole. K., der ogsaa malede
Landskaber, Genrestykker og mange Portrætter,
vandt særlig Navn med sine effektfulde
Slagbilleder fra den fransk-tyske Krig: »Scene fra
Fægtningen ved Vendôme« og »Fransk
Infanterikolonne ved Metz« (begge i Berlins
Nationalgaleri), »Preussere ved Mars-la-Tour« (1873),
»Scene fra Slaget ved Gravelotte« (1875) og
hans populæreste Værk »Kronprins Friedrich
Wilhelm ved Wörth« (1888).
<i>A. Hk.</i>
</chapter>

<chapter name="Kolje">
<b>Kolje</b> (norsk), se <sp>Torsk</sp>.
</chapter>

<chapter name="Koljutshin-Bugten">
<b>Koljutshin-Bugten</b> [ka'l<sub>j</sub>ut∫<sub>i</sub>n-], Havbugt, som
fra Ishavet skærer sig ind paa Nordkysten af
den tshuktshiske Halvø (Berings-Halvøen) i
det nordøstlige Sibirien. Ved dens Munding
ligger Øen <sp>Koljutshin</sp>. Her havde
Nordenskjöld med Vega sit Vinterkvarter i
Vinteren 1878—79.
<i>M. V.</i>
</chapter>

<chapter name="Kolkothar">
<b>Kolkothar</b> [-'ta'r], <sp>Colehotar</sp>, se
<sp>Jerntveilte</sp>.
</chapter>

<chapter name="kollabere">
<b>kollabere</b> (lat.), falde sammen, benyttes i
Lægekunsten som Udtryk for en pludselig stærk
Aftagen af Kræfterne (<sp>Kollaps</sp>).
<i>J. P. H.</i>
</chapter>

<chapter name="Kollaboration">
<b>Kollaboration</b> (lat.), Samarbejde.
</chapter>

<chapter name="Kollaboratør">
<b>Kollaboratør</b> (af lat. <i>con</i> og <i>laborare</i>),
Medarbejder eller Medhjælper, navnlig Betegnelse
(Titel) for en lavere Gejstlig ell.
