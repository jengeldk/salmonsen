alle ydre Æresbevisninger, blev bl. a. Direktør
for Akademiet, Konferensraad,
Bygningsdirektør og Medlem af indflydelsesrige Komiteer,
men som Arkitekt fik han ikke udrettet meget.
Han konkurrerede uden Held til Thorvaldsen's
Museum, byggede nogle Skoler og Raadhuse, et
Cellefængsel og nogle Privatbygninger,
udvidede det store kgl. Bibliotek, ombyggede nogle
kgl. Palæer og det Holstein'ske Palæ i
Stormgade samt det kgl. Teater 1827, men hans
Hovedbetydning blev hans gavnlige
Embedsgerning.
<i>(E. S.). C. B-r.</i>
</chapter>

<chapter name="Koch, Johan Peter">
<b>Koch,</b> <sp>Johan Peter</sp>, dansk Officer,
Topograf og Grønlandsforsker, f. 15. Jan. 1870,
blev Sekondløjtnant i Fodfolket 1890,
Premierløjtnant s. A., Kaptajn 1907, Oberstløjtnant
1917. K. deltog 1900 i Carlsbergfondets
Ekspedition til Østgrønland, paa hvilken han
opmaalte og undersøgte den med Skibet berejste
Kyststrækning og 1903—04 i Generalstabens
Opmaalinger paa Islands Sydkyst, hvor
Naturforholdene er meget vanskelige. K. deltog
derefter som Topograf og Kartograf i
Danmark-Ekspeditionen til Grønlands Nordøstkyst
1906—08 under Ledelse af Mylius Erichsen. Med
glimrende Udholdenhed, Dristighed og Dygtighed
foretog han 1907 den store Slædeekspedition til
Grønlands nordligste Pynt, Kap Bridgman paa
c. 83 1/2° nordlig Bredde, og han fuldførte
derved Kortlægningen af Grønlands Kyster. 1908
foretog han sammen med Grønlænderen Tobias
en Slæderejse fra 10. til 26. Marts til
Eftersøgelse af Mylius Erichsen og hans
Kammerater, og han fremskaffede derved Vished for
deres sørgelige Skæbne og Endeligt. 1912—13
foretog han sin sidste arktiske Bedrift,
Vandringen tværs over Grønland med Overvintring
paa selve Indlandsisen. 1913 udgav han
»Gennem den hvide Ørken«, 1917 <i>Survey of
North-East-Greenland</i>. K., der 1917 fik milit.
Flyvercertifikat, er fra s. A. Leder af Hærens
Flyvertjeneste.
<i>(G. F. H.). Chr. Bl.</i>
</chapter>

<chapter name="Koch, Karl">
<b>Koch</b> [kåk], <sp>Karl</sp>, tysk Botaniker, f. 1809
i Weimar, d. 1879 som Prof. i Botanik i Berlin.
Han var væsentlig Systematiker og særlig kendt
for sine Studier af europ., asiatiske og
nordamerikanske Træer og Buske fra det ikke
tropiske Klima. Hans Hovedværk er:
»Dendrologie, Bäume, Sträucher und Halbsträucher,
welche in Mittel- und Nordeuropa kultiviert
werden« (1869).
<i>(V. A. P.). A. M.</i>
</chapter>

<chapter name="Koch. Max">
<b>Koch</b> [kåk], <sp>Max</sp>, tysk Literaturhistoriker,
f. i München 22. Decbr 1855, blev efter Studier
ved de første tyske Universiteter 1895 Prof. i
Breslau. Han har udfoldet en betydelig
videnskabelig Produktion, skrevet Karakteristikker
af Sturz og Grillparzer, udgivet »Schleswigsche
Literaturbriefe« (1878), skrevet en Biografi af
Richard Wagner (3 Bd, 1907—18), besørget
Udgivelsen bl. a. af Shakespeare's, Lessing's,
Lenau's, Arnim's, Chamisso's o. a. Klassikeres
Værker samt nybearbejdet Vilmar's
»Lebensbilder deutscher Dichter« (1885). I den ny Udg.
af Goedeke's »Grundriss« skyldes Bearbejdelsen
af Goethe- og Schillerliteraturen K.
<i>C. B-s.</i>
</chapter>

<chapter name="Koch, Nils Fabian Helge v.">
<b>Koch</b> [kåk], <sp>Nils Fabian Helge v.</sp>, sv.
Matematiker, f. i Sthlm 1870. K. ansattes 1902
som Docent ved Sthlm's Högskola, blev 1905
Prof. ved den tekn. Højskole og knyttedes
endelig igen 1911 som Prof. til Sthlm's Högskola.
Hans betydeligste videnskabelige Arbejde falder
inden for de uendelige Determinanters Teori,
mellem hvis Dyrkere han indtager en meget
fremragende Plads; i <i>Acta math.</i> 15 (1891) har
han anvendt denne Teori til Integration af
lineære Differentialligninger. Han har i
Tilslutning til Mittag Leffler beskæftiget sig med
Fremstillingen af en eentydig monogen
Funktion, og i <i>Acta math.</i> 24 (1910) har han givet
en tilnærmet Værdi for Antallet af Primtal
mellem to givne Grænser, der var nøjagtigere
end nogen tidligere fundet. Hans Afhandlinger
findes foruden i <i>Acta math.</i> overvejende i det
af Vetenskapsakad. udgivne Arkiv f. Math.,
Astron. og Fys.
<i>Chr. C.</i>
</chapter>

<chapter name="Koch, Otto Valdemar">
<b>Koch,</b> <sp>Otto Valdemar</sp>, dansk Arkitekt,
f. 20. Oktbr 1852 i Sønder-Kirkeby paa Falster,
d. 24. Febr 1902. Efter at have været i
Møllebyggerlære og Tømrerlære, gennemgik han
Kunstakademiet, hvis lille Guldmedaille han
vandt 1884. K. foretog forsk. Studierejser i
Udlandet, vandt Præmier i fl. store
Konkurrencer og studerede indgaaende Danmarks gl.
Bygningskunst; en Rk. udmærkede
Opmaalinger og Tegninger samt fl. større litterære
Arbejder bærer Vidne herom, f. Eks. »Kirkerne i
Nørre Salling Herred« (1893). K. beskæftigede
sig meget med Tegninger til Møbler og
dekorative Arbejder; af hans Bygninger kan
nævnes en Række Privathuse (Upsalagade 18 og
20), forsk. Kommuneskoler i Kbhvn's Omegn,
Kirken i Utterslev (1895), Zions-Kirken (1896),
Lukas-Kirken (1897), Kristkirken (1899), alle i
og ved Kbhvn, samt Danmarks Bygning paa
Udstillingen i Paris 1900. K., der var
Borgerrepræsentant 1891—97, var en varm Talsmand
for, at Nyrop's Projekt til det ny Raadhus blev
benyttet, og arbejdede meget for at forbedre
den kbhvn'ske Byggemaade. Han var Medlem
af Bygningskommissionen 1893—1901, og i en
Aarrække Medlem af det særlige Kirkesyn for
Bornholm. Fra 1900 og indtil sin Død var K.
Formand for Akademisk Arkitektforening.
<i>C. B-r.</i>
</chapter>

<chapter name="Koch, Peter Christian">
<b>Koch,</b> <sp>Peter Christian</sp>, slesvigsk
Redaktør, f. i Tiset ved Gram 19. Febr 1807, d. i
Kbhvn 2. Novbr 1880, var en Smedesøn og kom
som 13 Aars Dreng i Købmandslære i
Haderslev. I sit Hjem havde han ingen Skolegang haft,
men han var en ejendommelig begavet Natur,
let bevægelig og paavirkelig, med stærk religiøs
Følelse og alsidige Interesser. I Købstaden lærte
han sig selv at læse og skrive Dansk og Tysk,
og hans Læsning blev meget omfattende, om
end lidet grundig. 1836 begyndte han en
selvstændig Forretning i Haderslev og kom snart
efter paa den Tanke at udgive et belærende og
underholdende Ugeblad for Menigmand. De to
Ordførere for Danskheden i Sønderjylland, C.
Flor og C. Paulsen i Kiel, traadte i Forbindelse
med ham og bestemte ham til ogsaa at give
Bladet en dansk-folkelig Retning. De to Mænd
opnaaede gennem Prins Christian et
Privilegium for K., og 15. Juni 1838 udkom første
Nummer af det danske Ugeblad »Dannevirke« i
Haderslev. Udgiveren betegnede som Bladets
Opgave: Modersmaalets Forsvar og Folkets
Oplysning. Flor og Paulsen blev dets faste
