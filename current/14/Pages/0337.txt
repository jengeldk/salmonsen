at faa Reaktionen frem), fordi K. selv
omdanner Næringsvædskens Nitrater til Nitriter
(Reaktionen benævnes ofte
<sp>Kolerarødtreaktion</sp> og er lig den sædvanlige Indolreaktion).
K. taaler ikke Indtørring, gaar let til Grunde i
Mavens Saltsyre. Den holder sig ofte
maanedsvis levende i Flodvand og i fugtig Jord. Den
indeholder et ret kraftigt virkende Giftstof
(Endotoxin), der kan opsuges fra Tarmen og
forgifter. Tillige kan den omdanne Stoffer i
Tarmindholdet til giftige Substanser. Bl. a.
reduceres som omtalt Nitrater til Nitriter, der
virker giftigt. Identificering af K. sker bedst
ved serologiske Prøver: Agglutininer (s. d.)
og Bakteriolyse (s. d.) (det saakaldte
<sp>Pfeifferske</sp> Fænomen). Under Epidemier findes K.
ikke sjældent i Tarmindholdet hos ganske sunde
»Bacilbærere«, der dog kun plejer at huse K.
i faa Dage. Saadanne Bacilbærere kan selv blive
syge, særlig hvis de foretager sig Udskejelser
i Retning af Mad ell. Drikke. I den nyeste Tid
har man præventivt vaccineret i ret stor Stil
mod Kolera ved Indsprøjtning under Huden
af dræbt Kolerakultur. Serumbehandling af de
Syge har været benyttet, men synes kun at give
ret tvivlsomme Resultater.
<i>O. T.</i>
</chapter>

<chapter name="Koleraflue">
<b>Koleraflue,</b> populær Betegnelse for nogle
meget smaa Insekter hørende til
Blæreføddernes Familie, særlig til Slægten <sp>Thrips</sp>; de
kan navnlig i varme Somre optræde ret
pludselig og i overordentlig stort Antal; p. Gr. a.
den ulidelige Kløe, der fremkommer ved disse
næsten usynlige Smaaskabningers
Omkringkryben i Ansigt og paa Hovedbunden, kan de,
skønt fuldkomment uskadelige, undertiden blive
ret besværlige og ubehagelige Gæster.
<i>C. W-L.</i>
</chapter>

<chapter name="Kolerine">
<b>Kolerine.</b> Med dette Navn benævnes den
akutte Tarmkatarr ell. Mave-Tarmkatarr, naar
de optræder paa en særlig voldsom Maade. K.
har saaledes ikke en selvstændig Ætiologi,
men de samme skadelige Aarsager, som kan
foraarsage Enteritis, kan ogsaa give K.

Hyppigst skyldes K. Infektion med
sygdomsvækkende Rakterier f. Eks. fatogene
Colibaciller. Man kan derfor ofte se den optræde
epidemisk.

K. kan optræde paa enhver Aarstid, men er
hyppigst i de varmeste Sommermaaneder, især
i Aug. Symptomerne er stærke Opkastninger,
ustandselig Diarré af vandig Beskaffenhed, saa
at Udtømmelserne ganske ligner dem ved den
asiatiske Kolera. Der er forholdsvis faa
Smerter i Underlivet, men stærk Tørst, Aftagen
ell. fuldstændigt Ophør af Urinafsondringen, og
p. Gr. a. alt dette en hurtig Udtømmelse af
Kræfterne, ikke sjælden Kramper, især
Læggekramper, ganske som ved Kolera, og ofte en
ikke ubetydelig Feber. K. kan i Løbet af faa
Dage ell. endog faa Timer medføre Døden.
Sygdommen er i det hele farlig for i Forvejen
svækkede Individer, saaledes gamle Folk, men
den største Dødelighed udviser den spæde
Barnealder, og Børn dør ofte i Hobetal af K.
Sygdomsbilledet kan være det ved den
asiatiske Kolera saa ligt, at man ikke kan skelne
disse to Sygdomme. I saadanne Tilfælde
benævnes K. for <i>Cholera nostras</i> i Modsætning
til <i>Cholera asiatica</i>. Opdagelsen af Koleraens
Mikrob har imidlertid gjort dette muligt. K.'s
Opstaaen befordres ved rigelig Nydelse af
Frugt, Øl, Mælk, især naar disse
Næringsmidler er i fordærvet Tilstand. Aarsagen til
Opstaaen af Epidemier af K. hos spæde Børn
er ikke sikkert oplyst. Man har ment, at
Mælkens Kvalitet har den største Betydning. Denne
kan dog ikke være en afgørende Faktor. I
Krigsaarene, hvor Københavns Forsyning med
god Mælk var mangelfuld p. Gr. a. svigtende
Transportforhold, har der dog ikke været
Epidemi af K. Hovedvægten maa lægges paa
Hygiejnen i Hjemmet. Mangelfuld Renholdelse
af Patteflaskerne, utilstrækkelig Kogning ell.
uhensigtsmæssig Opbevaring af Mælken har
ofte Skylden, og Børn, som opflaskes, angribes
ogsaa langt, hyppigere end Børn, som faar
Bryst; derfor er ogsaa Afvænning en farlig
Ting at foretage paa en Tid, hvor der
hersker megen K. Nutidens Anvendelse af kogt
Mælk, specielt af Soxhlet's Apparat er vigtige
Midler til at forhindre Udviklingen hos Børn
af K. Behandlingen af Sygdommen kommer
væsentlig til at bestaa i Anvendelsen af Diæt (hos
spæde Børn kortere ell. længere Tids
Vanddiæt), stimulerende og inciterende Midler som
Kamfer, Æter, Vin, i Forbindelse med varme
Rade, streng Diæt, hvortil ligesom ved
Koleraen kommer Saltvandsinfusioner ɔ:
Indsprøjtninger under Huden, i Blodaarerne ell. ogsaa
i Tarmen af varmt, udkogt Vand med
Tilsætning af en ringe Mængde Kogsalt og Natron.
Hermed tilskyndes den allerede stærkt sunkne
Hjertevirksomhed til fortsat Funktion.
<i>(A. F.) H. I. B.</i>
</chapter>

<chapter name="Kolering">
<b>Kolering,</b> se <sp>filtrere</sp>.
</chapter>

<chapter name="kolerisk">
<b>kolerisk</b> kaldes et af de fire, allerede i
Oldtiden opstillede Temperamenter (s. d.).
Psykologerne kan nu ikke blive enige om, hvad
der skal forstaas ved Temperamenter, og
hvorved disse adskiller sig fra hinanden,
tilsyneladende fordi den klassiske Definition under
ingen Omstændigheder lader sig fastholde. Men
en Kendsgerning er det, at Mennesker som
oftest fra den spæde Barndom viser sig meget
forsk. i Henseende til den Hurtighed og
Styrke, hvormed givne Paavirkninger besvares med
bestemte Følelser, og ligeledes om disse
Følelser fortrinsvis er Lyst ell. Ulyst. I de klassiske
Beskrivelser af Temperamenterne er det netop
disse Differencer, der især fremhæves, og der
er derfor ingen Grund til at give
»Temperament« nogen anden Bet. end den, der faktisk
tilsigtedes, omend mangelfuldt udtryktes, i den
gl. Lære. Lader man saaledes
Temperamentslæren endnu have Gyldighed som en Lære om
de fundamentale Differenser i
Følelsesreaktioner, bliver k. at betegne som det opfarende
ell. opbrusende Temperament, karakteriseret
ved, at den givne Paavirkning forholdsvis
hurtigt fremkalder stærke Følelser, som oftest med
Præg af Ulyst.
<i>Alfr. L.</i>
</chapter>

<chapter name="Kolesterin">
<b>Kolesterin,</b> se <sp>Cholesterin</sp>.
</chapter>

<chapter name="Kolettis, Joannis">
<b>Kolettis,</b> <sp>Joannis</sp>, gr. Statsmand, f. 1788
nær ved Janina i Albanien, d. 12. Septbr 1847 i
Athen. Han var af wlachisk Ryrd, studerede
Lægevidenskab i Bologna og blev 1810 Dr.
med., var derefter Livlæge hos Ali Pasha og
