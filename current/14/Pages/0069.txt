udenlandske Forbindelser og Farten paa Kolonierne
standsedes, Skibsfarten paa Provinsbyerne og
Norge gik ned til noget forsvindende mod før;
Havnen laa tom hen og de store Handelshuse
ruineredes. Som K. i Medgangens Tid havde
draget større Fordele deraf end det øvrige
Land, ramte Ulykken nu særlig denne By, og
den var lange Tider om at rejse sig paa ny.
Værdien af Stadens Indførsel udenlands fra var
i 1760'erne opgjort til c. 4 Mill. D. C. aarlig,
1804 til 16 1/2 og 1810 til 3; disse Tal giver en
Forestilling om Forholdenes Omskiften.

Efter Fredsslutningen søgtes vel den
tidligere Virksomhed optaget igen, men uden Held,
nu da England og de andre Søfartsnationer
havde taget den oversøiske Fart op igen; kun
hvor Loven endnu forbeholdt K. visse
Forrettigheder — Vestindien og Bilandene — havde
Forbindelsen endnu nogen Bet. Efter
Adskillelsen fra Norge svandt Handelen paa dette
Land stærkt ind, og selv Handelen paa
Provinsbyerne gled i stort Omfang over paa
Hamburgs og Lübecks Hænder; bl. a. bidrog
Øresundstolden hertil, idet oversøiske Varer ofte
kunde sælges billigere, naar de over Hamburg
bragtes til Lands, end naar de skulde købes i
K. Dette Forhold søgtes i 40'erne og 50'erne
afhjulpet paa forsk. Maade, og 1857 faldt
Øresundstolden bort. Overhovedet betegner Tiden
omkr. 1850 et nyt Vendepunkt for K. som
Handelsby. Den voksende nationale
Modsætning over for Tyskland og Treaarskrigen
nærmede Provinsen til K. og frigjorde den for
Hamburg, som desuden Krisen 1847 havde
ramt haardt. Den første Jernbane
(K.—Roskilde) var aabnet 1847 og forlængedes 1856 til
Korsør; men særlig Handelens Frigivelse ved
Næringsloven af 1857 kom K.'s Handel til Gode.

Til Belysning af K.'s senere Udvikling som
Handelsby kan samles en Række statistiske
Data for Tidsrummet fra midt i forrige Aarh.
til Nutiden. Iflg. forsk. Folketællinger
<sp>beskæftigedes under Handel</sp> m. v.:
<table>
<td 2><td>1850<td>1880<td>1901<td>1916
<td v2>Alm. Varehandel {<td>Hp.<td r>2800<td r>6900<td r>11300<td r>13200
<td>Mh.<td r>2500<td r>7000<td r>19000<td r>28600
<td v2>Pengevæsen,<br>Forsikring,<br>Mæglere m. v.{<td>Hp.<td r>70<td r>450<td r>850<td r>1100
<td>Mh.<td r>25<td r>100<td r>2300<td r>6100
<td v2>Gæstgiveri {<td>Hp.<td r>800<td r>1700<td r>2500<td r>2600
<td>Mh.<td r>1000<td r>2200<td r>4000<td r>5800
<td v2>Vognmænd o. l. {<td>Hp.<td r>80<td r>450<td r>650<td r>700
<td>Mh.<td r>200<td r>700<td r>2700<td r>4000
<td v2>I alt Handel {<td> Hp.<td r>3750<td r>9500<td r>15300<td r>17600
<td>Mh.<td r>3725<td r>10000<td r>28000<td r>44500
<td 2 r>I alt<td r>7475<td r>19500<td r>43300<td r>62100
<td 2 r>pr 1000 af Befolkningen<td c>5,79<td c>8,34<td c>9,01<td c>9,75
</table>
Hp. = Hovedpersoner, Mh. = Medhjælpere.

Tallene karakteriserer i fl. Henseender
Udviklingen. De viser, at Handelens Bet. som
Erhverv i K. har været i stærk Fremgang; i
mindre Grad gælder dette dog Forretningernes
Antal (Hovedpersonerne) end det samlede
Personales Størrelse; i alm. Varehandel er Antal
Hovedpersoner fra 1880—1916 blevet 2 Gange,
Antal Medhjælpere blevet 4 Gange saa stort.
Stormagasinernes Opstaaen ligger inden for
denne Periode, og de har i Manufaktur- og
Konfektionsbranchen erobret en meget stor Del
af Detailhandelen (Akts. Vett & Wessel, der
ejer Magasin du Nord, Akts. A. C. Illum,
Messen, Akts. Crome & Goldschmidt, Akts. A.
Fonnesbech er med deres Hovedudsalg og Filialer
de største Magasiner for Manufaktur- og
Beklædningsvarer); hertil kommer mange
betydelige Specialforretninger i Silke-. Klæde- og
Konfektionsvarer, hvide Varer o. s. v. I den
øvrige Butikshandel har Stordriften ikke trængt
sig saa stærkt frem; store Forretninger er der
dog i Bog- og Kunsthandelen, Skotøjs-,
Galanteribranchen o. s. v. I Engroshandelen findes
en Række betydende Firmaer i mange
Brancher (Manufaktur, Kolonial, Olie og Kemikalier,
Isenkram, isl. Produkter, Korte- og
Galanterivarer m. v.). Engroshandelen med disse Varer
ligger ganske overvejende hos kbhvn'ske
Handelshuse; derimod er f. Eks. Korn- og
Foderstofler, Trælast, Kul, Mejeri- og
Slagteriprodukter mere ligelig fordelt mellem kbhvn'ske
Firmaer og Provinsen. Af særlig Karakter er en
Række Handelshuse, der væsentlig driver
Transithandel ell. ren udenlandsk Handel. Langt
det betydeligste er Østasiatisk Kompagni,
stiftet 1897, der foruden Handel driver
Rederivirksomhed og mangeartet Industrivirksomhed.
Under Krigen opstod der en Række
Kompagnier, Eksport- og Importfirmaer m. v., hvis
Eksistens som Regel har vist sig at bero paa
Krigsforholdene.

<sp>Antallet af Forretninger</sp> i de
forskellige Handelsbrancher er ikke statistisk
opgjort, men Folketællingerne giver i Antallet af
selvstændige Handlende (Hovedpersoner) en
Vejledning i saa Henseende:

<table>
<td><td r>1850<td r>1880<td r>1901<td r>1916
<td>Grosserere, Købmænd<td r>280<td r>1824<td r>1757<td r>2247
<td>Apotekere<td r>12<td r>19<td r>46<td r>77
<td>Manufakturhandlere m. v.<td r>352<td r>501<td r>915<td r>1364
<td>Isenkram- og Galanterih.<td r>97<td r>111<td r>192<td r>215
<td>Møbelh., Marskandisere<td r>72<td r>273<td r>296<td r>347
<td>Bogh., Papirhdl.<td r>68<td r>151<td r>310<td r>393
<td>Urtekram, Materialhdl.<td r>328<td r>399<td r>787<td r>737
<td>Vinhandel<td r>56<td r>85<td r>140<td r>133
<td>Ølhandel<td r>—<td r>138<td r>236<td r>158
<td>Cigar- og Tobakshdl.<td r>—<td r>72<td r>397<td r>678
<td>Mel- og Grynh.<td r>135<td r>49<td r>73<td r>69
<td>Frugt- og Vildthdl.<td r>33<td r>48<td r>103<td r>203
<td>Fiskehandel<td r>—<td r>35<td r>207<td r>354
<td>Brødhandel<td v4 r>} 898<td v4 r>2618 {<td r>281<td r>345
<td>Blomster- og Grønth.<td r>559<td r>583
<td>Spækhøkere<td r>430<td r>593
<td>Høkere, Detailhdl.<td r>2720<td r>2064
<td>Anden Handel<td r>469<td r>567<td r>1851<td r>2040
</table>

Selv om der maa regnes med nogen
Uensartethed ved de forsk. Opgørelser, viser
Tallene dog en Række Forskydninger, der har
fundet Sted i Detailhandelen. I de gl. Brancher:
Manufaktur, Urtekram og Isenkram er der
jævn Fremgang i Forretningernes Antal, i
Boghandel og Tobakshandel en langt stærkere
Tilvækst. Handel, der tidligere kun har været
Torvehandel ell. omløbende Handel, bliver egl.
Butikshandel (Fisk, Grønsager), og med Byens

