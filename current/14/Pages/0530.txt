Antal andre enlige Former (Bægerkoraller)
hørende til forsk. Afdelinger af
Stjernekorallerne; af Ægget fremkommer her smaa Koraller,
der kun formerer sig ved Tværdeling, saa der
kan dannes en Stabel af Individer lignende
Strobilaformen hos Vandmanden; de enkelte
Individer river sig løs og bliver til de enlige
Former, der som hos <i>Fungia</i> kan ligge løst paa
Havbunden bundne til den ved deres Vægt, de
formerer sig atter ved Æg. Søanemonerne kan
derimod alm. formere sig ved Deling, baade
Tvær- og Længdedeling. Enlige Former
(Søanemoner, Paddehatkoraller) kan være meget
store, medens de enkelte Individer i Kolonien
hyppigst er smaa; det fælles Skelet vokser
stærkt i Omfang, og Mellemrummene mellem de
enkelte Individer udfyldes; efterhaanden som
Kolonien vokser, uddør Dyrene paa de
nederste Dele, hvor Kalkmassen da blottes. K. lever
udelukkende i Havet, Føden er Havdyr af
passende Størrelse, ofte større end Legemet selv;
de lammes af Neldecellerne og nedsvælges, de
ufordøjelige Dele udstødes gennem Munden.

Bortset fra de uddøde <i>Tetracorallia</i> inddeles
K. i 2 Afdelinger: <i>Alcyonaria</i> ell. <i>Octactinia</i>
og <i>Polyactinia</i> (<i>Hexactinia</i>). Til de førstnævnte
hører Ædelkoraller, Hornkoraller, Ledkoraller,
Orgelkoraller, <i>Helioporida</i>, og af Former,
repræsenterede hos os, Søfjer og Søkorke
(Dødningehaand). Til <i>Polyactinia</i> med trinde, udelte
Arme hører de 2 beslægtede Grupper
Søanemoner og Stjernekoraller samt Sortkorallerne.
Stjernekorallerne (<i>Madreporacea</i>) er som nævnt
næsten alle Kolonidyr. Kolonien er af meget
forsk. Form, hyppigt er de træformigt
forgrenede, i andre Tilfælde er de knold-, søjle- ell.
skaalformede, ell. de kan danne foldede Plader,
der former sig efter Underlaget. Knopskydning
er den alm. Formeringsform hos de træformigt
forgrenede og de søjleformede K., og Bægrene
er da hyppigst tydeligt adskilt (<i>Madrepora</i>,
<i>Oculina</i>); Bægrene er ligeledes adskilte hos
mange bæger- og pladeformede K. (<i>Turbinaria</i>,
<i>Galaxea</i>). Tværdeling findes almindeligst hos de
klumpformede K. (<i>Astræa</i> o. a.), her er
Naboindividerne hyppigst sammenvoksede, saa der
kun er en enkelt Kalkvæg imellem dem, eller
Individerne kan være ganske ufuldkomment
adskilt, som ovenfor beskrevet (<i>Mæandrina</i>). Af
enlige Former kan foruden de ovf. omtalte
nævnes Viftekorallerne (<i>Flabellum</i>).

K. har alle Dage haft stor geol. Bet., og
mægtige Kalkbygninger er opført af dem, de
saakaldte Koralrev; dog er her ogsaa andre
Organismer virksomme, især Polypdyr
(<i>Hgdrocorallia</i>) og Kalkalger. Ogsaa Bakterier har stor
Bet., visse Former besidder Evne til at
udskille Kalciumkarbonat af Havvandet; ogsaa
denne Virksomhed er stærkest i den tropiske
Zone. K. er udbredt over alle Have, men i
dybere Vandlag findes de mere spredt og derfor
uden Bet. som Revbyggere, til Gengæld er det
i det stille Dyb ofte skønne, fint byggede
Former; i koldere Have findes de næsten
udelukkende i større Dybde og da ofte i større
Masser, især Hornkoraller og enkelte
Stjernekoraller, saaledes »Søtræernes« Bælte ved
Norges Vestkyst og i nogle af Fjordene, især
Trondhjemsfjord; af Stjernekoraller findes her den
grenede <i>Oculina prolifera</i> og nogle enlige
Bægerkoraller. Hos os findes kun enkelte
8-armede K.: Søljer (<i>Pennatula</i>, <i>Virgularia</i>) og
Dødningehaand (<i>Alcyonium</i>). De egl.
revbyggende Stjernekoraller er meget fordringsfulde Dyr,
de kræver for det første rent, klart og salt
Vand, ud for Flodmundinger mangler de, selv
om de paagældende Floder som ved det røde
Hav kun fører Vand en ringe Del af Aaret, og
i slamholdigt Vand bliver de kummerligt
udviklede med smaa, tætsiddende Polypper, bedst
trives de i Brændingen og kan taale den
voldsomste Sø; her findes især de klumpformede
og de pladeformigt udbredte K., medens de
mere fintbyggede trives bedst paa beskyttede
Steder i Revet og i Lagunen, ja ofte har

<img>Fig. 4. Stjernekoral (<i>Astræoides calicularis</i>).</img>

<img>Fig. 5.
Gren
af
<i>Oculina</i>.</img>

<img>Fig. 6.
<i>Astræa pectinata</i>.</img>

<img>Fig. 7. <i>Mæandrina arabica</i>.</img>
