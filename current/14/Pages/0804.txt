kendt Infektionsstofs Indvirkning) angriber et
enkelt Dyr i en Besætning og kun
undtagelsesvis breder sig stærkere i samme. Sygdommen
viser sig ved Appetitløshed, Feber, Aandenød,
hvæsende Aandedræt, ledsaget af vedholdende,
tør. smertefuld Hoste, under hvilken der efter
et Par Dages Forløb ophostes store Membraner,
som undertiden danner en ret fuldstændig
Afstøbning af store Partier af Luftrøret og dets
Forgreninger. Lidelsen er i Reglen af godartet
Forløb.

Men der optræder ogsaa hos Kvæget en hel
anden Sygdom, som i fl. Henseender ligner den
saakaldte ondartede Katarralfeber, men i
Danmark gaar under Navn af K. Den angriber
oftest Dyr, hvis Modstandsevne i Forvejen er
svækket, og ses saaledes jævnlig mellem
Lødekøer og nykælvede Køer i Kreaturhandlernes
Stalde. Sygdommen ytrer sig ved
Appetitløshed, betydelig Mathed, stærk Feber, hyppigt
Aandedræt, Taareflaad, purulent (materieagtigt)
Flaad fra Næsen, paa hvis Slimhinde der meget
snart viser sig tynde, hvidlige Belægninger, som
lidt efter lidt breder sig i Omfang og Tykkelse.
I de lettere, godartede Tilfælde løsnes
Membranerne efter faa Dages Forløb og fjernes
med Næseflaadet. Feberen tager af,
Velbefindendet vender tilbage. Men meget ofte
forværrer Tilstanden sig. Næsegangene forsnævres p.
Gr. a. Betændelsen i Slimhinden og de paa
denne aflejrede Krupmembraner. Aandedrættet
bliver hvæsende ell. snorkende. Den krupøse
Betændelse breder sig gennem Luftrøret helt
ned i Lungerne, i hvilke der udvikler sig større
og mindre Fortætninger (Bronko-Pneumoni),
ofte med saa stærkt Emfysem, at dette breder
sig gennem Brystindgangen udvendig paa
Kroppen. Der indfinder sig meget alm. en
haardnakket, stinkende Diarré, og nykælvede Køer
angribes hyppig af en ondartet (septisk)
Børbetændelse, der kun alt for ofte ender Dyrets
Liv. Sygdommens <sp>Aarsagsforhold</sp> er
foreløbig ikke nærmere kendte, men der er
ingen Tvivl om, at Lidelsen er af infektiøs
Natur. Smitsomheden er imidlertid langtfra altid
lige udtalt. I visse Aar er Sygdommen meget
mere ondartet, breder sig stærkere og tager
oftere Udgang i Døden end i andre.
<sp>Behandlingen</sp> er symptomatisk. Ved Siden af
feberstillende Midler anvendes Indaanding af varme
Vanddampe med ell. uden Tilsætning af
flygtige, antiseptiske Stoffer. Diarreen søges
bekæmpet med stoppende Midler, og Børbetændelsen
med antiseptiske Udskylninger.
<i>(G. S.). F. N.</i>
</chapter>

<chapter name="Krupa">
<b>Krupa,</b> lille By i Bosnien, Jugoslavien,
ligger ved Unna. Fæstningen K. tilhørte tidligere
Rhodeserridderne, derpaa Greven af Zrinyi;
1565 erobredes den af Tyrkerne.
<i>G. Ht.</i>
</chapter>

<chapter name="Krupanj">
<b>Krupanj,</b> lille By i Jugoslavien, omtr. midt
mellem Belgrad og Sarajevo. Egnen om K. er
rig paa sølvholdige Antimon- og Blymalme.
<i>G. Ht.</i>
</chapter>

<chapter name="Krupp, Alfred">
<b>Krupp</b> [krop], <sp>Alfred</sp>, tysk
Industridrivende, f. 26. Apr. 1812 i Essen, d. smst. 14. Juli
1887, fra 1848 Eneindehaver af den af hans
Fader, <sp>Friedr. K.</sp> (1787—1826) i 1811
oprettede Støbestaalsfabrik, som han udviklede til
Verdens betydeligste Fabrik i sin Art. Firmaet
blev overtaget og udvidet af hans Søn, <sp>Fried.
Alfred K.</sp> (1854—1902), Medlem af det preuss.
Herrehus og af Statsraadet, fra 1893—98 tillige
af Rigsdagen. Arving blev Friedr. Alfred's
ældste Datter,
<sp>Berta K.</sp>,
f. 29. Marts
1886, i 1906
gift med kgl.
preuss.
Legationsraad, <i>Dr.
jur.</i> Gustav v.
Bohlen und
Halbach, der
antog Navnet
K. von
Bohlen und
Halbach.

I de første
Decennier
efter
Grundlæggelsen foregik
Udviklingen af
den Krupp'ske
Støbestaalsfabrik meget langsomt. Først i
Halvtredserne begyndte Fabrikken at tage Opsving.
1851 udstillede K. i London de største hidtil
kendte Støbestykker af Staal, deriblandt en
Blok af Digelstaal — K.'s Specialitet — paa
2250 kg. 1853 paabegyndtes Fremstillingen af
sømløse Jernbanebandager af Støbestaal, der i
Aarenes Løb blev en af K.'s vigtigste Artikler,
og som allerede i Slutn. af Halvtredserne havde
givet Fabrikken en saadan Fremgang, at K.
kunde kaste sig over Kanonfabrikationen og
dermed var inde paa det Omraade, som i første
Rk. skabte Grundlaget for K.'s senere
Verdensry. 1861 igangsattes den 50 t Damphammer
»Fritz«, paa det Tidspunkt Verdens største
Hammer. S. A. indførte K. som den første paa
Kontinentet Bessemermetoden. Egne Jernværker,
Malmlejer og Kulminer blev erhvervede. 1867
udstilledes i Paris en Blok af Digelstaal paa
40000 kg og en Bagladekanon paa 50000 kg; i
Wien 1873 var Blokken vokset til 52500 kg.
1871 blev det første Martinværk oprettet. 1876
udstilledes i Philadelphia en 35 1/2 cm's
Bagladekanon paa 57500 kg. 1886 blev Staalværket
Annen, tidligere F. Asthöwer & Co., overtaget.
Da K. døde, beskæftigede de Krupp'ske Værker
c. 20000 Arbejdere og Funktionærer, deraf
13000 ved Støbestaalsfabrikken.

Under F. A. K. udviklede Værkerne sig
hurtigt videre. 1890 blev Panservalseværket
grundlagt, 1893 fulgte Erhvervelsen af Grusonwerk i
Hamburg og 1902 Købet af Germaniaværftet i
Kiel. Allerede 1895 havde K. leveret over 30000
Kanoner af alle Arter til 34 Stater. F. A. K.'s
Hovedgerning var dog Oprettelsen af et stort
moderne Jern- og Staalværk i Rheinhausen ved
Nedrerhinen, »Friedrich-Alfred-Hutte«, hvis
Bygning blev paabegyndt 1896. Ved F. A. K.'s
Død talte Essen-Fabrikken med tilhørende
Værker c. 42000 Arbejdere og Funktionærer.
Samtidig gik Værkerne over i hans ældste
Datter, Berta's, Besiddelse og blev efter den

<img>A. Krupp.</img>
