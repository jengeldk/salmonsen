angaar, saavel som i mange andre Henseender
som en Mellemform mellem <i>Entomostraca</i> og
<i>Malacostraca</i>. De 8 Par Brystfødder (Fig. 7)
har samme Bygning og ligner Fyllopodernes
Bladfødder, hvad den gælleformede Eksopodit
og det store Epipodialvedhæng angaar;
Endopoditten er derimod lang, smal og 5-leddet. De
6 Par Bagkropsfødder er typiske Spaltefødder
og er Svømmeorganer.

Hos Malakostrakerne træffes 8 Par
Brystfødder og 6 Par Bagkropsfødder. Idet et forsk.
Antal Brystsegmenter smelter sammen med
Hovedet, træder ogsaa et tilsvarende forsk.
Antal Brystfødder i Ernæringens Tjeneste som
saakaldte Kæbefødder. I mange Tilfælde
svinder paa fl. af Brystbenene saavel
Eksopoditterne som Epipoditterne bort, og man har i saa
Fald ofte et langt uspaltet, af 7 Led bestaaende
Benpar for sig. Ofte bevares dog Epipoditten
som Gælle vedhæng, ligesom ogsaa
Eksopoditterne særlig hos svømmende Former i mange
Tilfælde kan være til Stede. Hos Amfipoder og
Isopoder er første Par Brystfødder omdannede
til Kæbefodpar og afviger i visse Henseender
fra de efterfølgende. Disse mangler Ydergren
og er hovedsagelig uddannede som Gangben
eller Klamreben hos snyltende Former; hos
Hunnerne bærer de ved deres Grund en stor
lamelløs Plade, hvormed Bunden i Rugehulen
dannes; hos Amfipoderne bærer et forsk. Antal
af Brystføddernes Grundled tillige de
poseformede Gæller (Fig. 8).

Hos Cumaceerne findes ligeledes et enkelt
Kæbefodpar, der er det eneste af
Brystfødderne, som bærer Gællevedhæng; dette er da til
Gengæld enormt udviklet. De øvrige
Brystfødder er langstrakte, delvis udstyrede med
Rugeplader samt Ydergrene, der tjener som
Svømmegrene.

Hos Søknælerne er de 5 forreste Par
Brystfødder ensartet byggede, men forskelligartede
fra de tre bageste ligeledes ens Par. De 5
forreste mangler Ydergren, er udstyrede med
Gællevedhæng og ender med en navnlig paa 2.
Par Brystben mægtig udviklet Gribehaand; de
tjener til at indfange og gribe Føden. De sidste
3 Par Brystfødder er spaltede, men tjener
væsentlig som Gangben.

Hos Schizopoderne ell. Spaltefødderne (Fig.
9) er Brystbenene typiske Spalteben med
Stamme og to Grene, af hvilke Ydergrenen ofte
ender i en lang, ringdelt Svøbe. Alle 8 Benpar
har en gennemgaaende ret ensartet Bygning,
om end de to første Par særlig hos Mysiderne
kan opfattes som Kæbefødder. I øvrigt er de
først og fremmest Svømmeorganer, der tillige
hos Mysider og Lofogastrider kan bære
Rugeplader; Gæller kommer til Udvikling hos
Eufausider og Lofogastrider.

Hos Dekapoderne staar de 3 forreste Par
Brystfødder som Kæbefødder helt i
Ernæringens Tjeneste. 1. Par er udstyrede med
Tyggeflig, alle bærer en veludviklet Eksopodit og en
i Gællerummet beliggende Epipodit. De 5 Par
derpaa flg. Brystben (Fig. 10) mangler
Eksopoditterne og danner de velkendte Gangben, af
hvilke som oftest i alt Fald det første ender
med hyppig mægtige Klosakse; de bærer tillige
Gællerne (Epipoditterne).

Hos Svømmekrabberne bliver sidste Benpar
flade og anvendes som Svømmeredskaber, de
forreste Benpar kan tillige omdannes til
Graveben.

Af Bagkroppens Segmenter bærer typisk de
6 forreste Lemmer; det sidste, som betegnes
<i>Telson</i>, er altid lemmeløst. Lemmerne har
næsten altid bevaret den typiske
Spaltefodskarakter. Hos Amfipoderne er de tre forreste Par
ofte rettede fortil og tjener som Svømmeben,
de tre bageste Par derimod bagtil og tjener
som Springben. Hos Isopoderne er i Alm. begge
Grene omdannede til Respirationsorgan ell.
delvis til Dække over disse, sidste Par danner hos
fritsvømmende Isopoder sammen med sidste
Segment en Svømmevifte. Hos Søknælerne er
de 5 forreste Benpar Svømmefødder, udstyrede
med Gæller, hvorimod 6. Par sammen med
<i>Telson</i> danner Svømmeviften. Hos Cumaceerne
mangler de 5 første Par hos Hunnerne, men er
delvis udviklede hos Hannerne og fungerer her
som Svømmeorganer. Hos Schizopoderne (Fig.
11) er de 5 forreste Svømmeorganer, 6. Par
danner med <i>Telson</i> Svømmevifte. De 5 forreste
kan undtagelsesvis bære Gæller og de forreste
hos Hannerne bruges som Parringsorganer. Hos
Dekapoderne spiller de 5 forreste Par hyppig

<img>Fig. 5. <i>Apus</i>, Tværsnit af Legemet
nær 7. og 8. Fodpar. <i>h</i> Hjerte, <i>d</i>
Tarm, <i>ov</i> Ovarier, <i>bm</i> Bugganglie,
<i>ah</i> Aandehule, <i>s</i> Skjold, 1—6
Fligdannelser, <i>br</i> Gælle, <i>ex</i>
Aandeplade.</img>

<img>Fig. 6.
Brystfod
af en
Copepod.</img>

<img>Fig. 7.
Brystfod af <i>Nebalia</i>.</img>

<img>Fig. 8. Tværsnit af
Brystregionen hos en Amfipod.
<i>d</i> Tarm, <i>h</i> Hjerte, <i>bm</i>
Nervesystem, <i>l</i> Lever, <i>br</i> Gælle,
<i>brl</i> Rugeblad, <i>ov</i> Æg, <i>bf</i>
Brystfødder.</img>
