Kautsjuk i Benzol bruges under Navn af »Solution«
til Sammenkitning af Kautsjukstykker, f. Eks.
til Reparation af Kautsjukhjulringe. <sp>Mel-K.</sp> er
en stiv Dejg af usigtet Rugmel, knuste Hørfrø
og Vand, der bl. a. bruges til Tætning af
Propper paa kem. Apparater, Destillationskar o. l.
En Blanding af Stivelse og Zinkkloridopløsning
er et udmærket Metal-K. <sp>Lim-K.</sp> til
Sammenkitning af Træ med Glas, Metal o. a. bestaar
af en tysk Limopløsning, blandet med Træaske
ell. med en Opløsning af Kalciumsakkarat; til
samime Brug kan anvendes en Blanding af 1
Del Fernis med 2 Dele Lim opløst i Vand.
<sp>Diamant-K.</sp> til Glas og Porcelæn (taaler ikke
Vand) faas ved at macerere 8 Dele Husblas i
24 Timer med 25 Dele 40 %'s Alkohol, opløse
i Vandbad og en Opløsning af 1 Del
Ammoniakgummi og 1 Del Galbanum i 3 Dele 70 %'s
Alkohol. <sp>Glycerin-K.</sp> er en Blanding af
Glycerin og Sølverglød med ell. uden Mønnie;
det hærdner meget hurtig, er fuldstændig
vandtæt og modstandsdygtigt mod Syrer og
(anvendes baade til Træ, Glas, Porcelæn, Sten og
Metal. <sp>Kasein-K.</sp> faas ved at udrøre en
Blanding af Kasein og brændt Kalk, med ell.
uden Tilsætning af Natriumfosfat, ell. en
Blanding af Kasein og Natriumsulfit med Vand. Det
har en betydelig Bindekraft og bruges navnlig
til Sammenlimning af Træ. Kasein udrørt i
Vandglas brugles til Kitning af Porcelæn.
<sp>Vandglas-K.</sp> bestaar enten af Vandglas alene ell.
af en Blanding af Vandglas og Cement og
bruges til Kitning af Porcelæn og Sten. Til Træ,
Metal og Sten egner en Blanding af Vandglas,
Kridt og Zinkhvidt sig fortrinlig. <sp>Ler-K.</sp>
anvendes især ved Genstande, der er udsatte for
stærk Varme; alm. <sp>Ovn-K.</sp> fremstilles af
ildfast Ler og Saltvand ell. ved Sammenæltning
af 1 kg mager Ler med et Ark Karduspapir og
Mælk under Tilsætning af 15 g Salt og 15 g
pulveriseret Jernvitriol. <sp>Sorel's Cement</sp>
(se <sp>Cement</sp> S. 698) egner sig ganske
fortrinlig til Sammenkitning af Glas ell. Porcelæn
indbyrdes ell. med Metal. <sp>Rust-K.</sp>, <sp>Jern-K.</sp> er
forsk. Slags K., der navnlig benyttes til
Sammenkitning af Jerndele, og hvis Bestanddele
hurtig ruster og derved forbinder sig med
Jernet, hvis Overflader derfor fra Beg. bør være
saa rene som muligt. Af saadan K. kan
eksempelvis nævnes flg.: til Jerndele, der kun
bliver udsatte for svag Opvarmning, befugtes
en Blanding af 100 Dele rustfri Jernfilspaaner,
0,75 Dele pulveriseret Salmiak og 0,5 Dele
Svovlblomster med Eddike ell. Urin, æltes og slaas
sammen under fornyet Tilsætning af Vædske,
indtil det hele er blevet varmt, haardt og skørt.
Det drives ind i Fugerne med en Mejsel, og
de kittede Genstande maa derefter, ligesom ved
Anvendelsen af anden Rust-K., henstaa 2—3
Dage, inden de tages i Brug. Alm. anvendelig
er en Blanding af 99 Dele Jernspaaner, der alt
efter Fugens Vidde har en Længde af 1—6
mm, og 1 Del Salmiak, der æltes med Vand,
hvortil er sat c. 20 % Eddikesyre; ved en
Tilsætning af indtil 40 Dele ildfast Ler faas et
K., der er fuldstændig ildfast. Ved Anvendelsen
af al Slags K. gælder det, at Overfladerne af
de Genstande, der skal kittes, maa være saa
rene som muligt, at K. paastryges hverken for
tyndt ell. for tykt, og at Genstandene ikke tages
i Brug, førend K. er fuldstændig hærdnet. Er
Brudfladerne meget porøse, maa Porerne før
Kitningen tilstoppes, da den flydende Del af K.
ellers vil opsuges, førend den har kunnet
bevirke Hærdningen. En saadan Tilstopning af
Porerne udføres bedst med Fernis, Vandglas
e. l.
<i>K. M.</i>
</chapter>

<chapter name="Kita">
<b>Kita,</b> Handelsplads og Sundhedsstation i det
Indre af den fr. Koloni Senegal i Vestafrika,
Landskabet Fuladugu, ved Jernbanen fra
Senegal til Niger, bestaar af 14 Bambara-Landsbyer
og et Fort, der ligger paa en Klippe, 250 m over
Sletten, og behersker Karavanvejene, der fører
fra Senegal-Dalen til Niger-Dalen.
<i>C. A.</i>
</chapter>

<chapter name="Kitab">
<b>Kitab</b> (arab.) betyder »Bog«. Ordet
forekommer som Sammensætning i en Mængde
Bogtitler. <sp>Al-K.</sp>, ɔ: Bogen κατεξοχήν, er i den
arab. Sprogvidenskab Betegnelsen for det
berømte Værk af <sp>Sibawaihi</sp> (udg. af Hartvig
Dérenbourg), der ligger til Grund for hele den
grammatiske Videnskab.
<i>J. Ø.</i>
</chapter>

<chapter name="Kitasato">
<b>Kitasato,</b> <sp>Shibasaburo</sp>, jap. Bakteriolog,
f. Decbr 1856 i Kitasatomura i Prov. Higo. K.
var fra 1886 Elev af R. Koch, men vendte 1893
tilbage til Japan, hvor han ansattes ved det
bakteriologiske Institut under Tokio Univ. Fra
1896 har han været Leder af det i Shiteta,
Prov. Yechigo, oprettede Institut for
Infektionssygdomme. K. er kendt som en af Verdens
dygtigste Bakteriologer. Han fremstillede først
af alle Stivkrampebacillen i Renkultur, angav
en Maade til Dyrkning af anaërobe Bakterier,
fremstillede sammen med Behring Serum mod
Difteritis og Stivkrampe, paaviste
Moskussvampen og fandt 1894 Pestbacillen, 1898
Dysenteribacillen. Blandt hans talrige Arbejder mærkes:
»Ueber den Tetanusbacillus« (»Zeitschr. f.
Hygiene«), VII, 1889, <i>On the plague bacillus
(Japan weekly Mail, Yokohama</i>), XXII, 1894,
<i>Preliminary notice of the bacillus of bubonic
plague</i> (Hongkong 1894), »Ueber die Pestbacillen«
(»Zeitschr. d. med. Gesellsch. zu Tokyo«), XI,
1897. Flere af disse Afh. er paa Japansk.
<i>J. S. J.</i>
</chapter>

<chapter name="Kitchener, Horatio Herbert">
<b>Kitchener</b> ['kit∫<sub>i</sub>nə], <sp>Horatio Herbert</sp>,
Lord, engelsk
Feltmarskal, f.
24. Juni 1850
i Ballylongford
(Irland), d. 6.
Juni 1916, fik
sin Uddannelse
paa
Militærakademiet i
Woolwich og
deltog efter
Afslutningen
af denne som
Frivillig i den
fr. Hær i
Krigen 1870, blev
1871 eng.
Officer, kom 1882
til Tjeneste i
Ægypten som
Kaptajn i Rytteriet, deltog i Nil-Ekspeditionen
1884, førte en Brigade i Kampene ved Suakim

<img>H. H. Kitchener.</img>
