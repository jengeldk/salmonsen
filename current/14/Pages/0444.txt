Arkiv. Som Xylograf lægger K. stor Dygtighed for
Dagen, hvad enten han arbejder bredt, i
Dürer's, Cranach's o. a. gammeltyske Kunstneres
Stil, ell. bruger vore Dages Teknik. K.'s
Hovedværker i Træsnit er »Foraaret«, »Landskab,
tidligt Foraar«, »Tre Tidstyper« og »De 12
Maaneder«.
<i>E. S-r.</i>
</chapter>

<chapter name="Kongsvinger">
<b>Kongsvinger,</b> Købstad i Hedemark Fylke,
opr. opstaaet som Handels- og Markedsplads
for Garnisonen i den paa en Højde over Byen
opførte <sp>K. Fæstning</sp>. Byen førte, indtil den
1854 fik Købstadrettigheder, Navn af <sp>K. Lejr</sp>
og havde (1920) 1786 Indb., der driver
adskillig Handel med Sverige; ved Bro over
Glommen er den forbundet med den omkr.
Jernbanestationen — paa den sydlige Bred —
opstaaende ny Bydel. Byen har Middelskole,
Postaabneri, Apotek, 2 Hoteller m. m. Der
udkommer tre Aviser tre Gange i Ugen:
»Glommendalen«, »Hedemarkens Amtstidende« og
»Indlandsposten«. K. vælger
Stortingsrepræsentant sammen med Hamar, Lillehammer og
Gjøvik. K. staar i Jernbaneforbindelse med Kria i V.
og Sthlm i Ø. og ved Elverum—Flisen-Banen i N.
med Trondhjem. K. Fæstning — paa en Højde
(240 m o. H.) over Byen — er anlagt omkr.
Midten af 17. Aarh. under Hannibal's-Fejden,
men blev først fuldført 1683 af Grev Wedel; den
har en temmelig regulær bastioneret Front
med høje fritstaaende Mure, hvortil 1808 og
1814 blev føjet
nogle detacherede
Værker,
hvoriblandt et Batteri
nede ved
Overfartsstedet ved
Glommen. Sin
strategiske
Betydning har den som
Spærrepunkt paa
den fra Sverige
førende Vej og
Jernbane.
Fæstningsanlæggene blev
umiddelbart før
1905 moderniseret,
idet de indgik som
et Led i de af
Oberst, Statsraad
Stang etablerede
»Grænsefæstninger«. Fæstningen
har nu en
Kommandant og en
lille Vagtstyrke, og
Fæstningsværkerne skal i H. t.
Karlstadoverenskomsten ikke
udvides med Anlæg,
Bestykning ell.
Besætning, som ikke
maa overskride
300 Mand. Her er
et Uldspinderi og
Trævarefabrik
med Sav- og
Høvleværk. Byen har
et fortrinligt
Vandværk og elektrisk
Belysning.
<i>M. H.</i>

<img>Situationskort over Kongsvinger.</img>
</chapter>

<chapter name="Kongsvold">
<b>Kongsvold.</b>
Fjeldstue og
Jernbanestation paa
Dovre, 839 m o.
H. Fik Navnet K.
ved Frederik IV's Besøg 1704.
<i>M. H.</i>
</chapter>

<chapter name="Kong Valdemars Jordebog">
<b>Kong Valdemars Jordebog</b> (<i>liber cénsus
Daniæ</i>, egl. Danmarks Skattebog) er det
sædvanlige, men uheldige Navn paa nogle
Optegnelser fra 13. Aarh. vedrørende Forhold af
fiskal Interesse, dels Fortegnelser over Gods,
tilhørende den danske Konge ell. Krone, dels
Lister over Skatter o. a. kgl. Indtægter. Disse
Optegnelser udgør nu en Bestanddel af et i det
kgl. Bibliotek i Sthlm opbevaret Haandskrift,
der foruden dem rummer meget andet og har
et yderst broget Indhold, men iflg.
