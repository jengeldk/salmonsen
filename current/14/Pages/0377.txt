ell. den Difference, med hvilken 6 store
Heltoner overskrider Oktaven, og det
<sp>didymiske</sp> ell. <sp>syntoniske</sp> K., Forholdet 81 : 80,
Forskellen mellem den store og den lille
Heltone.
<i>S. L.</i>
</chapter>

<chapter name="Kommabacil">
<b>Kommabacil,</b> se <sp>Kolera</sp> og
<sp>Kolerabakterie</sp>.
</chapter>

<chapter name="Kommagene">
<b>Kommagene,</b> nordsyrisk, ret frugtbart
Landskab, V. f. Eufrat paa Lilleasiens Grænse.
Assyrerne, der skriver Navnet paa K. <i>kummaha</i>
(anført i <sp>Kileskrift</sp>, S. 846), faldt flere
Gange ind i K. og bragte Landet under deres
Herredømme. At dømme efter Meddelelser i
Kileskrifterne synes Befolkningen i K. først at
have boet i et Naboland og i en tidlig Tid at
være vandrede til K., hvor de siden havde deres
Hjem. Senere kom K. under Perserne, under
Alexander og Seleukiderne. Men da det syriske
Rige p. Gr. a. Herskernes Svaghed begyndte
at falde fra hinanden, blev K. uafhængigt og
kom omtr. fra 162 f. Kr. til at danne et eget
Rige, hvis Hovedstad var <i>Samosata</i>, nu
<sp>Samsat</sp>, ved Eufrat. Den fjerde Konge, Antiochos
I (69—38), lod paa Bjerget Nimrod-Dagh
udføre et storartet Mindesmærke, som omtr. 1880
opdagedes og beskreves af Hamdi-Bey, ligesom
senere af Humann og Puchstein (»Reise in
Kleinasien« [1890 med Atlas]). Tiber besatte
K. Aar 17 e. Kr:, da Antiochos III var død, og
gjorde det til en rom. Provins, men Caligula
genoprettede 38 Riget, som stod til 72, da det
atter kom under Romerriget. Kongerne i K.
slog Mønter, hvoraf en Del kendes (se
<sp>Babelon</sp>, <i>Les Rois de Syrie et de Commagène</i>
[Paris 1890]). (<sp>Litt</sp>.: <sp>Mommsen</sp>, »Die
Dynastie von K.« [i »Mittheilungen der Archäol.
Institut zu Athen«, I, 1876]; <sp>Th. Reinach</sp>,
<i>La dynastie de Commagène</i> [i <i>Revue des Études
Grecques</i>, III, Paris 1890]).
<i>V. S.</i>
</chapter>

<chapter name="Kommandant">
<b>Kommandant</b> (fr.) er den i en Fæstning,
Øvelseslejr ell. aaben By paa visse Omraader
højestbefalende Officer. I Fredstid har K.
den øverste Ledelse af al Garnisonstjeneste (se
<sp>Garnison</sp>), men han kan i øvrigt ikke
disponere over de paa Stedet garnisonerende
Tropper. Undertiden — dog ikke i Danmark og
Norge — skal K. i en Fæstning tillige drage
Omsorg for Værkernes Vedligeholdelse og for
Tilstedeværelsen af den fornødne artilleristiske
Armering. I <sp>Krigstid</sp> under fjendtligt
Angreb paa en Fæstning har K., der bærer
Ansvaret for Fæstningens Forsvar, uindskrænket
Myndighed ikke alene over samtlige Tropper,
men er tillige Foresat for de civile Myndigheder.
I den fr. Hær betegner <i>commandant</i> den
laveste Stabsofficersgrad, svarende til
Majorsgraden i andre Hære.
<i>(B. P. B.). E. C.</i>
</chapter>

<chapter name="Kommandement">
<b>Kommandement</b> [komaŋd<sub>ə</sub>'maŋ] (fr.) er i
Krigsbygningskunsten Betegnelsen for et Værks
Ildlinies Højde over et andet Værks Ildlinie ell.
over et bestemt Terrainafsnit.
<i>Sch. P.</i>
</chapter>

<chapter name="kommandere">
<b>kommandere</b> (fr.) en Afdeling betyder i
udvidet Forstand det samme som at have
Befalingen over samme; i snævrere Bet. derimod
Anvendelsen af de i Reglementet fastsatte
Kommandoord ell. Tegn til dens Indøvelse eller
Føring.
<i>(B. P. B.). E. C.</i>
</chapter>

<chapter name="kommanderende Admiral">
<b>kommanderende Admiral.</b> I Alm.
Benævnelsen paa en Admiral, der er tildelt en
bestemt Kommando. I Danmark er
Viceadmiralen K. A. foruden at være Generalinspektør for
Søværnet og Chef for Søofficerskorpset. Som
K. A. forestaar han Forarbejderne vedrørende
Flaadens Anvendelse i Krigstid.
<i>C. B-h.</i>
</chapter>

<chapter name="kommanderende General">
<b>kommanderende General,</b> se
<sp>Generalkommando</sp>.
</chapter>

<chapter name="Kommandersergent">
<b>Kommandersergent</b> [-'sjant] var indtil 1867
i den danske Hær Navnet paa den Underofficer,
der forestod de skriftlige Forretninger i
Kompagniet — den nuv.
<sp>Kommandounderofficer</sp>. Benævnelsen fandtes allerede i Hæren i
18. Aarh. I Treaarskrigen fremkom
Benævnelsen <sp>Overkommandersergent</sp>, hvilken
Benævnelse ved hver Bataillon tillagdes 2
ældre Underofficerer, der udførte
Officerstjeneste. Ved Hærloven af 1867 ændredes K. til
Oversergent og Overkommandersergent til
Stabssergent.
<i>(B. P. B.). E. C.</i>

K. er i <sp>Norge</sp> Kompagniernes (Batteri,
Eskadron) højeste Underofficerer og kan som
saadan ogsaa indehave Fanejunkers Grad; han
fungerer hyppig i <sp>Linien</sp> og
<sp>Landeværnet</sp> som Pelotonchef og kan tillige beordres
til at hjælpe Kompagnichefen med de skriftlige
Forretninger.
<i>M. H.</i>
</chapter>

<chapter name="Kommanditselskab">
<b>Kommanditselskab</b> er et Interessentskab,
i hvilket der foruden een ell. fl. ansvarlige
Deltagere (<sp>Komplementarer</sp>) findes een
ell. fl. Deltagere (<sp>Kommanditister</sp>), der
kun hæfter med deres Indskud.
Komplementarernes og Kommanditisternes Indskud danner i
Forening Selskabets fælles Formue. Ledelsen
af Selskabet er som Regel lagt fuldstændig i
Hænderne paa Komplementarerne (af hvilke
mindst een ved sit Navn skal være
repræsenteret i Selskabets Firma, medens dette ikke
maa indeholde andres Navne); dog vil der i
Alm. tilkomme Kommanditisterne en Tilsynsret
og Ret til Indsigelse mod, at Selskabets Midler
benyttes til andre Formaal end de ved
Selskabets Stiftelse fastsatte ell. forudsatte. Endvidere
er der intet til Hinder for, at
Selskabskontrakten kan indeholde videregaaende Rettigheder
for Kommanditisterne. Ang. Reglerne om, hvad
K.'s Firma kan og skal indeholde, se <sp>Firma</sp>.
K. paa Aktier
(<sp>Kommandit-Aktieselskab</sp>) er et K., hvor Kommanditisternes
Indskud er fordelt paa Aktier, der eventuelt kan
omsættes paa samme Maade som Aktierne i egl.
Aktieselskaber, fra hvilke K. paa Aktier kun
adskiller sig derved, at der foruden de alm.
Aktionærer findes een ell. fl. Deltagere, der er
ansvarlige for Selskabets Forpligtelser. Den ny
danske Aktielov Nr. 468 af 29. Septbr 1917 gør
da ogsaa — idet den for sit Vedkommende
definerer et Kommandit-Aktieselskab som »et
erhvervsdrivende K., i hvilket et Aktieselskab er
Kommanditist« — sine Regler anvendelige paa
Kommandit-Aktieselskaber med nogle
Afvigelser, se Lovens § 47. Kommandit-Aktieselskaber,
hvis Formaal i Udlandet undertiden har
været at hjælpe ud over de Vanskeligheder,
som Lovgivningen lagde i Vejen for
Aktieselskaber, har ikke hidtil spillet nogen Rolle her i
Danmark. (<sp>Litt</sp>.: <sp>Torp</sp>, »Den danske
Selskabsret« [1919]).
<i>(E. M.). E. T.</i>
</chapter>
