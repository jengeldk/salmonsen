<chapter name="Konsistorium">
<b>Konsistorium</b> (lat.) (Kjøbenhavns
Universitets K.) er det Udvalg af Universitetslærere, der
m. H. t. Univ.'s Styrelse og indre Forvaltning
danner det organiske Mellemled mellem den
alm. Lærerforsamling, den øverste Myndighed
ved Univ., og Fakulteterne paa den ene Side
og Undervisningsministeriet paa den anden
Side. Det bestaar af 18 Medlemmer (evt. 19, hvis
Rektor ikke i Forvejen er Medlem), nemlig de
5 Dekaner og 13 andre af den alm.
Lærerforsamling paa 4 Aar valgte Medlemmer. K. ledes
af Rektor, der har Titlen <i>Rector magnificus</i>
(Magnificence); Medlemmerne betegnes
<i>constitoriales</i>. — Se for øvrigt <sp>Kbhvn's Univ.</sp>
<i>Cl. W.</i>
</chapter>

<chapter name="Konskie">
<b>Konskie</b> ['kånsk<sub>i</sub>æ], <sp>Konsk</sp>, Kredsby i
Polen, ligger i en bjergfuld Egn NV. f. Lysa
Gora og har Fabrikker for Jern- og
Kobbervarer; (1890) 5973 Indb.
<i>G. Ht.</i>
</chapter>

<chapter name="Konskription">
<b>Konskription</b> (lat.), Udskrivning til
Krigstjeneste, fandt allerede Sted i Oldtiden,
saaledes i Grækenland og Rom, i hvilke Lande
enhver vaabenfør Mand udskreves til
Krigstjeneste. Senere forlodes dette System, og man gik
over til at tilvejebringe Hærene ved
<sp>Hvervning</sp>, der gennem mange Aarh. blev den alm.
anvendte Maade. K., der nu i de allerfleste
europæiske Stater har afløst Hvervning,
arbejdede sig langsomt frem, indtil den første fr.
Republik ved et Dekret af 1793 slog fast, at alle
Franskmænd var værnepligtige, hvorefter man
indførte den tvungne Udskrivning. De fleste
Stater gik nu efterhaanden over til denne
Maade at tilvejebringe Hærene paa, men
Systemet anvendtes forsk. I Frankrig, der havde
været banebrydende paa dette Omraade,
modificeredes det hurtig, idet man indførte
<sp>Stillingstilladelse</sp>, iflg. hvilken det tillodes
den til Krigstjeneste udskrevne at stille en
anden vaabenfør Mand i sit Sted. Samme
Tilladelse gaves i de fleste andre Lande, og i
nogle Stater fandt K. kun Sted bl. visse Klasser
af Befolkningen, saaledes f. Eks. i Danmark
indtil 1849 kun blandt den uprivilegerede
Landbostand; efter den Tid gjaldt Værnepligten her for
alle Stænder, men Stillingstilladelse gaves. Kun
i Preussen gik man strengere til Værks, idet
man 1813 her indførte tvungen Udskrivning for
alle <sp>uden Stillingstilladelse</sp>. Kun ad
den Vej kan man naa at faa hele den
vaabendygtige Befolkning indøvet, hvorved store
Masser kommer til at staa til Hærens Raadighed.
Ved K. med Stillingstilladelse kan man vel faa
en dygtig Felthær, men Reserverne for den er
vanskelige at tilvejebringe, og Hæren berøves
de gode Kræfter, der ved Penge køber sig
Frihed for Værnepligt. Efterhaanden erkendtes
det, at det preussiske System var det bedste,
navnlig da Krigen 1866 havde vist, at man, uden
at det borgerlige Erhverv led for meget
derved, kunde lægge Beslag paa alt vaabendygtigt
Mandskab, og man gik over til det nu næsten
overalt gældende System: K. uden
Stillingstilladelse; i Danmark 1867, i Norge 1876. Se i øvrigt
<sp>Udskrivning</sp> og <sp>Værnepligt</sp>.
<i>(B. P. B.). E. C.</i>
</chapter>

<chapter name="Konsol">
<b>Konsol</b> (fr. <i>console</i>) kaldes i Arkitekturen
et paa en Mur ell. Væg anbragt Fremspring,
hvis Bestemmelse er at bære en Hvælving ell.
Søjle, en Gesims ell. Balkon, en Buste ell.
Statue. Den kan være af Sten, Træ ell. Metal.
<i>(E. S.). C. B-r.</i>

Som <sp>Møbel</sp> gør K. samme Tjeneste som ovf.
beskrevet. Da det i 17. Aarh. blev Mode at
anbringe Borde ved Væggene, kaldtes de
<sp>Konsolborde</sp>, fordi Benene svingede ind imod et
Punkt nede i Bordfodens underste Del bagud
mod Væggen. Rocaillestilen frembragte graciøse
Former af K. og yndede at anbringe dem
under et Spejl paa Vinduespillen. I
Louis-XVI-Tiden rettedes Benene, og K. blev firkantet.
Spejlet kom til at hedde <sp>Konsolspejl</sp>, og
da K. i 19. Aarh. blev erstattet af et Skab
kaldtes dette <sp>Konsolskab</sp>, skønt ethvert Spor
af Navnets Oprindelse er forsvundet. Man
kendte ogsaa <sp>Konsolkommoder</sp>, hvis 3 ydre
Sider svajede og smalnede ned mod Foden.
<sp>Knægte</sp> kaldes de konsolagtig udsvejfede
Br æder, der sidder under Hylder;
<sp>Sparrenkopper</sp> (ɔ: Spærhoveder) er kubus- ell.
konsolsvejfede, rækkevis tætstillede, fra
Arkitekturen laante Ornamentsstykker, der under
Skabes Corniche fingerer at bære den, men kun
tjener til dekorativt at fylde den rette Vinkel,
hin danner med Skabssiderne.
<i>Bernh. O.</i>
</chapter>

<chapter name="Konsolation">
<b>Konsolation</b> (lat.), Trøst; Beroligelse.
</chapter>

<chapter name="Konsolationsløb">
<b>Konsolationsløb,</b> Løb ved Afslutningen
af et Væddeløbsstævne for de Heste, der ikke
har taget nogen 1. Præmie.
<i>(C. G. B.). O. P.</i>
</chapter>

<chapter name="Konsolidation (Gæld)">
<b>Konsolidation</b> (lat.) (<sp>Konsolidering</sp>)
af Statsgæld betyder den svævende Gælds
Forandring til fast (funderet, konsolideret Gæld).
Smlg. <sp>Consols</sp>.
<i>E. M.</i>
</chapter>

<chapter name="Konsolidation (Pant)">
<b>Konsolidation</b> (lat.), tinglig Konfusion, se
<sp>Konfusion</sp>. En saadan K. finder Sted, naar
en Panthaver bliver Ejer af den Ejendom, hvori
han har Pant. Hvis nu ikke andre har Pant i
Ejendommen, har »Panthaver-Ejeren« ingen
Interesse af at optræde vedblivende som
Panthaver, da han allerede i Egenskab af Ejer har
al Raadighed over Ejendommen; kun kan han,
saa længe Pantebrevet staar uudslettet i
Tingbogen, ved simpel Transport overdrage dette
videre og derved paa nem Maade stifte en ny
Panteret. Men er der andre Behæftelser paa
Ejendommen, bliver det Spørgsmaal af
Vigtighed for ham, om han vedblivende kan optræde
som Panthaver over for de efterstaaende
Panthavere og navnlig som saadan sætte sin egen
Ejendom til Tvangsauktion og derved opnaa
Adgang til at faa de efterstaaende Behæftelser
udslettede. Dette kan han i hvert Fald ikke,
hvor der foreligger saavel obligatorisk som
tinglig Konfusion, idet han f. Eks. har arvet
den Ejendom, hvori han har Pant, og ved
Arven har overtaget Pantsætterens Forpligtelse
til at fyldestgøre de efterstaaende Panthavere.
Men hvor den tinglige Konfusion foreligger ren,
maa det vistnok antages, at han vedblivende
kan optræde som foranstaaende Panthaver i
Forhold til de efterfølgende Behæftelser.
<i>K. B.</i>
</chapter>

<chapter name="Konsolidation (i Kirurgien)">
<b>Konsolidation</b> (lat.) kaldes i Kirurgien den
Del af en Helingsproces, hvorved et Saar, et
Benbrud, en Sprængning af Bløddele (Sene,
Muskel) opnaar Fasthed, Soliditet, nok til at
yde den mekaniske Modstand, som paagældende
