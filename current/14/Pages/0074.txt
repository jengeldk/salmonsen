kommet til i de sidste 20 Aar og er kommet
ogsaa mange Smaabedrifter tilgode. Anlægget af
de kommunale Elektricitetsværker (Gotersgades
1892, Vestre 1898, Frederiksberg 1901, Østre
1902 og H. C. Ørsted-Værket 1920) har i sas
Henseende været af overordentlig Bet. Af
Gasværkerne aabnedes Vestre 1857, Østre 1878
Sundby 1900 og Valby 1907; Frederiksberg fik
sit første (private) Gasværk 1860; dette
erstattedes 1905 med et nyt Værk, der nu er
kommunalt. Foruden de førnævnte Virksomheder, der
særlig gør sig gældende ved deres store
Arbejdertal, kunde anføres en Rk. andre, der ved
deres tekn. Anlæg, deres Bet. for det hjemlige
Marked ell. deres Stilling paa Verdensmarkedet
indtager en fremtrædende Stilling:
Virksomheder i den kem. Industri, Gummi-, Sæbe- og
Olieindustrien (Alfr. Benzon's kem. Fabrikker,
A/S. Schiønning & Arvé's Gummifabrik,
Soyakagefabrikken, Gosch's Tændstikfabrik); den
grafiske Industri (Bog- og Bladtrykkerier,
Bogbinderier, Reproduktionsanstalter),
elektromekanisk Industri, Ingeniørforretninger (for
Jernbeton, Havneanlæg o. s. v.), Brødfabrikker og
Dampmøller m. v.

Til samlet Oversigt over K.'s Haandværks- og
Industribedrifter meddeles flg. Tabel efter
Industritællingen 1914:

<table>
<td v2 c>Kjøbenhavn—Frederiksberg<br>1914<td 4 c>Antal Virksomheder<td v2 c>Samlet Personel
<td>med<br>0—20<br>Arb.<td>med<br>21—100<br>Arb.<td>med over<br>100<br>Arb.<td c>Ialt
<td>Bagerier, Møller<td r>524<td r>13<td r>»<td r>537<td r>3772
<td>Sukker- og Chokoladefabrikker<td r>44<td r>11<td r>5<td r>60<td r>1875
<td>Slagterier, Konservesfabrikker<td r>370<td r>4<td r>1<td r>375<td r>2006
<td>Bryggerier, Brænderier, Mineralvandsfabrikker<td r>69<td r>7<td r>3<td r>79<td r>2955
<td>Forsk. Produkter af Næringsmidler<td r>72<td r>6<td r>5<td r>83<td r>3341
<td>Tobaksfabrikker<td r>120<td r>23<td r>12<td r>155<td r>5153
<td>Spinderier, Væverier, Trikotagefabrikker<td r>91<td r>38<td r>11<td r>140<td r>5723
<td>Skræderier, Konfektionsforretninger<td r>2451<td r>56<td r>24<td r>2531<td r>15729
<td>Skotøjsfabrikker, Skomagerforretninger<td r>1249<td r>23<td r>8<td r>1280<td r>5195
<td>Forsk. Produktioner af Beklædningsgenstande<td r>316<td r>27<td r>»<td r>343<td r>2786
<td>Vaskerier o. l.<td r>1222<td r>13<td r>1<td r>1236<td r>3339
<td>Barberforretninger<td r>844<td r>»<td r>»<td r>844<td r>1603
<td>Murer- og Entreprenørforretninger<td r>278<td r>53<td r>9<td r>340<td r>6729
<td>Tømrerforretninger og Baadbyggerier<td r>165<td r>12<td r>»<td r>177<td r>1346
<td>Snedkerier<td r>1229<td r>27<td r>2<td r>1258<td r>5907
<td>Malerforretninger m. v.<td r>674<td r>9<td r>1<td r>684<td r>2720
<td>Sadelmager- og Tapetsererforretninger<td r>341<td r>1<td r>»<td r>342<td r>1099
<td>Forskellige Virksomheder i Bygnings- og Møbelfagene<td r>116<td r>3<td r>1<td r>120<td r>1314
<td>Forsk. Træindustri<td r>370<td r>21<td r>1<td r>392<td r>2914
<td>Garverier og Lædervarefabrikker<td r>45<td r>5<td r>»<td r>50<td r>584
<td>Porcelæn-, Lervare- og Glasfabrikker<td r>9<td r>2<td r>5<td r>16<td r>1696
<td>Stenindustri m. v.<td r>69<td r>11<td r>»<td r>80<td r>839
<td>Guldsmedeforretninger og Elektropletfabrikker<td r>172<td r>13<td r>»<td r>185<td r>1421
<td>Blikkenslagerforretninger, Metalvarefabrikker<td r>340<td r>13<td r>6<td r>359<td r>3738
<td>Smedeværksteder, Maskinfabrikker<td r>758<td r>49<td r>18<td r>825<td r>15877
<td>Forsk. Metalindustri<td r>406<td r>33<td r>11<td r>450<td r>5615
<td>Kemisk Industri, Gas- og Elektricitetsværker<td r>211<td r>33<td r>13<td r>257<td r>6427
<td>Papirfabrikker og grafisk Industri<td r>632<td r>70<td r>9<td r>711<td r>8657
<td r>Ialt<td r>13187<td r>576<td r>146<td r>13909<td r>120360
</table>

Trods Koncentrationen i Storbedrifter er
Antallet af Smaavirksomheder stadig stort i mange
Fag; men der maa regnes med, at mange af
disse kun er Reparationsforretninger,
Detailhandel med lidt Haandværksvirksomhed eller
Hjemmeværksteder o. l., der arbejder for de
store Forretninger; henved 6000 Bedrifter er
uden fremmed Hjælp, og c. 6000 har, 1—5
Arbejdere, Lærlinge o. l. Mange af disse Bedrifter
vil fagligt ell. forretningsmæssigt slet ikke gøre
sig selvstændigt gældende.

Industriens samlede Personel, 120000, fordeler
sig med 14000 Indehavere, Mestre, Direktører
o. s. v., c. 3000 tekn. ell. tilsynshavende
Overordnede, 3200 mandlige og 3900 kvindelige
Kontor- ell. Butiksmedhjælpere, c. 6000 Bude, Kuske
o. l. og 56800 mandl. og 31500 kvindel.
Arbejdere. 2400 Virksomheder havde mekanisk Kraft,
derunder naturligvis saa godt som alle større
Virksomheder. Antallet af Kraftmaskiner var
6200 med 97900 HK., hvoraf 36600 falder paa
Elektricitetsværkerne.

Udviklingen af Anvendelsen af mek. Kraft
har sikkert fortsat sig stærkt i de siden 1914
forløbne Aar, særlig i Retning af, at
Smaabedrifterne har faaet Motorer (Systuer,
Skomagerværksteder o. s. v.). Sikkert har ogsaa
Koncentrationen fortsat sig, forretningsmæssigt ved
Sammenslutninger og Karteller (Skotøjsfaget,
kem. Industri), tekn. ved Nedlæggelsen af
Smaabedrifter. Men af de Virksomheder, Krigsaarene
har set oprettet, maatte mange paa Forhaand
være fordømt, saa snart normale
Afsætningsforhold indtraadte (Bouillonterningfabrik,
Blikvareforretninger m. fl.) og adskillige andre viste
sig ogsaa snart ikke at have Livskraft (nye
Værfter, Fabrikker for elektrisk Materiel m. v.).

I Sammenligning med Landets hele Industri
vil Hovedstadens Industri findes at være af en
gennemgaaende mere spc. Karakter, idet
