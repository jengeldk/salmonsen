tog 1821 Del i hans Kamp med Tyrkerne, samt
søgte at formaa sine Landsmænd
Kutzo-Wlacherne til at slutte sig til Grækernes Opstand.
Han drog 1822 til Peloponnes og deltog i
Forsamlingen i Epidauros, var med at udarbejde
Uafhængighedserklæringen og blev
Krigsminister. 1823 sendtes han til Euboia og vandt her
Sejr over Tyrkerne og blev Decbr s. A.
Medlem af det udøvende Raad. Han stræbte især
at hævde Regeringens Myndighed overfor de
egenraadige Krigshøvdinger, fængslede Jan.
1825 Kolokotronis og lod i Juni s. A. Odysseus
dræbe. Da han hældede til Frankrig, kom han
i Modsætning til Maurokordatos, som var
engelsksindet, og maatte efter Missolonghi's Fald
Apr. 1826 trække sig tilbage. 1827 fik han den
nye Nationalforsamling i Trøzen bragt i Stand,
fremmede Capodistrias' Valg og var en Tid
lang Minister under ham; men traadte siden i
Opposition til ham og var efter hans Mord
1831 Medlem af den foreløbige Regering og
ligeledes efter Broderen Augustin C.'s
Fordrivelse 1832. Han blev 1833 Marine- og 1834
Indenrigsminister, fjernedes 1835 som Sendemand i
Paris, men hjemkaldtes efter
Septemberrevolutionen 1843 og blev Aug. 1844 Første- og
Udenrigsminister indtil sin Død. Der tillægges
ham væsentlig Skyld for Indførelsen af de
senere alm. brugte Valgbestikkelser. Hans
Levned skreves 1890 af Eliopulos (Athen).
<i>E. E.</i>
</chapter>

<chapter name="Kolgujev">
<b>Kolgujev</b> [ka'£guj<sub>i</sub>f], se <sp>Kalgujev</sp>.
</chapter>

<chapter name="Kolguragas">
<b>Kolguragas,</b> se <sp>Domesnæs</sp>.
</chapter>

<chapter name="Kolh">
<b>Kolh</b> (<sp>Munda</sp>, jfr. <sp>Ho</sp>), et forindisk Folk i
Ohota Nagpurs Højland, Bengalen. De
nærboende Santaler og Bhumidj, ja endog
Koli-Stammen i Gudjerat opfattes af nogle kun som
Sidegrene af K.-Folket og er i hvert Fald
nær beslægtede med det. K. har givet Navn til
Fællesbetegnelsen Kolariere og hører saaledes
til Indiens Urbeboere. De fleste har dog nu
opgivet deres opr. Sprog. Dragten indskrænker
sig til et Lændeklæde og i køligt Vejr en
Kappe. Føden forskaffes ved Risdyrkning,
Kvægavl og Jagt. Ud over Landsbyen findes
ingen politiske Enheder. Stammen deler sig i
et Antal Totemgrupper, inden for hvis
Rammer Ægteskab ikke maa finde Sted.
Kvindens Stilling er mere agtet end hos
Hinduerne. Religionen er en Tro paa en Hærskare af
Aander, til hvilke der regelmæssigt bringes
blodige Ofre i Landsbyens hellige Lund.
(<sp>Litt</sp>.: <sp>Sarat Chandra Roy</sp>, <i>The
Mundas and their country</i> [Calcutta 1912]; <sp>R. V.
Russel</sp>, <i>The tribes and castes of the central
provinces of India</i>, III [Lond. 1916]).
<i>K. B.-S.</i>
</chapter>

<chapter name="Kolhapur">
<b>Kolhapur</b> [ko<sub>u</sub>£a'pu.<sub>ə</sub>], indobritisk Vasalstat,
Prov. Bombay, ligger Ø. f. Kammen af Ghats
Bjergene, 8332 km<sup>2</sup> med (1911) 833441 Indb.,
overvejende Hinduer, 33330 Muhammedanere,
2405 Kristne.
<i>M. V.</i>
</chapter>

<chapter name="Kolias">
<b>Kolias,</b> Landtunge paa Kysten af Attike c.
4 km S. 1 Faleron. Her var i Oldtiden et
Tempel for Afrodite og for Demeter.
<i>H. H. R.</i>
</chapter>

<chapter name="Kolibrier">
<b>Kolibrier</b> (<i>Trochilidæ</i>) kaldes en Familie
af Skrigefugle, udelukkende tilhørende
Amerika, og særlig kendte for deres ringe
Størrelse og vidunderlige Farver. I systematisk
Henseende staar de Mursvalerne (<i>Cypselidæ</i>)
nærmest, har i Bygning adskillige Træk fælles
med dem; mest iøjnefaldende er Ligheden i
Haandskelettet og Haandsvingfjerenes stærke
Udvikling, der betinger begge Gruppers Evne
til næsten udelukkende at færdes i Luften.

<sp>Grundtræk af Bygningen</sp>. Næppe
hos nogen Fugl er Flyveevnen drevet til den
Fuldkommenhed som hos K., og hele
Flyveapparatet har faaet en Udvikling, hvortil intet
tilsvarende kendes. Brystmusklerne er
forholdsvis mere udviklede end hos nogen anden
Gruppe, og Brystbenet, hvorfra de udspringer,
ligeledes; det er meget kraftigt, langt, ikke
udskaaret bagtil og forsynet med en meget høj
Kam. De kraftige Haandsvingfjer, 10 i Tal,
udgør den overvejende Del af Vingen, medens
Armsvingfjerene, der er reducerede til 6, er
stærkt forkortede. Svarende hertil, er
Haandens Skelet overordentlig forlænget, mere end
dobbelt saa langt som Overarm og Underarm
tilsammen. Fødderne er smaa, med spidse
Kløer. Den Maade, hvorpaa K. søger Føden,
i smaa Insekter, der sidder i Blomsterkroner,
har bevirket en ejendommelig Omdannelse af
Tungen. Dens frie Del bestaar ved Roden al
et fladt Rør, i den yderste Halvdel af 2 Rør,
der er aabne paa Indsiden, adskilte fortil,
forsynede med smaa Børster. Tungebenshornene
er stærkt forlængede, lægger sig, som hos
Spætterne, op om Baghovedet og ned over
Panden; Tungen bliver herved i høj Grad
udstrækkelig.

<sp>Ydre Form</sp>. Naar man betænker, at K.
omfatter henved 500 Arter (foruden Racer),
saa mange som alle
Hønsefuglene tilsammen, vil
det ikke undre, at der
i Ydre viser sig
overordentlige
Forskelligheder. Naar de i Alm.
anses for Dværgene blandt
Fuglene, da er dette
i det hele rigtig;
Hovedmængden
af dem er
mindre end de
mindste danske
Fugle, men der
findes dog
adskillige, der
overgaar dem i
Størrelse.
Kæmpen blandt
K. er den i
Mellem- og
Sydamerika levende
<i>Patagona gigas</i>
Viell., saa stor som en Mursvale; den mindste Art
er <sp>Prinsesse Helenas K.</sp> (<i>Calypte Helenæ</i>

<img>Fig. 1. Verbena Kolibri
(<i>Mellisuga minima</i>).
Naturlig Størrelse.</img>
