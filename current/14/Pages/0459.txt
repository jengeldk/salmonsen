til Afslag ell. Henstand, ligesom enhver Aftale
om Begunstigelser for enkelte ved Siden af
Akkorden naturligvis er ugyldig. Til at vedtage
Tvangsakkorden kræves — som det ligger i
Navnet — ikke Enstemmighed, men en
kvalificeret Majoritet, idet i det mindste to
Tredjedele af de tilstedeværende i
Akkordspørgsmaalet stemmeberettigede Kreditorer maa stemme
for Akkorden, og det samlede Beløb af deres
Fordringer, der stemmer for, maa udgøre
mindst tre Fjerdedele af det samlede Beløb af
alle de Fordringer, der giver Ret til at deltage
i Afstemningen. Og naar Akkordforslaget ikke
tilbyder mindst 50 % til de simple personlige
Kreditorer, maa ogsaa mindst tre Fjerdedele
af de tilstedeværende stemmeberettigede have
erklæret sig derfor. Selv om den nævnte
kvalificerede Majoritet enten i første — ell.
eventuelt anden Omgang — opnaas, skal Akkorden
derhos stadfæstes af Skifteretten, som dog kun
kan nægte Sanktion, naar den finder Akkorden
lovstridig, ikke derimod, naar den blot anser
den uhensigtsmæssig ell. ubillig for
Kreditorerne.

Naar Akkorden er endelig vedtagen, faar
Fallenten atter sit Bo udleveret til fri
Raadighed og slipper for den Del af Gælden, som han
ikke ved Akkorden har overtaget. Paa den
anden Side faar Kreditorerne ved Akkorden, der
virker som et Retsforlig, eksigibel Fordring mod
Skyldneren for den anerkendte Del af deres
Krav, og de mister ikke ved denne noget af
deres Rettigheder mod Kautionister o. a., der
hefter tillige med Skyldneren. Dersom det
inden 3 Aar efter Akkordens Stadfæstelse
opdages, at Skyldneren har begaaet strafbart
Forhold m. H. t. K. ell. hemmeligt begunstiget
enkelte Kreditorer for at opnaa Tvangsakkord,
taber han den ved Akkorden vundne Henstand
ell. Nedsættelse af Gælden.

III. <sp>Straffebestemmelser</sp> m. m.

Efter dansk Straffelovs §§ 260 og 261
straffes (med Fængsel ell. Strafarbejde) den Fallent,
der efter K.'s Indtræden ell. paa en Tid, hvor
han maatte forudse sin forestaaende Fallit,
søger ved Forstikkeiser ell. Proformaværk at
forringe Boets Midler, ell. som har begunstiget
enkelte Kreditorer paa andres Bekostning.
Ligeledes kan efter § 263 den Fallent straffes
med Fængsel, der ved ødsel Levemaade, højt
Spil, vovelige Foretagender, der ikke staar i
Forhold til hans Formue, ell. anden letsindig
Adfærd har paaført sine Kreditorer betydelige
Tab. Endelig kan ogsaa efter Straffelovens §
262 og Konkurslovens § 148 Fallenter straffes
for svigagtig ell. groft uordentlig Bogføring og
Statusopgørelse. Endelig erindres det, at den,
der er under K., saalænge K. varer, efter
dansk Ret ikke kan udøve Valgret til
Rigsdagen ell. kommunale Forsamlinger ell. sidde
i saadanne, samt at en Sagfører, der gaar K.,
af Justitsministeren skal fratages Retten til at
udøve Sagførervirksomhed.
<i>K. B.</i>

Den gældende <sp>norske</sp> Konkurslov er af 6.
Juni 1863; den har dog været Genstand for en
gennemgribende Revision ved L. 6. Maj 1899.

L. 31. Maj 1912 om Fortrinsret for visse
Fordringer giver nu Bestemmelser om
Konkursordenen. De Fordringer, som skal fyldestgøres
fremfor alm. Gæld, falder i 2 Klasser. 1 a)
Skatter indtil 3 Aar efter Forfaldstid og under
Betingelse af, at der, hvis sidste Forfaldstermin
ligger 6 Maaneder før K.'s Aabning, er afholdt
ell. forsøgt afholdt Udpantning (Indførsel) før
Udløbet af denne Frist, b) Told af Varer paa
Kreditoplag indtil for 3 Mdr efter Forfald, samt
Told- og Havnefondsafgift for 2 Mdr, c)
Afgift af civile og milit. Embedsgaarde til
Beneficiarius, Kornbidrag til Universitetet, løs
Landskyld, Forsikringspræmier i H. t. L. om
Ulykkesforsikring for Arbejdere, Fiskere og
Sømænd og om Sygeforsikring indtil for 2 Aar,
d) Lægers, Dyrlægers og Jordemødres
Godtgørelse for kaldsmæssig Bistand, Lægemidler
og Sygerekvisita for det sidste Aar, e)
Apotekeres Fordringer paa Lægemidler, som de har
været pligtige til at udlevere uden at sikre sig
Betalingen paa Forhaand, for det sidste Aar,
f) Løn til Skibsmandskaber og Tjenere for de
sidste 9 Mdr før K. og indtil 3 Mdr efter, Løn
til andre underordnede Betjente og Arbejdere
for 2 Mdr før K. og 1 Md efter, g) Umyndiges
Fordringer hos Værger og Overformyndere i
Anledning af Forvaltningen af deres Midler.
2 a) Aabod vedk. civile og milit. Embedsgaarde,
b) Husleje for de sidste 4 Mdr før K. og indtil
2 Mdr efter, c) Statens og offentlige Fonds
Fordringer hos dens Oppebørsels- og
Regnskabsbetjente, for saa vidt deres
Regnskabsansvar angaar.

Mg. Lovens § 12 medfører K.'s Aabning, at
Skyldneren bliver uberettiget til at forpligte
Boet ell. forføje over de til samme hørende
Genstande og Rettigheder. Videre kan
Kreditorerne omstøde flg. Retshandler, som Debitor
har indgaaet en vis Tid før K.: Gaver, naar de
er fuldbyrdede efter Konkursbegæringen ell. i
Løbet af de sidste 3 Mdr før denne. Betaling af
uforfalden Gæld, Betaling selv af forfalden
Gæld med usædvanlige Betalingsmidler og
Pantsættelse for ældre Gæld, naar
Retshandelen er indgaaet ell. i Tilfælde tinglyst senere
end 8 Uger før K. — Panteret, stiftet ved
Afsætnings- ell. Indførselsforretning, kan ikke
gøres gældende overfor Boet, saafremt
Forretningens Tinglysning ell. i Tilfælde
Besiddelsestagelse er foretaget senere end 8 Uger før K.

Konkursbehandling hører under Herreds- ell.
Byretten som Skifteret, L. af 21. Juli 1916.
Skifterettens Udlodninger og visse af dens
Kendelser er Genstand for Anke efter alm.
Rettergangsregler. En Del Kendelser er Genstand for
Kæremaal til Højesterets Kæremaalsudvalg,
der for saadanne Sagers Vedk. skal tiltrædes af
to forretningskyndige Medlemmer, som Kongen
opnævner. Visse af Skifterettens
administrative Afgørelser kan forlanges indbragt for
Justitsdepartementet.

I den første Skiftesamling vælger
Fordringshaverne et Kreditorudvalg paa 2—3 Medlemmer,
som for øvrigt ikke behøver at være
Kreditorer i Boet. Her kan ogsaa ske Afstemning
vedk. Opnævnelse af Bestyrer i Boet.
Skifteretten er bundet af saadan Afstemning, hvis
mindst Fjerdeparten af Fordringshaverne giver
den samme Person sin Stemme til Bestyrer,
