Ornamenter ændredes, men iøvrigt bevaredes meget
af de gl. Traditioner. Ofte blev K. nu støbte af
de kgl. Kanonstøbere. Som produktive Mestre
kan nævnes Gert van Merfeldt i Flensborg (c.
1540—80), Borchard Gelgiesser (c. 1580—1610),
Hartvig Quellichmeier, Melchior Lucas og hans
Efterfølgere i Husum, Felix Fuchs (c. 1620—40),
Claus van Dam (c. 1640—60), I. B. Holtzmann
(c. 1725—50), M. C. Troschell (c. 1750—80), H.
C. Gamst og Efterfølgere (fra c. 1780), i vore
Dage Firmaerne Løw & Søn og de Smith'ske
Støberier i Aalborg.

Klokkernes Tal er gentagne Gange, især 1528
og 1601, mindsket ved Regeringskonfiskationer,
naar Metallet skulde bruges til Kanonstøbning;
under moderne Former gentog dette sig i
Tyskland under Verdenskrigen. Men bortset herfra
reduceres stedse de gl. Klokkers Tal,
simpelthen fordi de revner; i Danmark maa aarligt
c. 5 K. omstøbes. P. Gr. a. K.'s kultur- og
kunsthistoriske Bet. skal K. før Omstøbningen
undersøges af Nationalmuseet.

Det er i Kirkens Tjeneste, at K. gennem
Tiderne har haft sin største og stemningsfuldeste
Opgave, men den kan dog ogsaa tjene verdslige
Formaal, som Ur-, Skibs-, Gaard- og By- ell.
Stormklokke, der hængende i Byens Raadhus
(ell. et Kirketaarn) kaldte Borgerne til Vaaben.
(<sp>Litt</sp>.: <sp>H. Otte</sp>, »Glockenkunde« [Leipzig
1884]; <sp>B. Walters</sp>, <i>Church Bells of
England</i> [Oxford 1912]; <sp>F. Uldall</sp>, »Danmarks
middelalderlige Kirkeklokker« [Kbhvn 1906];
<sp>C. Nyrop</sp>, »Om Danmarks Kirkeklokker og
deres Støbere« [»Kirkehistoriske Samlinger«
Rk. III, Bd IV]).
<i>C. A. J.</i>

<img>Fig. 1 (c. 1100).</img>
<img>Fig. 2 (c. 1400—1500).</img>
<img>Fig. 3 (c. 1200—1300).</img>
Danske middelalderlige Klokker.
</chapter>

<chapter name="Klokke, elektrisk">
<b>Klokke,</b> <sp>elektrisk</sp>, se
<sp>Ringeapparater</sp>.
</chapter>

<chapter name="Klokke, pneumatisk">
<b>Klokke,</b> <sp>pneumatisk</sp>, se
<sp>Aandedrætskure</sp>.
</chapter>

<chapter name="Klokkebøje">
<b>Klokkebøje</b> (<sp>Klokketønde</sp>), se <sp>Bøje</sp>
og <sp>Fyrvæsen</sp>.
</chapter>

<chapter name="Klokkedaab">
<b>Klokkedaab</b> kaldes den Handling, ved
hvilken en Kirkeklokke indvies og faar Navn. Det
er sikkert, at Klokkerne indviedes i 8. Aarh.,
idet Præsten afvadskede dem med Vand,
salvede dem med Olie og indviet Salve og slog
Korstegnet, alt under Salmesang. I 10. Aarh.
begyndte man at give Klokkerne Navne.
<i>L. M.</i>
</chapter>

<chapter name="Klokkedyr">
<b>Klokkedyr</b> (<i>Vorticélla</i>), se
<sp>Infusionsdyr</sp>.
</chapter>

<chapter name="Klokkefamilien">
<b>Klokkefamilien</b> (<i>Campanulaceæ</i>),
tokimbladede og helkronede Planter af Ordenen
<i>Campanulinæ</i>. Urter, Halvbuske ell. sjældnere Buske
og Træer med Mælkesaft. Bladene er oftest
spredte og lidet indskaarne. Blomsterne, der
sidder i Klase ell. Aks, er for det meste anselige,
tvekønnede, regelmæssige og femtallige; kun
Støvvejen er 2—5-bladet. Bægerbladene er gerne
fri, medens Kronen er klokke-, tragt- ell.
hjulformet; Støvdragerne har en bred Grund. For
øvrigt er Blomsterne mere ell. mindre
<sp>oversædige</sp>. Frugten er oftest en Kapsel, sjælden
Bær; Frøene har kødet Frøhvide og ret Kim.
Familien tæller henved 500 Arter, der især
vokser i Middelhavslandene. Anvendelse mest
som Prydplanter.
<i>A. M.</i>
</chapter>

<chapter name="klokkeformet">
<b>klokkeformet</b> (Krone), se <sp>Blomst</sp>, S. 462.
</chapter>

<chapter name="Klokkefrø">
<b>Klokkefrø</b> (<i>Bombinator</i>), en Slægt af de
<sp>skivetungede</sp>
Springpadder,
<i>Discoglossidæ</i>. Det
er smaa Dyr,
som ved
deres vortede,
mørkladne
Ryghud og
deres
temmelig korte
Bagben
minder om
Tudserne. Af
Slægten
forekommer der
2 europæiske
Arter,
hvoraf den ene,
<i>Bombinator
igneus</i> Laur.,

<img>Klokkefrø (Bombinator igneus).</img>
