at komme større Mængder paa ad Gangen, men
kun paadryppe K. draabevis bruges
mindre K., og Farerne ved Kloroformeringen
formindskes. Under Bedøvelsen maa den, der
forestaar denne, nøje passe Patientens Puls og
Aandedræt, ligesom han, hvis Patienten skal kaste
op, maa passe at dreje hans Hoved saaledes,
at det opkastede kommer ud og ikke suges ned
i Lungerne.

En særlig Form for Kloroformering anvendes
undertiden hos Fødende alene i det Øjemed
at formindske Vesmerten, men uden at Kvinden
skal miste Bevidstheden. Man lader da kun
indaande nogle faa Draaber ved hver Ve. Dette
kan imidlertid kun anvendes henimod
Fødslens Slutn. (kaldes obstetricisk Narkose).

Hvor megen K. der anvendes ved en
Bedøvelse, er forsk. efter Patientens Individualitet,
ligesom ogsaa, som omtalt, Metoden for
Bedøvelse spiller en Rolle — der bruges mindst ved
Dryppemetoden. Der gaar mest K. med til at
<sp>indlede</sp> Bedøvelsen, saa at Forbruget er
forholdsvis mindst ved en langvarig Bedøvelse; til
en saadan bruges ofte næppe 1/2 cm<sup>3</sup> pr Min. I
de senere Aar har K. alm. for en Del maattet
vige Pladsen som Bedøvelsesmiddel for den
mere ufarlige Æter. Advarende Røster mod K.
har herhjemme navnlig lydt fra O. Wanscher
og Th. Rovsing. K. anvendes dog stadig en Del
og navnlig i Tilfælde, hvor man frygter Æterens
skadelige Indvirkning paa Luftvejene.

Misbrug af K. er sjælden, men forekommer
dog, f. Eks. saaledes, at Vedk. hver Aften
indaander K. for at falde i Søvn. Herved kan
udvikle sig en kronisk
<sp>Kloroformforgiftning</sp>, der meget ligner den kroniske
Alkoholforgiftning.

K. findes i det officinelle Præparat
<sp>Kloroformvand</sp> (1 : 200), der dog mest bruges
som Opløsningsmiddel for andre Medikamenter
og for at dække disses Smag. <sp>Udvendig</sp>
benyttes K. især som <sp>Kloroformolie</sp> og
<sp>Kloroformsprit</sp> (lige Dele K. og
Olivenolie ell. Spiritus) som smertestillende
Indgnidningsmiddel ved Nervesmerter og reumatiske
Lidelser.
<i>(Lp. M.). J. P. H.</i>
</chapter>

<chapter name="Kloroformering">
<b>Kloroformering,</b> se <sp>Kloroform</sp>.
</chapter>

<chapter name="Klorofyl">
<b>Klorofyl,</b> se <sp>Bladgrønt</sp>.
</chapter>

<chapter name="Klorofylliner">
<b>Klorofylliner</b> er Forbindelser, der dannes,
naar det kem. indifferente Klorofyl behandles
med en Opløsning af Kaliumhydroxyd; herved
forsæbes to Alkylgrupper, og der opstaar Salte
af Trikarbonsyren <sp>Klorofylin</sp>.
<i>R. K.</i>
</chapter>

<chapter name="Klorofyllit">
<b>Klorofyllit</b> er en omdannet (vandholdig og
bladet) <sp>Cordierit</sp>, der forekommer ved
Unity i Maine.
<i>(N. V. U.). O. B. B.</i>
</chapter>

<chapter name="Klorofæit">
<b>Klorofæit,</b> se <sp>Klorit</sp>.
</chapter>

<chapter name="Klorom">
<b>Klorom</b> er en meget sjælden Lidelse, der
særlig rammer Børn eller unge Mennesker og
viser sig som græsgrønne ell. graagrønne
svulstlignende Knuder og Fortykkelser, der
fortrinsvis udvikles under Ansigtsknoglernes
Benhinde, men ogsaa kan optræde paa andre Knogler
og i indre Organer. Knuderne bestaar af
Celler, der svarer til de Typer af hvide
Blodlegemer og Benmarvsceller, som ved Leukæmi (s.
d.) ophobes i Blodet og danner Knuder i
Organerne. Da tilmed Blodet hos Patienter,
lidende af K., ogsaa kan indeholde saadanne Celler
i betydelig Mængde, er man i den nyeste Tid
tilbøjelig til at opfatte K. som en særlig Form
af Leukæmi ell. som en Leukæmien
nærstaaende Sygdom, og den tidligere gængse
Anskuelse, at K. bør henregnes til de ægte Svulster
(Sarkom, Lymfosarkom), lader sig næppe
opretholde. Det grønne Farvestofs Natur og
Oprindelse er ikke tilstrækkeligt klarlagt.
<i>Johs. F.</i>
</chapter>

<chapter name="Klorometri">
<b>Klorometri,</b> se <sp>Klorkalk</sp>.
</chapter>

<chapter name="Kloroplast">
<b>Kloroplast,</b> d. s. s. Bladgrøntkorn, se
<sp>Bladgrønt</sp>.
</chapter>

<chapter name="Klorose">
<b>Klorose,</b> d. s. s. <sp>Blegsot</sp>.
</chapter>

<chapter name="kloroversurt Kali">
<b>kloroversurt Kali,</b> <sp>Kaliumperklorat</sp>,
se <sp>Kaliumklorat</sp> og <sp>Kloroversyre</sp>.
</chapter>

<chapter name="Kloroversyre">
<b>Kloroversyre,</b> <sp>Perklorsyre</sp>, HClO<sub>4</sub>, er
den bestandigste af Klorets Iltsyrer. Den
dannes ved Sønderdeling af Klorsyre (s. d.), men
faas lettest af Kaliumsaltet,
Kaliumperklorat, KClO<sub>4</sub>, der dannes ved Ophedning af
Kaliumklorat (s. d.). Kaliumperklorat giver ved
Destillation med koncentreret Svovlsyre i
Vakuum vandfri K. som en farveløs Vædske af
Vf. 1,76, der er letopløselig i Vand under
Varmeudvikling og suger Fugtighed fra Luften.
Den er overordentlig eksplosiv. Den
frembringer Saar paa Huden, antænder Papir og andre
brændbare Stoffer, men dens vandige Opløsning
er meget bestandig, ligesom dens Salte, der
endog taaler svag Glødning. Den sønderdeles
ikke saaledes som Klorets andre Syrer af
Saltsyre. Zink, Jern og Aluminium kan opløses i
K. uden at reducere den. Saltene er med
Undtagelse af Kaliumsaltet letopløselige i Vand.
Ved Indvirkning af Fosforpentoxyd paa
vandfri K. ved ÷ 10° dannes
<sp>Kloroversyreanhydrid</sp>, Cl<sub>2</sub>O<sub>7</sub>; det kan destilleres af
Reaktionsblandingen og er en farveløs Vædske
med Kogepunkt 82°. Det sønderdeles
efterhaanden i Klor og Ilt; ved Slag ell. Berøring med
en Flamme sker Sønderdelingen med voldsom
Eksplosion.
<i>M. M-r.</i>
</chapter>

<chapter name="Kloroversyreanhydrid">
<b>Kloroversyreanhydrid,</b> se
<sp>Kloroversyre</sp>.
</chapter>

<chapter name="Klorrøgning">
<b>Klorrøgning,</b> se <sp>Klorkalk</sp>.
</chapter>

<chapter name="Klorstrontium">
<b>Klorstrontium,</b> se <sp>Strontiumklorid</sp>.
</chapter>

<chapter name="Klorsulfonsyre">
<b>Klorsulfonsyre,</b> Cl.SO<sub>2</sub>.OH, dannes ved
direkte Forening af Svovlsyreanhydrid med
Klorbrinte: SO<sub>3</sub>+HCl=Cl.SO<sub>2</sub>OH og fremstilles ved
at lede tør Klorbrinte til en rygende
Svovlsyre, som indeholder 80 % S0<sub>3</sub>, hvorefter
Produktet destilleres. K. koger ved 158° og har
Vægtfylde 1,72 ved 18°. Den virker stærkt
paa mange Brintforbindelser, hvis Brint derved
erstattes af Gruppen SO<sub>2</sub>OH; saaledes giver
Ammoniak NH<sub>3</sub>, ved Indvirkning af K.
Imidosulfonsyre NH(SO<sub>2</sub>OH)2; Benzol, C<sub>6</sub>H<sub>6</sub>, giver
paa tilsvarende Maade C<sub>6</sub>H<sub>5</sub>.SO<sub>2</sub>OH. I Stedet for
ren K. bruger man i Teknikken ofte en
Blanding af rygende Svovlsyre med smeltet og
pulveriseret Klornatrium.
<i>(O. C.). M. M-r.</i>
</chapter>

<chapter name="klorsur Baryt">
<b>klorsur Baryt,</b> d. s. s. <sp>Baryumklorat</sp>,
se <sp>Klorsyre</sp>.
</chapter>

<chapter name="klorsurt Kali">
<b>klorsurt Kali,</b> se <sp>Kaliumklorat</sp>.
</chapter>

<chapter name="klorsurt Natron">
<b>klorsurt Natron,</b> se <sp>Natriumklorat</sp>.
</chapter>

<chapter name="Klorsvovl">
<b>Klorsvovl.</b> Det Stof, der i Teknikken
anvendes under Navnet K., er
<sp>Svovlmonoklorid</sp>, S<sub>2</sub>Cl<sub>2</sub>. Se <sp>Svovlklorider</sp>.
<i>M. M-r.</i>
</chapter>
