<sp>Plenge</sp>. »Nogle Træk af Livet i K. for en
Menneskealder siden« [1873]; <sp>O. Nielsen</sp>, »K.'s
Diplomatarium«, 8 Bd og 2 Registerbind [1877—87];
<sp>Samme</sp>, »K.'s Hist. og Beskriv.«, 6 Bd
[1877—92]; <sp>Samme</sp>, »K. paa Holbergs Tid« [1884]; <sp>P. V.
Grove</sp>, »K. Ill. Rejsehaandbog«, 3. Udg. [1879];
<sp>J. P. Trap</sp>, »Stat.-topogr. Beskrivelse af
Staden K.« (heri righoldig Litteratur angivelse); <sp>J.
Davidsen</sp>, »Fra vore Fædres Tid,
Skildringer og Skitser« [1884]; <sp>Samme</sp>,
»Kjøbenhavnerliv i ældre og nyere Tid« [1889]; <sp>C. Bruun</sp>,
»K., En Illustr. Skildring af dets Hist.,
Mindesmærker og Institutioner« [1887—1901, ført op til
1807 af P. Munch]; <sp>M. Rubin</sp>, »1807—14.
Studier til K.'s og Danmarks Hist.« [1892] og
<sp>Sammes</sp> »Fra Frederik VI's Tid, fra Kielerfreden
til Kongens Død« [1895]; <sp>H. C. Bering
Liisberg</sp>, »K. i gamle Dage og Livet i K.«
[1898—99] <sp>V. Falbe Hansen</sp> og <sp>W. Scharling</sp>,
»Danmarks Statistik«, 6 Bd [1885—91]; »De
danske Byerhverv i Tekst og Billeder. K.«
[1904]; »K.'s Huse og Indvaanerne efter
Branden 1728« [1906]; <sp>H. N. Rosenkjær</sp>, »Fra
det underjordiske K.« [1906]; <sp>H.
Rützebeck</sp>, »Absalons By, K.'s Hist. fortalt for
Ungdommen« [1907]; »Stat. Oplysninger om K. og
Frederiksberg«; »Statistisk Aarbog for K. og
Frederiksberg« [1920]; »Historiske Meddelelser
om København«, fra 1908 [nu paa 8 Bd];
<sp>Villads Christensen</sp>, »K. 1840—57«; »K., som
den er, og som den burde være« [1914], udgivet
af Foreningen til Hovedstadens Forskønnelse;
»K.'s Kommune som Deltager i den balt.
Udstilling« [191]).
<i>B. Tengnagel Jørgensen.</i>
</chapter>

<chapter name="Kjøbenhavns Amt">
<b>Kjøbenhavns Amt</b> ligger paa Midten af
Sjællands Østside, omsluttende Staden
Kjøbenhavns Territorium, og begrænses mod Ø. af
Øresund, Kjøbenhavns Territorium og Kjøge
Bugt, mod S. af Præstø Amt, hvorfra det for
største Delen adskilles ved Kjøge Aa, mod V.
af Sorø Amt og Holbæk Amt, mod hvilket sidste
Elverdams Aa danner Grænsen paa c. 8 km, og
Bramsnæs Vig, mod N. af Frederiksborg Amts
vestlige Halvø Horns Herred, fra hvilken det
tii Dels adskilles ved Vejle Aa, samt af
Roskilde Fjord og Frederiksborg Amts østlige
Halvø Nordsjælland, fra hvilken det for en Del
adskilles ved Vandløb og Indsøer, som Værebro
Aa, Farum og Fure Sø. Til Amtet hører Øen
Amager, hvis nordligste Del dog hører til
Staden Kjøbenhavn, og Øen Saltholm samt nogle
smaa Holme ved disse Øer og i Roskilde Fjord.
Det er det mindste af Øernes Amter næst
Bornholms Amt,1173 km<sup>2</sup>, og har (1921) 259020 Indb.,
hvoraf 135717 i Landdistrikterne, de øvrige i de
to Købstæder og Frederiksberg. Det er det
tættest befolkede Amt i Landet. 221 paa 1 km<sup>2</sup>,
hvilket har sin Grund i, at Frederiksberg hører
til Amtet, ligesom den tætte, købstadsmæssige
Bebyggelse i Hovedstadens Omegn bidrager sit.
Mod N. og V. er Amtets Overflade bakket og
højtliggende; mod N. hæver Lyngby Bavnehøj,
53 m, og Sandbjerg, 85 m, sig; i den vestlige
Del, der hører til Midtsjællands Højdeparti,
strækker Bakkerne sig fra V. over Roskilde og
et Stk. Ø. f. denne By. De højeste Punkter,
Egestallebjerg, 94 m, og Skovbakke, 113 m,
ligger nær ved Amtets Vestgrænse; dog hæver
Bakkerne Ø. f. Roskilde sig ogsaa til en ret
anselig Højde, saaledes i Stærkinge Maglehøj, 69
m. Amtets østlige Del langs Kysten er derimod
gennemgaaende lavtliggende og temmelig jævn,
naar undtages nogle St. N. f. Kjøbenhavn, hvor
Bakkerne naar temmelig nær til Kysten;
navnlig fremtræder dette jævne Præg i den SØ. f.
Roskilde liggende, c. 150 km<sup>2</sup> store Slette
»Heden«. De omtalte nordlige og vestlige
Bakkepartier skilles ved en Lavning, der naar ud til
Roskilde Fjord, og hvori Værebro Aa og Hove
Aa flyder. Af andre Vandløb mærkes Mølleaa,
der danner Afløb for Farum og Fure Sø, hvilke
Søer atter staar i Forbindelse med fl. mindre
Søer som Bastrup, Bagsværd og Lyngby Sø; de
største af Vandløbene, der søger mod SØ. ud
til Kysten, er Harrestrup Aa og Store og Lille
Vejle Aa; fra det vestlige Bakkeparti løber
Lejre og Kornerup Aa mod N. ud i Isefjord.
Amtet har temmelig store Skovstrækninger,
navnlig paa Bakkepartierne mod N. og V.,
medens de østlige Dele, særlig den store Slette, er
skovløse. M. H. t. Frugtbarheden hører det til
Landets bedste Amter, idet der ved Ansættelsen
1844 gik godt 5 ha paa 1 Td. Hartkorn i
Gennemsnit. Men selvfølgelig er der stor Forskel i
de enkelte Dele. Frugtbarest er Slettelandet
mod Ø. og i Midten, hvor Jorderne er stærkt
lerede, hvorimod de i Højdepartierne, navnlig
mod N., er mere sandede; ogsaa nogle Egne
ved Kysten, saaledes mellem Kjøge og
Kjøbenhavn, har Sandstrækninger. Af det samlede
Areal i 1919 var 58356 ha besaaede, 6945 Brak,
27607 Grønfoder og Græsning, 5233 Haver o. l.,
1021 Moser, 8904 Skov og Plantage, 5551 Veje,
Byggegrunde o. l., 2408 Vandarealer og 437
ubenyttede. Skovene i Amtets nordlige Del
tilhører for største Delen Staten og hører under
3 Skovdistrikter, nemlig 1. og 2. kjøbenhavnske
Skovdistrikt og Lystskovdistriktet, ialt 3971 ha.
Kreaturholdet var 15. Juli 1920 22804 Heste,
64833 Stkr Hornkvæg, 6501 Faar, 2371 Geder og
43174 Svin (1914 var Tallene henh. 23837, 72224,
5180, 12433 og 99911). Amtets samlede Hartkorn
var 1. Jan. 1905 20272 Tdr; det var fordelt paa
146 større Gaarde (12 Tdr Hartkorn og
derover) med 3199 Tdr, 3102 Bøndergaarde (1—12
Tdr. Hartkorn) med 14709 Tdr, 13115 Huse
(under 1 Td.) med 1495 Tdr samt ubebyggede
Jordlodder med 512 Tdr. Amtet deles i to
Amtsstuedistrikter, nemlig Kjøbenhavns og Roskildes.
Til <sp>Kjøbenhavns Amtsraadskreds</sp>
(»Gamle K. A.«) hører Herrederne
Sokkelund (med Frederiksberg) og Smørum (1921:
200967 Indb.), til Roskilde
Amtsraadskreds (»Gamle Roskilde Amt«) hører
Købstæderne Roskilde og Kjøge og Herrederne
Sømme, Volborg, Tune og Ramsø (1921: 58053 Indb.).
Amtet (undtagen Frederiksberg, der hører til
1. Landstingskreds) udgør en Del af 2.
Landstingskreds og har 5 Folketingskredse
(Opstillingskredse). I gejstlig Henseende hører det til
Sjællands Stift og omfatter 5 Provstier: 1)
Frederiksberg, 2) Sokkelunds Herred, 3)
Smørums Herreds, 4) Sømme og Volborg Herreders
og 5) Tune og Ramsø Herreders. I
jurisdiktionel Henseende omfatter det 4 Rets- og
Politikredse: 1) Frederiksberg Birk, 2) K. A.'s
