Vinterkursted. Landskabet er meget
afvekslende og smukt, overalt ses Plantninger af Oliven,
Vin og Cypresser; Skovene, der i Oldtiden var
mere udbredte, indskrænkes nu til nogle
Egeskove paa Nordsiden af Pantokratoros.
Befolkningen bestaar næsten udelukkende af
Grækere, men Handelssproget er dog oftest
Italiensk. Den vigtigste Næringsvej er Agerbruget,
dog ikke Kornavlen, idet 3/4 af Kornforbruget
maa indføres, derimod Vinavl og navnlig
Olivenavl; næsten Halvdelen af Øen er beplantet
med Oliventræer; ogsaa Oranger, Citroner,
Figen og Morbær dyrkes en Del. Hornkvæg
holdes saa godt som ikke, derimod talrige Geder;
Fiskeriet er overladt til Albanèserne og
Italienerne; ogsaa Industrien er forsvindende,
derimod er Handelen livlig og væsentlig baseret
paa Vin og Olie, der gaar til Venedig og Triest.
— K. udgør sammen med de nærliggende Øer
Paxos og Leukas et Nomos, det bedst befolkede
i Grækenland, idet det paa 1636 km<sup>2</sup> har (1907)
140757 Indb. ell. 221 paa 1 km<sup>2</sup>. —
<sp>Hovedstaden</sp> K. ligger paa Øens Østside paa en
fremspringende Pynt og har (1907) 28250 Indb.
Dens Havn er 26 m dyb og meget sikker,
beskyttet af Højder mod N. og V.; den anløbes af
Dampskibslinier fra Italien, Triest, Piræus,
Alexandria og England. Gaderne er snævre og
skyggefulde, Husene byggede i venetiansk Stil
med Arkader. Kongen ejer der et Palæ, hvor
han undertiden opholder sig om Sommeren. Den
gr.-kat. Katedral (med Relikvier af St Spiridion)
og den rom.-kat. Kirke er de betydeligste
Bygninger. Industrien er ubetydelig, Handelen
derimod særdeles levende; der indføres i
Særdeleshed Korn, Slagtekvæg, Ris, Sukker, Kaffe
og Tøjer, udføres Olivenolie til Rusland,
Frankrig og Venedig samt Vin. K. er Sædet for en
gr. Ærkebiskop og kat. Biskop; den var fordum
en vigtig Fæstning, Hovedstad i de Ioniske
Øers Republik, var Sædet for Øernes
Parlament og den eng. Lord-Commissioner samt fik
1824 et Univ. Mod S. ligger Forstaden
<sp>Kastrates</sp> og mod N. Mandukion. C. 9 km S. f.
K. paa en Høj ved Gasturi ligger Villaen
<sp>Achilleion</sp>, opført af den afdøde østerr.
Kejserinde Elisabeth, senere ejet af Kejser
Vilhelm II. — K., Oldtidens <i>Kerkyra</i> (<i>Corcyra</i>),
beboedes tidligst af Illyrere. koloniseredes 734
fra Korinth, og da den havde en for den
daværende Handel meget heldig Beliggenhed,
voksede den hurtigt i Vejret og kunde selv
anlægge Kolonier ved det Ioniske og Adriatiske
Hav (Epidamnos, Apollonia, Leukas).
Stridigheder med Moderstaden Korinth gav Anledning
til den store peloponnesiske Krig. 229 kom den
under Roms Herredømme, senere under det
østromerske Rige, som to Gange mistede Øen
til Normannerne, og endelig 1386 til
Venetianerne, under hvis Herredømme den forfaldt
stærkt, men som befæstede Hovedstaden for at
benytte den som Støttepunkt i Kampene mod
Tyrkerne; disse belejrede den 1537 og 1716,
men begge Gange forgæves. Fra 1797 delte Øen
Skæbne med de øvrige Ioniske Øer og kom
endelig 1864 til Grækenland.
<i>C. A.</i>
</chapter>

<chapter name="Korherrer">
<b>Korherrer,</b> se <sp>Kannik</sp>.
</chapter>

<chapter name="Korhvælving">
<b>Korhvælving,</b> se <sp>Halvkuppel</sp>.
</chapter>

<chapter name="Koriander">
<b>Koriander</b> (<i>Coriándrum</i> L.), Slægt af
Skærmplanterne (Gulerod-Gruppen), enaarige, glatte
Urter med fjersnitdelte Blade. Skærmene mangler
Storsvøb, og Smaasvøbbladene er korte og
traadformede. Blomsterne har et tydeligt,
uregelmæssigt Bæger og en ligeledes
uregelmæssig, hvid Krone. Den næsten kugleformede Frugt
er glat og har svagt fremtrædende Ribber,
hvoraf Hovedribberne er bugtede. Delfrugternes
Frø er hule paa Bugsiden. Alle Dele har i
frisk Tilstand en stærk aromatisk, men
ubehagelig Lugt, der minder noget om Lugten af
Tæger (deraf Navnet; κόρις, en Tæge). 2 Arter.
<sp>Have-K.</sp> (<i>C. sativum</i> L., se Fig.) har en
30—60 cm høj, trind Stængel og 2—3 Gange
fjersnitdelte Blade. Den blomstrer i Juni—Juli.
I Danmark og Norge er den noget dyrket, men
den forekommer tillige hist og her forvildet i
Danmark; i Centralasien, Orienten og
Middelhavslandene har den sit opr. Voksested.
Frugterne indeholder <sp>K.-Olie</sp> og er officinelle
(<i>Semina Coriandri</i>); de er 2—4 mm i Diameter,
graa- ell. brungule af Farve og har en stærk
aromatisk, lidt brændende Smag. Foruden til
Lægemidler anvendes de ogsaa til Likører,
Bonbons og paa anden Vis i Konditoriet.
<i>A. M.</i>

Frøene af <sp>Have-K.</sp> saas i Maj i 5 Rækker
paa et 1,50 cm bredt Bed, og Planterne
udtyndes til 20 cm's Afstand.
<i>L. H.</i>

<img>Have-Koriander.</img>
</chapter>

<chapter name="Korinna">
<b>Korinna,</b> gr. Digterinde fra Tanagra i
Boiotien, omtr. 500 f. Kr., ældre Samtidig af
Pindar, som dels skal have nydt godt af hendes
Undervisning, dels rivaliseret med hende. Af
hendes Digte (lyriske) findes kun ubetydelige
Brudstykker (samlede i Bergk's <i>Poetæ lyrici
græci</i>, III).
<i>H. H. R.</i>
</chapter>

<chapter name="Korinth">
<b>Korinth</b> [-'rint], gr. By. Paa den smalle,
<sp>isthmiske</sp> Landtange, der forbinder
Mellemgrækenland med Peloponnes, fandtes
allerede i den tidlige Oldtid en betydelig By,
