Kanondækket ud for hver Gruppe af Skyts. De
stabledes i Pyramider og omgaves — for ikke
under Skibets Bevægelse at trille bort — af
en svær Tovkrans, der benævnedes K.
<i>C. B-h.</i>
</chapter>

<chapter name="Kuglelak">
<b>Kuglelak,</b> Betegnelse for forsk. røde
Farvelakker.
</chapter>

<chapter name="Kuglelav">
<b>Kuglelav</b> (<i>Sphæróphorus</i> Pers.), Slægt af
Skivelaver med opret grenet Løv, der er glat
og glinsende og indvendig fyldt af en hvidlig
Marv. De endestillede Frugter er kugleformede
og paa Overfladen bedækkede af talrige sorte
Sporer. <sp>Skør K.</sp> (<i>S. fragile</i> Pers.) er i en
stærkt og uregelmæssig forgrenet Form
(<i>coralloides</i> Pers.) af kastaniebrun ell. graalig
Farve fundet paa Halvøen og paa Bornholm,
men ikke alm.; den bliver c. 5 cm høj.
<i>A. M.</i>
</chapter>

<chapter name="Kugleled (lægev.)">
<b>Kugleled</b> (lægev.), se <sp>Led</sp>.
</chapter>

<chapter name="Kugleled (tekn.)">
<b>Kugleled</b> (tekn.), et Charnier, hvor Enden
af den ene Del er kugledannet og omfattes af
den anden Dels Ende, der er dannet som en
hul Kugle, hvorved man opnaar størst mulig
indbyrdes
Bevægelighed af
Delene (om det
fælles
Kuglecentrum).
<i>F. W.</i>
</chapter>

<chapter name="Kugleleje">
<b>Kugleleje,</b> se
<sp>Leje</sp>.
</chapter>

<chapter name="Kuglelyn">
<b>Kuglelyn,</b> se
<sp>Lyn</sp>.
</chapter>

<chapter name="Kuglemølle">
<b>Kuglemølle,</b>
1)
Betonblandemaskine, hvis
Tromle
indeholder Staalkugler,
hvis Bevægelse
i Betonen
bidrager til
Blandingen. 2) Maskine
til Knusning og
Maling af Malme,
Kul, Cement,
Ler, Farver m.
m., bestaaende
af en om en
vandret Aksel
roterende,
cylindrisk Tromle,
der er delvis
fyldt med haarde Kugler, hvis
Bevægelse i Materialet sønderdeler dette. Man
skelner mellem a) K. i snævrere Forstand eller
<sp>Kuglefaldmøller</sp>, der er
korte med
aftrappet Inderflade og
har store
Staalkugler, der ved at
falde fra Trin til
Trin knuser
Materialet til
Grynstørrelse (se
<sp>Kominor</sp>), b)
<sp>Rørmøller</sp>, der er
lange med glat Inderflade og mindre
Kugler (ofte af Flint), mellem hvilke
Materialet males ned fra Grynstørrelse til
Melfinhed. Rørmøllen er en dansk Opfindelse,
der nu anvendes Jorden over, navnlig til
Finmaling af Cement. En Cementrørmølle ses
paa Fig. Gennem den ene, hule Akseltap
indføres det groft mialede Stof, der saa passerer
gennem Tromlen og falder ud mellem
Ristestængerne i Tromlens modsatte Ende efter at
være blevet malet til Melfinhed. Kuglerne er af
Flint, og Tromlen er saa lang (c. 4 Gange
Diameteren), at der intet groft bliver tilbage,
saaledes at Sigtning bagefter er overflødig.
<i>E. Su.</i>

<img>Kuglemølle.</img>
</chapter>

<chapter name="Kugleporfyr ell. Pyromerid">
<b>Kugleporfyr</b> ell. <sp>Pyromerid</sp> kaldes visse
Porfyrer (oftest Kvartsporfyrer) med
rundagtige, fra ært- indtil hovedstore Klumper, der
kan ligge saa tæt, at de næsten helt
sammensætter Bjergarten. De har oftest radialstraalet
Bygning og omtr. samme Sammensætning som
den omgivende Porfyr. K. forekommer bl. a.
paa Corsica og ved Friedrichroda i
Thuringen.
<i>(N. V. U.). O. B. B.</i>
</chapter>

<chapter name="Kugleposten">
<b>Kugleposten,</b> Menigmands Benævnelse paa
et for Danmark ejendommeligt Postkøretøj, som
fra 1817 til omkr. Midten af 19. Aarh. brugtes,
paa Hovedruterne i Danmark og
Hertugdømmerne til Befordring af Brevpost. Vognen, der
officielt kaldtes en 4-hjulet Kariol, havde en
kugle- ell. ægformet Fading, der i
Læderremme hang i Vognstellet. Paa Siden var anbragt
en Dør ell. Lem, hvorigennem Brevsækken
kunde puttes ind. Foran Fadingen fandtes for
Postillonen et Sæde, der var saa smalt, at kun
een Person kunde faa Plads her, hvorved man
ligesom ved Anbringelsen af Jernpigge oven
paa Fadingen vilde forhindre, at Postillonen
kunde medtage Passagerer. Vognen var
forspændt med to Heste og skulde tilbagelægge
3/4 Mil i Timen. Det, der skulde opnaas ved
denne ret mærkelige Konstruktion af en Vogn,
var at holde Regnvandet fra at trænge ind
samt at forhindre, at Brevene ved Vognens
Rysten udsattes for Gnidning og derved

<img>Kuglepostvogn. (Efter Model [1/6 Størrelse] i Postmuseet.)</img>
