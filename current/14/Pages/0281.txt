arbejdere, og dets fleste betydelige Artikler i de
første Aar hidrørte fra disse to. Siden kom K.
i nøje Forhold til P. Hiort Lorenzen efter
dennes Overgang til det danske Parti; denne fik
stor Indflydelse paa Bladets Ledelse og Indhold,
og »Dannevirke« blev nu lige til 1848
Hovedorgan for hele den danske Bevægelse i
Sønderjylland. 1842 søgte K. at danne en
danskslesvigsk Forening, »Cimbria«, men
Hertugdømmets tysksindede Myndigheder forpurrede
denne Plan. Derimod var han n. A. med til at
stifte »Den slesvigske Forening«. — Efter
Treaarskrigen blev »Dannevirke« Dagblad, men K.
fortsatte kun i faa Aar dets Udgivelse; med sin
urolige, stridbare Natur kunde han heller ikke
komme ud af det med de ny danske
Myndigheder; 1856 solgte han Blad og Trykkeri og
flyttede til Kbhvn. Her boede han til sin Død,
ernærede sig som Fotograf, men syslede ved
Siden af med et Par mindre Bladforetagender.
<i>H. L. M.</i>
</chapter>

<chapter name="Koch, Peter Frederik">
<b>Koch,</b> <sp>Peter Frederik</sp>, dansk
Retskyndig, Søn af ovenn. Arkitekt J. H. K., f. 22.
Apr. 1832 i Kbhvn, d. smst. 11. Juni 1907,
Student 1850, <i>cand. jur.</i> 1857, s. A. Assistent i
Justitsministeriet, Fuldmægtig smst. 1864,
1869—71 tillige konstitueret Vicepolitidirektør i Kbhvn,
1871 Assessor i Kriminal- og Politiretten i
Kbhvn, 1878 i den kgl. Landsover- samt Hof-
og Stadsret, 1880 tillige Næstformand i Sø- og
Handelsretten, 1885 Assessor i Højesteret, 1897
Justitiarius smst. K.'s Liv deltes mellem faglige
og kunstneriske Interesser. Lige saa lidt som
sin Forgænger, P. C. N. Buch var K. nogen
Litteraturens ell. Pennens Mand, men han
besad en klar og skarp Intelligens og megen
<i>bon sens</i>. Praktisk Evne lagde han for Dagen
i Udførelsen af forsk. offentlige og private
Hverv, fra 1878 saaledes Medlem af, fra 1888
Formand for Statsanstalten for Livsforsikring,
1884 Medlem af Direktionen for Sparekassen for
Kbhvn og Omegn. 1882—98 var K. Medlem af
Kbhvn's Borgerrepræsentation, 1885—95
Forsamlingens Formand. Fra sin flersidig begavede
Slægt tog K. kunstnerisk Sans i Arv; i
Kunstnernes Kreds — som i øvrigt overalt, hvor han
færdedes — vandt K. Tillid og Respekt baade
ved sin fine Forstaaen og sin ualm. smukke
og noble Personlighed. Gentagne Gange var K.
Formand for Kunstforeningen i Kbhvn;
Regeringen beskikkede ham til Formand for
Akademikommissionen af 1886; 1889 valgtes han til
Medlem af Indkøbskomiteen ved Statens
Samling for Kunst. 1891 Medlem af Komiteen til
Ændring af Ny Carlsberg Glyptoteks Bygnings-
og Bestyrelsesforhold.
<i>Fz. D.</i>
</chapter>

<chapter name="Koch, Robert">
<b>Koch</b> [kåk], <sp>Robert</sp>, tysk Bakteriolog og
Læge, f. 11. Decbr 1843 i Clausthal, d. 27. Maj
1910, studerede 1862—64 i Göttingen, var
derefter Assistent ved »Allgemeines Krankenhaus«
i Hamburg og blev efter at have praktiseret
i Langenhagen og Rackwitz 1872 Fysikus i
Wollstein, hvor han udførte de første
videnskabelige Arbejder, som gjorde hans Navn
berømt. Stor Opsigt vakte allerede hans
Undersøgelser over <sp>Miltbrandsbakterien</sp>
(1876), som han dyrkede uden for den dyriske
Organisme, og hvis hele Udviklingshistorie han
beskrev; navnlig bidrog hans Opdagelse af
Bakteriens Sporer til at klare mange dunkle
Punkter i Miltbrandens Forhold. I Løbet af de
nærmest paafølgende Aar offentliggjorde K. et Par
Afh. (om den mikroskopiske Undersøgelse,
særlig Farvning af Bakterier, og om forsk.
eksperimentelle Infektionssygdomme hos
Dyr), der
forskaffede ham
et saadant Ry,
at han 1880
kaldtes til
Berlin som
Medlem af det
nyoprettede
»Reichs-Gesundheitsamt«. I denne
Stilling fik han
fortrinlige
Arbejdsbetingelser,
udviklede og
simplificerede
med stor
Opfindsomhed den
bakteriologiske Teknik og angav bl. a. ny Metoder
til Rendyrkning af de forsk. Bakteriearter
(Dyrkning paa faste, særlig paa gelatinerende
og smeltelige Næringssubstrater). Disse
forbedrede Undersøgelsesmetoder gjorde det muligt
for K. at udføre to af sine største Bedrifter
paa Bakteriologiens Omraade: Opdagelsen af
<sp>Tuberkelbacillen</sp> (1882) og af
<sp>Koleraspirillen</sp> (»Kommabacillen«, 1884); det
var som Leder af en tysk videnskabelig
Koleraekspedition, der 1883 afsendtes til Afrika og
Indien, at det lykkedes K. at opdage og
rendyrke Koleraspirillen, en Opdagelse, der i
Tyskland vakte saa meget større Begejstring, som
den fr. Koleraekspedition, der var udsendt fra
Institut Pasteur, omtr. samtidig med den tyske,
maatte vende hjem med uforrettet Sag og med
Tabet af en af sine bedste Mænd, Louis
Thuillier. Den tyske Stat hædrede K. for hans
Koleraundersøgelser ved en Gave af 100000
Reichsmark, og han udnævntes 1885 til Prof. i
Hygiejne ved Berlins Univ. samt til Direktør for
det hygiejniske Institut. K., der stod som Fører
for den »tyske Skole« inden for Bakteriologien,
havde hidindtil væsentligst indlagt sig
Fortjeneste ved sine glimrende Opfindelser paa den
bakteriologiske Tekniks Omraade og ved
Opdagelsen af vigtige Smittebakterier, medens
han havde staaet i en vis uforstaaende
Opposition til den »fr. Skole«, der under Pasteur's
Ledelse bl. a. havde brudt ny Baner paa
Immunitetslærens Omraade; nu kom imidlertid K.
og hans Elever ogsaa ind paa omfattende
Studier over Immunitetsforholdene, og et af de
første og mest opsigtvækkende Resultater
heraf var hans Afh. om <sp>Tuberkulinet</sp>. Ved
den internationale Lægekongres i Berlin 1890
meddelte K. i et Foredrag »Om bakteriologisk
Forskning« ganske kortelig, at det nu var
lykkedes ham at fremstille et Stof, der kunde
benyttes baade som Forebyggelsesmiddel og
som Helbredelsesmiddel mod Tuberkulose hos
nogle af de alm. Forsøgsdyr, og han stillede

<img>R. Koch.</img>
