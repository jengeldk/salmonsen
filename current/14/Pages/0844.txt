I Danmark oprettedes i 1905 paa Initiativ af
Overlæge <sp>N. P. Ernst</sp> »Den alm. danske
Lægeforenings Cancerkomité«, hvis Formaal,
der opr. var Bekæmpelse af Livmoderkræften, i
1907 udvidedes til at gælde Studium og
Bekæmpelse af alle Kræftformer. Komiteen, der
paa dette Tidspunkt talte 25 danske
Videnskabsmænd og Læger, indtraadte i 1909 i den
intern. Forening for Kræftforskning. Komiteen
iværksatte i 1908 og de flg. Aar de ovf. omtalte
Undersøgelser af K.'s Hyppighed i Danmark,
paa Island og paa Færøerne, ligesom den senere
har foranstaltet en Undersøgelse af K.'s
Forekomst i Grønland. I 1909 oprettede
Cancerkomiteen en vederlagsfri mikroskopisk
Undersøgelse af Svulster og svulstlignende Væv i
Tilfalde, hvor Patienterne er ubemidlede, og der
ikke paa anden Maade er Mulighed for
Erkendelsen af Sygdommens Natur. Der er i Aarenes
Løb (1921 incl.) foretaget Undersøgelse af
Svulstvæv fra henimod 6500 Patienter, af hvilke
henimod 2200 fandtes lidende af K.

En af Komiteen i 1909 bl. Danmarks Læger
iværksat Enquête ang. Betimeligheden af at
oprette Isolationshjem for fattige Kræftpatienter
og skaffe saadanne pekuniær Støtte gav som
Resultat, at disse Foranstaltninger ikke kunde
anses for tiltrængte her i Landet, hvor de
talrige Sygehuse og Plejehjem aabnede
tilstrækkelig Adgang for Kræftpatienterne. At træffe
Foranstaltninger i denne Henseende kunde da ikke
anses for paatrængende nødvendigt, saa meget
mindre som der paa det paagældende Tidspunkt
maatte ventes forelagt Forslag fra Rigsdagen
om at oprette Plejehjem for Patienter med
kroniske Sygdomme.

Endelig er der fra Medlemmer af Komiteen
i danske og udenlandske Tidsskr. offentliggjort
en betydelig Række videnskabelige Arbejder
om K.

K. har gennem lange Tider været betragtet
som en Lidelse, der kun undtagelsesvis var
tilgængelig for rationel virkelig, helbredende
Behandling. Denne Opfattelse har ikke Gyldighed
i Nutiden, hvor saavel Forbedringen af ældre
Behandlingsmaader som Fremkomst af nye har
muliggjort, at der ved kyndig Lægebehandling
kan opnaas fortrinlige Resultater.
Forudsætningen maa naturligvis være, at alt kræftsygt
Væv paa det primært angrebne St. lader sig
fjerne ell. destruere, og at der ikke er udviklet
Metastaser, der ved deres Talrighed og Sæde i
utilgængelige Organer unddrager sig
Behandling. Hovedbetingelsen for at opnaa Helbredelse
bliver derfor ved alle Former af K., at
Sygdommen kommer saa tidligt til Behandling som
overhovedet muligt, og Formaalet med alle
populære Opraab og Flyveskrifter, der udsendes
af Selskaber til Bekæmpelse af K., er da i første
Linie at indprente Publikum ikke at tøve med
at søge virkelig kyndig Lægehjælp, saa snart
der optræder Symptomer, der tyder paa, at
begyndende K. er til Stedte ell. maa befrygtes.

Af alle de forsk. Behandlingsmaader, der har
været anvendt over for K., skal her kun omtales
nogle enkelte.

Operativ Behandling maa siges stadig at
hævde den førende Plads, for saa vidt som den
ved det største Antal Kræftformer maa
betragtes som den mest virksomme. Der opnaas
nutildags ved Operation for K. Resultater, der langt
overgaar tidligere Tiders, hvad dels beror paa
den moderne overordentlig fremskredne kir.
Teknik, dels skyldes, at K. hyppigere kommer
til Behandling paa lidet fremskredne Stadier.

Bl. a. effektive Behandlingsmaader skal
særligt fremdrages Røntgen- og Radiumterapien,
der begge kan give udmærkede Resultater. Ikke
blot er godtgjort, at Røntgenbestraaling ligesom
Radiumbehandling kan være overordentlig
virksom over for visse Former af K., men
Radiumbehandlingen har i den nyeste Tid vist sig at
være et Middel, der over for nogle Kræftarter
(deriblandt Livmoderkræften) endogsaa kan
følges af Helbredelse i Tilfælde, hvor operative
Indgreb maa betragtes som uigennemførlige. I
de fleste kultiverede Lande er derfor nu oprettet
Klinikker ell. Specialafdelinger, paa hvilke
Kræftpatienter kan underkastes Behandling med disse
Midler. Herhjemme oprettedes i 1912 paa
Initiativ af bl. a. <sp>J. F. Fischer</sp> Radiumfondet,
hvis Hovedformaal var Tilvejebringelse af
Radium i tilstrækkelig Mængde til Behandling af
Danmarks Kræftpatienter, og ved offentlig
Indsamling og Tilskud fra Staten er dette Maal
nu naaet.

En Række andre Behandlingsmaader er i den
nyere Tid angivet at være virksomme, men
noget fuldtud effektivt Middel mod alle Former
af K. er ikke fundet, selv om enkelte Metoder
berettes at have givet heldige Resultater. Ej
heller ved eksperimentelle Undersøgelser paa
overførte ell. spontant udviklede Svulster hos
Dyr er endnu fundet noget Middel med absolut
paalidelig Virkning, lige saa lidt som der endnu
foreligger noget sikkert Grundlag for
Fremstillingen af et helbredende ell. immuniserende
Kræftserum. (<sp>Litt</sp>.: »Beretninger om Den alm.
danske Lægeforenings Cancerkomité's
Virksomhed« [1909, 1912, 1922]; <i>Bulletin de l'Association
française pour l'Etude du Cancer</i> [Tome I—XI,
1910—22]; <i>Cancer</i> [1909—13]; <sp>J. Cohnheim</sp>,
»Vorlesungen über allgemeine Pathologie«
[Berlin 1880, 1882]; <sp>J. Ewing</sp>, <i>Neoplastic
Diseases</i> [Philadelphia og London 1919]; <sp>J.
Fibiger</sp> i »det kongelige danske Videnskabernes
Selskabs Forhandlinger« [1913] og »Biologiske
Meddelelser« [1918, 1919 og 1921]; <sp>A.
Fölger</sp>, »Geschwülste bei Tieren,
Lubarsch-Ostertags Ergebnisse der allgemeinen Pathologie und
pathologischen Anatomie« XVIII [1917]; <sp>A.
Hannover</sp>, »Hvad er Cancer« [1843], »Om
Epithelioma« [1852]; <sp>H. J. Hansen</sp>,
»Oversigt over Dødsaarsagerae i Kongeriget
Danmarks Bybefolkning 1910—1919«; <sp>F. Hoffman</sp>,
<i>The Mortality from Cancer throughout the
World</i> [Newark 1915]; <sp>C. O. Jensen</sp>,
»Eksperimentelle Undersøgelser over Kræft hos Mus«
[Hospitalstidende 1903], <i>Journal of Cancer
Research</i>, I—VI [Baltimore 1916—22];
»Medicinalberetning for den danske Stat for Aaret 1919«;
<sp>P. Menetrier</sp>, <i>Cancer</i> [Paris 1908]; <i>Reports
on the Investigations of the Imperial Cancer
Research Fund</i> [London 1904—22]; <sp>H.</sp>
