<chapter name="kontant">
<b>kontant</b> (fr. <i>comptant</i>) <sp>Betaling</sp> betyder i
Handelssproget Beløbets Erlæggelse i rede
Penge ved Overdragelse, Overlevering af
Varerne ell. af Udleveringsdokumenterne paa
disse. Dette er ydermere fastslaaet i L. om Køb
og Salg af 6. Apr. 1906. I Sverige og Norge er
der endnu en vis ældre Sædvane for, at der
ved kontant forstaas Betaling 30 Dage efter
Overdragelsen, Afsendelsen, men denne Sædvane
er ved at svinde p. Gr. a. den lgn. Bestemmelse
i den fælles-skandinaviske Købelov. Ved k.
Betaling ydes ofte en Kasserabat ell.
<sp>Kontantrabat</sp>, naar ikke Betalingsvilkaaret
lyder paa <sp>Netto-Kontant</sp>.
<i>Ch. V. N.</i>
</chapter>

<chapter name="Kontantsalg">
<b>Kontantsalg.</b> Ved K. ell. Salg mod kontant
Betaling skal Købesummen erlægges samtidig
med, at den solgte Genstand stilles til Køberens
Baadighed, jfr. L. om Køb af 6. Apr. 1906 § 70.
Formodningen er for, at der foreligger K., jfr.
Købelovens § 14. Den vigtigste Retsvirkning af,
at der foreligger et K., er i øvrigt, at
Ejendomsretten til Tingen, selv om Køberen har faaet
Tingen i sin Besiddelse, ikke endelig er
overgaaet til denne forinden han har erlagt hele
Købesummen, jfr. Konkurslov 25. Marts 1872
§ 16. Gaar Køberen fallit, kan Sælgeren altsaa
fordre Tingen tilbage fra hans Konkursbo
(medmindre Boet betaler den fulde Købesum i rette
Tid), uden at Køberens øvrige Kreditorer kan
tilegne sig den. Ejheller gaar Sælgerens af
Købesummens Ikke-Betaling betingede
Ejendomsret tabt derved, at Køberen sælger Tingen
til en Tredjemand, medmindre der er solgt mod
Konnossement, og Køberen har overdraget
Konnossementet til en Person, der ikke vidste
ell. burde vide, at Købesummen ikke var betalt,
jfr. Sølovens § 166 (L. Nr 103 af 6. Apr. 1906).
<i>A. D. B.</i>
</chapter>

<chapter name="Kontekst">
<b>Kontekst</b> (lat.), Taleforbindelse,
Tankesammenhæng; sammenhængende Indhold af et
Dokument.
</chapter>

<chapter name="kontemnere">
<b>kontemnere</b> (lat.), foragte.
</chapter>

<chapter name="Kontemplation">
<b>Kontemplation</b> er den passive Fordybelse
i et Problem, hvorved Erkendelse søges naaet
ikke ad Tænkningens Vej, men ved en
Anskuen, en omfattende Fantaseren, der skal
tilvejebringe en Enhed i den erfaringsmæssig
givne Mangfoldighed. Opmærksomhedens
Koncentration paa de foreliggende Erfaringer er
vel det første Skridt til K., men det er
tvivlsomt, om Individet i det hele kommer videre
uden at tilvejebringe en ell. anden anormal
Tilstand. Hertil gives imidlertid mange forsk.
Metoder. Ved vilkaarlig Formindskelse af
Aandedrættet spærres Bevidstheden tildels af
fra Omverdenens Paavirkninger, og der naas
en større Klarhed og Anskuelighed af de
Forestillinger, hvormed der arbejdes; tillige
optræder som oftest hallucinatoriske Lysfænomener.
Denne Metode har undertiden været anvendt
alene, saaledes af visse indiske Filosoffer
(Yogi) og af Swedenborg, der allerede som
Dreng skal have fundet paa den; hyppigere
anvendes den i Forbindelse med hypnotiserende
Midler af forsk. Art (Nyplatonikerne og
Middelalderens Mystikere), hvorved en virkelig Ekstase
(Trance) opnaas. De, der har hengivet sig til
K., har i Alm. hævdet, at den derved
erhvervede Erkendelse skulde være af højere Art end
den sædvanlige og egl. udgøre dennes
Fuldendelse. I Virkeligheden vil den som ren
Fantaseren være uden videnskabeligt Værd; i enkelte
Tilfælde kan den maaske føre til
Hypotesedannelser, hvis Rækkevidde dog maa omhyggelig
prøves ved de sædvanlige videnskabelige
Metoder.
<i>Alfr. L.</i>
</chapter>

<chapter name="kontemplativ">
<b>kontemplativ,</b> passivt følende over for
Problemerne, se <sp>Kontemplation</sp>.
</chapter>

<chapter name="kontemporær">
<b>kontemporær</b> (lat.), samtidig.
</chapter>

<chapter name="Kontenter">
<b>Kontenter</b> er i Tyskland en Fortegnelse
over de i Havnene indgaaede Skibe og Varer
samt Ladningsmodtagerne. I England er K. den
Angivelse, som Skibsføreren forinden
Udklareringen skal afgive til Toldvæsenet med
Oplysning om Skibets Navn, de indladede
Varemængder og Bestemmelsesstedet. Benævnelsen
K. anvendes ikke i de danske Toldsteders nuv.
Praksis.
<i>F. T.</i>
</chapter>

<chapter name="Kontentivbandage">
<b>Kontentivbandage</b> [-'da.sj<sub>ə</sub>] er enhver
Bandage, der holder sygelig adskilte Dele sammen
i en saa vidt muligt naturlig Stilling. Saaledes
bliver enhver Saarforbinding en Slags K. Oftere
anvendes dog K. om de Bandager, hvorved
brækkede Knogler holdes i Leje (se
<sp>Forbinding</sp>, <sp>immobiliserende
Forbinding)</sp>.
<i>V. Sch.</i>
</chapter>

<chapter name="Kontinent">
<b>Kontinent,</b> se <sp>Fastland</sp>.
</chapter>

<chapter name="kontinental">
<b>kontinental</b> (lat.), vedrørende Fastlandet;
<sp>Kontinentalmagter</sp>, det europæiske
Fastlands Magter;
<sp>Kontinentalspærring</sp>, se <sp>Kontinentalsystem</sp>.
</chapter>

<chapter name="Kontinentalbevægelser">
<b>Kontinentalbevægelser,</b> se
<sp>Niveauforandringer</sp>.
</chapter>

<chapter name="Kontinentalfacies">
<b>Kontinentalfacies,</b> d. s. s. terrestrisk og
limnisk Facies, se <sp>Facies</sp>.
</chapter>

<chapter name="Kontinentalsystem">
<b>Kontinentalsystem.</b> Ved Overenskomst af
15. Febr 1805 forpligtede Kongen af Preussen,
hvem Napoleon havde overdraget det hidtil
med England forbundne Hannover, sig til at
spærre Elb- og Weser-Mundingerne for
Englænderne, som besvarede denne Udfordring ved
gennem en Kabinetsordre af 10. Maj 1806 at
erklære alle Havne, Kyster og Strømme fra
Elben til Brest for blokerede, i Virkeligheden
selvfølgelig en blot saakaldet Papirsblokade. Dette
Skridt foranledigede atter Napoleon til fra
Berlin at udstede det skæbnesvangre Dekret af 21.
Novbr 1806, i hvilket det bl. a. hedder: »De
britiske Øer erklæres i Blokadetilstand. Ethvert
Samkvem ell. Brevveksling med de britiske Øer
forbydes. Breve ell. Pakker adresserede til
England ell. til en Englænder, affattede i det
eng. Sprog, vil ikke blive forsendte med
Posterne, men stoppede. Enhver eng. Undersaat,
som opholder sig i Lande, der er besatte af
Frankrig ell. dets Allierede, bliver at betragte
som Krigsfange. Al eng. Ejendom er god Prise.
Al Handel med eng. Varer skal ophøre, og
ethvert Skib, som har befaret ell. blot berørt
England, er derved udelukket fra de franske
Havne«. — Det var det berømte ell. rettere
berygtede K., som paa denne Maade kaldtes til
Live, og nu fulgte fra begge Sider Slag paa
Slag. — Paa en eng. Kabinetsordre af 7. Jan.
1807, som erklærede alle Havne og Pladser i
Frankrig blokerede og ethvert til fr. Havn
