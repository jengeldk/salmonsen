<chapter name="Kloralformamid">
<b>Kloralformamid,</b> <sp>Kloralamid</sp>, CCl<sub>3</sub>.CH
(OH)NH . CHO, faas ved direkte Forening af
Kloral med Formamid, danner snehvide,
glinsende, haarde, smaa Krystaller, opløselige i 30
Dele Vand, lettere opløselige i Alkohol. Ved
Opvarmning af den vandige Opløsning spalter
K. i Kloral og Formamid. K. smelter ved
114—115°; det benyttes som Sovemiddel.
<i>(O. C.). R. K.</i>
</chapter>

<chapter name="Kloralhydrat">
<b>Kloralhydrat,</b> se <sp>Kloral</sp>.
</chapter>

<chapter name="Kloralisme">
<b>Kloralisme,</b> d. s. s. kronisk
Kloralforgiftning; se <sp>Kloral</sp>.
</chapter>

<chapter name="Kloralose">
<b>Kloralose,</b> <sp>Anhydrogluko-Kloral</sp>,
C<sub>8</sub>H<sub>11</sub>Cl<sub>3</sub>O<sub>6</sub>, er et Kondensationsprodukt af
Druesukker og Kloral, som faas ved at opvarme
lige Molekyler vandfrit Kloral og vandfrit
Druesukker til 100°, fjerne uforandret Druesukker
med koldt Vand og uforandret Kloral med
kogende Æter og af Resten udtrække K. med
kogende Vand. Hvidt, krystallinsk Stof, der
anvendes i Medicinen som Hypnotikum i Doser
paa 0,5 g.
<i>E. K.</i>
</chapter>

<chapter name="Kloraluminium">
<b>Kloraluminium,</b> d. s. s.
<sp>Aluminiumklorid</sp>.
</chapter>

<chapter name="Klorammonium">
<b>Klorammonium,</b> se <sp>Salmiak</sp>.
</chapter>

<chapter name="Kloranil">
<b>Kloranil,</b> <sp>Tetraklorkinon</sp>, C<sub>6</sub>Cl<sub>4</sub>O<sub>2</sub>,
dannes ved Indvirkning af Saltsyre og
Kaliumklorat paa talrige Benzolderivater. Det
krystalliserer i gule Blade, der sublimerer uden at
smelte. I koldt Vand er det uopløseligt, i kold
Alkohol meget tungtopløseligt. Ved Opløsning i
Kalilud giver det Kaliumsaltet af
<sp>Kloranilsyre</sp>, C<sub>6</sub>Cl<sub>2</sub>O<sub>2</sub>(OH)<sub>2</sub>. — K. bruges som
Iltningsmiddel; det gaar derved over til
<sp>Tetraklorhydrokinon</sp>, C<sub>6</sub>Cl<sub>4</sub>(OH)<sub>2</sub>.
<i>(O. C.). R. K.</i>
</chapter>

<chapter name="Kloranthi">
<b>Kloranthi</b> [-'ti'] (bot.) kaldes den Art af
Blomstens Misdannelse, ved hvilken alle eller
dog Flertallet af Blomstens Bladorganer mere
ell. mindre antager Løvbladets Beskaffenhed,
uden at Tal- og Stillingsforhold ændres. Man
kender saadanne Misdannelser, der i teoretisk
Henseende har betydelig Værdi, hos
Korsblomstrede, hos Rosen (den grønne »bengalske
Rose« er en dyrket Form), Nellikerod, Kløver,
Jordbær (»Plymouth-Jordbær« er en meget
mærkelig Monstrøsitet, som allerede omtales
1629, og som John Tradescant nærmere
beskrev), Klynger og mange andre Planter. (Se
<sp>Fyllodi</sp>).
<i>(V. A. P.). A. M.</i>
</chapter>

<chapter name="Klorantimon">
<b>Klorantimon,</b> se <sp>Antimontriklorid</sp>.
</chapter>

<chapter name="Klorarsen">
<b>Klorarsen,</b> se <sp>Arsenklorid</sp>.
</chapter>

<chapter name="Klorater">
<b>Klorater,</b> klorsure Salte, se <sp>Klorsyre</sp>.
</chapter>

<chapter name="Kloratsprængstoffer">
<b>Kloratsprængstoffer,</b> se <sp>Klorsyre</sp>.
</chapter>

<chapter name="Klorbaryum">
<b>Klorbaryum,</b> se <sp>Baryumklorid</sp>.
</chapter>

<chapter name="Klorbenzol">
<b>Klorbenzol,</b> <sp>Monoklorbenzol</sp>, C<sub>6</sub>H<sub>5</sub>Cl,
dannes direkte af Benzol og Klor, naar der er
en Katalysator til Stede, f. Eks. Ferriklorid ell.
metallisk Jern; uden Katalysator dannes kun
Additionsprodukter, C<sub>6</sub>H<sub>6</sub>X<sub>6</sub>. K. er en farveløs
Vædske af behagelig Lugt, koger ved 132°, har
Vægtfylden 1,106 og finder Anvendelse ved
Fremstillingen af Mellemprodukter i
Tjærefarveindustrien.
<i>R. K.</i>
</chapter>

<chapter name="Klorbly">
<b>Klorbly,</b> se <sp>Blyklorid</sp>.
</chapter>

<chapter name="Klorblyspat">
<b>Klorblyspat,</b> se <sp>Fosgenit</sp>.
</chapter>

<chapter name="Klorbrinte">
<b>Klorbrinte,</b> HCl., findes ofte i vulkanske
Luftarter, og i vandig Opløsning findes den i
Dyrenes Mavesæk, hvor den spiller en vigtig
Rolle ved Fordøjelsen, den produceres her af
særlige Kirtler. Menneskelig Mavesaft
indeholder 0,3 % K. K. kan dannes direkte af
Bestanddelene ved Sammenblanding, i spredt
Dagslys foregaar Reaktionen langsomt, i Sollys
under Eksplosion. K. dannes ogsaa i Klorvand
(se <sp>Klor</sp>), ell. naar Klor virker paa organiske
brintholdige Stoffer, idet Klor da træder ind
i St f. Brinten, og denne træder ud i
Forbindelse med Klor som K. (se <sp>Klor</sp>). K. dannes
ogsaa, naar Metalklorider, f. Eks.
Magniumklorid, ophedes i Vanddamp, idet der da
samtidig dannes Metaloxyd, MgCl<sub>2</sub>+H<sub>2</sub>O=MgO+
2HCl; ell. naar Metalklorider behandles med
Svovlsyre; i Laboratoriet saaledes ved at lade
koncentreret Svovlsyre virke paa
Natriumklorid (Kogsalt) under Opvarmning, 2NaCl+H<sub>2</sub>SO<sub>4</sub>
=Na<sub>2</sub>SO<sub>4</sub>+2HCl. — K. er en farveløs Luftart,
der har Vf. 1,269 i Forhold til atm. Luft, den
har en stikkende Lugt, virker stærkt ætsende
og reagerer, naar der er Fugtighed til Stede,
stærkt sur. Underkastes K. ved 10° et Tryk paa
40 Atm., fortættes den til en farveløs Vædske,
der under 1 Atm. Tryk koger ved ÷ 83,7° og
ved ÷ 112° stivner til en krystallinsk Masse.
K. suger Vand fra Luften og danner i fugtig
Luft en hvid Taage af smaa Saltsyredraaber;
K. er nemlig yderst let opløseligt i Vand og
giver dermed under Varmeudvikling Saltsyre. 1
l Vand kan ved 0° opløse 503 l ell. 825 g K.
og ved 20° 721 g K. — <sp>Saltsyre</sp> er i ren
Tilstand en farveløs stærkt sur, ætsende
Vædske, der i koncentreret Tilstand ryger i Luften
og har Klorbrintens stikkende Lugt. Den har
en Vf., der er højere end Vandets, og desto
højere, jo mere K. der er i Opløsning; med
30 % HCl er Vf. 1,15, med 40 % er Vf. 1,20.
Procentindhold faas af Vf. ved at multiplicere
Tallene efter Komma'et med 2. Opvarmer man
koncentreret Saltsyre under Atmosfærens Tryk,
afgiver den Klorbrinte, og Kogepunktet stiger
til 110°; her bliver det staaende, og der
destillerer en Saltsyre med 20,3 % K. over;
destillerer man ved et lavere Tryk, faas et
Destillat med mere K. — K. er trods sit
Brintindhold ikke brændbar, men den kan ved
lavere Temp. reagere med Ilt efter Ligningen
4HCl+O2⇄2H<sub>2</sub>O+2Cl<sub>2</sub>; men Processen er
reversibel og har ved højere Temp. Tendens til at
løbe fra højre til venstre, derfor maa man ved
Deacon-Processen (se <sp>Klor</sp>) arbejde ved saa
lav Temp. som muligt, d. v. s. den laveste
Temp., ved hvilken Katalysatoren er virksom.
K. virker i sin vandige Opløsning, Saltsyre, paa
de fleste Metaller under Dannelse af de
tilsvarende Klorider og Brint, f. Eks. Zink
Zn+2HCl=ZCl<sub>2</sub>+H<sub>2</sub>; ligeledes opløses
Metalilter under Dannelse af Klorider og Vand, f.
Eks. CaO+2HCl = CaCl<sub>2</sub>+H<sub>2</sub>O. Saltsyren er
en stærk Syre, d. v. s. Klorbrinten er i vandig
Opløsning stærkt ioniseret i Klorioner og
Brintioner. I Teknikken faas Klorbrinte og Saltsyre
som Biprodukt ved Sodafabrikationen efter
Leblanc's Metode (se <sp>Natriumkarbonat</sp>),
idet man ved denne først omdanner
Natriumklorid til Natriumsulfat ved Behandling med
koncentreret Svovlsyre i Sulfatovne; herved
frigøres K. og gaar i Luftform bort gennem Rør
