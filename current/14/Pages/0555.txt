<chapter name="Kornbeck, Johan Peter">
<b>Kornbeck,</b> <sp>Johan Peter</sp>, dansk
Arkitekturmaler, f. 5. Jan. 1837 i Kbhvn, d. 21. Aug.
1894, var Elev af Heinrich Hansen og udstillede
fra 1860 en Mængde flittigt udførte
Arkitekturbilleder, mest over Friluftsmotiver fra hans
mange og langvarige Ophold dels i Italien, dels
i Dalmatien.
<i>(S. M.). P. J.</i>
</chapter>

<chapter name="Kornblomst">
<b>Kornblomst,</b> se <sp>Centaurea</sp> og
<sp>Knopurt</sp>.
</chapter>

<chapter name="Kornbrændevin">
<b>Kornbrændevin</b> kaldes den Brændevin (se
<sp>Alkohol</sp>, S. 526), til hvis Fremstilling der
har været anvendt Korn som Raamateriale, i
Modsætning til den, der er fremstillet af
Kartofler ell. Vin.
<i>K. M.</i>
</chapter>

<chapter name="Kornealherpes">
<b>Kornealherpes,</b> se <sp>Øjensygdomme</sp>.
</chapter>

<chapter name="Kornegalle">
<b>Kornegalle,</b> By i det indre af Ceylon, 4000
Indb., ligger ved Foden af en Klippe, der
ligner en hvilende Elefant. Paa Toppen af
Klippen findes et Tempel, der huser et Aftryk af
Buddha's Fod og besøges af talrige Pilegrimme.
<i>M. V.</i>
</chapter>

<chapter name="Kornel">
<b>Kornel,</b> se <sp>Cornus</sp>.
</chapter>

<chapter name="Kornelfamilien">
<b>Kornelfamilien</b> (<i>Cornaceæ</i>), tokimbladede
og frikronede Planter af Skærmblomstredes
Orden, næsten alle træagtige Planter (Træer ell.
Buske) med modsatte, sjældnere spredte, hele
og oftest helrandede Blade uden Akselblade;
kun has en enkelt Slægt findes Skede.
Blomsterstanden er i Alm. en ret stor og let
iøjnefaldende Halvskærm, der er sammensat af
Kvaster; ofte faar den Lighed med en Skærm ell.,
naar Akserne er korte og tæt samlede, med et
Hoved. Er Blomsterstanden kun lille, omgives
den gerne af store, oftest hvide Højblade
(Svøb). De oversædige Blomster er 4-tallige
(med 4 Støvdragere og 2 Frugtblade). Bægeret
er kun lidt udviklet; Griffelen er enkelt; i
Frugtknuden findes oftest kun et hængende Æg
i hvert Rum (1—3). Frugten er et Bær ell.
hyppigere en Stenfrugt; Frøene har Frøhvide. C.
100 Arter i nordlig tempererede Egne, de fleste
i Asien.
<i>A. M.</i>

<img>Kornel (<i>Cornus florida</i>).</img>
</chapter>

<chapter name="Kornelkirsebærtræ">
<b>Kornelkirsebærtræ,</b> se <sp>Cornus</sp>.
</chapter>

<chapter name="Kornerup, Andreas Nicolaus">
<b>Kornerup,</b> <sp>Andreas Nicolaus</sp>, dansk
Geolog, f. i Kbhvn 7. Febr 1857, d. smst. 3.
Septbr 1881. K. blev polyteknisk Kandidat i
anvendt Naturvidenskab 1878 og udnævntes til
Docent i Jordbundslære ved Landbohøjskolen
1880. Allerede 1876 deltog han i en Ekspedition
til Julianehaab Distrikt i Grønland. 1878 var
han atter i Grønland og deltog i J. A. D.
Jensen's berømte Isvandring. 1879 tog han med
Jensen og Hammer til Holsteinborgs og
Egedesmindes Distrikter. Om disse Ekspeditioner
skrev K. i »Meddelelser om Grønland« og i
»Geografisk Tidsskrift« en Række fortrinlige
Afh., der illustreredes med Billeder, udførte af
K. med stor kunstnerisk Begavelse. 1880
valgtes han til udenlandsk Medlem af »Geologiska
Föreningen« i Sthlm. Han døde af en
Brystsygdom, som han havde paadraget sig i
Grønland. Trods sin Ungdom erhvervede K. sig et
anset Navn som Geolog og Grønlandsforsker.
<i>(V. M-n). J. P. R.</i>
</chapter>

<chapter name="Kornerup, Ebbe">
<b>Kornerup,</b> <sp>Ebbe</sp>, dansk Forf. og Maler,
nedenn.'s Søn, f. i Roskilde 20. Febr 1875.
Ligesom Faderens Anlæg var mangfoldige, saaledes
Sønnens. K. kom fra Latinskolen først paa
Akademiet, studerede senere hos Willumsen og
Zahrtmann, og har udstillet fl. Gange. Disse
Separatudstillinger var overvejende Frugten af
K.'s udstrakte Rejser, som har ført ham til
næsten alle Jordklodens Strøg, i hvert Fald til
alle fem Verdensdele. Men yderligere har denne
Rejsedrift, der vel til syvende og sidst er K.'s
herskende Egenskab, sat Frugt i en ret
omfattende og broget litterær Produktion, der dels
former sig som æstetiske Indtryk (især i hans
tidligste Bøger), men dels ogsaa giver ny og
interessante Oplysninger, sete gennem et
kunstnerisk opfattende Temperament, fra en kun
lidt kendt Verden. Saaledes skal nævnes K.'s
maaske mest værdsatte Skrift om
Sydhavsøerne (»Tahitibogen«, 1917) og om Australien
(1918), fremdeles Bøgerne om de
sydamerikanske Stater Ecuador og Peru (1919—20). Til en
Mængde inden- og udenlandske Blade har K. i
Aarenes Løb sendt Rejsebreve. — K. er
fremdeles i bibliofile Kredse velkendt som
Exlibris-Tegner.
<i>J. Cl.</i>
</chapter>

<chapter name="Kornerup, Jacob">
<b>Kornerup,</b> <sp>Jacob</sp>, dansk Kunstarkæolog
og Arkitekturmaler, f. 19. Novbr 1825 i
Roskilde, d. 9. Marts 1913 smst. Efter 1845 at være
bleven Student kastede han sig over Tegne- og
Malerkunsten, vandt 1852 Kunstakademiets lille
og Aaret efter den store Sølvmedaille og
foretog en Rk. Studierejser i Udlandet. Han har
udført en Del Raderinger og Malerier, især af
Bygningskunst, bl. a. af Roskilde Domkirke og af
Bygninger i Syden. 1871 udnævntes han til
titul. Prof. Som Arkæolog er det hovedsagelig
Middelalderens arkitekton. Monumenter, han
har syslet med, og han er sammen med Høyen
og Worsaae bl. de første, der herhjemme har
vakt Interessen for Landets gl.
Kirkebygningskunst og arbejdet for en rationel Restaurering
af Kirkerne. Ligeledes har han indlagt sig
megen Fortjeneste ved Fremdragelse,
Undersøgelse og Restaurering af de middelalderlige
Kalkmalerier i vore Kirker. Om disse Emner
har han skrevet adskillige Afhandlinger, især
i »Aarb. f. nord. Oldkynd.« og i det af Karl
Madsen 1907 udgivne Værk »Kunstens Historie
i Danmark«. K.'s lange Tilknytning til
Roskilde, hvor han var bosat, bevirkede, at han
