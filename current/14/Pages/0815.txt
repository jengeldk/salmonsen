(Pythoner, Krokodiller), og i Fangenskab skal
nogle Arter kunne lære at komme til Stede
for at indtage deres Føde paa et bestemt Tegn
af den, der passer dem. En bestemt Opgave
ell. visse livlige Sanseindtryk lægger
undertiden Beslag paa hele deres
Hjernevirksomhed. Saaledes kan de under Parringen
fuldstændig glemme Yderverdenen og tænker ikke
paa at undgaa selv de mest nærliggende Farer.

<sp>Palæontologi</sp>. K. havde allerede deres
Blomstringstid i den mesozoiske Tid og er
siden gaaet
overordentlig stærkt tilbage.
Ikke blot er fl.
Ordener fuldstændig
uddøde, men alle
Klassens største og
kraftigste Former er
forsvundne. I den
mesozoiske Tid omfattede
K. lige saa forsk.
Livsformer som Pattedyr
og Fugle tilsammen i Nutiden. Krybende Former
som Nutidens fandtes sammen med
planteædende Dyr ell. Rovdyr, der hævede Kroppen
højt fra Jorden som Pattedyrene, ja
undertiden endogsaa bevægede sig alene paa
Bagbenene; store hvalagtige Dyr opfyldte Havene,
og paa flyvende Former var der ingen
Mangel. (Her skal kun omtales de enkelte
Gruppers indbyrdes Slægtskabsforhold og
Relationer til andre Dyregrupper, samt deres
jordhistoriske Optræden. Ang. deres Bygningsforhold
henvises til Specialartiklerne). De ældste K.
er fra den Permske Periode og tilhører to
forsk. Ordener: <i>Rhynchocephalia</i>, hvis eneste
nulevende Repræsentant er <i>Hatteria</i>, og
<i>Theromorpha</i>, der allerede synes at være
uddøde i Trias. Dyrene af den første Gruppe
(<i>Proterosaurus</i>, <i>Palæohatteria</i> etc.), hvis
Henføren til Rhynchocephalierne muligvis endnu
ikke er tilstrækkelig begrundet, havde et
øglelignende Udseende og visse Bygningstræk
fælles baade med Nutidens Skælkrybdyr og
med Theromorpha. Den anden Gruppe,
<i>Theromorpha</i>, minder i fl. Forhold saa meget om
Pattedyrene, at nogle
Forfattere (Seeley,
Cope o. a.) har ment
at finde Pattedyrenes
Stamformer i dem.
Hofte-, Sæde- og
Skamben er nøje
forbundne med
hinanden, og Bækkenet er
i det hele
pattedyrlignende. Men andre
Bygningstræk viser dem bestemt hen til K.'s
Klasse.

<i>Theromorpha</i> omfatter fl. højst uensartede
Grupper, der hyppig opfattes som særlige
Ordener, og hvis Sammenstilling i een Orden i
alle Tilfælde er tvivlsom. En af disse Grupper
— <i>Anomodonta</i> (<i>Dicynodon</i> etc.) — har Seeley
ført sammen med Monotremerne til en ny
Gruppe <i>Therapsida</i>, hvad der dog af de fleste
anses for et Fejlgreb. Medens <i>Theromorpha</i>
uddør i Trias, viser der sig her for første Gang
Repræsentanter for de fleste andre
Krybdyrordener: Hvaløgler, Svaneøgler, Skildpadder,

<img>Fig. 10. Hunlige
Kønsapparat af et Firben
<i>N</i> Nyrer, <i>Ur</i><sup>1</sup> Ureters
Udmunding i Kloaken <i>Cl</i>, <i>B</i>
Urinblære, <i>B</i><sup>1</sup> dennes
Hals, <i>R</i> Endetarm, <i>R</i><sup>1</sup>
dennes Indmunding i
Kloaken, <i>Ov</i> Ovarium, <i>Od</i>
Ovidukt, der udmunder i
Kloaken ved <i>Od</i><sup>1</sup>.</img>

<img>Fig. 11. Ekskretionsorganer af en Varan. Højre Nyre
i naturlig Stilling, venstre drejet om, saa at man ser
<i>SG</i> Samlegangene og <i>Ur</i> Ureter, <i>Ur</i><sup>1</sup> Ureters
Udmunding i Kloaken, <i>N</i> Nyrerne, Urinblæren udeladt.</img>

<img>Fig. 12. Skema af Hjertet
og Arteriebuerne hos en
Krokodil. <i>a</i> og <i>a</i> højre
og venstre Forkammer, <i>v</i>
og <i>v</i><sup>1</sup> højre og venstre
Hjertekammer, <i>1</i>, <i>1</i><sup>1</sup>
Hovedpulsaarerne (Arteriebuerne Nr. 1), 2, 2<sup>l</sup> højre
og venstre Aortabue
(Arteriebuerne Nr. 2), <i>c</i> den
tynde Del af 2<sup>1</sup>, efter at
denne har afgivet <i>m</i> til
Tarmkanalen, 4, 4<sup>1</sup>
Lungepulsaarerne (Arteriebuerne Nr. 4), <i>ao</i> Storpulsaare
(Aorta).</img>

<img>Fig. 13. En Theropod (Lælaps), restaureret.</img>
