umiddelbare Nærhed; de er bløde, fligede og viser
tydelig Spaltefodens Bygning, idet i Alm.
saavel en Inder- som Ydergren er paaviselig. Ofte
er ogsaa her en Del af Stammen omdannet til
Tyggeapparat. Hovedfunktionen er den at staa
i Ernæringens Tjeneste; undertiden udvikles
Ydergrenen til en vifteformet Plade, der spiller
en Rolle ved Aandedrættet. Hos <i>Nebalia</i> bærer
1. Par Kæber et langt piskeformet Vedhæng
og betegnes i Alm. som Pudsefod.

2. Par Kæber (Fig. 4) er ligesom første Par
bløde og fligede, men viser i endnu højere Grad
Spaltefodens Bygning. Ogsaa dette Par Lemmer
staar hovedsagelig i Ernæringens Tjeneste, men
kan dog som hos visse Muslingekrebs
udelukkende være uddannede som et Bevægelsesorgan
(Gangben). Hos Copepoderne findes de to Grene
anbragte paa selve Legemet, ikke paa et Skaft,
hvorfor disse Dyr tilsyneladende har tre Par
Kæber. Ydergrenen er hos mange Ostrakoder og
hos de fleste Malakostraker omdannet til en
stor Vifteplade, ved hvis Bevægelse Vandet
ledes ind i Gællehulen. Hos snyltende
blodsugende K. omdannes snart eet, snart fl. Par
af Munddelene til stikkende Børster, der kan
skjules i et Sugerør; hos andre Snyltere reduceres
de helt (<i>Rhizocephala</i>). Antallet af Kroppens
Lemmepar er hos Entomostrakerne vekslende,
hos Malakostrakerne derimod konstant,
nemlig 8 Par Brystfødder og 6 Par
Bagkropsfødder. Inden for Entomostrakerne optræder
<i>Phyllopoda branchiopoda</i> med det store
Antal af 10—36 Par Kropfødder, alle næsten
ens af Bygning (Fig. 5), brede, flade og
paa Indersiden særdeles stærkt lappede; paa
Ydersiden bærer Stammen en stor flad
Aandeplade (Ydergren) og en som Gælle fungerende
Bigren. Disse Lemmepar er dels
Bevægelsesorganer, dels vifter de Næring hen til Munden
og tjener tillige som
Aandedrætsorganer. Hos <i>Apus</i>
bærer 11. Benpar en
Kapsel, hvori Æggene
gemmes. Dafniernes faa Par
(4—6) Kropfødder kan
opvise omtr. den samme
Bygning som
Branchiopodernes, men kan i øvrigt inden for en enkelt
Rovdyr gruppe være omdannede til slanke, tynde
Gribeben.

Hos Ostrakoderne findes kun to Par
Kropfødder, som oftest langstrakte, mangeleddede
og uden Ydergren. Forreste Par er i Alm.
Krybefødder, bageste tjener hovedsagelig som
Pudsefødder. Hos Copepoderne (Fig. 6) er
Kropfødderne (4—5 Par) nøje byggede som den
typiske Spaltefod, en toleddet Stamme udstyret
med en Yder- og Indergren (i Alm.
to—treleddede). Det er Svømmeorganer, der reduceres
i Antal og Udvikling, jo mere Evnen til
Bevægelse bortfalder sammen med forøget
parasitær Levevis. Hos Rankefødderne har
Kropfødderne (i Alm. 6 Par) en meget lgn. Bygning;
kun er her Yder- og Indergrenen omdannede
til lange, mangeleddede bøjelige Ranker, der
samlede som en Tentakelkrone skydes ud og
ind af Kappespalten og drager Næringspartikler
ned mod Mundaabningen.

<i>Nebalia</i> viser sig, hvad Lemmernes Bygning

<img>Fig. 1. Andet Par Antenner, <i>a</i> af
en snyltende Copepod, <i>b</i> af en
Lyskrebs og <i>c</i> af en Flodkrebs.
I alle Illustr. betegner <i>ex</i>
Eksopodit og <i>en</i> Endopodit og
Romertallene Stammen.</img>

<img>Fig. 2. Kindbakker,
<i>a</i> af <i>Apus</i>, <i>b</i> af en Ostrakod
og <i>c</i> af en Flodkrebs.
<i>k</i> Tyggeflig.</img>

<img>Fig. 3. Første Par Kæber
af en Lyskrebs (<i>Euphausia</i>).</img>

<img>Fig. 4. Andet Par Kæber, <i>a</i> af en Flodkrebs, <i>b</i> og <i>d</i> af en Ostrakod, <i>c</i> af en Copepod, <i>a b ki ke</i>
Fligdannelser, <i>m<sub>2</sub>a</i>, <i>m<sub>2</sub>b</i> Endo- og Eksopodit.</img>
