indviede Raadhus (Arkitekt: V. Schmidt), det
trefløjede Alderdomshjem (opført 1916—17,
Arkitekt: K. Taaning), Sygehuset og
Epidemihuset, Gasværket (anlagt 1899),
Elektricitetsværket (1911), og det paa Revninge Sogns Mark
1902 anlagte Vandværk; samt den 1899 opførte
Jernbanestation. Byen har en kommunal
Borger- og Realskole (Bygningen indviet 1902,
Arkitekt: A. Colding) og en teknisk Skole (opført
1895, E. Schwanenflügel) samt en Højskole
(opført 1908, A. Colding) og en Handelsskole. Af
milde Stiftelser nævnes Haandværkerforeningens
Friboliger (oprettet 1872 med en 1905
nyopført Bygning), Sømandsstiftelsen (oprettet 1879),
»Schmidts Minde« (oprettet 1885) samt et Asyl
og et Børnehjem. Af andre Bygninger nævnes
den 1920 restaurerede »Herman Brochs Gaard«
paa Langegade fra 1690, hvor nu K. Bank er
til Huse. Byen ejer nogle smaa Anlæg mod N.
og S. (»Louisenlund«). Ved Langegades sydlige
Ende er 7. Febr 1909 afsløret et Mindesmærke
for Digteren Fr. Paludan-Müller (Bronzestatue
af Th. Hein), ud for hans Fødested. Foruden
Haandværk og Handel er Søfart og Fiskeri
vigtige Erhverv. Havnen, der dannes af
Indløbet til K. Fjord, har fra tidlig Tid været anset
for en af de bedste paa Fyn; den indesluttes
af to c. 940 m lange Dæmninger, men Løbet er
saa smalt, at Skibe paa over 63 m Længde ikke
kan svaje i Havnen; dens Dybde er c. 5 m.
Handelsflaaden ved Toldstedet bestod ved
Udgangen af 1915 af 12 Skibe med 129 Tons
Drægtighed, (deraf 5 Motorskibe med 41 t) og 211
mindre Fartøjer og Baade; s. A. indkom 143
Skibe (deraf 15 Dampskibe) med 8656 Tons Gods
og udgik 135 Skibe (deraf 15 Dampskibe) med
1111 Tons Gods. Ved den c. 36 km lange
Privatbane Odense—K.—Martofte, aabnet 5. April
1900, staar Byen i Forbindelse med Øens
Centrum; den staar desuden i Dampskibsforbindelse
med Kbhvn, Nyborg og Rudkøbing. Af
Pengeinstitutter er der en K. Bank, oprettet 1896, en
Sparekasse for K. og Omegn, oprettet 1861, og
en Filial af Landbosparekassen for Fyn. Af
Fabrikker og industrielle Anlæg nævnes 2
Savværker, en Pakkassefabrik med Træskæreri, et
Skibs- og Baadebyggeri, et Jernstøberi, en
Maskinfabrik, et Saltkogeri, et Sildesalteri, en
Fiskekonservesfabrik, 2 Etablissementer til
Behandling af Frø til Eksport, et Ølbryggeri, en
Mineralvandsfabrik, en Kokesfabrik m. m. Byens
Indtægter var 1918—19 201000, Udgifterne 219000,
dens Formue 1319000 og Gælden 793000 Kr.
Øvrigheden bestaar af en Politimester og en

<img>Situationskort over Kjerteminde.</img>

<table>
<td r>1<td>Epidemisygehus
<td r>2<td>Baronmöllen
<td r>3<td>Savværk
<td r>4<td>Sygehus
<td r>5<td>Börneasyl
<td r>6<td>Börnehjem
<td r>7<td>Missionshus
<td r>8<td>Teknisk Skole
<td r>9<td>Haandværkerfore. Stiftelse
<td r>10<td>Real- og Borgerskole
<td r>11<td>Elektricitetsværk
<td r>12<td>Alderdomshjem
<td r>13<td>Hvilehjemmet „Bethel“
<td r>14<td>Svanemöllen
<td r>15<td>Gasværk
<td r>16<td>Fattiggaard
<td r>17<td>Apotek
<td r>18<td>Telefoncentral
<td r>19<td>Banegaard, Posthus og Telegrst.
<td r>20<td>Kochs Hotel
<td r>21<td>Sparekasse f. K. og Omegn
<td r>22<td>Kerteminde Bank
<td r>23<td>Emaus Kirke
<td r>24<td>Landbosparekasse
<td r>25<td>Raad- Ting- og- Arresthus samt Politikontor
<td r>26<td>Kerteminde Kirke
<td r>27<td>Tornöes Hotel med Teater og Haandværkerforening
<td r>28<td>Mindest. f. Paludan-Müller
<td r>29<td>Frelsens Hær
<td r>30<td>Sömandsstiftelse
<td r>31<td>Jernstöberi
<td r>32<td>Dampmöllen
<td r>33<td>Kalkværk
<td r>34<td>Rekreationshjem
</table>
