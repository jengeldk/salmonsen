<chapter name="Kreolin">
<b>Kreolin</b> er et Desinfektionsmiddel, der er
fremstillet af kresolholdige Tjæreolier, som ved
at blandes med Kalisæbe ell. ved andre Midler
er bragte i en saadan Tilstand, at de ved at
fortyndes med Vand giver en Emulsion. K. er
en mørkebrun, tykflydende Vædske. Benyttes
i Medicinen i Form af en 3—5 %-holdig
Blanding til Desinfektion af Saar, Hænder etc.;
undertiden bruges det ogsaa som indvendigt
Lægemiddel og gives da i Gelatinekapsler med
et Indhold af 0,3 g i hver.
<i>E. K.</i>
</chapter>

<chapter name="Kreolnegre">
<b>Kreolnegre,</b> Betegnelse for de ublandede, i
Brasilien fødte og levende Negre, der er
Efterkommere af de af Europæere indførte
Slaver.
<i>K. B.-S.</i>
</chapter>

<chapter name="Kreon">
<b>Kreon</b> [-o.n], Søn af Menoikeus og Broder
til Iokaste, blev efter et gr. Sagn Konge i
Theben efter Laios, men afstod Regeringen til
Oidipus (s. d.), efter at denne havde løst
Sfinksens Gaade. Senere, da Oidipus var bleven
fordreven, og hans Søn Eteokles var falden i
Kampen mod sin Broder Polyneikes, blev K. atter
Konge. Da hans Forbud mod Begravelsen af den
oprørske Polyneikes' Lig blev trodset af
dennes Søster Antigone, kom det til den
voldsomme Konflikt, som de gr. Tragediedigtere
(særlig Sofokles i sin Antigone) har skildret.
K.'s Halsstarrighed blev først brudt, efter at
den havde berøvet ham baade hans Søn
Haimon, Antigone's Elsker, og hans Hustru. K.
betragtes sædvanlig som en Type paa en
Statsmand, for hvem Hensynet til Statens Vel
har Overvægten over alle andre Hensyn. —
K. hed ogsaa en Konge i Korinth, hvis Datter
Glauke ægtede Iason (se Euripides' <i>Medea</i>).
<i>H. H. R.</i>
</chapter>

<chapter name="Kreosol">
<b>Kreosol,</b> C<sub>6</sub>H<sub>3</sub>(CH<sub>3</sub>)(OCH<sub>3</sub>)(OH) faas af den
ved 220° kogende Del af Bøgetjære ved
Opløsning i Æter, Fældning af Opløsningen med
koncentreret vinaandig Kali, hvorved faas
<sp>Kaliumkreosol</sp>, C<sub>8</sub>H<sub>9</sub>O<sub>2</sub>K+2H<sub>2</sub>O, og
Sønderdeling af dette med fortyndet Svovlsyre. K.
dannes ogsaa ved tør Destillation af
Guajakharpiks. Det er en Vædske, der koger ved 220°
og lugter behagelig aromatisk; med Jernklorid
giver det en grøn Farvereaktion.
<i>R. K.</i>
</chapter>

<chapter name="Kreosot">
<b>Kreosot</b> er en Blanding af forsk.
Fenolderivater, saasom Guajakol, Kreosol, Kresol o.
a., og fremstilles af Trætjære, i hvilken den
findes i vekslende Mængde, mest i Bøgetrætjære.
Af denne faas den ved Destillation, idet den
Del af Tjæreolierne, der er tungere end Vand,
vaskes med Sodaopløsning og destilleres paa
ny, hvorefter de lettere Bestanddele fraskilles,
medens de tungere behandles med Natronlud,
hvorved K. opløses. Af Opløsningen kan den
derpaa udskilles med Svovlsyre. K. er en
stærkt lysbrydende, i frisk Tilstand farveløs,
olieagtig Vædske, der ved Opbevaring,
navnlig i Lyset, farves brungul. Den virker
ætsende paa Huden, har en brændende Smag og
lugter stærkt af Røg, er letopløselig i Alkohol
og Æter, tungopløselig i Vand. K. har stærkt
antiseptiske Egenskaber, og herpaa beror
Bøgetrærøgens Anvendelse til Røgning af Kød og
Fisk. K. bruges som desinficerende Middel i
Medicinen og gives baade udvendig og
indvendig; den har bl. a. været meget anvendt
ved Behandlingen af Tuberkulose og
Tarmbetændelse. K. bruges undertiden som Betegnelse
for den rensede, vandholdige Karbolsyre, og
<sp>Kreosotolie</sp> undertiden som Betegnelse for
raa Karbolsyre.
<i>K. M.</i>
</chapter>

<chapter name="Kreosotal ell. Kreosotkarbonat">
<b>Kreosotal</b> ell. <sp>Kreosotkarbonat</sp> er
en gul Olie af Konsistens som Honning, der
faas ved Indvirkning af Kulstofoxyklorid paa
en Opløsning af Kreosot i den mindst mulige
Mængde Natronlud. K. er ikke en enkelt
Forbindelse, men en Blanding af Kreosol- og
Guajakolkarbonat, hvilket sidste let
udkrystalliserer i Kulden. Det anvendes i Medicinen i
St f Kreosot, fremfor hvilket det har den
Fordel at være af ringe Lugt og Smag. Dagsdosis
for Voksne 2—5 g.
<i>(A. B.). E. K.</i>
</chapter>

<chapter name="Kreosotbusk">
<b>Kreosotbusk,</b> se <sp>Larrea</sp>.
</chapter>

<chapter name="Krep">
<b>Krep</b> [kræp], <sp>Krepflor</sp>, en Slags <sp>Gaze</sp>, der
ved en særlig Behandling har faaet en
ejendommelig, kruset Overflade. Opr. fremstilledes
K. udelukkende af Silke, nu ogsaa af
Halvsilke ell. Uld (<sp>Krepon</sp>), Bomuld ell.
Blandinger af disse. Den kreppede Beskaffenhed
kan frembringes paa den Maade, at
Kædetraadene afvekslende er højre- og venstresnoede,
medens i Islætten to højresnoede Traade
afveksler med to venstresnoede. Naar et
saaledes vævet Stof udsættes for Indvirkning af
Damp ell. fugtes med varmt Vand og stryges
med Sælhundeskind ell. et lgn. ru Legeme,
trækker de forsk. snoede Traade sig paa en
saadan Maade, at Krusningen fremkommer.
Fremstillingen af K., som har glatte Striber
ell. Figurer, fordrer en ret vanskelig
Vævning, og saadant K. fabrikeres derfor i den
nyere Tid meget af Bomuld, som væves glat
paa alm. Maade, hvorefter den mønstrede
Krepning frembringes ved Paatrykning af
Natronlud, der bevirker en blivende Forlængelse
af Bomuldstraadene (se <sp>Mercerisering</sp>),
saaledes at disse, der holdes fast i de ikke
behandlede Dele af Vævet, bliver tvungne til
at kruse sig i de behandlede Dele.
<i>K. M.</i>
</chapter>

<chapter name="krepere">
<b>krepere</b> (lat.), egl. knage, brage, springe,
revne (se ndf. om Projektiler); dø (om Dyr, i
Gadesproget om Mennesker); ærgre, krænke
(»det kreperer mig«).
</chapter>

<chapter name="krepere">
<b>krepere</b> siges et Hulprojektil (Granat eller
Granatkardæsk) at gøre, naar det springer,
ved at Sprængladningen antændes og sprænger
Projektilet.
<i>H. H.</i>
</chapter>

<chapter name="Krepflor">
<b>Krepflor</b> ['kræp-], se <sp>Krep</sp>.
</chapter>

<chapter name="Krepidoma">
<b>Krepidoma</b> ell. <sp>Krepis</sp> (gr.: κρηπις, Sko),
Fundament, kaldes i gr. Bygningskunst
Tempelets Underbygning, bestaaende af tre ell. fl.
Trin, opførte af store, omhyggelig
sammenføjede Stenblokke.
<i>C. A. J.</i>
</chapter>

<chapter name="Krepitation">
<b>Krepitation</b> (lat.), den ejendommelige,
knirkende, krepiterende Lyd, som man hører ved
at lytte til Brystets Overflade ved
Lungebetændelse, ell. den tilsvarende Fornemmelse, man
kan føle ell. høre ved Benbrud, naar de to
Brudender bevæges mod hinanden, og som
derfor er af stor diagnostisk Bet.
<i>(A. F.). H. I. B.</i>
</chapter>

<chapter name="Krepon">
<b>Krepon</b> [-'paŋ], se <sp>Krep</sp>.
</chapter>

<chapter name="Kresilas">
<b>Kresilas,</b> gr. Billedhugger, f. i Kydonia paa
Kreta, virkede bl. a. i Athen i 2. Halvdel af
5. Aarh. f. Kr. Fodstykker med K.'s Signatur
er fundne i Hermione, i Delfoi og paa
Akropolis. Sidstnævnte St. er saaledes bevaret
