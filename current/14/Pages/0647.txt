som Vejviser for en Del tschekkiske
Landmænd, og har arbejdet ivrig for at gøre sine
Landsmænd bekendte med danske Forhold
(skrev 1907 en Bog om Danmarks Kultur); har
ligeledes fremmet Opførelse af danske
Skuespil i Prag og Oversættelse af danske Bøger
paa Tschekkisk. For at udbrede Kundskab om
Böhmen i Udlandet har han siden 1906
udgivet Maanedsskriftet »Tschechiske Revue«, og
i de flg. Aar syslede han med Planer om
at tilvejebringe et aandeligt Samkvem og
Samarbejde mellem alle smaa Folk som Modvægt
imod de store Staters og store Folkeslags
Overmagt og Hensynsløshed. 1920 holdt han
Forelæsninger over böhmisk Kultur ved Kbhvn's
Univ. og er stadig ivrig for at fremme en nøjere
Forbindelse mellem Danmark og sit nu frigjorte
Fædreland.
<i>E. E.</i>
</chapter>

<chapter name="Kraus, Franz Xaver">
<b>Kraus,</b> <sp>Franz Xaver</sp>, kat. kristelig
Oldgransker og Kirkehistoriker, f. 18. Septbr 1840
i Trier, d. i Freiburg 28. Septbr 1901. K.
studerede i Trier og Bonn, lagde sig under et
Ophold i Paris særlig efter kristelig Arkæologi
og Kunst, blev 1864 viet til kat. Præst, ansattes
som saadan i Pfalzel ved Trier, kaldtes 1872
til Strasbourg som Prof. i kristelig Arkæologi
og Historie og 1878 til Freiburg som Prof. i
Kirkehistorie. K. har bl. a. udgivet »Die
christliche Kunst in ihren frühesten Anfängen«
(1872), <i>Roma Sotterranea</i> (1873; 2. Udg. 1879),
»Realencyclopädie der Christl. Altertümer« (2
Bd, 1880—86), »Geschichte der christlichen
Kunst« (1895—1908). K. har desuden skrevet om
Trier's Arkæologi (1868), om Kunst o. s. v. i
Alsace Lorraine (4 Bd, 1876—92), om
Kunstmindesmærker i Baden (3 Bd, 1887—92), om
kristne Indskrifter i Rhin-Landene (2 Bd,
1890—94) m. m. K. har ogsaa udgivet en
Lærebog i Kirkehistorie (3 Bd, 1872—73; 3. Udg.
1887). (<sp>Litt</sp>.: <sp>C. Braig</sp>, »Zur Erinnerung an
F. X. K.« [1902]; <sp>E. Hauviller</sp>, »F. X. K.,
ein Lebensbild« [1904]).
<i>V. S.</i>
</chapter>

<chapter name="Krause, Axel Emil">
<b>Krause,</b> <sp>Axel Emil</sp>, dansk Maler og
Raderer, er f. i Kbhvn 14. Apr. 1871.
Kunstakademiet, hvortil han var bleven forberedt af
Hou, gennemgik han 1889—95, og i sidstnævnte
Aar debuterede han paa Charlottenborg med
et Portræt. Hans første Studierejse førte ham
1896 til Visby; 1897 udstillede han det store
»Tønderidning paa Amager«, der indbragte
ham den Neuhausen'ske Præmie; i Efteraaret
s. A. rejste han udenlands og dvælede en Tid
i tyske Byer, men opholdt sig dog mest i
Italien, hvor han malede nogle Landskaber,
som han udstillede 1898. I de flg. Aar tegnede
han meget for Dag- og Ugeblade, men malede
ogsaa en Del, særlig Interiører og Portrætter.
1902 foretog han en fem Maaneders Rejse til
Østasien. Bl. hans betydeligste Malerier fra de
derpaa flg. Aar kan nævnes »Min Hustrus
Portræt«, 1904 (Museet i Randers), det store
»Nationaldans paa Færøerne«, hvortil han 1904
havde gjort Studierne, og som efter 1905 at
være blevet lønnet med den Neuhausen'ske
Præmie 1906 erhvervedes til
Frederiksborg-Museet, samt et »Rejseinteriør fra Færøerne«
(Museet i Aalborg). Senere har han udstillet
værdifulde Portrætter, Interiører og
Genrebilleder. Sin første Radering udførte K. 1899. I
denne Kunstart, som han stadig dyrker, ofte
med Anvendelse af ret stort Format, har han
navnlig fundet en Rk. gode Motiver fra
Hovedstadens ældre Kvarterer, ofte med udprægede
Lysvirkninger. Ikke faa af K.'s største og
bedste Raderinger er trykte med Farver af
Kunstneren selv.
<i>(S. M.). P. J.</i>
</chapter>

<chapter name="Krause, Ernst Ludwig">
<b>Krause</b> ['kra^uz<sub>ə</sub>], <sp>Ernst Ludwig</sp>, tysk
Forf., og som saadan mest kendt under
Pseudonymet <sp>Carus Sterne</sp>, i 22. Novbr 1839 i
Zielenzig, d. 24. Septbr 1903. K. studerede først
Farmaci, senere (i Berlin) Naturvidenskab og
Kulturhistorie. Som ivrig Tilhænger af Darwin
kæmpede han for at udbrede dennes
Opfattelse af Naturen i videre Kredse, navnlig
gennem det bekendte Maanedsskrift »Kosmos«,
som han udgav (1877—82) i Forening med
Darwin og Haeckel. Selvstændige Bidrag til
Videnskaben har han i øvrigt næppe selv givet;
derimod besad han betydelige Evner i stilistisk
Henseende og blev med Rette en meget læst
populær-videnskabelig Forf. Han har f. Eks.
skrevet: »Werden und Vergehen« (1876), <i>Life
of Erasmus Darwin, with a preliminary notice
of Charles Darwin</i> (1879), »Die Krone der
Schöpfung« (1884), »Charles Darwin und sein
Verhältniss zu Deutschland« (1885),
»Plaudereien aus dem Paradiese« (1886), »Die
all-gemeine Weltanschauung in ihrer histor.
Entwickelung« (1889), »Die Trojaburgen
Nordeuropas« og »Die nordische Herkunft der
Trojasage« (1893), »Naturgeschichte der
Gespenster« o. fl. Bl. hans Bidrag til
Skønlitteraturen kan nævnes: »Sommerblumen« (1884) og
»Herbst- und Winterblumen« (1885).
<i>(J. C.). R. H. S.</i>
</chapter>

<chapter name="Krause, Heinrich">
<b>Krause</b> [kra^uz<sub>ə</sub>], <sp>Heinrich</sp>, tysk
protestantisk Teolog (1816—68), Fører for den
liberale Retning inden for Preussens Kirke. Han
deltog 1848 i Grundlæggelsen af
Unionsforeningen og 1868 i Stiftelsen af Protestantforeningen.
Det liberale Hovedorgan: »Protestantische
Kirchenzeitung für das evang. Deutschland«,
udgav han fra 1854 indtil sin Død.
<i>A. Th. J.</i>
</chapter>

<chapter name="Krause, Karl Christian Fr.">
<b>Krause</b> ['kra^uz<sub>ə</sub>], <sp>Karl Christian Fr.</sp>,
tysk Filosof (1781—1832), var en spekulativ,
romantisk Filosof. Hans Lære, der kaldes
Panenteisme, gaar i Modsætning til Panteismen,
der lader Gud og Verden falde sammen, ud
paa, at Gud har Verden i sig. Hans frisindede
Retsfilosofi har spillet nogen Rolle ogsaa uden
for Tyskland (Belgien og Spanien). (<sp>Litt</sp>.:
<sp>Martin</sp>, »K. C. F. K.'s Leben, Lehre und
Bedeutung« [Leipzig 1881]).
<i>Edg. R.</i>
</chapter>

<chapter name="Krause, Olivo">
<b>Krause,</b> <sp>Olivo</sp>, Oboist og Komponist, f. i
Kbhvn 2. Juli 1857, Elev af Chr. Schiemann,
gennemgik det kgl. Konservatorium 1873—76,
Medlem af det kgl. Kapel 1882—1919,
Solo-Oboist siden 1893, i to Sæsoner tillige
Operarepetitør. Kgl. Kammermusikus 1914, Lærer
i Klaver ved det kgl. Konservatorium fra 1918,
Leder af Olivo Krause-Ensemblet for
Kammermusik. Har komponeret en Strygekvartet,
en Violinsonate, fl. Sange samt en Opera
»Popoff«.
<i>A. H.</i>
</chapter>

<chapter name="Krause, Wilhelm Leopold Christian">
<b>Krause</b> ['kra^uz<sub>ə</sub>], <sp>Wilhelm Leopold
Christian</sp>, tysk Marinemaler, f. 27. Febr
1803 i Dessau, d. 8. Jan. 1864 i Berlin. K., hvis
væsentligste Uddannelse foregik under Wach
