1899]; <sp>Blüthner</sp> og <sp>Gretschel</sp>,
»Lehrbuch des Pianofortebaus« [Weimar 1872];
<sp>Rimbault</sp>, <i>The Pianoforte</i> [Lond. 1860];
<sp>Sievers</sp>, <i>Il Pianoforte</i> [Neapel 1868];
<sp>Ponsicchi</sp>, <i>Il pianoforte, sua origine e sviluppo</i>,
[Firenze 1876]).
<i>S. L.</i>
</chapter>

<chapter name="Klaverskole">
<b>Klaverskole,</b> Lærebog til Anvisning eller
Vejledning i Klaverspil; de bekendteste K.
skyldes Türk, Hummel, Cramer, Kalkbrenner,
Fétis, Köhler, Lebert og Starck; af danske E.
Horneman og L. Schytte.
<i>S. L.</i>
</chapter>

<chapter name="Klaverspillerkrampe">
<b>Klaverspillerkrampe</b> er en krampagtig
Stivhed af Arm- og Haandmusklerne forbundet
med Smerter og hurtigt indtrædende Træthed,
der undertiden optræder hos Mennesker, der
overanstrenger sig med Klaverspil, navnlig
Begyndere. Den helbredes sædvanlig let, naar
Vedk. en Tid ophører med Spillevirksomheden
og derefter forsigtigt indøver den rette Brug
af Musklerne, navnlig passer at slappe disse
tilstrækkeligt.
<i>K. H. K.</i>
</chapter>

<chapter name="Klavertraad">
<b>Klavertraad</b> er haardtrukken Staaltraad
med 0,75—0,90 % C.
<i>E. Su.</i>
</chapter>

<chapter name="Klaverudtog">
<b>Klaverudtog,</b> Arrangement for Klaver af en
Komposition for Orkester, for Sangstemmer
med ell. uden Ledsagelse (Symfonier,
Ouverturer, Operaer, Kantater, Oratorier o. s. v.).
Man har K. for to ell. fire Hænder, til to
Klaverer for fire ell. otte Hænder. K. med Tekst
kaldes et Arrangement af et Vokalværk, hvor
Sangstemmerne er opførte særskilte med
tilhørende Tekst paa selvstændige Systemer,
medens den instrumentale Del af Partituret er
arrangeret tohændig for Klaver; ved K. uden
Tekst er Sangstemmerne inddragne i
Klaverarrangementet.
<i>S. L.</i>
</chapter>

<chapter name="Klaviatur">
<b>Klaviatur,</b> Systemet af Tangenter paa
Klaveret og andre Tasteinstrumenter (se <sp>Klaver</sp>).
</chapter>

<chapter name="Klavichord">
<b>Klavichord</b> [-'kår'd], se <sp>Klaver</sp>.
</chapter>

<chapter name="Klavicymbalum">
<b>Klavicymbalum,</b> <sp>Klavicymbel</sp>, se
<sp>Klaver</sp>.
</chapter>

<chapter name="Klavicytherium">
<b>Klavicytherium,</b> se <sp>Klaver</sp>.
</chapter>

<chapter name="Klaxholm">
<b>Klaxholm,</b> se <sp>Clausholm</sp>.
</chapter>

<chapter name="Klazomenai">
<b>Klazomenai</b> [gr. -'na^i], en af de ioniske
Byer paa Lilleasiens Kyst i Oldtiden. Efter at
den lydiske Konge Alyattes forgæves havde søgt
at erobre den, blev den af hans Efterfølger
Kroisos tillige med de andre ioniske Byer
tvungen til at betale Lyderne Skat. K. er Filosoffen
Anaxagoras' Fødeby.
<i>H. H. R.</i>
</chapter>

<chapter name="Kleanthes fra Assos">
<b>Kleanthes</b> [-te.s] fra Assos, gr. Filosof (c.
330—233 f. Kr.), tilhørte den ældre stoiske Skole
og var Discipel af dennes Stifter Zenon, hvem
han efterfulgte som Skolens Forstander; han
skal have været af ringe Herkomst og kun
langsomt og med Møje have tilegnet sig de
filosofiske Lærdomme, som han siden trofast bevarede
og værnede mod Angreb; i sin høje Alderdom
gjorde han selv Ende paa sit Liv. Som Skolens
øvrige Tilhængere var K. en produktiv, men
ikke særlig ejendommelig Forf.; hans Skr er
tabte paa enkelte Rester nær, hvoriblandt hans
Hymne til Zeus er af Interesse som det
betydeligste bevarede Dokument til Oplysning om den
stoiske Teologi; heri finder ogsaa den Teori
Udtryk, hvormed K. afveg fra Skolens alm.
Lærdomme, at Gud ikke raader over det onde
i Verden og Menneskelivet. I øvrigt har K. ikke
stor Bet. for Udformningen af den stoiske
Filosofi, som først med Chrysippos naaede til
systematisk gennemtænkt Enhed og Helhed.
<i>W. N.</i>
</chapter>

<chapter name="Klearchos">
<b>Klearchos</b> [gr. 'klearkås]. 1) en Spartaner,
som, efter at have deltaget i den
peloponnesiske Krig som Flaadeanfører, paa egen Haand
indlod sig i forsk. Kampe med Thrakerne.
Understøttet med Penge af Kyros d. Yngre
samlede han en Skare græske Lejetropper,
hvormed han ledsagede Kyros, da han rykkede til
Kamp imod sin Broder Artaxerxes II af
Persien. Efter Nederlaget ved Kunaxa (401 f. Kr.)
søgte K. at føre sine Folk og de andre Grækere
hjem, men blev tillige med fire andre græske
Hærførere myrdet af den persiske Satrap
Tissafernes. (<sp>Litt</sp>.: <sp>Xenofon</sp>'s <i>Anabasis</i>).

2) K. fra Soloi, Discipel af Aristoteles,
filosofisk, historisk og naturvidenskabelig Forf.
Fragmenter af hans Værker findes i Müller's
<i>Fragmenta historicorum Græcorum</i>, II.
<i>H. H. R.</i>
</chapter>

<chapter name="Kléber, Jean Baptiste">
<b>Kléber</b> [kle'bæ.r], <sp>Jean Baptiste</sp>, fr
General, f. i Strassbourg 9. Marts 1753, d. i
Ægypten 14. Juni 1800. K. valgte som ung
Murerhaandværket og Arkitekturen til sit
Levebrød og kom
i den
Anledning 1772 til
Paris.
Imidlertid indtraadte
han 1775 i
Krigsskolen i
München, blev
1779 Løjtnant
ved et østerr.
Infanteriregiment, men
tog, da
Avancementsmulighederne for
ham som
borgerlig var
meget slette, 1788
sin Afsked og
blev
Bygningsinsp. i Belfort.

Ved den fr. Revolution traadte K. ind i
Nationalgarden og avancerede derefter hurtigt. Som
Bataillonschef deltog han i det heltemodige
Forsvar af Fæstningen Mainz (Sommeren 1793),
der endte med Fæstningens Overgivelse og
Garnisonens fri Afmarch med Faner og klingende
Spil. S. A. sendtes K. til Vendée, hvor han
med stor Dygtighed bekæmpede Oprørerne,
uden dog som saa mange af hans Forgængere
at besudle sit Navn ved Grusomheder mod den
fortvivlede, vildledte Landbefolkning. Da
Konventet ikke vilde lytte til hans Raad om en
mere menneskelig Fremgang mod
Vendée-Beboerne, forlod han dristig sin Kommando,
fremstillede sig for Velfærdskomiteen og forlangte
at blive anvendt andensteds. Det lykkedes ham,
idet man betroede ham en Division af den til
Forsvaret af Frankrigs Nordgrænse dannede
Sambre- og Maas-Armé. Han deltog i det for
Franskmændene heldige Slag ved Fleurus, efter
hvilket der skete en rask Offensiv over hele
Linien. Udskilt fra Hovedhæren belejrede og
erobrede K. i Spidsen for sin Division

<img>J. B. Kléber.</img>
