<chapter name="Kompasplanter">
<b>Kompasplanter</b> (bot.) kaldes visse
urteagtige Planter (især af Kurvblomstredes Fam.),
der viser den mærkelige Egenskab ikke alene
at stille Bladpladerne lodret, men ved Drejning
ud af den naturlige Stilling at anbringe dem
i ell. tilnærmelsesvis i Meridianen. De opnaar
derved, at Middagssolens i Reglen temmelig
brændende Straaler træffer dem under Vinkler,
som ikke fremkalder for stærk en
Fordampning. I Nordamerika er <i>Silphium laciniatum</i> en
for Jægerne vel kendt Præriplante med denne
Egenskab; i Danmark er Tornet Salat K., naar
den vokser paa magre, solaabne Steder.
<i>(V. A. P.). A. M.</i>
</chapter>

<chapter name="Kompasset">
<b>Kompasset</b> (astron.) (<i>Pýxis nautica</i>), et lidet
Stjernebillede paa den sydlige Himmel S. f.
Vandslangen, indeholdende efter Backhouse 37
for det blotte Øje synlige Stjerner, hvoraf kun
3 er af 4. Størrelse; alle de øvrige er svagere,
deriblandt 5 teleskopisk foranderlige Stjerner.
I K. findes fl. Dobbeltstjerner.
<i>J. Fr. S.</i>
</chapter>

<chapter name="Kompastor">
<b>Kompastor</b> (nylat.), Hjælpepræst.
</chapter>

<chapter name="kompatibel">
<b>kompatibel</b> (lat.), forenelig, i Stand til at
bestaa sammen med noget andet.
</chapter>

<chapter name="Kompatibilitet">
<b>Kompatibilitet</b> (lat.), Forenelighed, især
brugt m. H. t. Foreneligheden af fl. offentlige
Stillinger hos een og samme Person, modsat
<sp>Inkompatibilitet</sp>.
<i>E. T.</i>
</chapter>

<chapter name="Kompatriot">
<b>Kompatriot</b> (fr. af nylat.), Landsmand.
</chapter>

<chapter name="Kompendium">
<b>Kompendium</b> (lat.), Forkortning, kort
Sammenfatning, Uddrag. Derfor Betegnelse for en
kortfattet Lærebog (Ledetraad) og for en
sammentrængt Fremstilling af en Videnskabs
Hovedindhold; <sp>kompendiøs</sp>, kortfattet,
sammentrængt.
<i>Cl. W.</i>
</chapter>

<chapter name="kompensabel">
<b>kompensabel</b> (lat.), erstattelig, til at udligne.
</chapter>

<chapter name="Kompensation">
<b>Kompensation</b> (lat.), 1) benyttes i
Lægevidenskaben som Udtryk for de Processer, der
finder St. i en Del af Organismen for at
udligne, udjævne Abnormiteter, der optræder
andensteds i Legemet. Man taler saaledes om
en <sp>kompenserende</sp> Hypertrofi af Nyren,
hvor den anden Nyre er gaaet tabt, en
kompenserende Rygradskrumning, der skal genskaffe
den ved Krumning et andet St. i Hvirvelsøjlen
ell. ved forsk. Længde af Underekstremiteterne
forstyrrede Holdning af Legemet o. s. v.
<i>(Lp. M.). P. H.</i>

2) I Fysikken kan der paa mange Punkter
blive Tale om K., naar man ved Maaling vil
faa en Fejl til at forsvinde. Mest kendt er K.
ved <sp>Pendulet</sp> (s. d.).
<i>K. S. K.</i>

3) (jur.), Udjævning, Modregning, særlig om
modstaaende Fordringer, der vejer op mod
hinanden, se <sp>Modregning</sp>. — Ogsaa i andre
Tilfælde kan der tales om en Art K., saaledes
f. Eks. naar Hug ell. Slag, som to ell. fl.
Personer har tilføjet hinanden, efter dansk
Straffelovs § 206, ell. gensidig tilføjede Fornærmelser
efter samme Straffelovs § 219 efter
Omstændighederne kan anses at veje op imod hinanden,
saa at Straf kan bortfalde, ligesom naar den af
en Ægtefælle begaaede Horsbrøde opvejes ved,
at den anden Ægtefælle gør sig skyldig i lige
Forseelse, jfr D. L. 3—16—15—1. Nr 1. Se for
Norges Vedk. Straffelovens Kap. 15 § 1 andet
Led og Kap. 17 § 9 samt N. L. 3—18—5—1
Nr 1.
<i>K. B.</i>
</chapter>

<chapter name="Kompensator">
<b>Kompensator</b> (lat.). Dampledninger og
andre Rørledninger, der er udsatte for store
Temperaturændringer, vil let, navnlig naar de
har en nogenlunde betydelig Længde, være
tilbøjelige til at blive utætte, idet deres Længde
forandrer sig med Temp. For at uskadeliggøre
disse Længdeforandringer indskydes i
Ledningen K. i saadant Antal, som Forholdene kræver.
Disse K. tjener til at optage
Længdeforandringerne, medens man fastgør andre Punkter af
Ledningen. K. bestaar undertiden af en
Stopbøsse, idet en Muffe paa en Del af Røret griber
om den glat afdrejede Ende af dettes
modstaaende Del, medens Tætning tilvejebringes
ved Pakning; en anden Form af K. er et
Kobberlegeme, bestaaende af to temmelig store
Skaale, der er fast sammenføjede i Randen,
medens Rørets to Ender er fastgjorte ved
Midten af Skaalene; det derved dannede Legeme
er i Besiddelse af nogen Elasticitet og kan uden
at brydes taale nogen Formforandring. De
bedste og mest anvendte K. bestaar dog af Rør,
som danner en temmelig stor, oftest lyreformet,
Bugt og indskydes i Ledningen; de er lettere
at holde tætte end de førstnævnte Former og
taaler større Formforandringer. Hvor
Ledningen lægges af elastiske Rør, af Kobber ell. Staal,
og selv frembyder større Bugter, kan man ofte
undvære særlige K.
<i>H. H. S.</i>
</chapter>

<chapter name="Kompensator (i Fotografien)">
<b>Kompensator</b> anvendes i Fotografien til
dermed at udjævne Lysforskellen mellem
Midten og Randene i et af et storvinklet Objektiv
dannet Billede. En K. bestaar af en
plankonveks linse af røgfarvet Glas, der for at hindre
Lysbrydning er sammenkittet med et
plankonkavt Stykke Glas med samme Krumning,
saaledes at de tilsammen danner et planparallelt
Glaslegeme, der absorberer flest af de
Lysstraaler, der passerer Glaslegemets Midte. Ved Hjælp
af K. vil Lysforskellen i det af det storvinklede
Objektiv dannede Billede udjævnes.
<i>C. E. A.</i>
</chapter>

<chapter name="kompensere">
<b>kompensere</b> (lat.), erstatte, udligne,
afregne, gengælde, lade gaa op mod hinanden.
</chapter>

<chapter name="kompensere (Søv.)">
<b>kompensere</b> (Søv.) er at ophæve eller at
formindske det i Skibet værende Jerns
Indflydelse paa Kompasnaalen ved at anbringe
Magneter (Kontramagneter) og bløde
Jernstykker i Kompassets Nærhed paa en saadan
Maade, at de virker i modsat Retning og med
samme Kraft som Magnetismen i Skibets Jern;
Kompensationsmidlerne maa derfor være af
samme Natur som denne, saaledes at der
anvendes Magneter til Ophævelse af den stadige
Magnetisme i Skibet og bløde Jern til den
flygtige. Halvcirkeldeviationen (se <sp>Deviation</sp>),
der væsentlig frembringes af Skibets faste
Magnetisme, ophæves ved Magneter, der lægges
langskibs og tværskibs under Kompasset, og
Kvadrantdeviationen, der skyldes blødt Jern i
Skibet, hæves ved Anbringelsen af Kugler og
Cylindre af blødt Jern ud for Kompasset.
Krængningsdeviationen ophæves ved en lodret Magnet
under Kompassets Midte.
<i>C. B-h.</i>
</chapter>

<chapter name="Kompert, Leopold">
<b>Kompert,</b> <sp>Leopold</sp>, tysk-jødisk Forf., f.
i Münzenberg i Böhmen 15. Maj 1822, d. i
Wien 23. Novbr 1886. Han var Hovmester for
Grev Andrassy's Børn, fra 1848 Journalist og
indtil 1852 Redaktør af »Österreichischer Lloyd«
