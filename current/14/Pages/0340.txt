i en Fjerplade; hos ingen er dette saa
ejendommeligt som hos <i>Loddigesia mirabilis</i> (se Fig.
8), hos hvilken der tilsyneladende kun er 4
Halefjer, 2 meget lange og spidse, de andre
2, der fra Grunden kun bestaar af Skaft,
krydsende hinanden og endende med en bred Fane.

<sp>Andre Fjerprydelser</sp>. Hos mange
Slægter findes særlige Fjerprydelser, tildels af
højst besynderlig Form, ligesom de pragtfulde
Farver kun tilhørende Hannerne. Mest alm.
er Strubepladen, en Gruppe af stive afrundede
Fjer paa Struben og Halsens Sider, hos mange
Slægter pragtfuldt metalfarvede. Strubepladens
Fjer kan variere i høj Grad i Form, være
brede ell. spidse, forlængede paa forsk. Maade,
saa de danner som et Skæg ell. Krave, hos
enkelte Slægter som <i>Lophornis</i> (se Fig. 9) naa
rent fantastiske Former. En anden Gruppe
Fjerprydelser er de, der udgaar fra Hovedets
Overside, dannende en Top. Ogsaa her er alle
tænkelige Variationer, saa Toppen kan være
kort ell. lang, bred ell. tilspidset, enkelt ell.
dobbelt, Fjerene lige lange ell. nogle stærkt
forlængede: atter her er det Slægten
<i>Lophornis</i>, som udmærker sig ved sine højst
afvekslende og bisarre Topfjer. Enkelte Slægter har
en ejendommelig Fjerprydelse i en Slags
Muffediser, der omgiver Fuglens Løb ned til
Tæerne (se Fig. 10).

<sp>Farve</sp>. Næst efter K.'s ringe Størrelse er
det deres vidunderlige Farvepragt, der
særlig har gjort dem berømte, Farver, hvortil der
blandt Fuglene kun findes noget tilsvarende
hos <sp>Paradisfuglene</sp> og de undertiden
med K. forvekslede <sp>Honningsugere</sp>
(<i>Nectariniidæ</i>). Det, som gør K.'s Farver saa
pragtfulde, er den skinnende Metalglans, de
besidder, som ikke findes saa udpræget hos andre
Fugle. Farverne er oftest blaa, violette,
grønne, røde og bronze, saa vidunderlige, at man
ikke kan bruge de alm. Farvebetegnelser, men
har maattet sammenligne
dem med de ædle Stene,
Rubiner, Safirer, Topaser
o. s. v. Farverne er ikke
ligelig udbredte over hele
Fjerklædningen, samler
sig i Alm. paa visse St.
Fast Regel er det, at
Svingfjedrene ikke er
farvede. Meget alm. er
Farven paa Strubepladen,
ligeledes findes hyppigt en
farvet Pandeplet, næsten
altid indfattet af
fløjelssort. Ogsaa Rygfjerene,
Haledækfjerene og
Halefjerene hører til de St.,
hvor Farverne hyppigst
findes. — Afvekslingen
i Farverne hos de
forskellige Slægter er saa
stor, at en Beskrivelse er
umulig, kun nogle
Hovedpunkter kan
fremdrages. Kun Hannerne har
Farver, Hunnerne er
uanselig brunlige: Adskillige
Slægter mangler
overhovedet ganske Farver. De
metalskinnende Farver er
ikke Pigment-, men
Strukturfarver, d. v. s. de
skyldes ikke et i Fjerene
aflejret Farvestof, men disses Bygning (se <sp>Fjer</sp>);
det er Farver af samme Art som de
metalskinnende røde, blaa og violette Farver
hos Skaden ell. i Stærens Foraarsdragt;
derfor veksler de ogsaa efter Belysningen. Alm.
Regel er, at for ret at faa dem frem, skal man
se Fuglen saaledes, at Lyset falder ind med
Fjerene; falder det omvendt, forvandler den
pragtfulde Farve sig til sort. Hvor
vidunderlige end døde K. kan være, kan de dog ikke
paa nogen Maade maale sig med de levende,
hvis Glans under Bevægelsen stadig skifter;
det maa dog ikke glemmes, at Bevægelserne
som oftest er saa hurtige, at Farverne under
Fuglenes Flugt er yderst vanskelige at
iagttage i Enkelthederne. — Som Eksempler paa
Farven hos nogle Arter kan flg. nævnes: <sp>Den
røde Topas</sp> (<i>Topaza pella</i>) fra Guyana har
i det hele en pragtfuld karmoisinrød
Metalfarve, med Struben vidunderlig guldgul,
skiftende til smaragdgrønt, omgivet af fløjelssort.
<sp>Kometen</sp> (<i>Sappho</i>) beskrives saaledes:
Hannens dybt udskaarne Hale skinner med

<img>Fig. 8. <i>Loddigesia mirabilis</i> fra Peru.</img>

<img>Fig. 9. <i>Lophornis adorabilis</i> med Strubeplade,
Pandeplet, spids Top og forlængede Halsfjer.</img>

<img>Fig. 10. <i>Steganura
underwoodi</i> med
fjerklædt Løb.</img>
