Snarere synes der at kunne være Tale om forsk.
Modtagelighed for de forsk. kræftfremkaldende
Faktorers Paavirkning, for Udvikling af K. i
forsk. Organer o. s. v. En nærmere
Undersøgelse af Modtagelighedens Aarsager og dens
Afhængighed af erhvervede, medfødte ell.
arvelige Ejendommeligheder hører Fremtiden til.

K. har altid og med Rette været anset for at
forekomme alm., men det er dog først ved
Undersøgelser i den nyere Tid, at denne
Lidelses overordentlige Hyppighed fuldtud er blevet
klarlagt. K. blev i lange Tider betragtet som
en »Civilisationssygdom«, hvis Optræden var
begrænset alene til Europa o. a. kultiverede
Lande, medens den kun sjældent ell. slet ikke
ramte vilde Folkeslag. Nyere Efterforskninger
har godtgjort Fejlagtigheden af denne
Antagelse. K. er fundet bl. uciviliserede Stammer i
Afrika, Amerika, Asien, Australien,
Sydhavsøerne, og danske Undersøgelser har godtgjort,
at ogsaa Grønlands Beboere angribes af K., ja
endogsaa bl. Polareskimoer er det lykkedes at
paavise K.'s Forekomst. At K. er en Sygdom,
der rammer Mennesker Jorden over, kan da
ikke længere betvivles.

Om K.'s Hyppighed bl. de vilde
Folkeslag foreligger ikke tilstrækkelige Oplysninger.
Den angives ofte at forekomme sjældnere hos
Naturfolk end bl. Europæere, men det maa
erindres, hvilke enorme Vanskeligheder det
volder at fremskaffe paalidelig Efterretning fra
vilde Folkeslag, der p. Gr. a. Mistillid til europ.
Læger hyppigt vil foretrække deres egne
»Medicinmænd« og tilmed som Regel kun søger Hjælp
for Kræftlidelser i ydre Legemsdele og paa
Huden, medens K. i de indre Organer kun
yderst sjældent kommer til Behandling. At
fastsætte K.'s Hyppighed i uciviliserede Egne
vanskeliggøres endvidere ved, at Befolkningens
Størrelse ofte er utilstrækkeligt kendt, og
endelig har vilde Folkeslag som Regel en langt
lavere Gennemsnitslevealder end civiliserede,
hvad nødvendigvis maa medføre, at K.'s
Hyppighed formindskes, da denne Sygdom
fortrinsvis forekommer i Aldersklasser, der ligger
over 40—50 Aar.

I europ. Lande er Oplysninger væsentligt
tilvejebragte ved stat. Undersøgelser af
Dødsaarsagerne. I 1915 oplystes (<sp>Hofman</sp>), at der i
de nærmest forudgaaende Aar (indtil
1909—1912) i de europ. Stater gennemsnitligt aarligt
var indtruffet 76,6 Dødsfald af K. bl. 100000
Mennesker (i alt c. 1100000 Kræftdødsfald
aarligt), men der er ikke Tvivl om, at det angivne
Tal er blevet altfor lavt ved, at mindre
nøjagtige Statistikker er medtagne. I fl. store
Kulturlande er Tallene langt større og stadigt
stigende. I <sp>Frankrig</sp> døde i 1890—95 bl. 100000
Indb. aarligt 99 af K., i 1905—1910 aarligt 113.
I de <sp>Forenede Stater</sp> var det tilsvarende
Tal i 1900 63, i 1913 79, i <sp>England</sp> i
1906—1910 94, i 1913 105,5; i <sp>Tyskland</sp> i 1906—1910
84,2, i 1912 90. Bl. <sp>danske
Bybefolkninger</sp> døde aarligt af hvert 100000 i 1890—99 119,
i 1900—1909 132 og i 1910—1919 146 Mennesker
af K. (svarende til henholdsvis 6,60, 8,7 og 10,8
% af samtlige Dødsfald), og i hele Landet
maatte K. i Aaret 1919 skønnes at have
forvoldt c. 4300 Dødsfald (10,9 % af samtlige
Dødsfald).

I det hele foreligger fra talrige Lande
Statistikker, der viser en stadig Stigning af Antallet
af Dødsfald af K. Der hersker dog langtfra
Enighed om, hvorvidt denne Stigning virkeligt
betyder, at Kræftsygdommen breder sig og
tiltager i Hyppighed. Det hævdes fra fl. Sider, at
Stigningen ogsaa kan forklares paa anden Vis,
dels ved at Gennemsnitslevealderen tiltager,
saaledes at et stadig større Antal Mennesker
naar op i de Aldersklasser, i hvilke K. er
hyppigst, dels ved at moderne stærkt
forbedrede Undersøgelsesmetoder i langt højere Grad
end tidligere tillader en sikker Erkendelse af
Sygdommes kræftagtige Natur, og endelig at
Adgangen til Behandling af kronisk Syge paa
Sygehuse og Plejestiftelser stadig lettes,
saaledes at der ogsaa herved skabes Betingelser for
nøjagtigere Bestemmelse af Kræfttilfældenes
Antal. Men selv om de voksende Tal fra de sidste
Aar rimeligvis ikke betyder en reel Forøgelse af
Kræfttilfældene, men kun beror paa, at fl. o. fl.
Tilfælde, der tidligere ikke erkendtes, nu
indgaar i Statistikken som vel konstateret K., bliver
dog det Faktum urokket, at K. har vist sig at
være en langt hyppigere Sygdom, end det
tidligere var bekendt.

Dette fremgaar ogsaa af Optællinger, der i en
Række Lande er foretagne for at undersøge,
hvor mange Kræftpatienter der paa et givet
Tidspunkt var under Lægebehandling for
K. Blandt 100000 Mennesker er saaledes
fundet lidende af K.: I <sp>Ungarn</sp> 18,5
i <sp>Tyskland</sp> 21,5, i <sp>Portugal</sp> 21,9, i
<sp>Holland</sp> 28,6 og i <sp>Sverige</sp> 38,3. Ved
Optællinger, som den alm. danske Lægeforenings
Cancerkomite foretog i 1908 og i de flg. Aar,
fandtes det tilsvarende Tal for Danmarks
Vedk. i 1908 at være 42,8, for <sp>Islands</sp> 27,8
og for <sp>Færøernes</sp> (hvor Tallene dog er for
smaa til, at en stat. Beregning kan have nogen
virkelig Værdi) 38,8.

Danmark og Sverige er saaledes de Lande, i
hvilke der ved saadanne Undersøgelser er
paavist det største Antal Tilfælde af K. Endvidere
overgaar Antallet af Dødsfald af K. i danske
Byer Antallet af Tuberkulosedødsfald (som nu
maa beregnes til 144 bl. 100000 Indb.) og er
fundet større end i Byer i noget andet Land.
Hermed behøver dog ikke at være godtgjort,
at Danmark er et kræftrigere Land end alle
ardre. De danske Tals betydelige Størrelse kan
meget vel tænkes i hvert Fald tildels at bero
paa, at de stat. Oplysninger her fra Landet er
prægede af særlig Nøjagtighed. Værd at lægge
Mærke til er saaledes, at de ved Optællingen i
Ungarn fremkomne Tal viste sig kun at
indbefatte en Del af de Kræfttilfælde, der virkelig
forekommer i dette Land, og at der i
Optællingerne i Holland, Tyskland og Portugal kun
deltog henholdsvis 60, 55 og 42 % af disse Landes
Læger, medens der ved Optællingen i Sverige
tilvejebragtes Oplysninger fra 97,3, ved
Optællingen i Danmark endogsaa fra over 99 % af
spirtlige Læger.

K. forekommer hyppigere hos Kvinder end
hos Mænd. Ved den danske Optælling i 1908
