men en velrettet Salve strakte de fleste Ryttere
til Jorden (Tabet 9 Døde, 19 Saarede, 3 Fanger
og 39 Heste). Castenskjold undslap. Jægerne
fulgte straks Husarerne, men kunde heller ikke
komme frem, skønt de 2 Kanoner under Kapt.
Raasløff protsede af i 600 m's Afstand fra
Skansen. Efter en 1/2 Times Kamp beordredes
han tilbage til Skovmølle, hvor hele hans
Batteri (Marcussen) samledes. Lidt efter at 5.
Bataillon var kommen til V. f. Dyrehavegaard,
rømmede Fjenden sin Stilling (Kl. 10 1/4), idet
nu ogsaa Brigaden Moltke greb ind i Kampen.
Dens Fordækning, 6. Res. Bataillon, var Kl. 8
kommen til Vejknuden N. f. K. Mølle, hvor en
Forskansning standsede den videre
Fremrykning. 5. Res. Bataillon beordredes da frem,
og de 2 Batailloner under Major la Cour
angreb derpaa Fjendens Stilling (navnlig i
venstre Flanke); Insurgenterne kastedes derved
tilbage fra Højderne ind i Byen. Dennes
vestlige Udgang i Laasbygade var barrikaderet og
tillige med den nordlige Indgang
Hospitalsporten med de mellemfaldende Huse besat af
2 Kompagnier. Imod de to nævnte Punkter
rettede la Cour sit Angreb, og Barrikaden blev
erobret, men efter at de danske Troper var
trængt ind i Laasbygaden, rettedes der et Stød
imod dem af Fjendens Reserver, saa at de
maatte gaa tilbage, indtil 3 Kompagnier af 9.
Bataillon rykkede ifrem til Undsætning. Alt
greb saa paa ny Offensiven, hvori ogsaa 2
Kompagnier af 11. Bataillon deltog ad
Hospitalsporten. Klokken var da 10 1/2 Fmd., og de
danske Tropper naaede Torvet, medens en
mindre Styrke søgte Forbindelse med 5.
Bataillon, som imidlertid havde stormet
Palissadeporten paa Fredericia Chausseen og
understøttet af 3. Jægerkorps var rykket gennem
Slotshaven. Under en heftig Kamp i Gaderne
og ved idelig at gøre Modstød lykkedes det
Fjenden at komme tilbage over Sønderbroen,
hvorefter hans medtagne Tropper samlede sig
bag den ved Bellevue i Stilling staaende
Brigade, St. Paul. De Danske kom først Kl. 11 1/2
til Broen, idet Chefen for 5. Bataillon Major
Schindel var falden under Gadekampen, men
her maatte deres Fremrykning standse, idet
32 Kanoner fra Bellevue-Højderne beherskede
Broovergangen og skød de nærmeste Huse i
Brand. De Danskes 16 Kanoner, som søgte at
tage tampen op med Fjendens, kunde ikke
hævde sig, og de Danskes Tropper i Byen led
ogsaa saa meget af den fjendtlige Artilleriild,
at kun 9. Bataillon blev tilbage ved Broen. 5.
Bataillon samlede sig paa Torvet, 3. Jæger
korps og 1. Forstærkningsbataillon ved
Slotssøen, Resten af de 2 Brigader paa Højderne
N. f. Byen.

General Bülow maatte nu afvente Meldingen
fra Rye for at komme frem. Denne var om
Morgenen bleven anmodet om at paaskynde
sin Fremrykning, hvorfor han Kl. 6 sendte 12.
lette Bataillon mod Paaby og Egstrup. Da
Broen her var afbrudt og den modsatte Bred
besat af Insurgenterne, kunde Bataillonens 2
Kompagnier ikke komme over, førend 4. Res.
Bataillon og 2 Kanoner var sendt frem til
Understøttelse. Styrken gik derefter dels mod
Vranderup Hovgaard, hvor den kom i Kamp
med to friske Kompagnier, der kastedes mod
Vest, og dels mod Vranderup, der ogsaa var
besat af to Kompagnier. Herefter førtes
Resten af Rye's Korps mod Egstrup, idet dog et
Detachement gik imod Rols Mølle. Imidlertid
havde Sachau's Brigade faaet Melding om den
begyndte Kamp, og idet en mindre Styrke
detacheredes mod Rols Mølle for at sikre venstre
Flanke, rykkede den øvrige Del imod
Gjelballe. Hidtil havde Rye ført en heldig Kamp,
og 1. Jægerkorps i Forbindelse med 2
Kompagnier af 12. Bataillon var endog trængt frem
til Seest Mølle og Skovdruplund; men Kl. 9 1/2
rykkede Sachau's forreste Bataillon ud af
Skoven ved Gjelballe og angreb med stor Kraft de
Danskes højre Fløj, som kastedes mod
Vranderup Hovgaard. Vistnok rykkede de Danske
atter frem, men da ogsaa en anden Bataillon
og Artilleri af Sachau's Brigade kom op, blev
de Danskes Linie kastet paa 6. Bataillon, der
lige var kommen over Broen og nu bragtes
noget i Uorden. Endnu engang gik dog de
Danske frem og kastede Fjenden; men da nu
ogsaa Sachau's sidste Tropper indtraf, blev
Situationen kritisk, og skønt 8 Kanoner fra en
Stilling N. f. Egstrup hindrede Fjenden i at
naa hen til Broen, fandt Rye sig dog
foranlediget til Kl. 11 at afsende flg. Melding:
»Fjenden trænger stærkt paa, mine Batailloner er
for en Del opløste; Stillingen vil vanskelig
kunne holdes uden et Par Batailloners Assistance
ved Egstrup. Afdelingen ved Rols Mølle
trænges ogsaa«. Kort efter besluttede han sig til
at føre alle sine Tropper tilbage over Aaen,
Souschefen sendtes til General Bülow for at
give ham en mundtlig Fremstilling af
Forholdene, og Kl. 12 1/2 afsendtes en ny Melding til
Overkommandoen, gaaende ud paa, at Rye kun
med Vanskelighed kunde hindre Fjendens
Fremrykning over K. Aa. Rye's første Melding
modtog Bülow Kl. 12 1/2, hvorefter straks 2
Batailloner af Moltke's Brigade sendtes ham
til Hjælp. Souschefens Fremstilling bevirkede,
at Moltke fik Befaling til at samle hele sin
øvrige Styrke N. f. K. 3. Jægerkorps besatte
da Sønderbro, der blev (barrikaderet. Kl. 1 1/2
modtoges Rye's anden Melding, og nu befaledes,
at alt skulde gaa tilbage til de om Morgenen
indtagne Stillinger. Generral Bonin havde
imedens besluttet at gaa over til Angreb. St. Paul
dirigeredes mod K., Avantgarden over Seest
mod Paaby, men det kom ikke mere til nogen
videre Kamp, undtagen i selve Byen, hvor
Kaptajn Münnich ved et rask Modstød
standsede Forfølgerne; 3 af Avantgardens Eskadroner
tog dog de Danskes Rytterfeltvagter V. f.
Stallerup og ved Stupdrup til Fange. Dagen blev
saaledes en Sejr for Slesvig-Holstenerne; de
Danskes Tab var 29 Officerer, 27
Underofficerer og 600 Mand, deraf 8 Officerer, 7
Underofficerer, 136 Mand døde og 20 Officerer,
17 Underofficerer og 337 Mand saarede.
Slesvig-Holstenerne mistede kun 16 Officerer og
390 Mand, hvoriblandt 2 Officerer, 50 Mand
døde og 12 Officerer, 233 Mand saarede.
<i>P. Nw.</i>
</chapter>

<chapter name="Kolding (Herred)">
<b>Kolding,</b> <sp>Herred</sp>, en nyere ved L. af 17.
Marts 1876 oprettet jurisdiktionel Kreds i det
