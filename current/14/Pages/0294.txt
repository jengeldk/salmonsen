flydende Brændsel, f. Eks. Spiritus, men
navnlig Petroleumu Et <sp>Petroleumskogeapparat</sp>
er ofte kun en stor Lampe, der er omgiven af en
Kappe, som dels beskytter mod Varmetab til
Siderne, dels tjener til Understøtning for et
Kogekar. Man har imidlertid ogsaa
Petroleumskogeapparater, i hvilke Olien, forinden
den forbrændes, omdannes til Damp i selve
Apparatet; i dem benyttes altsaa i
Virkeligheden luftformet Brændsel. Det mest alm.
anvendte Brændsel af denne Art er dog
Belysningsgas, der benyttes i de saakaldte
<sp>Gaskogeapparater</sp>. Et saadant bestaar i
Hovedsagen af eet ell. fl. vandretliggende,
ringformet bøjede Rør, opadtil forsynede med
Aabninger, gennem hvilke Gassen kan
strømme ud, og over hvilke eet ell. fl. Kogekar kan
anbringes. Den i Apparatet indledede Gas
gøres ved sin Indtrædelse deri svagt lysende
og stærkt varmende ved at blandes med
atmosfærisk Luft, som den suger med sig
gennem en særlig Aabning i Apparatet. Fl.
saadanne Apparater kan sammenstilles paa forsk.
Maade og anbringes i komfurlignendc Kasser,
<sp>Gaskomfurer</sp>, der ligesom Komfurer til
fast Brændsel kan være forsynede med
Vandbeholder, Stegeindretning o. s. v. Den Varme,
der udvikles af den elektriske Strøm, kan
benyttes til Kogning, men denne Anvendelse af
Elektriciteten har endnu kun vundet ringe
Udbredelse. Kogekar haves af mange forsk.
Former og kaldes efter disse: Gryder,
Kedler, Kasseroller o. s. v. Ganske flade Kar, de
saakaldte Stegepander, kan benyttes til
Stegning og Bagning paa et Komfur, der ikke har
særlig Stegeindretning; Føden maa da flittig
vendes for at blive gennemstegt ell.
gennembagt. Kogekar forarbejdes nu sædvanlig af
Støbejern ell. Svejsejern, og for ikke at ruste
overtrækkes Støbejernskar sædvanlig indvendig
med Email, medens Kar af Svejsejern ofte
fortinnes. Bronzekar og Kobberkar har tidligere
været meget anvendte; de er ogsaa særdeles
brugbare, men lider af den Mangel, at Føden,
der koges i dem, naar den indeholder Syrer,
indvirker kemisk paa dem, hvorved giftige
Kobber forbindelser kan gaa over i den. Dette
kan dog undgaas, naar Karrene fortinnes
indvendig, De tidligst anvendte Kogekar har
været af Sten ell. brændt Ler. Lerkar,
fremstillede af ildfast Ler og solidt glaserede, er i
mange Henseender meget tilfredsstillende, og
det synes, som de paa ny skal vinde større
Udbredelse; ved Siden af dem har i den nyeste
Tid ogsaa Kogekar af Nikkel og Aluminium
begyndt at blive anvendte. Aluminiums Kogekar
er p. Gr. a. deres Lethed særlig egnede til at
medføres af Soldater i Felten. Kogekar er
sædvanlig forsynede med løse Laag, og
saadanne er af Renlighedshensyn ganske
hensigtsmæssige; men ellers gør de ikke nogen Nytte.
I Kar, der ikke er hermetisk lukkede, kan
Vand nemlig ikke opvarmes til højere
Temperatur end 100°; den Varme, som tilføres, efter
at denne Temperatur er naaet, tjener kun til
at omdanne Vandet til Damp og bidrager ikke
til yderligere Gennemkogning af Føden. En
meget kraftig Gennemkogning kan derimod
tilvejebringes i Kar, der kan lukkes hermetisk,
og saadanne, indrettede efter Princippet i
»Papin's Gryde«, har ogsaa med stor Fordel været
benyttede som Kogekar; nogen udstrakt
Anvendelse har de dog ikke fundet, vistnok
nærmest, fordi de er lidt vidtløftige at behandle
og vanskelige at holde i Orden, og fordi de
altid frembyder nogen Fare for Eksplosion.

Hvor det, som i Hospitaler og Fængsler,
ikke gælder om paa een Gang at tilberede
mange Slags Spiser, men om at tilberede store
Mængder, passer Anvendelsen af Komfurer
ikke godt, og man faar Brug for K., der kan
betegnes som <sp>Kogemaskiner</sp>. Vel kan
man i St. for Komfurer benytte de tidligere
omtalte indmurede Kedler ell. Gryder; men de
bar, som nævnt, store Mangler, og da der paa
St., som de omtalte, sædvanlig benyttes Damp
til Opvarmning og Maskindrift m. m., ligger
det nær at benytte den ogsaa til Kogning.
Dampen kan da anvendes paa den Maade,
som »Kogedamp«, at den ledes ind i hermetisk
lukkede Rum, i hvilke Føden befinder sig og
bliver opvarmet. Særlig til Tilberedning af
Grønsager egner denne Anvendelse, af Damp
sig fortræffelig; de herved brugelige
Apparater kaldes sædvanlig »Kartoffelkogere«.
Dampen til disse udvikles undertiden i selve
Apparatet, og Indretninger af denne Art kan ogsaa
benyttes i den alm. Husholdning, hvor
Princippet findes Anvendelse i forsk.
Patentkaffekogere. Mere alm. end som Kogedamp
anvendes dog Dampen paa den Maade, som
»Opvarmningsdamp«, at den ledes ind i et lukket
Rum uden om det Kar, hvori Føden findes.
Dette Kar, sædvanlig af Form som en stor
Gryde, omsluttes da af et andet Kar,
hvormed det foroven ved Randen er damptæt
samlet. Materialet, hvoraf Karrene laves, er
Jern ell. Kobber. Det hele Apparat hviler med
to Tapper i Lejer, om hvilke det kan drejes
ved et Kædetræk ell. ved en
Tandhjulsforbindelse med Haandsving; den ene af Tapperne
er hul, og gennem den ledes Dampen ind i
Mellemrummet mellem de to Kar. Ved at dreje
Apparatet kan man efterhaanden tømme det,
og det kan let bringes i en Stilling, der er
bekvem for dets Rensning. Lgn. Apparater
som de nysnævnte kan ogsaa bruges til
Kogning med Vand, der ledes ind i det omtalte
Mellemrum og selv opvarmes ved Damp. Ved
disse »Becker'ske Vandkogeapparater« kan den
i hvert Øjeblik netop ønskede Temperatur
lettere tilvejebringes end i
Dampkogeapparater, og de har faaet en ikke ringe Udbredelse.

Det er ovf. nævnt, at den Varme, der
tilføres et aabent Kogekar, efter at Føden deri
er opvarmet til 100°, ikke gør nogen Nytte,
og en betydelig økonomisk Fordel kan derfor
opnaas, naar man paa det angivne Tidspunkt
ophører med Opvarmningen af Kogekarret og
blot sørger for, at Fødens Varmegrad ikke
synker under den Temperatur, den bør have,
naar den skal nydes. Dette naas paa forsk.
Maade; de derved brugelige Indretninger kan
vel strengt taget ikke kaldes K., men omtales
dog naturligst her. Kogekarret kan, forsynet
med Laag, henstilles i et muret Rum, den
