fjerne de herskende Misbrug og øvrige Brøst,
hvoraf det russ. Hærvæsen led, saasom:
Personellets Forfremmelse ved Gunst, Uærlighed
i Forvaltningen og mangelfuld
Fredsuddannelse, skønt han fuldt ud kendte disse Mangler.
Dette Kendskab havde en lammende
Indflydelse paa hans Virksomhed som Overgeneral
under den russ.-jap. Krig, hvortil han
udnævntes Febr 1904, rigtignok under Vicekonge
Admiral Alexejev's Overhøjhed. Man kan ogsaa
bebrejde K., at denne Krig fra hans Side blev
mindre godt forberedt, skønt han allerede fra
1900 forudsaa, at det p. Gr. a. Ruslands Politik
i Østasien kunde komme til krigeriske
Forviklinger med Japan. Han selv var dog en bestemt
Modstander af Krigen; han troede nemlig, at
Rusland var langt mere truet paa sin
Vestgrænse, til Trods for, at han i sine
Indberetninger til Tsaren gjorde gældende, at hverken
Rusland, Tyskland ell. Østerrig havde nogen
Interesse i at forskyde de derværende
Grænser. Ikke desto mindre lagde han som
Krigsminister stor Vægt paa Vestgrænsens
Forstærkning, men dette blev til stor Skade for
Krigsforberedelsen i Østasien, hvilken han stadig
forhalede, og han har saaledes sin Andel af
Ansvaret for, at Flaadestationen Port Arthur
ved Krigens Udbrud var i meget mangelfuld
Forsvarsstand.

K. var derfor i en vanskelig Stilling, da
han blev kaldt til under denne Krig, som
udbrød imod hans Villie og Raad, at lede den
russ. Hærs Operationer, tilmed da det viste
sig, at den sibiriske Jernbanes Transportevne
fra Beg. af var meget mangelfuld. Hans
Operationsplan gik derfor ud paa at forholde sig
defensiv, indtil han havde samlet saa mange
Kræfter, at han blev Japanerne overlegen. Til
foreløbigt Koncentrationspunkt valgtes Byen
Liaoyang, der laa temmelig langt fremme ved
Banen til Port Arthur, vistnok for at kunne
bringe denne Fæstning Understøttelse. Planen
om at forholde sig defensiv blev dog ikke
fastholdt, fordi ogsaa Admiral Alexejev greb ind i
Operationerne, og fl. isoleret optrædende russ.
Armékorpser led Nederlag, til Skade for
Aanden i Hæren, forinden det kom til det
afgørende Slag ved Liaoyang (26. Aug.—4. Septbr).
Til Trods for den russ. Hærs Overlegenhed
forstod K. ikke at udnytte denne Fordel; han
opgav Spillet for tidlig og førte Hæren tilbage
til Mukden. Fra 6. Oktbr førte han vistnok
Hæren frem til Angreb mod Japanerne, hvoraf
opstod Slaget ved Schaho, der varede til 18.
Oktbr; men heller ikke ved denne Lejlighed
viste K. fremragende Feltherreegenskaber og
maatte atter gaa tilbage til Mukden.
Imidlertid var Admiral Alexejev blevet fjernet fra sin
Stilling, men heller ikke denne Omstændighed
forandrede K.'s forsigtige Optræden, og
Hæren indtog ved Vinterens Beg. en defensiv
Stilling ved Schaho. Først i Beg. af Jan. sendte
han General Mischtschenko med en betydelig
Rytterstyrke til Njutschwang for at ødelægge
den jap. Hærs Etappelinie; men Resultatet
svarede ikke til Forventningerne, og da han senere
paa Maaneden lod General Grippenberg med
2. Armé foretage et Angreb paa den jap. Hærs
udsatte venstre Fløj, hvilket førte til Slaget
ved Sandepu (25.—29. Jan.), undlod han i rette
Tid at understøtte denne, saaledes at Angrebet
mislykkedes. Grippenberg afrejste i Vrede
tilbage til Petrograd og rettede her skarpe
Anklager mod K. Denne forberedte til Slutningen
af Febr et nyt Angreb paa den underlegne
jap. Hær, men forinden det var kommet til
Udførelse, gik Japanerne selv over til
Offensiven og besejrede ham i det store Slag ved
Mukden (24. Febr—11. Marts), atter p. Gr. a.
fejle Dispositioner fra K.'s Side. Straks efter
Nederlaget blev han fjernet fra
Overkommandoen og stilledes efter eget Ønske i Spidsen
for 1. Armé under den ny Overgeneral
Lenevitsch. I denne Stilling forblev han til Krigens
Slutning, men vendt tilbage til Petrograd faldt
han i Unaade og trak sig tilbage til Privatlivet.

Han benyttede straks sit Otium til at skrive
»en Redegørelse for sit Forhold«, hvilken er
stilet til Tsaren, og hvori han forsøger at
forsvare sin Handlemaade. De første 3 Bd, som
er alm. tilgængelige, behandler navnlig
Slagene ved Liaoyang, Schaho og Mukden. 4. Bd,
der har Titlen »General Kuropatkins
Memoire«, blev standset af den russ. Censur, fordi
det indeholdt skarpe Angreb paa endnu levende
Personer. Fl. Eksemplarer fandt dog Vej til
Udlandet, saa at Firmaet »Hans Bondy« i
Berlin har kunnet udg. en tysk Overs. deraf
(1909); en kort Redegørelse for dette Værk
findes i »Gads danske Magasin« (Oktoberhæftet
1909).

Under Verdenskrigen fik K. foreløbig ikke
nogen større Kommando; men efter at Hærene
i 1915 havde lidt store Nederlag og General
Dmitriev ikke havde været virksom nok i Beg.
af Febr 1916, afløstes denne af K. som Chef for
Russernes nordlige Hære. Det skyldtes Tryk
fra Ententens Krigsraad i Paris, at det
overdroges Generalen med en betydelig Styrke, i
alt 368 Batailloner, at gennembryde den tyske
Front paa begge Sider af Narvez-Søen. Slaget
begyndte 18. Marts, og fortsattes, understøttet
paa begge Fløje, til den 27. Men Gennembrudet
lykkedes ikke, tværtimod led hans 2. Armé
(Ragosa) et Tab paa c. 100000 Mand. Under
General Brussilov's store Offensiv Juni s. A.
havde K. Befalingen over 1., 5. og 12. Armé,
der dannede den nordlige Hærgruppe fra Riga
til Dvinsk, men deres Virksomhed var ikke
stor. Aug. 1916 til Novbr 1917 var han
Generalguvernør i Turkestan, men skal Vinteren
1918—19 have været holdt i Fangenskab af
Bolschevikkerne, og senere vides intet om hans Skæbne
indtil hans Død.
<i>P. Nw.</i>
</chapter>

<chapter name="Kuro Shio">
<b>Kuro Shio</b> [-'∫io] (<sp>Kuro Shivo</sp>) (»den
sorte Strøm«), Havstrømning i det stille Ocean,
svarer til Golfstrømmen i Atlanterhavet og er
den vestlige Gren af den Ringstrøm, der i det
nordlige stille Ocean ligesom i alle andre
Oceaner skyldes den tropiske Zones overvejende
østlige Vinde, den tempererede Zones vestlige.
Passatdriften fører betydelige Vandmasser ind
mod Asiens Kyst, en Del af dem flyder mod S.
langs Filippinernes Østkyst, medens
Hovedmassen strømmer mod N. langs Østkysten af
Formosa. Ved 26° n. Br. spalter K. sig, idet
