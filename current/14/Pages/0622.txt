den af Elektriciteten, der intet vejer, og som,
naar alle Fordele og Ulemper tages i
Betragtning, har vist sig alle andre Midler overlegen,
naar det gælder K. paa lange Afstande ell.
Spredning af Energi fra en Central til et stort
Antal Forbrugssteder.
<i>K. S. K.</i>
</chapter>

<chapter name="Kraftpar">
<b>Kraftpar,</b> se <sp>Kræfters
Sammensætning</sp>.
</chapter>

<chapter name="Kraftpolygon">
<b>Kraftpolygon,</b> se <sp>Kræfters
Sammensætning</sp>.
</chapter>

<chapter name="Kraftsamlere">
<b>Kraftsamlere</b> (rettere <sp>Energisamlere</sp>
ell. <sp>Arbejdssamlere</sp>), d. s. s.
<sp>Akkumulatorer</sp>.
</chapter>

<chapter name="Kraftstol">
<b>Kraftstol,</b> Maskinvæv i Modsætning til
Haandvæv.
</chapter>

<chapter name="Krag">
<b>Krag,</b> Navn paa to uddøde danske
Adelsslægter og paa fl. kendte Borgerslægter i
Danmark og Norge.

1) Den jyske Adelsslægt K. førte tre sorte
Krager (2, 1) i Sølv Felt, paa Hjelmen en
flyvefærdig sort Krage. En <sp>Matheus Crac</sp>
nævnes allerede 1295. <sp>Niels K.</sp> til Agerkrog
(d. c. 1557) var Fader til Erik K. til
Kjellingbjerg og Lydom (d. 1606) og til <sp>Mogens K.</sp>
til Agerkrog, Glomstrup og Sønderris
(1544—1622). Den førstnævnte af disse to Brødre var
Farfader til Assessor i Højesteret,
Gehejmeraad og Hvid Ridder <sp>Erik K.</sp> til Lydom,
Bramminge, Selsø m. m. (1620—72), der en Tid
var øverste Sekretær i Kancelliet. Hans ældste
Søn, Gehejmeraad og Hvid Ridder <sp>Frederik
K.</sp> (1655—1728), var Gesandt i Holland
1685—88 Stiftsbefalingsmand i Viborg
1695—1713 og endelig Vicestatholder i Norge
1713—21, en Stilling som han, under vanskelige
Forhold, ikke var voksen. Efter Aaret før at
have ægtet Baron Jens Juel's Datter, Hedevig
Eleonora, blev han 3. Novbr 1684 optaget i
friherrelig Stand. Anden Gang indgik han
Ægteskab med Griffenfeld's eneste Datter, Charlotte
Amalie, der bragte ham Stensballegaard, som
han ombyggede, og hvis Tilliggende han
forøgede. Tredie Gang giftede han sig med
nedennævnte Gehejmeraad Niels K.'s Datter. Hans to
ugifte Døtre oprettede 3. Novbr 1748
Stensballegaard til et Stamhus for deres Søstersøn,
Baron Jens Juel Vind, som forenede de K.'ers
Navn og Vaaben med sit eget. Nævnte
Gehejmeraad E. K.'s yngre Søn, Generalløjtnant og
Hvid Ridder <sp>Palle K.</sp> til Katholm
(1657—1723), udmærkede sig i Slaget ved Lund, ved
Fredrikstads Indtagelse 1700 og senere ved
Gadebusch. Han døde som Gehejmeraad og
Stiftamtmand i Viborg. — Ovenn. Mogens K.
til Agerkrog var Fader til Rigsraaden <sp>Niels
K.</sp> til Trudsholm (1574—1650), som var øverste
Sekretær i Kancelliet 1603—10, som benyttedes
til adskillige diplomatiske Hverv, og som
1613—40 var Landsdommer i Jylland. Hans ældste
Søn, Rigsraaden <sp>Otte K.</sp> til Voldbjerg og
Egeskov (1611—66), Slægtens mest kendte Mand,
var øverste Sekretær i Kancelliet 1645—53 og
fik fl. Forleninger, saaledes Riberhus og
Nyborg, hvilket sidste Sted han 1658 blev fanget
af de Svenske. Frigivet ved Roskildefreden
overdroges det ham lige før Fredsbruddet at sørge
for Kronborgs Forsvar; i den flg. Tid udfoldede
han en betydelig Virksomhed baade inden- og
udenlands. Han mindes dog først og fremmest
som en af de mest fremtrædende
Repræsentanter for Adelen paa Stændermødet 1660. Særlig
kendt er hans Sammenstød paa Slotsbroen i
Kbhvn med Hans Nansen, hvem han truede med
Blaataarn, men som til Gengæld over for
Herremanden kunde pege paa Stormklokken i Frue
Taarn, den, der kaldte Borgerne sammen.
Under den ny Enevælde blev O. K. Medlem af
Statskollegiet og af den store Lovkommission.
Han var en dygtig Mand, dog uden større
Evner og saa temmelig blottet for Forstaaelse
af Tidens Krav. Hans Søn, 1. Deputeret for
Finanserne, Gehejmeraad og Hvid Ridder <sp>Niels
K.</sp> til Voldbjerg, Egeskov, Skjoldemose,
Flintholm, Løjtved og Totterupholm (1653—1713),
var Farfader til Slægtens sidste Mand, Assessor
i Højesteret <sp>Frederik Christian K.</sp> til
Egeskov (1726—63). O. K.'s Broder, <sp>Kjeld K.</sp>
til Trudsholm (1614—73), blev Landsdommer
og Landkommissær i Skaane samt Medlem af
Lovkommissionen. En anden Broder, den tapre
Oberst <sp>Mogens K.</sp> til Kaas (1625—76),
udmærkede sig under Kbhvn's Belejring som Chef
for det af Studenter, Købmands- og
Haandværkssvende sammensatte Korps. Bl.
sidstnævntes Børn kan nævnes Generalmajor og Hvid
Ridder <sp>Mogens K.</sp> (1673—1724), der
kæmpede paa adskillige Valpladser, bl. a. ved
Gadebusch, hvor han blev saaret, og den begavede og
aandrige, men ødsle Datter <sp>Dorothea K.</sp>
(1675—1754), »hendes høje Naade«, første Gang
gift med Generaladmiral, Baron Jens Juel,
anden Gang med Grev Christian Gyldenløve til
Gisselfeld (d. 1703), efter hvis Død hun henved
8 Aar beholdt det ham overdragne Postvæsen,
og ved hvem hun blev Stammoder til Greverne
Danneskjold-Samsøe, og endelig tredie Gang
med Gehejmekonferensraad Hans Adolph
Ahlefeldt til Buchagen.

2) Slægten K. i Sjælland førte en sort Krage,
oftest siddende paa en Gren ell. paa en
Vindrueklase, i Guld Felt, paa Hjelmen en sort
Krage. Til denne Slægt hørte maaske Biskop i
Roskilde <sp>Jens (Johannes) K.</sp> (d. 1300), der
1294 gav Kbhvn en udvidet Stadsret. Slægtens
sidste Mand var vistnok <sp>Pant Jepsen</sp>, som
nævnes 1484.

3) En norsk-dansk Slægt K. føres tilbage til
Prokurator i Trondhjem <sp>Rasmus Knudsen
K.</sp> (c. 1663—1719), hvis Søn, Premiermajor ved
2. Trondhjemske Infanteriregiment <sp>Hans
Hagerup K.</sp> (1714—87), var Fader til
residerende Kapellan ved Domkirken <sp>Peter
Schnitler K.</sp> (1759—1818), der gjorde sig fortjent af
Skolevæsenet, og til Generalløjtnant <sp>Rasmus
K.</sp> (1763—1838), som, efter at have staaet i
fremmed, særlig nederlandsk, Krigstjeneste og
deltaget i Felttogene 1793—95, gik ind i den
danske Hær, hvor han med megen Dygtighed
tjente sig op til Chef for Ingeniørkorpset. Den
ældste af Brødrene var Fader til Skolemanden,
Provst <sp>Hans Peter Schnitler K.</sp> (s. d.),
der atter var Fader til Politikeren, Kaptajn
<sp>Peter Rasmus K.</sp> (s. d.). — hvis Sønner
er Forfatterne <sp>Thomas Peter K.</sp> (s. d.) og
<sp>Vilhelm Andreas Wexels K.</sp> (s. d.) —
til Vejingeniøren <sp>Hans Hagerup K.</sp> (s. d.)
