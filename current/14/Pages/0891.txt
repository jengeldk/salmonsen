i Lampen. Paa dette e. l. Princip er baseret
en Rk. Systemer og Opfindelser, af hvilke fl.
har vundet Udbredelse, og som kan anvendes
baade til indendørs Belysning af større
Etablissementer (Butikker, Restaurationer o. l.) og
til Gade- ell. Pladsbelysning.

De forsk. Metoder kan deles i

1) <sp>Presgas</sp> (<sp>Trykgas</sp>), hvor Gas føres
ind i en Kompressor, der sender den videre til
Lamperne under et Tryk fra 200—1400 mm
Vandsøjle efter Systemets Art (Keith-Lys,
Milleniumslys, Pharos-Lys m. fl.).

2) <sp>Presluftgasanlæg</sp>, hvor de enkelte
Lamper faar Gas tilledet under alm. lavt Tryk,
men der ledes en Strøm af komprimeret Luft
til Lampen; herved rives G. med, og der
foregaar en intensiv Blanding. Ved denne Art
Anlæg kan alm. Lamper og Lamper med Presgas
bruges i Flæng, Forskellen er blot, at kun de
sidstnævnte faar Tilslutning til
Trykluftledningen. Presluftgasanlæg egner sig bedst i de
Tilfælde, hvor det gælder om under samme
Anlæg at samle forsk. Konsumenter, hvis
Gasforbrug indbyrdes varierer stærkt. Selaslyset (se
ndf.) egner sig, hvor det gælder mere
afsluttede Anlæg som Fabrikker o. l.

3) <sp>Selaslyset</sp>, hvor Luft og Gas i
Forvejen blandes sammen i et passende Forhold
(1 Gas + 2 Luft ved lavere Tryk [c. 90 mm]
og 1 Gas + 1 Luft ved højere Tryk indtil c.
800 mm), og denne Blanding komprimeres saa
og sendes til Lamperne. Sugningen og
Blandingen sker med en Elektromotor, Vandmotor e. l.,
der driver en Blæser, som automatisk gaar i
Gang, efter som den Gasbeholder bevæger sig,
hvori den komprimerede Blanding opsamles.
Ved Anlæg med Tryk paa c. 800 mm bruges en
Pumpe med Ventiler i St f. Blæseren. Naar
der ikke bruges Gas, pumpes der i Kredsløb
(smlg. ndf. ved Milleniumslys).

4) <sp>Systemer uden særlig
Drivkraft</sp> (Lucas-Lampen, Scott-Snell-Lampen).
Ved <sp>Lucas-Lampen</sp> er Glasset uden om
Nettet forlænget med en høj Skorsten, der
giver saa stor Træk, naar Lampen brænder, at
Gasluftblandingen suges saa hastig op gennem
Skorstenen, at Tilbageslag af Flammen
forhindres, medens samtidig selve Blandingen af
Luft og Gas bliver mere intensiv i Lampen.
Ved <sp>Scott-Snell-Lampen</sp> virker den ved
Forbrændingen udviklede Varme paa en
tallerkenformet Beholder med et Stempel i, som
automatisk gaar i Gang, naar Lampen brænder,
og pumper den Gas, der tilføres, op til et vist
Tryk.

Som Eksempler paa, hvorledes
Presgasanlæggene virker, anføres: <sp>Keith-Lyset</sp>. En lille
Motor, der drives med Vandtryk, er stillet i
Forbindelse med Husvandledningen paa en
saadan Maade, at den automatisk gaar i Gang,
naar en lille Gasbeholder, hvori den
komprimerede Blanding opsamles, synker p. Gr. a.
Gasforbruget. Omvendt: naar Beholderen er
fyldt med komprimeret Gas, spærrer den selv
af og standser Motoren.

Gastrykket er c. 200 mm og Vandforbruget
c. 25—40 l pr Kbm Gas.

<sp>Milleniumslyset</sp> (Fig. 18).
Kompressoren bestaar her af en dobbeltvirkende
Stempelpumpe, der staar i Forbindelse med en
gastæt Beholder til Opsamling af Gas. Beholderen
er ved Skillevæggen <i>b</i> delt i Rummene <i>c</i> og <i>d</i>,
og gennem den nedhængende Cylinder <i>f</i> er der
Forbindelse med <i>c</i>. Beholderen er fyldt med
Vand, evt. blandet med Glycerin, hvis der er
Farefior, at Vandet kunde fryse.

Stempelpumpen suger fra Gasmaaleren Gas
md gennem Gummiposen <i>i</i>, trykker Gassen
videre gennem <i>g</i> ind i Rummet <i>d</i>, hvorved
Vædsken stiger op mod Svømmeren <i>e</i>. Hvis
deltages mindre Gas bort til Forbrug (gennem
Ledning <i>h</i>), end der pumpes ind, saa vil Vædsken
stadig stige i <i>c</i> og til sidst løfte <i>e</i>, men herved
trækkes Stangen <i>m</i> op, og de to Ventilkegler
ved I og II bevæges saaledes, at der kommer
direkte Forbindelse mellem Stempelets
Forside og Bagside, saa at der nu pumpes i et
lille Kredsløb, og efter som I og II aabnes
mere ell. mindre, løber hele Gasmængden ell.
kun en Del af den rundt uden at presses til
Beholderrummet <i>d</i>. Der vil paa denne Maade
være Regulering tilvejebragt, og Trykket i
Rørnettet holdes altid ens. Den Maskine, der
driver Pumpen, er yderligere ved en Regulator
sat i Forbindelse med Beholderen saaledes, at
Maskinen standser, naar det rette Tryk er
naaet, og gaar i Gang, naar det synker under
en vis Grænse. Ved Milleniumslys kan
fremstilles Blus med Lysstyrke fra 100—1800
Hefner-Lys. Trykket er i Reglen c. 1300 mm, og der
bruges c. 1,0 à 0,8 l Gas (maalt før
Komprimeringen) pr Time pr Hefner-Lys. Brænderne har
en særegen Konstruktion, og der bruges et
dobbelt Glødenet, det ene puttet ind i det andet.
Tændingen sker med Vaageblus, der om Dagen
brænder ved alm. Tryk.

<sp>Faros-Lyset</sp> beror paa lgn. Princip som
Milleniumslyset og er kun forsk. ved den
Maade, hvorpaa Trykket frembringes. Det har
i Tyskland vundet en Del Udbredelse.

<img>Fig. 18. Milleniumslys.</img>
