<chapter name="Pelham">
<b>Pelham</b> ['pe£<sub>ə</sub>m], se <sp>Newcastle</sp>, Hertug af.
</chapter>

<chapter name="Pelham-Stang">
<b>Pelham-Stang</b> ['pe£<sub>ə</sub>m-] (Navnet efter
Opfinderen) er et Stangbid, der hovedsagelig kun
anvendtes til Ridning, og hvis Mundstykke er
bevægeligt paa Midten ved et Hængselled ell.
ved, at 2 Øjer griber ind i hinanden som paa
et alm. Trensebid. Stængerne gennem
Mundbiddets Endestykker er derhos bevægelige om,
deres Længdeakse. Tøjlerne fæstes til Ringe i
Stængernes nederste Ende og til Ringe paa
Stængerne ved Mundbiddet. Se desuden
<sp>Hovedtøj</sp>.
<i>(C. G. B.). O. P.</i>
</chapter>

<chapter name="Pelias">
<b>Pelias</b> var Søn af Poseidon og den eleiske
Konge Salmoneus' Datter Tyra, Broder til
Neleus. Som voksen satte han sig i Besiddelse af
Magten i Iolkos i Thessalien, efter nogle Sagn
som Formynder for sin Halvbroder Aison's Søn
Jason, efter andre ved at støde Aison fra
Tronen, medens Jason blev bragt til Kentauren
Cheiron og opdraget af ham. Med sin Hustru,
en Datter af Bias, havde P. adskillige Sønner og
Døtre, af hvilke de mest bekendte er Akastos og
Datteren Alkestis, der ægtede <sp>Admetos</sp>. Da
Jason som voksen kom tilbage og krævede
Riget, fik P. ham til at drage ud paa det farlige
Argonautertog. Da han kom tilbage fra Kolchis,
fik Medeia P.'s Døtre til at tro, at de ved
Trolddomskunster kunde gengive deres Fader
Ungdommen, og voldte derved hans Død. Sønnen
Akastos fordrev Medeia og fejrede Faderens
Jordefærd med store Kamplege, der allerede
var afbildede paa Kypselos' Skrin.
<i>H. A. K.</i>
</chapter>

<chapter name="Pelias">
<b>Pelias.</b> Et ikke saa sjælden benyttet
Slægtsnavn for Hugormen (<i>Vipera</i> ell. <i>P. berus</i>). Se
i øvrigt <sp>Hugorme</sp>.
<i>R. H. S.</i>
</chapter>

<chapter name="Pelide">
<b>Pelide,</b> »Søn af Peleus«, Patronym for
Achilleus.
<i>H. A. K.</i>
</chapter>

<chapter name="Peligner">
<b>Peligner</b> (<sp>Pæligner</sp>), et sabinsk Folk i
Mellemitalien i Oldtiden. De boede i
Bjerglandet omkr. Floden Aternus. Deres vigtigste Byer
var Sulmo og Corfinium. De maatte efter flere
Kampe slutte sig til det romerske Forbund 304
f. Kr. Deres Opstand under
Forbundsfællekrigen (90—88) blev hurtig dæmpet.
<i>H. H. R.</i>
</chapter>

<chapter name="Pelikan">
<b>Pelikan,</b> et forældet Instrument til
Tandudtrækning.
</chapter>

<chapter name="Pelikan, Emilia">
<b>Pelikan,</b> <sp>Emilia</sp>, se <sp>Mediz, K.</sp>
</chapter>

<chapter name="Pelikaner">
<b>Pelikaner</b> (<i>Pelecanidæ</i>) kaldes en til de
Aareføddede (<i>Steganopodes</i>) hørende Familie af
Svømmefugle med kun een Slægt og næppe 10
Arter. Det er store Fugle, de mindste som en
Graagaas, de største, Kæmperne bl. alle
flyvende Fugle, større end en Svane. Mest
paafaldende i deres Bygning er det uhyre, indtil 1/2
m lange Næb, der danner som en stor Pose
med Laag paa, hvor Posen udgøres af en nøgen
rummelig Hudfold udspændt mellem
Undernæbbets temmelig svage Grene, medens det meget
brede, men lave, i en Krog endende Overnæb
danner Laaget — et fortrinligt Redskab til
Fiskefangst. Halsen er lang, Vingerne meget
lange, Halen kort og Løbet højere end hos de
øvrige Aareføddede. Fjerklædningen, der
bestaar af grove, mod Enderne tilspidsede Fjer,
er lys, hvidgraa ell. rødlig uden synderlig
Tegning. Haandsvingfjerene oftest mørke; særlige
Farver findes paa Næb, Undernæbbets Hudfold,
den ligeledes nøgne Forhals og en bar Plet om
Øjet. P.'s Udbredelse er vid, alle Verdensdele
huser een ell. flere Arter. Mest bekendt er den
i Sydeuropa, det sydvestlige Asien og
nordøstlige Afrika ynglende P. (<i>P. onocrotalus</i> L.), en
vældig Fugl, hvid og blegrød af Farve. Den
findes saavel ved Søer og Floder som ved
Havkyster, næsten altid i Flokke, der ofte tæller
Tusinder. Om Natten opholder de sig paa
Jorden, ellert sidder i Træer. Om Morgenen flyver
Flokkene i Kileform ud for at fiske; ofte lange
Strækninger, som tilbagelægges i let og hurtig
Flugt, hvorunder Hovedet bøjes bagtil mod
Kroppen. Opdages paa fladt Vand en
Fiskestime, slaar Fuglene, der Skibe dykker, sig ned,
omringer den fra alle Sider og driver Fiskene
sammen paa en lille Plads, hvor P. da med
Lethed fanger dem med Halsen under Vandet.
Æggene, 2—3 i Tal, hvidlige med et groft
Kalklag udenpaa, lægges i Randen af vanskeligt
tilgængelige Sumpe i en Rede af Siv. I
Mellemeuropa er jævnlig truffet P., endog nogle Gange
i Sverige, medens der ikke haves paalidelige
Beretninger om deres Forekomst i Danmark,
En Art med omtr. samme Udbredelse i
Nutiden, <sp>den krøltoppede P.</sp> (<i>P. crispus</i>
Bruch), noget større, af hvidgraa Farve med en
Top af krøllede Fjer i Nakken, synes tidligere
at have haft en vid Udbredelse, idet Knogler af
den er fundne i England og engang i en
Køkkenmødding i Danmark. Fossile P. kendes fra
Oligocen- og Miocentiden. (<sp>Litt</sp>.: <sp>D. G.
Elliot</sp>, <i>Monogr. of the genus Pelecanus</i> [Lond.
1869]; <sp>Mivart</sp>, <i>On the axial skeleton of the
Pelicanidæ i Trans. Zool. Soc.</i>, X [Lond. 1878];
<sp>Dubois</sp>, <i>Sur les Oiseaux du genre Pélican</i> i
<i>Bull. Mus. Belg.</i> [Bryssel 1883]).
<i>O. H.</i>

<img>Krøltoppet Pelikan (<i>Pelecanus crispus</i>).</img>
</chapter>

<chapter name="Peling">
<b>Peling,</b> se <sp>Kwenlyn</sp>.
</chapter>

<chapter name="Pelion">
<b>Pelion,</b> Bjerg i Landskabet Magnesia i
Thessalien i Oldtiden, nu Plessidi, 1630 m højt.
<i>H. H. R.</i>
</chapter>

<chapter name="Pélissier, Amable Jean Jacques">
<b>Pélissier</b> [peli's<sub>i</sub>e], <sp>Amable Jean
Jacques</sp>, Hertug af Malakov, fr. Marskal, f. 1794,
d. 1864. 1815 blev han Artilleriofficer, men
forsattes 4 Aar senere til Tjeneste i Generalstaben.
1823 deltog han i Felttoget i Spanien og 1828 i
Ekspeditionen til Morea, hvorefter han
udnævntes til Kaptajn. 1830 kæmpede han i Algérie,
