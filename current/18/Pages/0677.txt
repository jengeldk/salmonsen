<chapter name="Oroma">
<b>Oroma,</b> se <sp>Galla</sp>.
</chapter>

<chapter name="Orometri">
<b>Orometri</b> ['o-], se <sp>Orografi</sp>.
</chapter>

<chapter name="Orono">
<b>Orono</b> ['o<sub>u</sub>r<sub>ə</sub>no<sub>u</sub>], By i U. S. A., Stat Maine,
ligger ved Penobscot og har et 1868 grundet
Univ. (1910) 3555 Indb.
<i>G. Ht.</i>
</chapter>

<chapter name="Oronsay">
<b>Oronsay</b> ['o<sub>u</sub>r<sub>ə</sub>nse<sub>i</sub>], se <sp>Colonsay</sp>.
</chapter>

<chapter name="Orontes">
<b>Orontes,</b> Bjerg i Medien i Oldtiden, tæt ved
Hovedstaden Ekbatana. Det er det nuværende
<sp>Elvend Dagh</sp>.
<i>H. H. R.</i>
</chapter>

<chapter name="Orontes">
<b>Orontes,</b> Oldtidens Navn for <sp>Nahr-el-Asi</sp>,
Syriens betydeligste Flod. O. udspringer paa
Antilibanon i en Højde af 1140 m, løber mod
N., indtil den ved Antakije bøjer mod V. og
efter et 350 km langt Løb falder ud i
Middelhavet.
<i>M. V.</i>
</chapter>

<chapter name="Oroplastik">
<b>Oroplastik</b> ['o-], se <sp>Orografi</sp>.
</chapter>

<chapter name="Oropos">
<b>Oropos</b> [gr. -'pås], Oldtidsby paa
Nordkysten af Attike lige over for Eretria paa
Euboia. Da den var det bekvemmeste
Overfartssted til Euboia, havde den stor militær og
kommerciel Bet. for Athenerne, men var derfor
ogsaa stadig Genstand for Strid mellem dem
og deres Naboer Boioterne, som i den ældste
Tid synes at have besiddet Byen. Men allerede
i Slutn. af 6. Aarh. f. Kr. fik Athenerne den i
deres Magt. De mistede den under den
peloponnesiske Krig (411), men fik den tilbage efter
Antalkides' Fred (387). De mistede den igen
366, da Theben, som dengang stod paa
Højdepunktet af sin Magt, skaffede sig Herredømmet
over Byen, men efter Slaget ved Chaironeia
(338) gav Filip af Makedonien O. tilbage til
Athenerne for derved at erhverve sig Krav paa
deres Taknemmelighed. I Nærheden fandtes en
Helligdom for Amfiarao«, som i den nyere Tid
er blevet udgravet, hvorved man bl. a. har
fundet Rester af et Teater og af et Tempel
fra den hellenistiske Tid.
<i>H. H. R.</i>
</chapter>

<chapter name="Orosháza">
<b>Orosháza</b> ['oro∫ha.zå], Storkommune i ung.
Komitat Békés, 50 km NØ. f. Szegedin, har (1920)
23990 Indb.: i Omegnen Vin- og Korndyrkning
samt Kvægavl.
<i>N. H. J.</i>
</chapter>

<chapter name="Orosius, Paulus">
<b>Orosius,</b> <sp>Paulus</sp>, en Presbyter fra Spanien,
levede i 5. Aarh. e. Kr. Foruden et Par
dogmatiske Stridsskrifter har vi af ham en
Verdenshistorie i 7 Bøger, <i>Historiæ adversum
paganos</i>. Den behandler med kristelig-apologetisk
Tendens Historien fra Verdens Skabelse til 417
e. Kr. For os er den kun af ringe Værdi, da
den kun er baseret paa nogle faa Kilder, som
næsten alle er bevarede, og forfattet temmelig
kritikløst. Udgaver ved Haverkamp (Leyden
1738, ny Udg. Thorn 1857—77) og Zangemeister
(Wien 1882 og Leipzig 1889).
<i>H. H. R.</i>
</chapter>

<chapter name="Orotava">
<b>Orotava</b> [årå'tawa], By paa den
nordvestlige Side af Øen Teneriffa i den sp. Øgruppe
Canarerne. (1920) 10000 Indb. Den er ved en
Jernbane forbundet med Hovedstaden Santa
Cruz og benytter den 4 km bortliggende
<sp>Puerto O.</sp> som Havnestad. Den har en smuk
botanisk Have, Udførsel af Vin og Silke.
<i>C. A.</i>
</chapter>

<chapter name="Orotsher">
<b>Orotsher</b> [-tsjər], tungusisk Stamme, der
bebor Kystlandet og Bjergene mellem nedre
Amur og Tatar-Golfen. N. f. dem bor Giljakerne
i Amur-Deltaet og mod V. Golderne langs Usuri
og Amur. De udgør kun nogle faa Hundrede
Mennesker, der flakker om som Jægere og
Fiskere og for øvrigt er stærkt blandede med
Kinesere og Mandshuer.
<i>M. V.</i>
</chapter>

<chapter name="Orotshoner">
<b>Orotshoner</b> [-'tsjo'-], tungusisk Jæger- og
Fiskerstamme, bebor Egnene mellem Amurs
Biflod Shilka og Lenas Biflod Olekma i
Transbaikalien. 2—300 Individer. I Sprog, Kultur og
Udseende er de betydelig renere Tunguser end
Orotsherne.
<i>M. V.</i>
</chapter>

<chapter name="Oroya">
<b>Oroya</b> [å'råja], Jernbaneknudepunkt i Peru,
Dept Junin, ved Rio de Jauja, 3775 m o. H.
Banen mellem O. og Lima overskrider
Vestcordilleren i en Højde af 4770 m.
<i>M. V.</i>
</chapter>

<chapter name="Orpen, William, Sir">
<b>Orpen</b> ['å.<sub>ə</sub>p<sub>ə</sub>n], <sp>William, Sir</sp>, irsk Maler,
f. 1878 i Dublin, naaede særlig Berømmelse ved
en Række Billeder, Krigsbilleder, Landskaber,
Portrætter, fra Verdenskrigen (Vestfronten):
det gribende »Bombing Night«, »Poilu and
Tommy« etc., malede endvidere
Fredskongressen med talrige Portrætter. 1918 udkom
<i>Paintings and drawings of war by Sir W. O., A. R.
A.</i> (London). Medlem af <i>Royal academy</i> 1910.
(<sp>Litt</sp>.: <sp>A. Rutherston</sp>, <i>British Artists, J.
Clausen, W. O.</i> . . . . [London 1923]).
<i>A. Hk.</i>
</chapter>

<chapter name="Orphei drängar">
<b>Orphei drängar</b> ['årfæi-'dræŋar] (O. D.) er
Benævnelsen paa et Elitekor af Upsalas
Studentersangere, der dannedes 1853 og antog
Navnet efter Bellman's »Hör, I Orphei
drängar« (Fredman's Epistel Nr 14). (<sp>Litt</sp>.: <sp>Knut
Nyblom</sp>, »Hör, I Orphei drängar,
Skildringer ur Sångsällskapet O. d.'s sextiåriga lefnad
1853—1913« [Upsala og Stockholm 1913]).
<i>S. L.</i>
</chapter>

<chapter name="Orphéon">
<b>Orphéon</b> [årfe'å], det alm. Navn paa
Mandssangforeninger i Frankrig, svarende til
»Liedertafel« i Tyskland.
<i>S. L.</i>
</chapter>

<chapter name="Orphol">
<b>Orphol</b> [-f-] er et Vismut-Naftol-Præparat,
som er et gulbrunt Pulver, der anvendes i
Medicinen mod Tarmkatarr, Tyfus m. m. i
Doser paa 0,5—5 g.
<i>E. K.</i>
</chapter>

<chapter name="Orpingtons">
<b>Orpingtons</b> ['å.<sub>ə</sub>p<sub>i</sub>ŋt<sub>ə</sub>nz], se <sp>Høns</sp>, S. 136.
</chapter>

<chapter name="Orre">
<b>Orre</b> (norsk, oldn. <i>orri</i>, sv. <sp>orre</sp>), d. s. s.
Aarfugl, egl. dog kun om Hanfuglen, se
<sp>Urfugl</sp>.
<i>O. H.</i>
</chapter>

<chapter name="Orrell">
<b>Orrell</b> ['år<sub>ə</sub>£], By i det nordlige England,
Lancashire, 2 km N. f. Liverpool, har
Kulgruber, Sømsmedier, Bomuldsfabrikker og (1921)
6773 Indb.
<i>(M. Kr.). G. G.</i>
</chapter>

<chapter name="Orsara di Puglia">
<b>Orsara di Puglia</b> [-'pulja], By i
Syditalien, Provins Avellino, ligger ved Jernbanen
fra Neapel til Foggia og har en Kirke i
byzantinsk Stil, Oliefabrikation samt (1911) 6400
Indb.
<i>C. A.</i>
</chapter>

<chapter name="Orscha">
<b>Orscha</b> ['år∫a], By i det vestlige Rusland,
Guv. Vitebsk, ligger ved Dnjepr, der her bliver
sejlbar. 13000 Indb., hvoraf en Trediedel er
Jøder. O. spillede en Rolle i Krigene mellem
Rusland og Litauen.
<i>N. H. J.</i>
</chapter>

<chapter name="Orseille">
<b>Orseille</b> [år'sælj<sub>ə</sub>] er et rødt Farvestof, der
fremstilles af forsk. Lavarter, navnlig af
Slægterne <i>Roccella</i> og <i>Ochrolegia</i> ved Behandling
med Ammoniak og paafølgende Iltning. Herved
omdannes de forsk. Lavsyrer til de paagældende
Ammoniumsalte, der ved Iltningen først danner
det røde <sp>Orcin</sp> og derpaa forsk. mere
blaalige saakaldte <sp>Orceiner</sp>. Ved kortvarig
Paavirkning af Luftens Ilt faas derfor mere røde,
ved længere Paavirkning mere violette
Nuancer. Det vigtigste Raastof er <i>Roccella</i>
