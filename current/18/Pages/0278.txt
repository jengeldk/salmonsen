<sp>Asbjørnsen</sp>, »Den ny Stad ell. N.'s
Beskrivelse« [Kria 1908]).
<i>M. H.</i>

<img>Situationsplan over Notodden.</img>
</chapter>

<chapter name="Notonecta">
<b>Notonecta,</b> se <sp>Tæger</sp>.
</chapter>

<chapter name="notorisk">
<b>notorisk</b> (lat.). I Processen betegnes som
n. enhver Kendsgerning, der er alm. kendt
inden for den stedlige og sociale Kreds, hvortil
Dommeren hører (bl. a. f. Eks. alm. geogr.,
politiske og hist. Forhold), hvorfor det ikke
er nødvendigt at føre Bevis derfor, selv om
nogen af Parterne skulde finde paa at bestride
den. Hvorledes den nøjere Afgrænsning af det
n.'s Omraade bør ske, kan være Genstand for
Tvivl.
<i>E. T.</i>
</chapter>

<chapter name="Notoritetsakt">
<b>Notoritetsakt,</b> <i>acte de notoriété</i>; i fr. Ret
(<i>Code civil</i>, Art. 70—72, 155) Betegnelse for et
Dokument, hvorved et Faktum, der egl. skulde
godtgøres ved en i sin Tid oprettet Attestation
(f. Eks. Fødselsattestation), hvilken imidlertid
nu af en ell. anden Grund ikke kan skaffes til
Veje, fastslaas ved Hjælp af Vidneerklæringer
m. m.
<i>E. T.</i>
</chapter>

<chapter name="Notornis">
<b>Notornis,</b> en paa Ny Zeeland hjemmehørende
Fugl af Riksefamilien (<i>Rallidæ</i>), i Ydre lgn.
Sultanshønsene (<i>Porphyrio</i>), men med korte,
tykke Tæer og meget korte Svingfjer med bløde
Skafter, saa at den er ude af Stand til at
flyve. Den blev først beskrevet 1848 af <sp>Owen</sp>
efter en fossil Hovedskal og antaget at tilhøre
en uddød Slægt, men kort efter blev to
Eksemplarer fangne, et tredie 1879 og et fjerde
1898. Muligvis er den nulevende Art (<i>N.
hochsletteri</i> Meyer) forsk. fra den først beskrevne
(<i>N. mantelli</i> Owen). En tredie nærstaaende Art,
kun kendt i eet Eksemplar, skal have beboet
nærliggende Øer.
<i>O. H.</i>
</chapter>

<chapter name="Notoryctes">
<b>Notoryctes,</b> <sp>Pungmuldvarp</sp>, er en
først 1891 opstillet Pungdyrslægt fra den
centralaustralske Ørken. Den repræsenterer
Muldvarpetypen mellem Pungdyrene. Den eneste
kendte Art (<i>N. typhlops</i>) er et lille trindt Dyr,
knap halv saa stor som vor alm. Muldvarp; dens
korte Snude bærer paa Overfladen en haard
Hornplade. Øjne og Øren er ikke synlige
udvendig. Lemmernes Bygning minder mest om
de kapske Guldmuldvarpes; navnlig er af
Forlemmernes 5 Tæer de to væbnede med vældige
Gravekløer. Halen en kort, stiv, ringet,
læderagtig Stump. Dyret er beklædt med ret lange,
silkebløde, ørkengule, gyldent glinsende Haar.
Den lille Pungs Aabning vender bagud,
omslutter 2 Pattevorter; Ungetallet overstiger altsaa
ikke 2. Utrolig hurtig graver den sig gennem
Sandet, hvor den søger Larver mellem
Planternes Rødder. (<sp>Litt</sp>.: <sp>Trouessart</sp> [i <i>La
nature</i>, XIX, 1891]).
<i>(M. Ml.). R. Hg.</i>
</chapter>

<chapter name="Notos">
<b>Notos</b> (gr.), Personifikation af Søndenvinden,
der af Digterne skildres som en mægtig og ofte
farlig Guddom-, der især om Vinteren ved Storm
og Regn gør Havet ufarbart. Sammen med de
tre andre Hovedvindguder, Boreas, Zefyros og
Euros, kaldes han Søn af Astraios og Eos, og
med disse o. a. er ban afbildet paa »Vindenes
Taarn« i Athen.
<i>H. A. K.</i>
</chapter>

<chapter name="Notosero">
<b>Notosero</b> ['nåt<sub>å</sub>z<sub>e</sub>r<sub>å</sub>], <sp>Nuort Jawr</sp>, Sø i det
nordvestl. Rusland, Guv. Murmansk, optager den
i Finland udspringende <sp>Noto</sp> og har gennem
