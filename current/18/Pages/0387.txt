stærkt i Slutn. af 19. Aarh., tilføjedes to
Korsfløje mod N. og S., hver med 3 Kamgavle;
endvidere Raad-, Ting- og Arresthuset (opført 1847,
udvidet 1895), Mellem- og Realskolen,
Kommuneskoler, Privatskoler og en Handelsskole;
Telegrafstationen, Postkontoret;
Elektricitetsværket, Gasværket
(anlagt 1897), Vandværket
(anlagt 1898) og to
Jernbanestation er, den
ene for Statsbanen, den
anden for
Nørre-Sundby—Sæby—Frederikshavns Banen.

Byens Handel er
vokset meget i
sidste Halvdel af 19.
Aarhundrede, navnlig har
Jernbaneanlæggene
gavnet den og tilført den en Del af
Handelen fra Vendsyssel. I ikke mindre Grad er
Industrien gaaet frem, og der findes nu mange
Fabrikker og industrielle Anlæg, af hvilke skal
nævnes: Andels-Svineslagteriet, Dansk
Andels-Cementfabrik, Portland-Cementfabrik,
Jernstøberier, deriblandt »Gabrielsminde«,
Svovlsyrefabrikken »Limfjorden«, Savskærerier,
Maskinsnedkeri, Dampfarveri, Garveri, Uldspinderier,
Fiskerøgerier, Pottemagerier, Stenhuggerier,
Dampteglværk, Bryggerier, Andels-Mejeri og
Brødfabrik; endvidere Fabrikker for
Tilvirkning af Stifter, Cementtagsten, andre
Cementvarer, Tagpap, Rørvæv, Træuld, Halmvarer,
Korkvarer, Klædevarer, Træsko og
Mineralvand. Af Pengeinstitutioner er der Banken for
N. og Omegn, samt Filialer af Andelsbanken og
af Landbosparekassen i Aalborg.

Havnen, der blev anlagt 1874, er siden flere
Gange udvidet og uddybet. Den har nu ved
Kajen og i Renden til denne en Dybde af 7,5 m,
ved den østlige Bro af 5,3 m. og ved den
vestlige 3,1—4,7 m. Skibsfarten opføres under
Aalborg Toldsted. — N. er Station paa den østlige
jyske Længdebane (N.—Frederikshavn, aabnet
1871) samt paa Privatbanerne
Aalborg—Fjerritslev (aabnet 1897) og
Aalborg—Sæby—Frederikshavn (aabnet 1899).

Kommunens Indtægter 1919—20 var 497000
Kr og Udgifterne s. A. 593000 Kr; dens Formue
og Gæld ved Aarets Slutn. henh. 2,8 Mill. og 2,3
Mill. Kr. Bygningernes Brandforsikringssum var
1923: 22,9 Mill. Kr. Øvrigheden bestaar af
Politimesteren og Borgmesteren, der er Formand i
Byraadet, som desuden tæller 10 Medlemmer.
N. danner sammen med Landsognet og Hvorup
Sogn et Pastorat under Kær Herreds Provsti
(Aalborg Stift). I verdslig Henseende hører den
til 69. Retskreds og 49. Politikreds (N. Købstad
og Kær Herred med Hvetbo Herred), Dommer
og Politimester i N.; endvidere til Amtets 6.
Folketings-Opstillingskreds, dets nordenfjordske
Lægekreds, N. Skattekreds, Kær Herreds
Skyldkreds og 5. Udskrivningskreds (444. Lægd).

<sp>Historie</sp>. Byen, der tidligere var en
Handelsplads, men iflg. Lov af 7. Apr. 1899 er
Købstad fra 1. Jan. 1900, hørte fra Beg. af 13.
Aarh. til Vitskøl Kloster. Stedets Betydning i
Middelalderen og den nyere Tid laa i, at det
var Overfartsstedet fra Vendsyssel til Aalborg;
af en kgl. Bevilling Æra 1591 ses, at den har

<img>Nørre-Sundby Bymærke.</img>

<img>Situationsplan over Nørre-Sundby.</img>

<table>
<td r>1.<td><i>Nørre-Sundby Station</i>
<td r>2.<td><i>Vestre Anlæg</i>
<td r>3.<td><i>Fattighus</i>
<td r>4.<td><i>Baptist Kirke</i>
<td r>5.<td><i>Svineslagteri</i>
<td r>6.<td><i>Nørre-Sundby Kirke</i>
<td r>7.<td><i>Realskole</i>
<td r>8.<td><i>Kommuneskole</i>
<td r>9.<td><i>Arresthus</i>
<td r>10.<td><i>Præstegaard</i>
<td r>11.<td><i>Politi- og Dommerknt.</i>
<td r>12.<td><i>Apotek</i>
<td r>13.<td><i>Bank f. Nørre Sundby og Omegn</i>
<td r>14.<td><i>Hotel Royal m. Teater</i>
<td r>15.<td><i>Told- og Havnekontor</i>
<td r>16.<td><i>Banegaard, Sæbybanen</i>
<td r>17.<td><i>Hotel »Skandinavien«</i>
<td r>18.<td><i>Afholdshjem</i>
<td r>19.<td><i>Post- og Telegrafkont.</i>
<td r>20.<td><i>Bryggeri</i>
<td r>21.<td><i>Elektricitetsværk</i>
<td r>22.<td><i>Gasværk</i>
<td r>23.<td><i>»Skansehuset«, Pavillon</i>
<td r>24.<td><i>Petersværk, Cementstb.</i>
<td r>25.<td><i>Vandtaarn</i>
<td r>26.<td><i>Portland Cementfabrik</i>
<td r>27.<td><i>Svovlsyref. Limfjorden</i>
</table>
