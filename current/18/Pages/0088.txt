Til Belysning af Befolkningens sociale Forhold
tjener flg. Tabel for Mænd og Kvinder over
15 Aar:

<table>
<td 2><td c>Mænd<td c>Kvinder
<td>A.<td>Selvstændige Erhvervsdrivende<td r>167986<td r>25136
<td>B.<td>Selvstændige Arbejdere uden lejet Hjælp<td r>74867<td r>9442
<td>C.<td>Højere Funktionærer<td r>6310<td r>113
<td v2>D. {<td>Fagfunktionærer<td r>44423<td r>17596
<td>Kontor- og Butiksfunktionærer<td r>36322<td r>38460
<td v2>E.{<td>Formænd o. l.<td r>18315<td r>858
<td>Arbejdere<td r>424045<td r>206087
<td>F.<td>Husmødre, hjemmev. Døtre<td r>—<td r>547704
<td>G.<td>Egne Midler<td r>31343<td r>34611
<td>H.<td>Offentl. og privat forsørgede<td r>53034<td r>62827
<td>I.<td>Socialstilling uopgivet<td r>140<td r>259
<td><td>Samlet Befolkning over 15 Aar<td r>856785<td r>943093
</table>

Specielt bemærkes, at af Mænd var i Jord- og
Skovbrug: selvstændige næringsdrivende og
arbejdende 129926, Formænd og Arbejdere 145188;
i Fiskeri og Fangst: selvstændige
næringsdrivende og arbejdende 39291; i Industri:
selvstændig næringsdrivende og arbejdende 42304,
Arbejdere 120824, Haandværkere 60912, Formænd
9744. I Forretningsvirksomhed var 20683
selvstændige næringsdrivende, 21750 selvstændigt
arbejdende, 8240 Butiksfunktionærer og 15718
Formænd og Arbejdere.

Af Kvinderne var i Jord- og Skovbrug 15015
selvstændige næringsdrivende og arbejdende,
42238 Arbejdere og Formænd. I Industrien var
7294 selvstændige næringsdrivende, 48813
Arbejdere og 622 Formænd, i
Forretningsvirksomhed: selvstændige næringsdrivende 8577,
selvstændigt arbejdende 2129, Formænd og
Arbejdere 12375, Butiksekspeditrker 18339. (<sp>Litt</sp>.:
»Norges officielle statistik«; <sp>A. Søderlund</sp>,
»Befolkningens fordeling i Norge«; <sp>K. A.
Wieth-Knudsen</sp>, »Befolkningsforholdene i Europa
før og efter Krigen« [»Statsøkon. Tidsskr.« 1922]).

<sp>Befolkningens moralske
Forhold</sp>. Til en fuldstændig Skildring af de
moralske Forhold hører en hel Række Emner.
Her skal alene behandles Drikfældighed, uægte
Fødsler, Forbrydelser og Selvmord.

<sp>Drikfældigheden</sp> spiller en
indgribende Rolle i mange af Livets Forhold og øver en
ugunstig Indflydelse saavel fysisk som
aandelig, saaledes paa Dødelighed, Sædelighed og
Kriminalitet. Som bekendt har N. m. H. t. det
gennemsnitlige Alkoholforbrug indtaget en
særdeles gunstig Stilling mellem Landene. Det
lovlige Alkoholforbrug (à 100 %) i 1920 og 1921 er
beregnet til lidt over 2 l pr Indb. pr Aar. (Før
Krigen var Forbruget mellem 2 1/2 og 3 l). Men
det er vanskelig at slutte fra det lovlige
Forbrug til det virkelige Forbrug, da Forbudet
unddrager det ulovlige Forbrug fra statistisk
Behandling. Der er dog meget, som tyder paa,
at Forbruget, som efter det midlertidige
Forbuds Indførelse var minimalt, atter er steget.
Stort set har der i forrige Aarh. vist sig en
stærk Aftagen i Nydelsen af alkoholiske
Drikke. Dette skyldes saavel offentlig som privat
Arbejde for Bedring af Tilstandene. Nydelsen af
Alkohol er ujævnt fordelt, somme drikker til
Overmaal, medens andre ikke nyder spirituøse
Drikke. Af samtlige Drukkenskabsarrestationer
i Kria falder saaledes c. 30 % paa Personer,
som tidligere er arresteret for Drukkenskab.
Særlig synes Tilstanden at være god i
Landdistrikterne, men det kan muligvis skyldes, at
Drukkenskaben paa Landet ikke i samme Grad
som i Byerne nødvendiggør Politiets Indskriden.

Antallet af Drukkenskabsforseelser, som før
Krigen var oppe i c. 50000 pr Aar, var i
1920—21 c. 35000, hvoraf paa Kria falder c. 20000
i 1913 og 1920—21 mellem 13500 og 14000.
Undersøgelsen om Forbrydere i N.'s
Landsfængsler 1903—08 viste, at temmelig nær Halvdelen
af 1653 mandlige Fanger var drikfældige og 60
% var beruset ved Udøvelsen af vedk.
Forbrydelse (i Kria 70 %). Beruselsen forekommer
hyppigst i de yngre Aarsklasser, og
Drikfældigheden i de ældre.

Af Børn ved Skolehjemmene havde c. 40 %
drikfældige Forældre, og af alle
Værgeraadssager i Kria 1909—11 blev det for Halvdelen
oplyst, at der var Drikfældighed i Hjemmet.

Antallet af <sp>Børn, født uden for
Ægteskab</sp>, har i de sidste Aar været mellem 4 og
5000 ell. omtr. 7 pr 100 Levendefødte. Pr 1000
ugifte Kvinder i Alderen 15—45 Aar bliver dette
14 Børn. En Del Børn bliver legitimeret
gennem Forældrenes senere Ægteskab.

<sp>Forbrydelser</sp>. Medens Antallet af
Forbrydelser i forrige Aarh. viste en synkende
Tendens, var der en Stigning under de gode Tider
i sidste Halvdel af 1890'erne, men sank senere
for at stige igen under Krigen. I 1900 var
Forbrydelsernes Antal pr 10000 Indb. 20, i 1920 19.
Det maa dog bemærkes, at N.'s ny Straffelov
af 1902 (traadte i Kraft 1905) kan have virket
noget paa Tallene. Det højeste Antal
Forbrydelser var i 1918 8036 (31 pr 10000 Indb.) mod
4960 i 1920. Dette skyldes for en væsentlig Del
de mange Forbrydelser mod
Dyrtidslovgivningen. Undtages disse, faar vi i 1918 og 1920
henh. 17 og 16 Forbrydelser pr 10000 Indb. Paa
de enkelte Grupper af Forbrydelser faldt i 1920:
<table>
<td><td c>Antal<td c>%
<td>Tyveri<td r>1774<td r>35,7?
<td>Legemsfornærmelse<td r>545<td r>10,99
<td>Underslag<td r>141<td r>2,84
<td>Penge- og Dokumentfalsk<td r>118<td r>2,38
<td>Forbr. mod off. Myndighed<td r>101<td r>2,04
<td>Sædelighedsforbrydelser<td r>114<td r>2,30
<td>Bedrageri og Utroskab<td r>75<td r>1,51
<td>Forbr. mod Dyrtidslovgivningen<td r>1624<td r>32,74
<td>Anden Forbrydelse<td r>468<td r>9,43
<td r>Tilsammen<td r>4960<td r>100,00
</table>

De fleste ledes ind paa Forbryderbanen
mellem 18 og 21 Aar, men heller ikke saa rent faa
ogsaa i yngre Aar.

<sp>Selvmord</sp>. Antallet af Selvmord var relativt
størst 1846—50: 109 pr 1 Mill. Indb., 1916—20:
48 pr 1 Mill. Indb. 1916—20 indtraf
gennemsnitlig 122, idet Tallet i 1915 var størst med
147, 1918 mindst med 98. Senere vel 130.
Aarsagen til den stærke Nedgang maa søges dels
i Fremgang i Ædruelighed, dels bedre
Arbejdsforhold, men fremfor alt en bedre Forsorg for
Sjælslidende.
<i>H. Palmstrøm.</i>
</chapter>
