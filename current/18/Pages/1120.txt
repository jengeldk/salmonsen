før Tjenestemandslovens Ikrafttræden gældende
Love, jfr L. 1. Maj 1923. Om P. i Tilfælde af, at
vedk. Stilling inddrages, se <sp>Ventepenge</sp>.
En opnaaet P. bortfalder 1) naar vedk. atter
ansættes ell. konstitueres i en med
Pensionsberettigelse forbunden Stilling, 2) naar den
Utjenstdygtighed, der har foraarsaget
Afskedigelsen, atter er hævet og Tjenestemanden
desuagtet nægter at modtage fast Ansættelse i
passende Stilling, for hvilken samme ell. højere
Løn er fastsat, 3) naar Pensionisten uden den
paagældende Ministers Tilladelse modtager
Tjeneste for en fremmed Stat ell. tager Ophold i
Udlandet, 4) naar han i 3 Aar i Træk uden
lovlig Forhindring har undladt at hæve P. samt
5) naar han ved Dom kendes skyldig i en i den
offentlige Mening vanærende Handling ell.
overbevises om inden sin Afskedigelse at have gjort
sig skyldig i et Forhold, der vilde have
medført Tab af Pensionsretten.

Foruden den Tjenestemanden selv
tilkommende P. (Egenpension) ydes der ogsaa P. til
hans <sp>Enke</sp> og i visse Tilfælde til hans Børn.
Enken er pensionsberettiget, hvad enten
Tjenestemanden ved sin Død var i Funktion ell.
pensioneret, og i første Tilfælde, hvad enten han
allerede havde Pensionsret ell. han endnu ikke
havde naaet den derfor foreskrevne Alder.
Uberettiget til P. er dog Enker, hvis Ægteskab
er indgaaet efter Mandens 60. Aar ell. paa
hans Dødsleje ell. efter at han var afskediget
med P., ell. hvis Ægteskab var aldeles ophævet
inden Mandens Død. Naar Manden endnu ikke
var pensionsberettiget ell. endnu ikke havde
naaet en Pensionsalder af over 5 Aar, udgør
Enkepensionen 1/5 af Mandens Pensionsindtægt
og ellers 1/3; dog gælder særlige Regler, hvor
Enken er mere end 20 Aar yngre end
Tjenestemanden, idet Enkepensionen i saa Fald først
efterhaanden og tidligst, naar Ægteskabet har
bestaaet i 5 Aar, opnaar den sædvanlige
Størrelse. Hvis Enken selv er ell. senere bliver
ansat i en pensionsberettiget Stilling, faar hun
kun halv Enkepension, med hvilken hun ved
sin egen Afsked kan forbinde halv Egenpension,
dog at hun altid kan faa fuld Egenpension mod
at give Afkald paa Enkepension. Enkepension
kan ikke overstige 4000 Kr og maa i Reglen
ikke være under 400 Kr. Til P., saaledes som
den fastsættes i Henh. til foranstaaende Regler,
ydes imidlertid visse Tillæg, nemlig dels et
mindre Beløb for hvert Barn indtil det fyldte 18.
Aar, dels f. T. Konjunkturtillæg og
Dyrtidstillæg efter de sædvanlige Regler. Enkepension
bortfalder, naar Enken indgaar nyt Ægteskab,
samt i øvrigt i de samme Tilfælde, i hvilke
Egenpension bortfalder, forudsat at der her kan
blive Spørgsmaal om dem. Foruden som Tillæg
til Enkepension kan der tilstaas Børn af
Tjenestemænd i pensionsberettiget Stilling ell.
pensionerede Tjenestemænd en ringe P. indtil deres 18.
Aar, naar begge Forældre er døde. Den
Tjenestemænd tidligere paahvilende Forpligtelse til ved
Siden af Statspensionen ved Indskud i
Statsanstalten for Livsforsikring at sikre, deres Enker
en vis Overlevelsesrente er bortfalden, men de
inden Tjenestemandslovens Ikrafttræden
tegnede pligtige Forsikringer er forblevne i Kraft
og træder i St f. en tilsvarende Del af
Enkepensionen efter nævnte Lov, dog at Præmierne
fremtidig udredes af Staten.

De alm. Pensionsregler finder ogsaa
Anvendelse paa Ministre, dog med en Rk.
Afvigelser, der stiller Ministre gunstigere end andre
Tjenestemænd. Saaledes er en Minister
berettiget til P. i et hvert Tilfælde af Afgang fra
Stillingen, naar der blot ikke foreligger et af
de tidligere nævnte Tilfælde, hvor
Pensionsretten fortabes ell. dens Bevaring beror paa
Bestemmelse paa Finansloven. Det sædvanlige
Maksimum for P. af 8000 Kr gælder derhos
ikke, og Kongen kan fastsætte Ministres
Egenpension højere end de alm. Regler om
Pensionsberegning vilde medføre, dog i det højeste
til Halvdelen af den faste Lønning. En P. af
denne Størrelse vil en Minister altsaa kunne
opnaa efter nok saa kort Tjeneste som saadan,
men det er ikke udelukket, at P. kan blive
større, hvis de alm. Regler fører hertil. En
særlig Ordning; gælder fremdeles i en enkelt
Retning m. H. t. <sp>Dommere</sp>, der, naar de
afskediges efter Regeringens Initiativ (Grl. § 69),
erholder hele deres Embedsindtægt i P.

Om <sp>Præsters</sp> og
<sp>Folkeskolelæreres</sp> Ret til P. gælder nu i det hele de samme
Regler som om andre Statstjenestemænd.
<sp>Kommunale Tjenestemænd</sp> er der
derimod ikke ved Lov sikret Ret til P., men det
beror paa Bestemmelser i kommunale
Vedtægter om og i hvilken Udstrækning saadan Ret
haves. Faktisk er de egl. kommunale
Tjenestemænd nu i Alm. pensionsberettigede.
Spørgsmaal om, hvorvidt en Tjenestemand er
berettiget til P. og om P.'s Størrelse kan faas afgjort
ved Domstolene.

Udgifterne til Pensionering af
Statstjenestemænd bæres af Statskassen; dog yder
Tjenestemændene selv et Bidrag dertil, idet der, saa
længe de er i Funktion, i dette Øjemed afkortes
2 1/2 % af Lønningsindtægten. Af Præsters og
Folkeskolelæreres P. udreder Staten kun en
Del (for de sidstes Vedk. Halvdelen), medens
Resten udredes henh. af de fra gl Tid til
Folkekirken henlagte Midler, suppleret med
Kirkeskat, og af Skolefonden, der igen ligner
Udgifterne paa Amtskommunerne og Købstæderne i
Forhold til Folketal. Kommunerne bærer selv
Udgifterne til Pensionering af deres
Tjenestemænd.
<i>P. J. J.</i>

I <sp>Norge</sp> blev en alm. Pensionsordning for
Statens Tjenestemænd bragt i Stand ved L. 20.
April 1917. Denne Lov er igen afløst af L. 28.
Juli 1921 om »Statens Pensionskasse«.
Medlemmer af Pensionskassen er alle fast ansatte
Embedsmænd og Statens Bestillingsmænd
overhovedet. Hver Tjenestemand gør et aarligt
Indskud paa 10 % af sin aarlige Løn, dog ikke
over 1000 Kr. Højeste Indskudsgrundlag eller
Pensionsgrundlag er nemlig 10000 Kr. Ved
Fratrædelse har han efter Lovens Regler Ret til
Egenpension, som er Alderspension ell.
Invalidepension. Alderspension tilkommer der ham, naar
han fratræder ved eller efter den Aldersgrænse,
som er bestemt for hans Stilling i L. 14. Maj
1917 om Aldersgrænsen for offentlige
Tjenestemænd. Ligeledes, naar han uden at faa
