Sammentrækninger af glat Muskulatur (f. Eks. i
Galdegangerne o. a. St.), som fremkalder
Anfaldet, idet Sammentrækningen hæves. — Ved
Blindtarmsbetændelse blev O.'s Evne til at
ophæve Tarmens peristaltiske Bevægelser
benyttet ved Behandlingen i tidligere Tid, da
Teknikken ved den operative Behandling
dengang ikke var saa udviklet som nu. — Mod
visse Former af Hoste anvendes O., ell. nogle af
dets Alkaloider (Codein, Heroin), medens O.
ikke bør anvendes ved andre Hosteformer. —
Ved en lang Række andre Lidelser kan
Anvendelsen af O. ligesom af Morfin i visse
Tilfælde være paakrævet (enkelte Hjertelidelser,
nogle Sindssygdomme o. s. v.). O.'s
sveddrivende Evne har ogsaa været benyttet i
Lægevidenskaben.

Enkelte Mennesker er særlig modtagelige for
Virkningen af O. (og Morfin), og hos ganske
faa har O. en hel anden Virkning end den
sædvanlige, kan f. Eks. fremkalde Opkastning
og Diarré.

Paa Børn, særlig paa spæde Børn, har O.
(og Morfin) en meget stærk Virkning og kan
være overordentlig farlig at anvende, selv i
mindre Doser. Man bør aldrig uden
Lægeordination give Børn Opiumsdraaber (for spæde
Børn kan ganske faa Draaber, ja selve en
Draabe, være farlig) ell. opiumsholdige
Hostemiksturer.

Ved akut Forgiftning optræder der dyb
Bedøvelse, Aandedrætsbesvær, Hjertelammelse
og — ofte — Kramper. Foruden denne akutte
Forgiftning ved en enkelt større Dosis O. kan
der opstaa en kronisk Forgiftning hos Folk, der
bruger O. gennem lange Tider. Efterhaanden
indtræder der hos saadanne Individer en
Tilvænning til Stoffets giftige Egenskaber, og de
kan taale det i større enkelte Doser, men
samtidigt kommer de til at lide under Følgerne af
den kroniske Forgiftning, som i Hovedsagen
ligner den kroniske Morfinforgiftning (se
<sp>Morfin</sp>).

Den kroniske Opramsforgiftning findes hos
mange Mill. Mennesker, især af asiatiske
Nationer. Særlig i Kina, Japan, Indien, til Dels
Persien, bruges O. som Nydelses- og
Beruselsesmiddel. Tilstanden, der tilstræbes ved denne
Anvendelse, er den lette Forgiftning, under
hvilken der findes en Mathedstilstand, som kan
være ledsaget af Tankeflugt, og hos de asiatiske
Nationer skal kunne fremkalde Drømme,
Ophidselse m. m. Disse sidste Virkninger ses
sjældent hos Europæere. Den, der er forfalden til
O., maa i Tidens Løb anvende større og større
Doser for at faa Virkningen frem. Samtidig
forandres hans Karakter i uheldig Retning,
legemlige Forgiftningssymptomer indtræder, og
i de senere Stadier lider Ernæringstilstanden,
saa at de fleste Forfaldne bliver meget magre.

Afvænningen er meget vanskelig, og der
optræder ofte sygelige Symptomer under denne,
ligesom ved Morfinisters Afvænning. Selv om
Afvænningen lykkes, ser man ofte Tilbagefald hos
Folk, der en Gang har været forfaldne.
<i>L. F.</i>
</chapter>

<chapter name="Opiumsalkaloider">
<b>Opiumsalkaloider</b> ['o'-], kvælstofholdige
organiske Baser, som findes i Opium, hvori
de er bundne til Mekonsyre, C<sub>7</sub>H<sub>4</sub>O<sub>7</sub>. Det
vigtigste af disse Alkaloider er <sp>Morfin</sp>;
foruden dette indeholder Opium adskillige
andre Alkaloider, af hvilke kan nævnes
<sp>Narkotin</sp>, <sp>Kodeïn</sp>, <sp>Thebaïn</sp> og
<sp>Papaverin</sp>. Kodeïn er Metylmorfin, C<sub>17</sub>H<sub>17</sub>NO(OH)
(OCH<sub>3</sub>), og kan fremstilles af Morfin ved
Ophedning med Jodmetyl og Natriumhydroxyd;
det krystalliserer af æterisk Opløsning i vandfri
Prismer, der smelter ved 150°, og virker
søvndyssende, naar det anvendes i smaa Doser.
Kodeïn er en stærk ensyret Base, som uddriver
Ammoniak af Ammoniumsalte. — <sp>Thebaïn</sp>,
C<sub>17</sub>H<sub>15</sub>NO(OCH<sub>3</sub>)<sub>2</sub>, danner glinsende
kvadratiske Krystalblade, der smelter ved 193° og er
særlig opløselige i Alkohol, Benzol og
Kloroform. — <sp>Papaverin</sp>, C<sub>20</sub>H<sub>21</sub>NO<sub>4</sub>,
krystalliserer af vinaandig Opløsning i fine Naale, er
meget tungtopløseligt i Æter, letopløseligt i
varm Alkohol, Benzol og Kloroform,
uopløseligt i Vandt. Det smelter ved 147° og er en
meget svag Base.
<i>(O. C.). R. K.</i>
</chapter>

<chapter name="Opiumsbaser">
<b>Opiumsbaser</b> ['o'-], d. s. s.
<sp>Opiumsalkaloider</sp>.
</chapter>

<chapter name="Opiumsdraaber">
<b>Opiumsdraaber</b> ['o'-], se <sp>Opium</sp>.
</chapter>

<chapter name="Opiumsekstrakt">
<b>Opiumsekstrakt,</b> ['o'-], se <sp>Opium</sp>.
</chapter>

<chapter name="Opiumskonventionen">
<b>Opiumskonventionen</b> ['o'-], En Rk. Magter
(Amerikas forenede Stater, Frankrig, Italien,
Japan, Kina, Nederlandene, Persien, Portugal,
Rusland, Siam, Storbritannien og Tyskland)
enedes 23. Jan. 1912 i Haag om at underskrive en
international Konvention om Forholdsregler til
Bekæmpelse af Misbrug af Opium, Morfin,
Kokaïn o. l. Stoffer. Konventionen, der navnlig
indeholder Bestemmelser om Kontrol med
Fremstillingen af og Handelen med de nævnte
skadelige Bedøvelsesmidler, staar det alle andre
Magter i Europa og Amerika aabent at
tiltræde. En Rk. af de saaledes indbudte Lande
tiltraadte Konventionen (Danmark 17. Decbr
1912), og nogle ratificerede den (Danmark 5.
Juli 1913). Det var imidlertid en Betingelse for
Konventionens Ikrafttræden, at alle
Signatarmagterne havde ratificeret, og da flere Magters
Ratifikation lod vente paa sig, blev det den 25.
Juni 1914 i Haag vedtaget at aabne en Protokol,
hvis Undertegnelse medførte Konventionens
Ikrafttræden for det paagældende Lands Vedk.
Verdenskrigen afbrød Bestræbelserne for
internationalt Samarbejde paa dette Omraade, men
i Versaillestraktaten af 28. Juni 1919 og flere
andre Fredstraktater bestemtes det, at
Ratifikation af Fredstraktaten var ensbetydende med
O.'s Ikrafttræden. Flere af de under
Verdenskrigen neutrale Stater tiltraadte derhos
Ikrafttrædelsesprotokollen af 1914 (Danmark og
Island 21. Oktbr 1921), og O. er nu »gældende Ret
mellem næsten alle anerkendte Stater. Iflg.
Konventionen skal de kontraherende Magter
gennem det nederlandske Udenrigsministerium
meddele hverandre dels Love og administrative
Forskrifter vedrørende de i O. omhandlede
Forhold — baade de Bestemmelser, der
allerede er og dem, der i Henhold til Konventionen
maatte blive udstedt — og dels statistiske
Oplysninger om Handel med Opium o. l. Midler.
Efter Pagten for Folkenes Forbund hører
imidlertid det internationale Arbejde for
Opiumshandelens Bekæmpelse til Folkeforbundets
