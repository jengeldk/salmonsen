herved »alle gensidige Fordringer i Anledning
af Foreningen mellem Danmark og Norge skal
være og blive aldeles op- og algjorte«.
<i>G. R.</i>
</chapter>

<chapter name="Ophiasis">
<b>Ophiasis</b> [-'fi'-] kaldes et Haaraffald, hvor hele
Haarbundens Randzone i Nakken, bag Ørerne
og Tindingerne er skaldet. Navnet skyldes en
vis Lighed med den Tegning, der findes paa
visse Slangers Hoved (όφις, Slange).
Affektionen er i Reglen en Form af <i>Alopecia areata</i>.
<i>C. Rch.</i>
</chapter>

<chapter name="Ophidia">
<b>Ophidia</b> [-r'fi'-], se <sp>Slanger</sp>.
</chapter>

<chapter name="Ophikalcit">
<b>Ophikalcit</b> [-ti-], se <sp>Marmor</sp>.
</chapter>

<chapter name="Ophioglossaceæ, Ophioglossum">
<b>Ophioglossaceæ</b> ['ofi-l <b>Ophioglossum</b> ['o-],
se <sp>Slangetungefamilien</sp>.
</chapter>

<chapter name="Ophion">
<b>Ophion</b> ['o'fiån], se <sp>Ichneumonidæ</sp>.
</chapter>

<chapter name="Ophiopogon">
<b>Ophiopogon</b> [-fi-] Ker., Slægt af Konvalfam.
med 4 Arter i Østasien. To af disse dyrkes som
stedsegrønne Koldhusplanter; de har lange og
liniedannede Blade; Blomsterne sidder paa 12
cm lange Skafter. <i>O. japonicus</i> Ker. (Kina og
Japan) har blaa Blomster og senere dybblaa
Bær. <i>O. Jaburan</i> Lodd. <i>variegatus</i> har gult- og
hvidrandede Blade. De formeres ved Deling af
ældre Planter om Foraaret ell. ved Frø.
<i>(L. H.). P. F.</i>
</chapter>

<chapter name="Ophiotrix">
<b>Ophiotrix</b> [ofi'o.triks], se
<sp>Slangestjerner</sp>.
</chapter>

<chapter name="Ophiucus">
<b>Ophiucus</b> [-fi-] (»Slangebæreren), et S. f.
Herkules paa begge Sider af Ækvator liggende
Stjernebillede, der indeholder efter Backhouse
189 for det blotte Øje synlige Stjerner, hvoraf 2
er af 2. Størrelse. Af mærkelige Dobbeltstjerner
kan nævnes λ af 4. og 6. Størrelse med en
Omløbstid efter Glasenapp af S73 Aar, Σ 2173,
begge af G. Størrelse med 46 Aars Omløbstid,
og tilhørende Spektraltypen Go, τ af Størrelse:
5,0 og 5,7 med 230 Aars Omløbstid samt 70 <i>p</i> af
4. og 6. Størrelse med 87,7 Aars Omløbstid og
0,2″ Parallakse ell. 20 Lysaar; de to
Komponenter har Masserne 0,8 og 0,7, naar Solmassen
er Enheden; den tilhører Spektraltypen Ko.
Uregelmæssigheden i den sidstes Bevægelse har
ladet formode en tredie usynlig Ledsager. I O.
findes der fl. kugleformede Stjernehobe og en
Del Stjernetaager, deriblandt en ringformet
Taage. Af foranderlige Stjerner kendes hidtil
49, men alle er teleskopiske. Af disse er 7
Algolstjerner og 1 Blinkstjerne. 1604 opdagede
Kepler i Nærheden af den smukke
Dobbeltstjerne 39 O. en ny Stjerne, der en Tid lyste
stærkere end Juppiter, men forsvandt efter
mere end 1 Aars Forløb. 28. Apr. 1848 fandt
Hind en ny Stjerne i O., der paa det klareste
var af 5,5 Størrelse, men senere sank ned til
under 12. Størrelse. 25. Apr. 1917 og 20. Aug.
1919 blev der fundet to nye Stjerner til, men
disse var i Maksimum teleskopiske.
<i>J. Fr. S.</i>
</chapter>

<chapter name="Ophiuridæ">
<b>Ophiuridæ</b> [-fi-], se <sp>Slangestjerner</sp>.
</chapter>

<chapter name="Opholdsbog">
<b>Opholdsbog.</b> I. H. t. L. af 15. Maj 1875 maa
Fremmede, som i Danmark søger Arbejde, hos
vedk. Øvrighed, for hvem de har at forevise
deres medhavende Legitimationspapirer, løse en
saakaldet O., uden hvilken det ikke tillades dem
at forblive i Riget.
<i>A. Gl.</i>
</chapter>

<chapter name="Opholdspaalæg">
<b>Opholdspaalæg.</b> Iflg. Straffelovstillæg af 1.
Apr. 1911 kan en Person, der i Løbet af de
sidste 5 Aar 2 Gange er dømt for Betleri ell.
Løsgængeri, og som paany findes skyldig i saadan
Lovovertrædelse, dømmes til i indtil 5 Aar efter
sin Løsladelse at tage Ophold i den Kommune,
som af Politiet anvises ham, ell., hvis saadant
findes tilstrækkeligt, gives Paalæg om at tage
Ophold udenfor en bestemt Afstand fra den
Kommune, hvori Handlingen er begaaet.
Ophold i en bestemt anden Kommune end
Forsørgelseskommunen kan Politiet kun anvise den
Dømte med Samtykke af Opholdsstedets
Kommuneraad. Den, som overtræder saadant
Paalæg, straffes som for Løsgængeri. Politiet kan
forkorte det Tidsrum, i hvilket O. er gældende.
<i>A. Gl.</i>
</chapter>

<chapter name="Opholdstillæg">
<b>Opholdstillæg,</b> særligt Lønningstillæg, der i
Henhold til Lov Nr. 256 af 6. Maj 1921, jfr
§ 25 i Instruks for Udenrigstjenesten af 1.
Juni s. A., ydes udenrigsministerielle
Embedsmænd, der gør Tjeneste i Udlandet. O.'s
Størrelse, der veksler navnlig under Hensyn til
Prisniveauets Svingninger, fastsættes paa de
aarlige Finanslove efter Forslag af et Nævn paa
7 Medlemmer, af hvilke Rigsdagen vælger 4,
medens Udenrigsministeren udnævner 2, og hvis
Formand er Formanden for Lønningsraadet. O.
kaldtes tidligere <sp>Opholdspenge</sp>. (<sp>Litt</sp>.:
»Betænkning vedrørende Organisationen af
Udenrigsministeriet og Danmarks
Repræsentation i Udlandet« [Kbhvn 1921], S. 183—211).
<i>G. R.</i>
</chapter>

<chapter name="Ophrys">
<b>Ophrys</b> ['o.frys], se <sp>Flueblomst</sp>.
</chapter>

<chapter name="Ophævelse">
<b>Ophævelse</b> (proc.). At en Sag »hæves«, vil
sige, at den sluttes, uden at der finder nogen
Paakendelse St. af dens Realitet ell. dens
Formalitet. Dette sker indenfor den borgerlige
Retspleje, <sp>naar</sp> begge Parter er enige om at
ønske det, <sp>naar</sp> begge Parter udebliver i et
Retsmøde, i hvilket Sagen skal foretages, <sp>naar</sp>
Sagsøgeren udebliver, medens Sagsøgte møder
og forlanger Sagen hævet, samt <sp>naar</sp>
Sagsøgeren trods Paakrav undlader at betale de
Retsafgifter, der skal betales for at faa Sagen
fremmet, <sp>ligesom</sp> der endelig tilkommer
Sagsøgeren en ensidig Ret til at forlange Sagen
hævet, dog kun saa længe han endnu ikke
mundtligt har nedlagt sin Paastand under
Domsforhandlingen, hvorhos han aldrig ved sin
Paastand om Ophævelse kan hindre Modparten
i at faa Dom for allerede tingfæstede
Modfordringer. — At Procesomkostningerne i en Sag
ved Dommen »hæves«, vil sige, at hver Part
skal bære sine Omkostninger.
<i>E. T.</i>
</chapter>

<chapter name="Ophævelsesdom">
<b>Ophævelsesdom</b> kaldes en Dom, hvorved
Sagen hæves (se <sp>Ophævelse</sp>).
<i>E. T.</i>
</chapter>

<chapter name="Opianin">
<b>Opianin,</b> se <sp>Narkotin</sp>.
</chapter>

<chapter name="Opiansyre">
<b>Opiansyre,</b> (CH<sub>3</sub>O)<sub>2</sub> > C<sub>6</sub>H<sub>2</sub> < COOH CHO, er
Dimetylæteren af en Aldehyddioxybenzoesyre
og kan faas ved Iltning af Narkotin med
Brunsten og Svovlsyre. Den danner fine Naale, som
smelter ved 150°. Et Reduktionsprodukt af O.
er <sp>Mekonin</sp>, (CH<sub>3</sub>0)2 > C<sub>6</sub>H<sub>2</sub> COH<sub>2</sub> CO.
<i>(O. C.). R. K.</i>
</chapter>

<chapter name="Opiater">
<b>Opiater</b> kaldes opiumholdige Lægemidler,
f. Eks. Opiumekstrakt, Opiumtinktur, Dover's
Pulver etc.
<i>E. K.</i>
</chapter>

<chapter name="Opiatvalmue">
<b>Opiatvalmue,</b> se <sp>Papaver</sp>.
</chapter>
