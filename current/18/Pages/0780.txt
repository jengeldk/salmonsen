udgaar fra Skt Paul (Minneapolis) og saaledes
forbinder Wisconsin og Minnesota gennem
Nord-Dakota, Montana og Idaho med
Washington og Oregon ved Stillehavet; endvidere Juni
1886 <sp>Canadian Pacific Railway</sp> (s.
d.), hvis opr. Hovedstrækning fra Montreal til
Port Moody udelukkende gik gennem eng.
Territorium, Juni 1893 <sp>Great Northern
Railway</sp>, der løber omtr. parallelt med Northern
Pacifics Linie, 1910—14 <sp>Canadian
Northern Railway</sp> og endelig den syvende P.
1914, <sp>Grand Trunk Pacific Railway</sp>
(Koncession udstedt 24. Oktbr 1903), der nu er
den eneste P., som i hele sin Længde (5725 km)
kun passerer eet Statsomraade, nemlig
Dominion of Canada, udgaaende fra Moncton ved
Atlanterhavet i Prov. New Brunswick og endende
i V. i Havnen Port Ruppert.

Skønt der ved Bygningen af disse Baner
naturligvis har været adskillige tekn.
Vanskeligheder at overvinde — f. Eks. ved
Overskridelsen af de forsk. Bjergkæder — har disse dog
ikke gjort sig gældende i nogen særlig
fremtrædende Grad, naar maaske lige undtages de
nordligste, kanadiske Baner. De største
Vanskeligheder har derimod som oftest været af
finansiel Art, og det maaske mindre endda under
selve Anlægsperioden, hvor de fleste
Foretagender har modtaget betydelige Tilskud, end senere
under Driften. Opr. byggede saa billigt som
muligt, ofte tilsyneladende halvt interimistisk,
har Linierne stadig krævet betydelige Udlæg til
Forbedringer og Vedligeholdelse, og dette i
Forbindelse med den stigende Konkurrence (se
nærmere <sp>Jernbaner</sp>, Afsnit B, d, S. 947—49)
og de deraf flg. synkende Takster (ofte er
Konkurrencen udartet til rene Tarifkampe) har
bevirket en kronisk finansiel Misere for de fleste
af de nævnte Baneselskaber, jævnlige
Betalingsstandsninger og Kriser, resulterende i
Bestyrelse ved Receivers for Kreditorernes Regning,
Sammenslutninger med andre Selskaber,
Regeringens Overtagelse af Banerne (f. Eks.
Canadian Northern Railway og Grand Trunk Pacific
Railway af den eng. Regering i 1920) o. s. v.

Stor Bet. har P. dog haft ved at skaffe
Pacifikstaterne let tilgængelige Afsætningsmarkeder
for deres Produkter, og de har i det hele taget
fremmet Handelssamkvemmet i meget betydelig
Grad. Saaledes findes rige Guld- og Sølvminer
i Colorado og Montana, hvis Udnyttelse har
fremkaldt en blomstrende Bjergværksindustri;
ligeledes findes udstrakte Hvedemarker og
Græsgange, der tillader storstilet Kvægavl, og
i Kalifornien dyrkes Frugt og Vin o. s. v., og
alle disse Frembringelser forsendes nu hele
Verden over og er blevet betydende Faktorer i
de paagældende Verdensproduktioner, hvilket
Forhold ikke mindst skyldes P.
<i>G. K.</i>
</chapter>

<chapter name="Pacifisme">
<b>Pacifisme,</b> Fredsforkærlighed, den Opfattelse,
at det vil være muligt og ønskeligt at erstatte
Krig mellem Stater med andre
Fremgangsmaader til Afgørelse af internationale
Stridigheder, ell. mere i Alm. Tilbøjeligheden til at
foretrække en fredelig Løsning af en
international Konflikt for en voldsom. P. fik i nyere
Tid Næring paa den ene Side af den Humanitet
og Fredsvilje, der gav sig Udslag i
Haag-Konventionerne af 1899 og 1907 og det stigende
Antal Voldgiftstraktater, paa den anden Side af
Verdenskrigen, der ved de Ulykker, den bragte
over Millioner, og de Ødelæggelser, den medførte
af Milliardværdier, tvang Opmærksomheden
hen paa Fredstanken. Ved Oprettelsen af
Folkenes Forbund 1919 og den faste mellemfolkelige
Domstol 1920 — de hidtil mest betydningsfulde
Skridt henimod Virkeliggørelsen af P.'s Idealer
— har P. nu faaet den Basis, dens Forkæmpere
gennem Aarhundreder har krævet som
Udgangspunkt for det folkeforsonende Arbejde og
Bestræbelserne for at modarbejde og begrænse
Krig. Se i øvrigt <sp>Fredssagen</sp> og
<sp>Nationernes Forbund</sp> (Til den i førstnævnte
Art. angivne <sp>Litt</sp>. kan føjes en Rk. Bd af
<i>Recueil de rapports sur les différents points
du programme-minimum</i>, udgivet af
<i>Organisation centrale pour une paix durable</i> [Haag 1916
ff.]).
<i>G. R.</i>
</chapter>

<chapter name="Pacifist">
<b>Pacifist,</b> Tilhænger af <sp>Pacifisme</sp> (s. d.).
</chapter>

<chapter name="Pacini, Filippo">
<b>Pacini</b> [pat'∫ini], <sp>Filippo</sp>, ital. Anatom,
f. 25. Maj 1812 i Pistoja, d. 9. Jan. 1883 i
Firenze. P. studerede i sin Fødeby og fremlagde,
23 Aar gl., sin Opdagelse af de efter ham
opkaldte Legemer paa Fingernerverne for det
florentinske med.-fys. Selskab. Han vandt dog
ingen Anerkendelse, opgav dog ikke derfor
Sangen, men demonstrerede sin Opdagelse paa
Kongressen i Pisa 1839 og offentliggjorde den 1840.
S. A. blev P. Assistent, i Pisa, hvor ham foretog
en Undersøgelse af den menneskelige
Nethinde, som han offentliggjorde 1884. Han søgte,
skønt han bekæmpedes fra alle Sider,
Professoratet i Pisa, men fik det ikke. Derimod
ansattes han som Anaitomilærer ved Akademiet i
Firenze og blev først anatomisk Professor 1849.
Her publicerede han et grundlæggende
Arbejde om det elektriske Organ hos Gymnotus
(1852), og under Kolera-Epidemien 1854—55 gav
han væsentlige Bidrag til Sygdommens
patologiske Anatomi. Det lykkedes ham ogsaa at
paavise, at der i Afføringen fandtes Millioner af
smaa stavformede Legemer, som han kaldte
Mikrober, og ansaa for at være Sygdommens
Aarsag. Selvfølgelig har P. ikke udskilt
Kommabacillen fra andre Tarmbakterier, men han
har sikkert afbildet den, uden dog at kunne
føre Bevis for dens Specificitet. Fortegnelse
over hans Arbejder findes i <i>Archives ital. de
biologie IV</i>, (1883), S. 124—26.
<i>J. S. J.</i>
</chapter>

<chapter name="Pacini, Giovanni">
<b>Pacini</b> [pa't∫ini], <sp>Giovanni</sp>, ital.
Komponist (1796—1867), debuterede allerede 1813
som dram. Komponist i Milano og skrev i de
følgende Aar en lang Række Operaer. For en
Tid opgav P. derefter Operakompositionen og
grundede en Musikskole i Viareggio, for hvilken
han nu ofrede sig ganske og bl. a. skrev
forskellige teoretiske Lærebøger. Det lykkedes
ogsaa P. at bringe denne Skole frem til megen
Anseelse: dog vendte han (1840—55) tilbage til
Operakomposition og skrev i dette Tidsrum sine
bedste Arbejder (<i>Saffo</i>, <i>Medea</i>, <i>Niccoló de'
Lupi</i>). P., der ogsaa skrev anden Sangmusik m.
m., hørte nærmest til den Rossini'ske Skole og
var i sit Hjemland særlig afholdt for sine sirlige
Arier i mindre Stil (<i>il maestro delle caballette</i>).
<i>W. B.</i>
</chapter>

<chapter name="Paciniske Legemer">
<b>Paciniske Legemer</b> [pa't∫inisk<sub>ə</sub>-]. <sp>De
Vater</sp>'ske eller <sp>Pacini</sp>'ske Følelegemer er
