benyttede til private Boliger, en enkelt
omdannedes til en byzantinsk Kirke. Snart efter 4.
Aarh. led adskillige Bygninger meget ved, at
Materiale fra dem benyttedes til en
Fæstningsmur. Fjendehaand plyndrede Stedet, og
Naturbegivenheder fuldendte Ødelæggelsen. I første
Halvdel af 6. Aarh. styrtedes Zeus-Templet ved
et Jordskælv, og et stort Jordskred fra
Kronoshøjen ødelagde nogle Bygninger mod N.
Kladeios gik over sine Bredder og dækkede de
vestlige Dele med Grus. En fattig, stedlig
Befolkning tog, hvad den kunde overkomme, til
Bygningsmateriale, og endelig gik Kladeios
atter over Bredderne og dækkede det hele med
et tykt Lag af Sand, medens Alfeiois brød ind
fra Sydøst og bl. a. bortrev det meste af
Hippodromen.

En fransk Ekspedition foretog 1829—30 nogle
mindre Udgravninger i O. Tanken om en tysk
Udgravning fremsattes først af Winckelmann
og derefter med stor Energi af <sp>Ernst
Curtius</sp>. 1875—81 foretoges saa den omfattende
Undersøgelse under Deltagelse af talrige tyske
Lærde og for rigelige, mest offentlige Midler.
Der fremkom herved de nederste Partier af
næsten alle Bygningerne, samt talrige enkelte
Genstande: 130 Statuer af Bronze og Marmor,
1300 Bronzegenstande, 6000 Mønter, 1000
Terrakotter, 400 Indskrifter o. s. v.

Hos Pausanias findes en ret omhyggelig
Beskrivelse af O., hvorved Forstaaelsen af det
fundne paa de fleste Steder er utvivlsom.
<sp>Altis</sp> dækkede en Flade af omtr. kvadratisk
Form, 200 X 175 m bred. Den omgaves af en
Mur med 7 Porte. Foruden Bygninger og
Monumenter saas der Vandbassiner og
Træplantninger, der vedligeholdtes ved kunstig Vanding.

Omtr. midt i Altis laa det store
<sp>Zeus-Alter</sp> (se Planen, <i>A</i>), der var af oval Form,
simpelt bygget (ell. i hvert Fald fundamenteret)
af utilhugne Sten. Kun Rester er fundne.
Længere mod Syd laa <sp>Templet for Zeus</sp> (<i>Z</i>),
bygget af <sp>Libon</sp> 470—56, i dorisk Stil, med 6
Søjler i Fronten, 13 i Langsiderne, 64 m langt,
27 1/2 m bredt. Materialet var Kalksten (Poros)
overtrukket med en fin, malet Stuk. Søjlernes
Højde var 10 1/2 m, hele Templets omtr. det
dobbelte. Metoperne viste Herakles' Arbejder; i
Østgavlen var fremstillet Væddekørselen
mellem Pelops og Oinomaos, med Zeus som
Kampdommer i Midten (Paionios?); Vestgavlen viste
Kampen mellem Kentaurer og Lapither, med
Apollon's mægtige Skikkelse som Centrum
(Alkamenes). Betydelige Dele af disse Skulpturer
er bevarede, mest den ejendommelig, djærv,
naturalistisk Udformning. Cella'en var 28 m
lang og treskibet. Tempelbilledet var Feidias'
berømte, 12 1/2 m høje, chryselefantine Statue af
den tronende Zeus; den stod i Midtskibets
Baggrund bag en Balustrade; foran den kunde
drages et prægtigt Tæppe. Billedet gik tabt i
byzantinsk Tid, uvist hvornaar. V. f.
Zeus-Alteret laa <sp>Pelops-Helligdommen</sp> (<i>P</i>),
en lav Bøjning, omgivet af en femsidet Mur.
Tæt N. f. denne fandtes et gammelt Alter,
mulig det ældste i O., og muligt Fællesalter for
Zeus og Hera. Atter længere mod Nord laa
<sp>Hera-Templet</sp> (<i>H</i>), vistnok det ældste af

<img>Altis i Olympia (Grundrids). <i>A</i> Store Zeus-Alter, <i>B</i> Buleuterion, <i>E</i> Herodes Atticus' Exedra, <i>EH</i> Echohal,
<i>G</i> Gymnasion, <i>H</i> Hera's Tempel, <i>KH</i> Kronos-Høj, <i>L</i> Leonidaion, <i>M</i> Metroon, <i>N</i> Paionios' Nike, <i>P</i>
Pelops-Helligdom, <i>PA</i> Palæstra, <i>PH</i> Philippeion, <i>PR</i> Prytaneion, <i>SH</i> Sydhal, <i>ST</i> Stadion, <i>T</i> Porte i Altis-Muren,
<i>TH</i> Theokoleion, <i>Z</i> Zeus' Tempel, <i>I—XII</i> Skatkamre. Foroven til venstre: Kladeios.</img>
