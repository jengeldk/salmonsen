Forpart, de saakaldte <sp>Spidsskarp</sp> (Fig. 5).
Det ualmindelig lange og slanke fr. Skarp
Indtager ogsaa her en Særstilling, idet det kun er
cylindrisk paa et kort Stykke hag Midten,
hvorefter ogsaa Bagparten aftager c. 1 mm i
Diameter. Skarpets Bagflade er enten plan ell. svagt
udhulet. Af <sp>særlige</sp> Skarp skal nævnes
panserbrydende Skarp, der har en i Blyet indlagt
Staalkerne, og Brandskarp og
Indskydningsskarp, der indeholder en ild- eller
røggivende Sats. — <sp>Ladningen</sp> er nu overalt c.
3 g røgsvagt ell røgfrit Krudt, enten
Skydebomuldskrudt ell. Nitroglycerinkrudt. —
<sp>Tændmidlet</sp> er en midt i Hylsterbunden, P.'s
Bagende, indsat Fænghætte af Messing (Fig. 6).
Tændsatsen i Fænghætten bestaar i Reglen af
nogle Hundrededele Gram Knaldkviksølv, der
dækkes af en Stanniolbrik. — <sp>Hylsteret</sp>, der
sammenholder Skarp, Ladning og Tændmiddel
og desuden har den særlige Opgave at besørge
den lufttætte Aflukning for Krudtgassen, maa
være stærkt og sejgt, for at det kan taale
Transporten og den pludselige Udvidelse under
Krudtgassens Tryk, og elastisk, saa at det efter
Skuddet kan trække sig saa meget sammen, at
det ikke klemmes fast i Kammeret (Patronlejet).
Det er nu overalt af Messing. I Hylsterbunden
er udboret et Fænghætte leje med en Forhøjning,
Ambolten, i Midten og med en ell. to Ildkanaler,
der fører ind til Ladningen (se Fig. 6). Hylsteret
har bagtil enten en fremstaaende Kant, en
<sp>Krave</sp> (Fig. 5) ell. en inddrejet <sp>Kraverille</sp>
(Fig. 4), som Udtrækkeren kan gribe ind i
under Afladningen. Enkelte P., f. Eks. i Japan, har
en saakaldt Halvkrave, ɔ: baade en Kraverille
og en svagt fremstaaende Krave.

<sp>Den løse P.</sp> (Fig. 7), der bruges under
Felttjenesteøvelser, har i St. f. Skarp en let
Forladning af Filt ell. en hul Træprop, som ved
Skuddets Afgang splintres i smaa Stykker, der
falder til Jorden nogle faa Meter foran
Mundingen. Til denne P. maa bruges Krudt af en
særlig, let antændelig Art p. Gr. a. den svage
Forladning.

<sp>Den blinde P.</sp>, der anvendes til
Ladningsøvelser, er en P. uden Fænghætte og
Krudtladning og undertiden med en Træprop i St. f.
Skarp.

<sp>Salonpatronen</sp> (Fig. 8), der bruges i
det alm. Gevær til den saakaldte Salonskydning
ell. Stueskydning paa ganske korte Afstande,
10—20 m, har et ganske kort Blyskarp og en
lille Ladning af sort ell. røgfrit Krudt. — P. til
de egl. Salongeværer og Salonpistoler har oftest
Tændsatsen siddende i Hylsterets Krave. Ved
de mindste af disse P. mangler Krudtladningen,
idet Tændsatsen alene besørger Udskydningen af
det lette Blyskarp.

<sp>P. til Jagtbrug</sp> har i Reglen et
Paphylster, der indeslutter Hagl- og Krudtladningen, og
en Fænghætte centralt i Hylsterbunden, der er
beklædt med Messingblik. Ved ældre
Jagtpatroner, P. med Stiftantændelse, sad Fænghætten
inde i P. og bragtes til at eksplodere ved, at
Hanen slog ned paa en Stift, der sad diametralt
gennem Hylsterbunden,

Soldaten fører <sp>P. i Tasker</sp>, enten løst
(Norge) ell. i <sp>Holdere</sp> med 10 P. i hver

<img>Fig. 1. Dreyse's Tændnaalspatron.</img>

<img>Fig. 2. 11 mm's Patron (Remington).</img>

<img>Fig. 3. 11 mm's Patron (fransk Model 1874).</img>

<i>Fig. 4. 8 mm's Patron (tysk Model 1888).</i>

<img>Fig. 5. Dansk skarp Feltpatron (Patron 1908). Nat. Størrelse.</img>

<img>Fig. 6. Gennemsnit af Patronbund med Fænghætte.</img>

<img>Fig. 7. Løs Patron.</img>

<img>Fig. 8. Salonpatron.</img>
