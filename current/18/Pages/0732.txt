udgaar fra Naboskabet (<sp>Parovariecyster</sp>)
og som indeholder en tynd, krystalklar
Vædske. De fleste O. er imidlertid flerrummede,
ottest dog saaledes, at et ell. et Par af
Rummene er særlig udviklede, medens de øvrige er
smaa. Som oftest er Vædsken i disse Rum tyk,
sirupsagtig; hyppig veksler saavel Farven som
Konsistensen i de forsk. Rum. Foruden disse
<sp>Pseudomucinkystomer</sp> — den
hyppigste Form af O. — haves
<sp>Papillomerne</sp>, hvor der er en stærk Udvikling af
forgrenede, buskagtige Udvækster fra Cysternes
Vægges Indside, og som endog kan vokse ud paa
Svulsternes Overflade. Papillomerne danner
Overgangen til de <sp>ondartede O.</sp> (Karcinom).
Som en særlig Gruppe af O. optræder
<sp>Dermoidet</sp> (s. d.).

Om Aarsagerne til O. ved man lige saa lidt
som om Aarsagerne til de fleste andre Svulster.
De kan være medfødte, men opstaar oftest
efter det 20. Aar. De vokser stadig, undertiden
meget langsomt, men som Regel temmelig
hurtig, af og til med rivende Hast. Saa længe
de er smaa, fremkalder de undertiden slet ingen
sygelige Tilfælde; ofte giver de dog Anledning
til saadanne, dels Blødninger fra Livmoderen,
dels Smerter o. a. Géner ved Tryk paa
Organerne i det lille Bækken (Livmoder, Blære,
Endetarm o. s. v.). Naar de bliver større,
stiger de op til Underlivet, idet da Æggestokkenes
naturlige Forbindelse med Livmoderen
omdannes til en saakaldet »Stilk« ɔ: et mere eller
mindre bredt Baand, hvori Blodkarrene
forløber. Idet nu Svulsten vokser op i Underlivet,
udspiles dette, og Tarme, Mavesæk, Urinledere,
Lever o. s. v. udsættes for Tryk. Der kan altsaa
komme Forstyrrelser i disse Organers
Funktioner og ligeledes Smerter ved Tryk paa
Nerverne; men Smerterne kan ogsaa skyldes
Betændelse paa Svulstens Overflade, hvoraf
Følgen atter bliver Sammenvoksninger
(Adhærencer) med de omgivende Dele. Ved den Mængde
Næringsstof, der gaar til Svulsten, lider
Patientens Ernæring. Hun selv bliver magrere og
magrere, medens Svulsten bliver større og
større, og man har Tilfælde, hvor O. vejede mere
end Patienten. Det er sandsynligt, at de
kemiske Omsætninger, der finder Sted i Vædsken i
O., ogsaa virker uheldig paa Patienten. Meget
ofte kommer der Ophovning af
Underekstremiteterne p. Gr. a. Svulstens Tryk paa de store
Blodaarer, ogsaa ofte Nyrelidelser, og til sidst
dør Patienten. Undertiden kan O.'s Stilk
pludselig blive stærkt snoet (akut Stilktorsion),
hvorved Karrene deri sammenklemmes, og der
kommer Blodudtrædninger i O.'s Indre og i dens
Vægge; ofte er der samtidig Tegn til
Bughindebetændelse. Langt sjældnere brister O.; ved de
enrummede O. kan dette stundom føre til
Helbredelse. Ellers er der kun een Mulighed for
Helbredelse, nemlig at fjerne Svulsten ved
Operation (<sp>Ovariotomi</sp>). Tidligere søgte man
at naa Helbredelse ved at udtømme Vædsken,
idet man stak en Hulnaal ind i O. igennem
Bugvæggen (»tappede« O.); men herved opnaas
ikke Helbredelse, heller ikke selv om man
bagefter indsprøjter irriterende Stoffer (Jod o. l.)
i O.
<i>(Lp. M.). J. P. H.</i>
</chapter>

<chapter name="Ovariesvulst">
<b>Ovariesvulst,</b> Svulstdannelse af Ovariet
(Æggestokken). Den hyppigste Form for O. er
de cystiske Svulster (se <sp>Ovariecyste</sp>),
langt sjældnere forekommer solide O.
(Fibromer, Sarkomer, Karcinomer).
<i>(Lp. M.). J. P. H.</i>
</chapter>

<chapter name="Ovarin">
<b>Ovarin,</b> d. s. s. <sp>Ooforin</sp>.
</chapter>

<chapter name="Ovariotomi">
<b>Ovariotomi,</b> den Operation, hvorved den
syge Æggestok (Ovarium), særlig den til en stor
cystisk Svulst omdannede, borttages. Som Regel
udføres Operationen saaledes, at Bugvæggen
gennemskæres ved et Snit i Midtlinien ell. lidt
til Siden for denne fra lidt over Bækkenranden
til op imod Navlen. Naar Bughulen er aabnet,
undersøger man, om Svulsten er fri ell. har
Tilheftninger (Adhærencer) til Omgivelserne. I
sidstnævnte Tilfælde løsnes disse, ofte ved at
man overskærer dem efter at have ombundet
dem for at hindre Blødning, Svulsten skal
derpaa trækkes ud gennem Indsnittet; i Reglen maa
den først formindskes, ved at en Del af
Vædsken udtømmes. Man har nu Adgang til
»Stilken«, som gennemskæres, efter at man har
bundet omkring den, sjælden om den hele paa een
Gang, oftest i fl. Partier. Nu kan Svulsten
fjernes, og derpaa sammensys Saaret i
Bugvæggen og forbindes.

O. udførtes første Gang med velberaad Hu
1809 af Amerikaneren <sp>Mc. Dowell</sp>. Lidt efter
lidt trængte den mere og mere igennem, skønt
Resultaterne fra først af ikke var straalende.
Da man kom saa vidt, at kun 25 % af de
opererede døde, syntes man, det var godt. Og nu
dør der næppe 3 % efter O. Bl. de Mænd, der
har særlig Fortjeneste af O.'s Udvikling, maa
nævnes Englænderen <sp>Spencer Wells</sp>. I
Danmark udførtes den første O. 1863 af
<sp>Howitz</sp>, den første med heldigt Udfald 1867 af
<sp>Boye</sp>. Allerede 1849 gjorde <sp>v. Haartmann</sp>
O. i Finland. I Norge udf. den første O. af
<sp>Nicolaysen</sp>, i Sverige af <sp>Mesterton</sp>. O.'s
Bet. er ikke blot den, at ved den er utallige
Kvinder blevne helbredede for en ellers
uhelbredelig Sygdom; men den har tillige været
Udgangspunktet for hele det enorme Fremskridt i
den kirurgiske Behandling af Underlivets
Sygdomme (den saakaldte Underlivskirurgi), der
har fundet Sted i det sidste halve Aarhundrede.
Ved Benævnelsen normal O. har man villet
betegne en Operation, der gik ud paa at fjerne
de sunde Æggestokke. Fjernes de syge, men
ikke til større Svulster omdannede Æggestokke,
kaldes dette i Reglen ikke O., men
<sp>Ooforektomi</sp>. I sjældne Tilfælde udføres O. saaledes,
at Bughulen aabnes ved Indsnit gennem
Moderskedens Hvælving (Kolpotomi) ikke gennem
Bugvæggen (Laparotomi). (<sp>Litt</sp>.: <sp>V. Meisen</sp>,
»Ovariotomiens Begyndelse i Danmark« [1923]).
<i>(Lp. M.). J. P. H.</i>
</chapter>

<chapter name="Ovarium">
<b>Ovarium,</b> se <sp>Æggestok</sp>.
</chapter>

<chapter name="Ovation">
<b>Ovation</b> (lat. <i>ovatio</i>) kaldtes i det antikke
Rom en mindre Form af Triumftoget, forsk. fra
den egl. Triumf derved, at den sejrrige
Feltherre ikke kørte paa Triumfvognen, men red
ell. gik til Fods ind i Byen. En O. tilstedes
Feltherrer, naar de havde vundet mindre
betydelige Sejre ell Sejre over foragtelige Fjender
(f. Eks. oprørske Slaver), ell. naar Feltherrens
Rang ikke berettigede ham til en egl. Triumf.
