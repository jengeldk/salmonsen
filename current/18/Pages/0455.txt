efter dennes Sammenløb med Floden Beaver,
følger denne til dens Indløb i Ohio. Begge de
nævnte Floder, ligesom ogsaa Ohio paa
Strækningen op til Pittsburg, er kanaliserede.
Kanalen har i alt 30 Sluser, 15 paa hver Side af sin
højeste Strækning, der ligger 100 m over
Eriesøens, 71 m over Ohio's Vandspejl; desuden
findes der 5 Sluser op til Pittsburg. Sluserne har
en Længde af 310 m, Bredde 17 m og Dybde
3,7 m. Iøvrigt er Kanalens Bundbredde 40 m og
Minimumsdybden 4 m. Med denne Kanal vil der
sammen med New York State Barge Kanalen
være skabt en sammenhængende dyb Vandvej
af en samlet Længde paa over 4000 km fra New
York til New Orleans. Den forbinder 27 Stater
samt Kanada med hverandre og vil, kædet
sammen med Panama Kanalen, utvivlsomt faa
vidtrækkende Bet. for U. S. A.'s Industri og
Handel.
<i>J. M.~P.</i>
</chapter>

<chapter name="Ohlau">
<b>Ohlau</b> ['o.la^u], By i preuss. Prov. Schlesien
26 km SØ. f. Breslau ved Floden Ohles
Udmunding i Oder, har (1919) 10203 hovedsagelig
evangeliske Indb.; Fabrikation af Tobak, Bly-
og Zinkhvidt, Maskiner, Vogne; i Omegnen
Tobaksdyrkning; og hinsides Oder den for sine
mange Træsorter bekendte Fürstenwald.
<i>(Joh. F.). O. K.</i>
</chapter>

<chapter name="Ohligs">
<b>Ohligs</b> ['o.leKs] (tidligere <sp>Merscheid</sp>),
Bykommune i den preuss. Rhinprovins 4 km
V. f. Solingen, bestaar opr. af flere mindre
Flækker og har (1919) 28279 Indb.; Væveri,
Farveri, Fabrikation af Knive, Sakse, Gummisager.
<i>(Joh. F.). O. K.</i>
</chapter>

<chapter name="Ohm">
<b>Ohm</b> [o.m], 1) ældre Maal for flydende
Varer, særlig Vinmaal, i Danmark og Tyskland.
2) Enhed for elektriske Maalinger (se
elektriske <sp>Maaleenheder</sp>).
<i>(N. J. B.). Th. O.</i>
</chapter>

<chapter name="Ohm, Georg Simon">
<b>Ohm</b> ['o.m], <sp>Georg Simon</sp>, tysk Fysiker,
f. 16. Marts 1787 i Erlangen, d. 7. Juli 1854.
Efter at have studeret Matematik og Fysik og
taget Doktorgraden blev O. 1813
Matematiklærer i
Bamberg og 1817
Overlærer i
Matematik og
Fysik ved
Gymnasiet i Köln. Her
begyndte han
sine
Undersøgelser over den
elektriske
Strøm, hvis
Resultater han
samlede i
»Schweigger's
Journal« for
1826. Efter et
Aars Ferie, som
han fik tilstaaet
til videre
Udarbejdelse,
udgav han (Maj 1827) »Die galvanische Kette,
mathematisch bearbeitet«, hvori er formuleret
den efter ham benævnte Lov for den elektriske
Strøms Styrke. 1833 blev O. Prof. i Fysik ved
den polytekniske Skole i Nürnberg, hvor han
1839—49 var Rektor. Fra 1849 var han Prof. i
Fysik i München. O. har desuden studeret
Molekularfysik og Akustik. Han skrev 1852 en
Lærebog »Grundzüge der Physik«. (<sp>Litt</sp>.: G. S. O.,
»Gesammelte Abhandl.« [Leipzig 1892]).
<i>A. W. M.</i>

<img>G. S. Ohm.</img>
</chapter>

<chapter name="Ohme, Johan Andreas Cornelius">
<b>Ohme</b> ['o.m<sub>ə</sub>], <sp>Johan Andreas
Cornelius</sp>, dansk-norsk Officer, f. 1746 i Holsten,
d. 5. Marts 1818 i Fredrikstad, blev 1765
Officer i Artillerikorpset og forflyttedes 1805 til
Norge som Oberstløjtnant og Kommandør for
norske Artilleribrigade. Under Krigen 1808
indehavde han Kommandoen over en langs
Glommen opstillet Reservebrigade, blev det følgende
Aar Oberst og Chef for Artillerikorpset, 1810
Kommandant paa Fredrikstem, 1812
Generalmajor, ledede 1814 med Dygtighed og
Koldblodighed Forsvaret af Fredriksten og blev 1815
Kommandant i Fredrikstad. Hans Journal over
Fredrikstens Belejring 1814 er udgivet 1899.
Et Legat for ugifte Officersdøtre bevarer
Mindet om ham.
<i>(O. A. Ø.). Wt. K.</i>
</chapter>

<chapter name="Ohm's Lov">
<b>Ohm's Lov</b> [o.m-], se <sp>elektriske
Maaleenheder</sp>.
</chapter>

<chapter name="Ohnet, Georges">
<b>Ohnet</b> [o'næ], <sp>Georges</sp>, fr. Forf., f. i
Paris 3. Apr. 1848, d. Maj 1918. Efter at have
studeret Jura blev han 1870 politisk Journalist
ved <i>Pays</i> og siden ved <i>Constitutionnel</i>, fik et Par
Dramaer opførte: <i>Regina Scarpi</i> (1875, med
Denayrouze) paa <i>Théâtre-Historique</i> og <i>Marthe</i>
(1877) paa <i>Gymnase</i>, men opnaaede navnlig stor
Popularitet ved under Titlen <i>Batailles de la
vie</i> at udgive en Række Romaner, der, skønt
banale i Karakterskildringen, ved deres
»spændende« Handling slugtes med Begær. Mange
af dem naaede uhyre store Oplag og
oversattes paa de fleste europ. Sprog, ogsaa Dansk og
Norsk. Hans mest kendte Romaner er: <i>Serge
Panine</i> (1881), <i>Le maître de forges</i> (1882, paa
Dansk ved H. Giødwad: »Fabrikanten«, 1882),
<i>La comtesse Sarah</i> (1883), <i>Lise Fleuron</i> (1884),
<i>La grande marnière</i> (1885, »Stenbrudet«), <i>Les
dames de Croix-Mort</i> (1886), <i>Volonté</i> (1888),
<i>Le docteur Rameau</i> (1889), <i>Dette de haine</i>
(1891, overs. af E. Schöyen: »Gammelt Had«,
1895), <i>Nimrod et Cie</i> (1893), <i>Le droit de l'enfant</i>
(1894), <i>La femme en grise</i> (1895) o. s. v. O. har
selv dramatiseret fiere af sine Romaner og haft
samme enestaaende Held paa Scenen, navnlig
med <i>Le maître de forges</i> (1883, »Fabrikanten«)
og La grande marnière (»Det store Kalkbrud«,
1888).
<i>S. Ms.</i>
</chapter>

<chapter name="Ohorn, Anton Josef">
<b>Ohorn</b> ['o.hårn], <sp>Anton Josef</sp>, tysks Forf.,
f. i Theresienstadt 22. Juli 1846, var først
Præmonstratensermunk, studerede Teologi og
Filosofi, gik 1872 over til Protestantismen, valgte
Lærervirksomheden og blev 1877 Lærer i
Litteratur ved Gewerbeakademi i Chemnitz. Han har
udgivet mange Ungdomsskrifter,
Folkefortællinger — bl. a. »Der Klosterzögling« (1875) — og
dramatiske Arbejder, af hvilke Munkedramaet
»Die Brüder von St. Bernhard« (1904) har
gjort stor Lykke paa tyske Scener, medens dets
danske Opførelse — paa Folketeatret i Kbhvn —
ikke slog an. (<sp>Litt</sp>.: <sp>B. Rost</sp>, »A. O.« [1913]).
<i>C. B-s.</i>
</chapter>

<chapter name="Ohra">
<b>Ohra</b> ['o.ra], Kommune i Danzig-Fristaten
umiddelbart S. f. Danzig, ved en elektrisk
Sporvej forbundet med denne By. (1910) 11029 Indb.
O. har Asfalt- og Maskinfabrikker og betydelige
Gartnerier.
<i>O. K.</i>
</chapter>
