Domkirken, Skt Knuds Kirke, Danmarks mest
udprægede Kirkebygning i Spidsbuestil. Den er
opført i 2. Halvdel af 13. Aarh. væsentlig
under Biskop Gisico, om den end først er blevet
fuldendt noget op i 14. Aarh., som en treskibet,
62 m lang Murstensbygning; Taarnet (nu 34 m
til Murtinden, 60,5 m til Spirets Spids) tilføjedes
dog førsti i 16. Aarh. Kirken er ofte blevet
restaureret, sidst 1868—74 (Herholdt), ved
hvilken Lejlighed den interessante Krypt, der for
Aarh. siden var blevet tilkastet, og om hvis
Tilværelse man indtil da ingen Anelse havde,
blev restitueret. Af Kirkens rige Inventar maa
særlig mærkes den af Claus Berg i Beg. af
16. Aarh. udførte prægtige Altertavle med rigt
Billedskærerarbejde (forfærdiget til
Graabrødrenes Klosterkirke, hvorfra den kom til Vor Frue
Kirke, indtil den 1885 flyttedes til Skt Knud's
Kirke); desuden er der flere Gravkapeller med
Epitafier og Monumenter samt i Krypten to
Helgenskrin, hvoraf det ene er Skt Knud's, det
andet vistnok Skt Alban's, og Kong Hans' og
Dronning Christine's med Sønners samt
Christian II's og Dronning Elisabeth's Grave.
Kirken var fra Beg. baade Klosterkirke og
Domkirke; 1618 blev den Sognekirke. Byens ældste
Kirke er <sp>Vor Frue Kirke</sp>, mellem Over-
og Nedergade, en opr. romansk Bygning fra
Slutn. af 12. Aarh., senere til Dels omdannet
i gotisk Stil. Ligkapellet paa Kirkegaarden er
den gamle Vor Frue Skolebygning. <sp>Skt Hans
Kirke</sp>, Nørregade, en tidligere Klosterkirke
for Johannitterne, er en gotisk Bygning,
maaske fra 15. Aarh., restaureret 1878—80
(Winstrup og Lendorf). En fjerde Sognekirke,
Ansgars kirken, opført 1901—02 mod SV. i
Byen ved Anlægget ved Kirkegaarden (Ark. N.
Jacobsen). Som Beg. til en ny Sognekirke i
den sydlige Bydel er 1919 opført Kirkesalen
paa Bülowsvej; Valgmenighedskirken i
Dronningensgade, opført 1886; Skt Albani Kirke
(katolsk), opført 1906—08; Katolsk-apostolisk
Kirke, Jagtvejen, opført 1897; Skt Jacob's Kirke
(biskoppelig Metodistkirke), opført 1889,
Emauskirken (biskoppelig Metodistkirke), opført 1900;
endvidere Missionshusene Bethania (Ryttergade)
og Elim (Thorsgade) samt Baptistmenighedens
Kirkesal (Vandværksvej); Bispegaarden i
Klaragade, opført 1916 (Ark. N. Jacobsen) paa det
gamle Skt Klara Klosters Plads. <sp>O. Slot</sp>,
opført 1719—20 paa Skt Hans Klosters Plads, til
Dels med Benyttelse af de gamle Klostermure;
det er en 4-fløjet Bygning med flere
Tilbygninger, som en Tid benyttedes til
Amtmandsbolig, derefter af de senere Konger
Christian VIII og Frederik VII, da de som Prinser
var Guvernører paa Fyn; 1907 købtes Slottet og
den tilhørende »Kongens Have« af O.
Kommune, og der er nu Embedsbolig for
Stiftamtmanden, Kontorer for Amtet, Amtsraadet,
Amtsstuen og flere kommunale Funktionærer samt
Brandstation. <sp>Raadhuset</sp>, opført 1880—83
(Ark. Herholdt og C. Lendorf), er en
monumental 3-fløjet Bygning i italiensk-gotisk Stil
med Taarn; det er indrettet for Byraadet, til
Politistation og har Kontorer for Borgemester,
Byraadssekretær, Bogholder, Skatteinspektør,
Stadsingeniør m. fl.; desuden er der Festsal,
Spisesal, Saloner m. m. <sp>Domhuset</sp>, opr.
Ting- og Arresthus, opført 1861; 1919—20
opførtes en ny Bygning foran den gamle (Ark.
N. Jacobsen) med Kontorer og Retslokaler for
Dommerne i O. Købstad og Herred og disse
Kredses Politimestre; endvidere
Nævningeretssal m. m. for Fyns Stift; Bygningen ejes af By
og Amt i Forening.
<sp>Undervisningsanstalter</sp>: Katedralskolen, opført 1892—94 (Ark.
J. Vilh. Petersen), har c. 350 Elever; Skolens
Bibliotek omfatter c. 30000 Bd; Skt Knud's
Gymnasium (opr. en 1853 oprettet privat
Pigeskole), købt af Staten 1920, Bygningen fra 1880.
Det kommunale Skolevæsen omfatter: en
Mellem- og Realskole for Piger, Borgerskolen med
144 Klasser og c. 4300 Elever i forsk.
Skolebygninger (Jernbanegades, Klaregades, Østre-,
Vestre-Bolbro Kommuneskole); desuden
»Mulernes Legatskole«, der er traadt i Stedet for
en Betalingsskole, og som har Ret til at
afholde Realeksamen. I O. er der endvidere 14
Privatskoler, hvoraf 3 afholder Realeksamen;
flere Forberedelsesskoler og en romersk-katolsk
Skole. Af Fagskoler: Teknisk Skole, grundlagt
1844, fra 1899 i ny Bygning i Munkemose (Ark.
N. Jacobsen), har saavel Dag- som Aftenskole
og c. 1100 Elever; O. Seminarium
(statsanerkendt Privatseminarium), oprettet 1895, ny
Bygning 1908; Fyns Stifts Husmandsskole, oprettet
1908 med Plads til 70 Elever, til Skolen er
knyttet et Landbrug, Frugt- og Køkkenhave
samt Hønsegaard; Den fynske Handelsdagskole,
oprettet af Handelsforeningen, har et etaarigt
Kursus med statskontrolleret Afgangsprøve; O.
Handelsskole, oprettet 1877, statsanerkendt; O.
Købmandsskole (ogsaa statsanerkendt), oprettet
1911; Arbejdernes Aftenskole og flere
Musikskoler; <sp>Samlinger</sp>, <sp>Biblioteker</sp> o. l.:
Landsarkivet for Fyn og omliggende Øer,
Bygningen opført 1892—93 (Ark. Martin Borch);
Fyns Stiftsmuseum, opført 1884—85 (Ark. A. F.
Andersen) ved Bidrag fra Stat, Kommune, Amt
samt forsk. Institutioner og Privatmænd i
antik Stil; opr. kun 1 Bygning, men 1897—98
udvidet med 3 lavere Fløje (Ark. N. Jacobsen);
Museet har 3 Afdelinger: Den hist.-antikvariske
(Oldsager, Samlinger fra Middelalderen,
Medaille- og Møntsamling), Kunstafdelingen
(Afstøbninger samt Malerier af danske Malere) og
den naturhistoriske og etnografiske Afdeling.
Fyns Folkemuseum, i Eiler Rønnov's Hus,
aabnet 1910, indeholder Lavsgenstande, gamle
Bygningsdele, Møbler, Dragter, Husgeraad, Vaaben
og Billeder; H. C. Andersen's Hus (Fødested) i
Hans Jensensstræde, aabnet som Museum 1908,
indeholder Digterens Møbler, interessante
Dokumenter, Billeder, Bøger og Manuskripter;
Fyns Stiftsbibliotek, grundlagt 1813, indeholder
c. 40000 Bd; Karen Brahe's Bibliotek, c. 3000
Bd fra før 1736, hvoraf flere Hundrede
Haandskrifter, til Dels store Sjældenheder, opbevares
i Landsarkivet; Katedralskolens Bibliotek, c.
30000 Bd, næsten udelukkende videnskabeligt;
Fyns Stifts Læseforenings Bibliotek, c. 50000
Bd; O. Bys offentlige Læsesal, oprettet 1911 i
Skt Knud's Kloster; O. Garnisons
Officersbibliotek, oprettet 1818, c. 16000 Bd. <sp>Sygehuse</sp>
o. l.: O. Amts og Bys Sygehus, opført 1909—12
