udkæmpe haarde Kampe, og i Striden mellem
Ghibelliner og Guelfer sluttede P. sig i
Modsætning til Milano til de førstnævnte. 1356
forenedes P. med Milano under Huset Visconti.
1525 forefaldt ved P. det Slag, i hvilket Frants I
toges til Fange, og 1527 plyndredes P. af
Franskmændene, hvorpaa Byen sammen med
Milano kom til Spanien og endelig 1714 til
Østerrig. P. Gr. a. en Opstand blev P. 1796 stormet
og brændt af Franskmændene. 1848 forefaldt
blodige Uroligheder i P., men først 1859 kom
Byen sammen med det øvrige Lombardi til
Kongeriget Sardinien.
<i>(H. P. S.). C. A.</i>
</chapter>

<chapter name="Pavia">
<b>Pavia</b> Poir., Underslægt af <sp>Æsculus</sp>
(s. d.).
</chapter>

<chapter name="Paviin">
<b>Paviin,</b> se <sp>Fraxin</sp>.
</chapter>

<chapter name="Pavillon">
<b>Pavillon</b> [dansk pavil'jåŋ, fr. pavi'jå] (fr.,
af lat. <i>papilio</i>, Sommerfugl), egl.: Telt,
Telthus; rundt ell. mangekantet Havehus,
Kuppelbygning o. l.; Fløj ved et Palads; i Søsproget:
Flaget; den øverste Flade af en indfattet
Brillant.
</chapter>

<chapter name="Pavillonsystem">
<b>Pavillonsystem</b> [pavil'jåŋ-], se <sp>Hospital</sp>.
</chapter>

<chapter name="pavimentum">
<b>pavimentum</b> (lat.), Gulv, særlig Lergulv ell.
Flisegulv.
</chapter>

<chapter name="Pavlikianisme">
<b>Pavlikianisme,</b> en gnostisk Retning i
Middelalderen, som først spores c. 660. Stifteren var
<sp>Konstantinos af Samosata</sp>, som
vistnok opr. var marcionitisk paavirket. Han følte
sig kaldet til at genindføre Paulus' Kristendom,
og i den Anledning kaldte han sig selv Silvanus,
og den Egn, i hvilken han virkede, Makedonien.
Hans Lære minder om Marcion's. Det gl
Testamente og alt jødisk blev forkastet, ligesaa
Peter's Breve. Af Evangelierne foretrak P.
Lukas-Evangeliet, fordi Lukas havde været Paulus'
Ledsager. Sakramenterne spillede ingen Rolle.
Pavlikianerne var gennemgaaende Asketer.
Under Konstantinos bredte P. sig over store Dele
af Lilleasien. I Slutn. af 8. Aarh. gik det tilbage
for Sekten, men i Beg. af 9. Aarh. gik det atter
frem, indtil deres faste Pladser i Lilleasien blev
erobrede. En Tid lang blev de taalte i Trakien,
imod at de skulde værge Riget mod Skytherne,
og paa Korstogstiden kæmpede de i Fællesskab
med Korsfarerne, men i 12. Aarh. fik Kejser
Alexius Komnener mange af dem omvendte.
Dog forsvinder de ikke helt, og de har
paavirket mange af Middelalderens kætterske Sekter.
(<sp>Litt</sp>.: <sp>Fr. Nielsen</sp>, »Haandbog i Kirkens
Historie. II. Middelalderen.« [1897]).
<i>A. Th. J.</i>
</chapter>

<chapter name="Pavlodar">
<b>Pavlodar</b> [p<sub>a</sub>v£a'dar], By i det russ.
Steppegeneralguvernement i Asien, Prov.
Semipalatinsk, ligger ved Irtisch og har 8000 russ. og
kirgisiske Indb.
<i>N. H. J.</i>
</chapter>

<chapter name="Pavlograd">
<b>Pavlograd</b> [p<sub>a</sub>v£a'grat], By i Guv.
Jekaterinoslav, Ukraine, ligger ved Voltschja og har
mange Møller, Handel med Kvæg samt 3 store
aarlige Markeder. 17000 Indb.
<i>N. H. J.</i>
</chapter>

<chapter name="Pavlov">
<b>Pavlov,</b> d. s. s. <sp>Paulov</sp>.
</chapter>

<chapter name="Pavlovo">
<b>Pavlovo</b> ['pav£<sub>å</sub>v<sub>å</sub>], Industrilandsby i
storrussisk Guv. Moskva, ligger ved Oka, har c.
9000 Indb. og er berømt for sine Knive og
Smedearbejder.
<i>N. H. J.</i>
</chapter>

<chapter name="Pavlovo Passad">
<b>Pavlovo Passad</b> ['pav£<sub>å</sub>v<sub>å</sub>-pa'sat], storruss.
Guv. Moskva, ligger ved Kljasma, har c. 7000
Indb. og driver Silke-, Uld- og Bomuldsindustri.
<i>N. H. J.</i>
</chapter>

<chapter name="Pavlovsk">
<b>Pavlovsk</b> ['pav£<sub>å</sub>fsk], 1) By i det vestlige
Storrusland, Guv. Petrograd, ligger 30 km S. f.
Petrograd, c. 5000 Indb. P., der ligger omgiven
af en tidligere kejserlig Park, er et yndet
Sommeropholdssted. I Slottet ved P., der er bygget
1780, findes Bibliotek, Malerisamling og Samling
af rom. Oldsager. 2) By i storrussisk Guv.
Voronesh, ligger i Nærheden af Don og har Avl
af Grønsager samt Fabrikation af Sæbe og Lys.
7000 Indb.
<i>(H. P. S.). N. H. J.</i>
</chapter>

<chapter name="Pavlovskij Savod">
<b>Pavlovskij Savod</b> ['pav£<sub>å</sub>fsk<sub>i</sub>j-'zav<sub>å</sub>d<sub>j</sub>],
Bjergværksby i Sibirien, Guv. Tomsk, ligger ved
Kasmala, har c. 5000 Indb. og sølvførende
Blyglansminer. P. S. er anlagt 1764.
<i>M. V.</i>
</chapter>

<chapter name="Pavo">
<b>Pavo,</b> Slægtsnavn for Paafugl.
</chapter>

<chapter name="Pavôa de Varzim">
<b>Pavôa de Varzim</b> [p<sub>a</sub>'vo<sub>a</sub>-ð<sub>ö</sub>-v<sub>a</sub>r'zi], By i
det nordvestlige Portugal, Prov. Entre Douro e
Minho, ligger ved Kysten 30 km NNV. f. Porto
og har (1911) 13000 Indb., der for en stor Del er
Fiskere. Stærkt besøgt Badested.
<i>C. A.</i>
</chapter>

<chapter name="Pavon">
<b>Pavon</b> er et Opiumspræparat, der angives
at indeholde de virksomme Stoffer i Opium i
deres naturlige Forhold (sammenlign
<sp>Pantopon</sp>) og saa vidt muligt i deres naturlig
forekommende Forbindelsesformer, befriede for
uvirksomme Bestanddele. Det indeholder 23 %
Morfin og bruges i Medicinen i St. f. dette.
<i>E. K.</i>
</chapter>

<chapter name="Pavor">
<b>Pavor,</b> se <sp>Pallor</sp>.
</chapter>

<chapter name="Pavor nocturnus">
<b>Pavor nocturnus,</b> natlige Angstanfald,
træffes undertiden hos smaa Børn. Efter at have
sovet nogle Timer vaagner Barnet pludselig
med et Skrig og springer op i Sengen med alle
Tegn paa stærk Angst, som tilsyneladende
kunde stamme fra en ond Drøm; men hverken den
tililende Moder ell. den Omstændighed, at
Værelset gøres lyst, har i Reglen nogen
beroligende Virkning paa Barnet. Først efter en Tids
Forløb falder det atter til Ro og sover vidtere
uden den næste Morgen at erindre noget af det
i Nattens Løb passerede. Disse Anfald kan
gentage sig med kortere ell. længere Tids
Mellemrum, for saa som Regel at svinde ved
Skolealderens Indtrædelse. P. n. findes oftest hos
nervøse Børn; kan af og til ogsaa træffes hos
Børn med adenoide Vegetationer.
<i>P. H.</i>
</chapter>

<chapter name="Pavullo nel Frignano">
<b>Pavullo nel Frignano</b> [-fri'n<sub>j</sub>ano], By i
Norditalien, Prov. Modena, har et tidligere
hertugeligt Lystslot samt en Glasfabrik. (1911) 12675
Indb.
<i>C. A.</i>
</chapter>

<chapter name="Pawnee">
<b>Pawnee</b> [på.'ni.], indiansk Folk af
Caddoernes Sprogæt. Deres Hjem er Prærien omkr.
Platte River, til hvilken de antagelig er
indvandret Syd fra, men hvor de allerede levede
før Sioux-Stammernes Fremtrængen fra Øst.
De boede i jordklædte Hytter og dyrkede nogen
Majs, men drev desuden omfattende
Bisonjagter. Socialt udgjorde de et af flere Stammer
opbygget Forbund, hvis øverste Myndighed var
et fælles Raad. Religionen bestod i en
Naturdyrkelse forbundet med talrige Ceremonier og
en rig Mytologi. (<sp>Litt</sp>.: <sp>J. B. Dunbar</sp>, <i>The
P. Indians</i> [Magaz. Amer. Hist., Bd IV, V, VIII.
Morrisania 1880—82]; <sp>G. A. Dorsey</sp>, <i>P.
Mythology</i> [Carnegie Inst. of Washington, Pub. 59.
Washington 1906]).
<i>K. B.-S.</i>
</chapter>

<chapter name="Pawtucket (Flod)">
<b>Pawtucket</b> [på.'tak<sub>i</sub>t], lille Flod i U. S. A., Stat
Rhode Island, udspringer i Massachusetts,
udmunder ndf. Providence i Narragansetbay.
<i>G. Ht.</i>
</chapter>
