<chapter name="Norsk Landmandsforbund">
<b>Norsk Landmandsforbund,</b> se <sp>Norges
Bondelag</sp>.
</chapter>

<chapter name="Norsk Retstidende">
<b>Norsk Retstidende</b> begyndte at udkomme
1836 under Redaktion af »Advokaterne ved
Norges Højesteret« og indeholdt fra først af saa
godt som udelukkende Referater af
Højesteretsdomme, til Dels ledsagede af Anmærkninger.
Omtrent paa samme Tid paabegyndte
imidlertid den norske Sagførerforening Udgivelsen af
et konkurrerende Skrift: »Ugeblad for
Lovkyndighed, Stastistik og Statsøkonomi«,
indeholdende foruden Afhandlinger over de nævnte
Emner stenografisk Referat af
Højesteretsdomme samt i nogen Udstrækning ogsaa Referat af
underordnede Retters Domme. Fra og med 1871
blev begge Ugeskrifter slaaede sammen, idet
Udgivelsen overtoges af den norske
Sagførerforening med samme Program som Ugebladet
og under Titel: »Norsk Retstidende, Ugeblad
for Lovkyndighed, Statistik og Statsøkonomi«.
Fra 1909 udkommer Bladen uden Undertitel;
det indeholder nu væsentlig Højesteretsdomme
og en Del jur. Afhandlinger.
<i>(H. S.). Wt. K.</i>
</chapter>

<chapter name="Norsk Telegram-Byraa">
<b>Norsk Telegram-Byraa</b> (N. T. B.)
oprettedes 1864 i Kria, til Dels efter Impuls fra det
store Hovedbureau
»Continental-Telegraphen-Compagnie« i Berlin, og ejedes de første Aar
af »Svenska Telegrambyrån«'s Direktør Fick.
Efter nogle Aars Forløb købtes det af dets
norske Bestyrer siden 1867, Kammerherre Gran.
Senere har Bureauet fl. Gange skiftet Ejere,
indtil det i Apr. 1918 gik over til et
Aktieselskab, der blev dannet udelukkende af norske
Aviser. Dets Virksomhed gaar ud paa at
indhente og formidle Nyhedsstof pr Telegraf og
Telefon fra og til Udlandet og mellem de forsk.
Dele af Landet, Meddelelser om ralle vigtigere
Begivenheder, særlig af politisk Interesse, og
Handelsefterretninger. Bureauet modtager
direkte telegrafiske Nyheder fra Reuter's Bureau
i London, <i>Agence Havas</i> i Paris, Wolff's Bureau
i Berlin, Ritzau's Bureau i Kbhvn, Tidningarnas
telegrambyrå i Sthlm og Finska notitsbyrån i
Helsingfors, ligesom N. T. B. forsyner hvert
af disse Telegrambureauer direkte med norsk
Nyhedsstof. Indirekte staar det gennem de
nævnte Bureauer i Forblindelse med andre
officielle ell. officiøse Telegrambureauer rundt
om i Verden. I særlige Tilfælde udveksles der
ogsaa direkte Telegrammer med andre end
disse 6 Bureauer. Indenlands har N. B. T.
Filialer ell. Centralkontorer og Korrespondenter
i de. forsk. Byer og Landdistrikter.
<i>(K. F.). Wt. K.</i>
</chapter>

<chapter name="Norsk-Øerne">
<b>Norsk-Øerne</b> er Navnet paa nogle mindre
Øer ved Nordkysten af Vest-Spitsbergen,
liggende paa 11° 33′ ø. L. f. Grw. og paa 79° 50′
n. Br. Den højeste af Øerne er 218 m. Den
ligger 1 km Ø. f. Cloven Cliff, en Ø, som oftere
omtales under Polarekspeditioner i tidligere
Aar.
<i>M. H.</i>
</chapter>

<chapter name="Norsminde">
<b>Norsminde,</b> Udskibnings- og Færgested med
Havn i det østlige Nørrejylland ved Kattegat,
c. 15 km S. f. Aarhus, Aarhus Amt, Hads
Herred, Saxild Sogn. Havnen, der ligger ved
Sydsiden af N., som danner Indløbet til Kysing
Fjord, har 2,5 m Dybde, og herfra er Overfart
til Tunø; ved Havnen er Toldassistentstation,
Telefonstation, Købmandshandel, Kro og
Skærvefabrik.
<i>(H. W.). M. S.</i>
</chapter>

<chapter name="Nors Sø">
<b>Nors Sø,</b> i det nordvestlige Nørrejylland,
Thisted Amt, Hillerslev Herred, Nors og
Vester-Vandet Sogne, c. 9 km NNV. f. Thisted. Søen
er c. 360 ha, meget dyb og rig paa Fisk, og
dens Overflade er c. 14 m o. H. Den ligger i en
Egn, der er særlig rig paa de for Kridtlagene
ejendommelige »Jordfaldshuller«, navnlig hvor
disse Lag træder nær til Overfladen. Hullerne
er tragtformede Fordybninger, der kan være
henved 2 m i Gennemsnit og flere m dybe, og
som staar i Forbindelse med et underjordisk
System af Huler (smlg. <sp>Karstfænomener</sp>).
Baade paa Bunden og ved Strandkanten af
Søen er der mange af disse Huller, der virker
som underjordiske Hæverter, saa at Søen kan
have en meget forsk. Vandstand; den har fra
1835 faaet Afløb til Vesterhavet gennem en
gravet Rende (Nors Aa). Dens Areal er i den
senere Tid blevet en Del formindsket ved flere
Tørlægninger.
<i>(H. W.). M. S.</i>.
</chapter>

<chapter name="Norstedt, Johan Reinhold">
<b>Norstedt</b> ['no.rstæt], <sp>Johan Reinhold</sp>,
svensk Maler og Raderer, f. 1. Juli 1843 i Lunda,
Vingåker, d. 15. Decbr 1911 i Sthlm. N.,
uddannet i Paris af Harpignies (af Masson i
Radererkunsten), malede især smaa Vinter- og
Efteraarsstykker. Billeder af ham i Sthlm's
Nationalmuseum og i Göteborg Museum.
Akademimedlem 1894. C. 40 Raderinger. Hans
Hustru,: <sp>Anna N.</sp>, f. Munthe, f. i Döderhult 1854,
har især vundet Navn ved Stillleben- og
Blomsterstykker; i Nationalmus. i Sthlm »Grønsager«.
<i>A. Hk.</i>
</chapter>

<chapter name="Norstedt, P. A. & Söner">
<b>Norstedt</b> ['no.rstæt] <b>P. A. & Söner,</b>
Bogtrykker- og Forlagsfirma i Sthlm, stiftet 1.
Decbr 1823 af <sp>Per Adolf N.</sp> (1763—1840),
som 1821 havde købt J. P. Lindh's Bogtrykkeri,
Skriftstøberi, Boghandel og en Del af Forlaget,
og nu optog sine Sønner, <sp>Adolf N.</sp>
(1795—1853) og <sp>Karl N.</sp> (1797—1862) som Deltagere.
Stifteren udtraadte 1828, <sp>Adolf N.</sp> 1852, og Karl
N. blev nu eneraadende, og ved hans
fremragende Dygtighed vandt Firmaet Betydning og
Anseelse. 1860 optog han sine Slægtninge, <sp>Gustaf
Emil N.</sp> (f. 1839) og <sp>Gustaf Laurin</sp> (d.
1879) som Deltagere, og efter at Gustaf N. 1869
var udtraadt af Firmaet, var Gustaf Laurin (fra
1862) og hans to Brødre, <sp>Albert Laurin</sp>
(1842—78) og Karl Laurin (f. 1840)
Deltagere i og Indehavere af Firmaet, indtil det
1879 overgik til et Aktieselskab, hvis
administrerende Direktør siden 1911 er
Kammerretsraad <sp>A. O. Konrad Carleson</sp> (f. 1868).
Firmaet, som allerede 1823 var udnævnt til kgl.
Bogtrykker, er i Aarenes Løb blevet betydeligt
udvidet, og bestaar nu, foruden Bogtrykkeri og
Forlag, af Skriftstøberi og Bogbinderi.
Forlagsvirksomheden omfatter alle Litteraturens Grene,
som repræsenteres af Sveriges vægtigste Navne
og betydelige Værker. (<sp>Litt</sp>.: »Aktiebolaget P. A.
N. & s. Minnesblad med anledning af firmans
80-åriga tillvaro och, aktiebolagets 25-åriga
virksamhet« [1902]; <sp>H. Schück</sp>, »Festskrift. Den
svenska Förlagsbokhandels Historia« [1923];
<sp>Carl Laurin</sp>, »P. A. N. och Söner.
Jubiläumsskrift« [1923]).
<i>Alex S.</i>
</chapter>

<chapter name="Norstrøm, Vitalis">
<b>Norstrøm,</b> <sp>Vitalis</sp>, sv. Filosof (1856—1916),
studerede i Upsala, hvor han siden virkede som
Docent, indtil han 1891 blev Prof. ved Göteborgs
Högskola. Hans vigtigste Værker er:
