1859]; <sp>F. R. Friis</sp>, »Efterr. om Musse
Herred«, S. 1 ff. [Kbhvn 1872); <sp>C. A. Hansen</sp>,
»N. 1409—14. Decbr 1909« [N. 1909]; <sp>Trap</sp>,
»Stat.-topogr. Beskr. af Danmark«, 4. Udg., IV B
[Kbhvn 1923]).
<i>(H. W.). M. S.</i>
</chapter>

<chapter name="Nyström, Anton Kristen">
<b>Nyström,</b> <sp>Anton Kristen</sp>, svensk Læge,
historisk, politisk og sociologisk Forfatter, f. i
Göteborg 15. Febr 1842. N. deltog som Feltlæge
i den dansk-tyske Krig 1864 paa dansk Side,
studerede senere videre Medicin i Udlandet og
tog 1868 den medicinske Doktorgrad i Lund,
hvorefter han det flg. Aar nedsatte sig som
praktiserende Læge i Sthlm. Ved Siden af sit
Fag dyrkede han ivrig historiske og filosofiske
Studier og blev stærkt paavirket af Auguste
Comte's Anskuelser, til hvis Udbredelse han
1879 stiftede et positivistisk Samfund i Sthlm.
Han deltog med Iver i del demokratiske
Rørelser inden for Hovedstaden i 1880'erne og blev
Grundlægger af det første »Arbetareinstitut« i
Sthlm (1880), som virkede forbilledligt for
talrige lgn. Undervisningsanstalter i de nordiske
Lande og blev Udgangspunkt for den senere
vidt forgrenede populærvidenskabelige
Forelæsningsvirksomhed i Sverige. Sit filosofiske
Grundsyn har N. søgt at gennemføre i »Allmän
kulturhistoria« (Bd 1—6, 1885—93; ny Udg. i 4 Bd
1901—04); han har desuden forfattet en Række
medicinske, nationaløkonomiske, politiske og
historiske Skrifter.
<i>G. C.</i>
</chapter>

<chapter name="Nystrøm, Eiler">
<b>Nystrøm,</b> <sp>Eiler</sp>, dansk Historiker, f. 2.
Marts 1874 i Kbhvn. Som Kandidat fik N. en
midlertidig Ansættelse som Afskriver og
Registrator i Rigsarkivet, og herfra ledtes han ind
paa selvstændige Studier. En Frugt heraf var
to Binds-Værket »Offentlige Forlystelser i
Frederik VI's Tid« (1910—13), en lovlig bred, men
interessant kulturhistorisk Fremstilling.
Samme Grundighed prægede de tvende
topografisk-historiske Værker »Søllerød Sogn i Fortid og
Nutid« (1911) og »Gjentofte Sogn« (1916). N.'s
betydningsfuldeste Arbejde blev hans
Doktordisputats om »Den danske Komedies
Oprindelse« (1918). Ikke alene var det her lykkedes
ham at fremdrage flere hidtil ukendte Kilder,
men han hævdede ogsaa en helt igennem
original — om end omdisputabel — Opfattelse af
det første danske Teaters Tilblivelse. N. har
endvidere deltaget i adskilligt Udgiverarbejde
og har forfattet mange Tidsskriftafhandlinger,
væsentlig af kultur- og personalhistorisk Art.
<i>J. Cl.</i>
</chapter>

<chapter name="Nyström, Gustaf Alfred">
<b>Nyström,</b> <sp>Gustaf Alfred</sp>, sv.
Billedhugger, f. i Västra Ny (Østergötland) 11. Marts
1844, d. 15. Febr 1897 paa Djursholm. Medens
han endnu var Elev af Akademiet i Sthlm, fik
han Bestilling paa Bellmans-Statuen til
Hasselbacken (det populære Arbejde afsløredes, støbt
i bronzeret Zink, 1872), og under det 3-aarige
Studieophold i München gjorde Statuen
»Sovende Yngling« saa stor Lykke, at den fik
München-Akademiets store Ærespris. 1875—84 studerede
N. i Rom. Da han 1885 vendte tilbage til
Sthlm og der foranstaltede en større Udstilling
af sine Værker (s. A. blev han Agré ved, 1889
Medlem af, Akademiet), fik man se Prøver paa
hans fikse, af moderne ital. Plastik paavirkede
Genreskulptur, samt af større Værker,
gennemgaaende udmærkende sig ved rytmisk
Liniespil, Marmorgruppen »Hagar og Ismael«,
»Romersk Kirkegængerske«, »Pige med Blomster
og Sommerfugl«, Statuen »Paa Vagt for
Fædrelandet« (1891), Buste af Geijer m. m. I
Göteborg-Mus. ses nogle Statuetter og, ligesom i Sthlm's
Nationalmuseum, Portrætskulptur af N. Til hans
bedste Arbejder regnes Udkastet til et Monur
ment for Karl XV (Rytterstatue). N. udgav bl.
a. »Skulpturer af A. N.« (1889).
<i>A. Hk.</i>
</chapter>

<chapter name="Nyström, Johan Fredrik">
<b>Nyström,</b> <sp>Johan Fredrik</sp>, sv.
Historiker, Geograf og Nationaløkonom, f. i Hernösand
26. Septbr 1855, d. 18. Juli 1918. Efter at have
taget Doktorgraden ved Upsala Univ. 1884 blev
han s. A. Docent i Historie, 1888 tillige i
Statsvidenskab, i hvilket sidste Fag han vikarierede
som Prof. 1889—90. I dette sidste Aar blev han
Lektor i Historie og Geografi ved Upsala
»Allmänna läroverk«, hvorfra han Marts 1902
forflyttedes i samme Egenskab til Sthlm's »Högre
Realläroverk«. Desuden holdt han 1892—1901
Forelæsninger og Eksaminatorier i Geografi ved
forannævnte Universitet. Samtidig deltog han i
Byens kommunale Liv og indvalgtes 1899 som
dens Repræsentant i Rigsdagens første
Kammer. I 20 Aar sad N. i Rigsdagen og blev der
en af Højrepartiets Forgrundsskikkelser; han
var en trofast Proportionalist og gjorde navnlig
betydelige Indsatser i Udvalgsarbejdet. N.
udfoldede en omfangsrig litterær Virksomhed i sine
Videnskaber. Hans Afh.: »De svenska ostindiska
kompanierna« (1883) og »Bidrag till svenska
handelns och näringarnes historia«, I (1884, ikke
fortsat) indbragte ham begge Guldmedailler.
Foruden en Del mindre Skr af hist. og politisk
Indhold samt talrige Artikler i »Nordisk
familjebok«, hvis Redaktionskomité han tilhørte,
bearbejdede han W. E. Svedelius' »Handbok i
statskunskap« (1887—91), hvis vigtigere Partier
senere udgaves som henholdsvis »Sveriges
statskunskap« (1907), »De nordiska ländernas
statskunskap« (1909, 3. Opl. 1918) og »De
mellaneuropeiska ländernas statskunskap« (1911). Han
har desuden forfattet en »Handbok i Sveriges
geografi« (1895), en kortere »Handelns historia«
(1896) samt »Geografiens och de geografiska
upptäckternas historia til början af 1800-talet«
(1899).
<i>G. C.</i>
</chapter>

<chapter name="Nyström-Stoopendal, Jenny">
<b>Nyström-Stoopendal</b> ['sto.p<sub>ə</sub>nda.l], <sp>Jenny</sp>,
svensk Kunstnerinde, f. 13. Juni 1857 i Kalmar,
uddannet paa Akademiet i Sthlm, hvor hun
vandt den kgl. Medaille, samt i Paris, hvor hun
har udstillet paa Salonen (Selvportræt); hun
vandt Anseelse som Illustrator, saaledes bl. a.
til Børnebøger: »Barnkammarens bok« (1882),
»Svenska barnboken« (1886—87). I Göteborgs
Museum et Dameportræt i Pastel af N. Hun
blev 1887 gift med Dr. Stoopendal.
<i>A. Hk.</i>
</chapter>

<chapter name="Nystuen">
<b>Nystuen,</b> Fjeldstue paa Filefjeld, Vang
Herred, Opland Fylke. Her er Skydsstation og
Hotel, 1004 m o. H. Stedet ligger nær Grænsen mod
Sogn og Fjordane Fylke ved Nordbredden af
Utrovandet, hvorfra Valdresvasdraget har sit
Udspring.
<i>M. H.</i>
</chapter>

<chapter name="Ny-Sydwales">
<b>Ny-Sydwales</b> [-'væ.ls], se <sp>New South
Wales</sp>.
</chapter>
