Brandenburg. Sammen med Johan de Witt
bekæmpede han Prinsen af Oraniens Ansættelse
som Generalkaptajn for Staterne. 1653 var han
som Staternes Befuldmægtigede om Bord i den
ældre Tromp's Flaade, der tabte et Slag mod
Englænderne. Med Livsfare dæmpede O. senere
et Oprør i Enckheusen. 1656 udnævntes han
til Admiralløjtnant for Flaaden, gik til
Østersøen mod Svenskerne og fik ved denne
Lejlighed den danske Elefantorden. 1658 bragte han
med sin Flaade det belejrede Kbhvn en højst
fornøden Undsætning, slog den sv. Sømagt
under Wrangel i Sundet og indesluttede den
sammen med Henrik Bjelke ved Landskrona. 1665
fik han som Løjtnantadmiralgeneral
Kommandoen over en Flaade paa 100 Skibe, med hvilke
han 13. Juni kæmpede mod Englænderne ved
Lowestoft. Hans Skib »Eendragt« sprang i
Luften, hvorved han selv omkom. Et Monument
over ham er rejst i Storkirken i Haag.
<i>C. W.-S.</i>
</chapter>

<chapter name="Obdorien">
<b>Obdorien,</b> Sletten mellem nedre Ob og den
Ob'ske Havbugt mod Ø. og Ural mod V. O.
bebos af Ostjaker og Samojeder.
<i>M. V.</i>
</chapter>

<chapter name="Obdorsk">
<b>Obdorsk</b> [a'bdårsk] (<sp>Nosova</sp>), Flække i
det russisk-sibiriske Guv. Tobolsk, ved Polnj, 7
km oven for dennes Udløb i den kun i 146 Dage
isfri Ob, har en Trækirke og 1300 Indb., der
driver Fiskeri og Jagt. Den tidligere livlige
Handel er nu draget til Turuchansk.
<i>M. V.</i>
</chapter>

<chapter name="obducere">
<b>obducere,</b> foretage <sp>Obduktion</sp> (s. d.).
</chapter>

<chapter name="Obduktion">
<b>Obduktion</b> (lat.) er den almindeligst
benyttede, populære Betegnelse for den
videnskabelige Undersøgelse af et Lig og de Indgreb,
der er nødvendige for at gøre Ligets indre
Organer tilgængelige for Undersøgelsen.
Synonyme Benævnelser er <sp>Autopsi</sp> og <sp>Sektion</sp>,
af hvilke den sidstnævnte i Danmark o. fl. a.
Lande hyppigst anvendes som videnskabeligt
Fagudtryk.

O. foretages med forsk. Formaal, dels i al
Alm. at studere de sygdomsfremkaldende
Aarsagers Virkninger paa Legemet, dels at
tilvejebringe Oplysninger, der kan tjene til
Bedømmelse af de foreliggende sygelige Processers
Oprindelse, Natur, Udvikling og Udbredelse,
endvidere til Kontrol af den kliniske Diagnoses
Rigtighed og af Lægebehandlingens Resultater.
Ofte foreligger desuden som Hovedopgave at
paavise den afgørende Aarsag, til Dødens
Indtræden, hvad enten det gælder om at udrede,
ved hvilke Paavirkninger en allerede forud
konstateret Sygdom maa antages at have
afbrudt Livsfunktionerne, ell. der i det hele intet
vidies ell. hersker Tvivl om den dødelige
Lidelses Natur. Størst Bet. faar naturligvis
Bestemmelse af Dødsaarsagen ved O. af Lig af
Personer, om hvilke der overhovedet ikke
foreligger Oplysninger af nogen Art, ell. som er døde
uden forudgaaende Tegn paa Sygdom eller
under Omstændigheder, der vækker Mistanke
om Forbrydelse ell. Selvmord. I talrige
saadanne Tilfælde kan kun O. skaffe Klarhed.
Bestemmelsen af Dødsmaaden og Dødsaarsagen
er endvidere hyppigt afgørende over for
Spørgsmaalet, om Livs- ell. Ulykkesforsikringer
bør udbetales ell. ikke, særligt i Tilfælde, hvor
de paagældende Forsikringsselskabers
Forpligtelse bortfalder, naar der foreligger Selvmord,
ell. Forsikringssummens Udbetaling betinges af,
at Døden skyldes Ulykkestilfælde.

I alle Tilfælde, hvor O. har retslig Bet. ell.
større videnskabelig Interesse, bør den udføres
af patologisk-anatomisk og retsmedicinsk
skolede Læger med spc. Uddannelse i Udførelse af
O. Lovmæssig O. skal da ogsaa her i Landet
iflg. Justitsministeriets Instruks af 31. Marts
1916 foretages af en autoriseret Retslæge i
Forening med en af Justitsministeriet udpeget
særligt sagkyndig Læge. Paa større Hospitaler og
patologisk-anatomiske ell. retsmedicinske
Instituter anstilles O. af Læger med
Specialuddannelse (<sp>Prosektorer</sp>) og i særligt
indrettede Lokaler (<sp>O.-Stuer</sp>, <sp>O.-Sale</sp>) udstyrede
med Laboratorier til Foretagelse af de
nødvendige supplerende kemiske, bakteriologiske og
makroskopiske Undersøgelser og indrettede
saaledes, at O. udføres under den mest fuldkomne
Renlighed, og Overførelse af Sygdom fra
smittefarlige Lig kam undgaas.

Den systematiske videnskabelige
Obduktionsundersøgelse gennemføres paa en saadan
Maade, at Ligets Ydre baade af Hensyn til den
afdiødle selv og til de efterlevende ikke vansires
ell. overhovedet undergaar nogen som helst
større Beskadigelse. Dette opnaas ved
Benyttelse af en særlig <sp>O.-Teknik</sp>, der gør det
muligt at gennemføre Undersøgelsen med saa
stor Skaansomhed, at kun et enkelt ell. nogle
faa Indsnit gennem Huden er nødvendige.

Betydningen af Udførelse af O. vil fremgaa
af det ovf. anførte. At Lægevidenskabens
Udvikling maa kræve et indgaaende Kendskab til
Legemsorganernes Tilstand og Forandringer
under Sygdom, og at et saadant Kendskab kun
kan erholdes ved O., følger af sig selv. Det
vilde derfor betyde et stort Fremskridt, om
den stigende Oplysning kunde medføre, at
Mennesker i højere Grad end det nu ofte er
Tilfældet, kunde overvinde deres Uvilje mod
Udførelse af O.
<i>Johs. F.</i>
</chapter>

<chapter name="Obduktionsstue">
<b>Obduktionsstue,</b> se <sp>Obduktion</sp>.
</chapter>

<chapter name="Obediens">
<b>Obediens</b> (lat.: Lydighed), Betegnelse i den
kanoniske Ret for Indbegrebet af de Pligter,
hvori den underordnede Gejstlige staar til den
Overordnede. Da Paven staar som hele
Hierarkiets Overhoved, paahviler der selvfølgelig alle
O. over for ham.
<i>A. Th. J.</i>
</chapter>

<chapter name="Obeid">
<b>Obeid,</b> se <sp>El-Obeid</sp>.
</chapter>

<chapter name="Obelia">
<b>Obelia</b> er en Slægt af Klokkepolypper;
Polypkoloniens Individer er omgivne af
gennemsigtige Kitinbægre uden Laag; O. har meget smaa,
fri Meduser, ret flade med 8 Randlegemer
(Ligevægtsorganer) og Kønskirtler paa
Radiærkanalerne (Fig. se <sp>Gopler</sp>).
<i>T. K.</i>
</chapter>

<chapter name="Obelisk">
<b>Obelisk</b> (gr., egl. lille Obelos, ɔ: Spids),
slank, firsidig, fritstaaende, monolit Pille med
kvadratisk Grundflade, og som foroven gerne
afsluttes med en lille Pyramide (Pyramidion).
Hjemstedet for O. er Ægypten, hvor de kaldtes
<i>tekhen</i>, og hvor der fandtes saadanne fra de
allerældste Tider. O. er Symbol paa de højeste
Guddomme, særlig paa Solen. I de ældste hist.
Tider, saaledes i det »Gamle Rige«'s Dage,
dannede O. ofte Midtpunktet af Helligdommene,
staaende under aaben Himmel paa en
pyramidalsk firkantet Basis. Dette fremgaar bl. a.
