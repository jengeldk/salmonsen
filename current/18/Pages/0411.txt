Fængsel, valgtes 1847 til Underhuset og stod i
Spidsen for Chartist-Optoget i London 10. Apr.
1848 med dets Kæmpeadresse, som ikke
udrettede det mindste. 1852 blev han sindssyg.
<sp>Thomas Power O.</sp>, f. 1848, var Medarbejder og
senere Grundlægger af fl. Blade i Irland, er
siden 1880 uafbrudt valgt til Underhuset (siden
1885 for en af Liverpools Valgkredse) og blev
1883 Formand for Nationalligaen. Han var
senere en Modstander af Parnell og ivrig
Tilhænger af Gladstone og hans Plan til Irlands
Selvstyre; var jævnlig Mellemmand mellem den
irske Gruppe og det liberale Parti, har skrevet
Beaconsfield (1876) og <i>The Parnell Movement</i>
(1885).
<i>E. E.</i>
</chapter>

<chapter name="O'Connor, James Arthur">
<b>O'Connor</b> [o<sub>u</sub>-'kånə], <sp>James Arthur</sp>,
irsk Maler (1792—1841). O. kom 1813 til London,
men maatte uden Udkomme vende hjem; da
han atter 1822 tog til London, var Skæbnen
ham heller ikke god; under stadig Kamp for
Tilværelsen og hemmet af tærende Sygdom
virkede han herefter en Tid i Bruxelles og Paris
og sendte Billeder hjem, der vel vandt nogen
Paaskønnelse, men det var først efter hans
Død, man ret fik Øje for hans Værd. Særlig
nyder han nu — »Irlands Claude Lorrain«,
»Irlands Wilson« — Ry for sine
Maaneskinsstykker. Nogle Værker af O. i
Kensington-Mus. (<sp>Litt</sp>.: <sp>Th. Bodkin</sp>, <i>Four irish
Landscape-Painters</i> [Dublin 1921]).
<i>A. Hk.</i>
</chapter>

<chapter name="Oconto">
<b>Oconto</b> [o<sub>u</sub>'kånto<sub>u</sub>], By i U. S. A., Stat
Wisconsin, ligger ved O.-Flodens Udløb i
Michigan-Søen og har store Savværker. (1910) 5629 Indb.
<i>G. Ht.</i>
</chapter>

<chapter name="Oct">
<b>Oct...</b> (lat.), i Sammensætninger: otte,
ottende.
</chapter>

<chapter name="Octactinia">
<b>Octactinia</b> (<sp>Alcyonaria</sp>) ell. 8-armede
Koraldyr er den ene af Koraldyrenes 2
nulevende Afdelinger; Armene, hvis Antal altid er
8, er fjerforaiigt forgrenede; svarende hertil er
Maverummet delt ved. 8 Skillevægge
(Mesenterier), der alle gaar helt ind til Svælgrøret;
Munden er spalteformet, og kun i dens ene
Ende findes en fimreklædt Svælgfure, der
ogsaa, naar Munden er lukket, vedligeholder
Vandcirkulationen; Skillevæggenes
Længdemuskulatur er som hos <i>Polyactinia</i> kamformigt
ordnet paa den ene Side af hver Skillevæg,
men afviger ved alle at vende hen imod
Svælgrenden; O. har da modsat <i>Polyactinia</i> kun eet
Symmetriplan. (Se <sp>Koraller</sp>). Skillevæggene
er forøvrigt byggede som hos andre Koraldyr,
bærer Kønsorganerne og i Randen den stærkt
bugtet-foldede Mesenterialtraad; de 2
Skillevægge, der er længst fra Svælgfuren, er
længere end de andre. Modsat <i>Polyactinia</i>, men
ligesom hos mange Goplepolyper, er der oftest
2 Slags Individer; foruden de sædvanlige
Ernæringspolyper findes Dværgpolyper, hvis Arme
er reducerede ell. mangler, ligesom
Skillevæggenes Antal kan være indskrænket til 2;
derimod er Svælgrenden stærkt udviklet med
særlig kraftig Fimrebeklædning; disse Individer
har da særlig Bet. for Vandstrømningen
gennem Kolonien; de mangler hos Hornkorallerne.
O. er næsten alle forsynede med Skelet; det
kan være et forhornet Hylster som hos
<i>Cornularia</i>, der mangler andre Skeletdannelser, et
kalkagtigt Skelet, dannet ganske som hos
Stjernekorallerne (<i>Helioporidæ</i>) ell. et horn- ell.
kalkagtigt Akseskelet som, hos Horn- og
Ledkoraller; alle disse Dannelser er direkte
afsondrede af Yderlaget (se <sp>Koraller</sp> og
<sp>Hornkoraller</sp>); særlig ejendommelige for O. er
de talrige Kalklegemer (<i>Spicula</i>), der dannes
i Yderlagsceller, der vandrer ind i
Mellemlaget; de danner Barklaget hos Hornkorallerne
og hele Skelettet hos de fleste, de er oftest
røde, ten-, kors- ell. skiveformede og forsynede
med talrige Knuder ell. Torne, der kan gribe
ind i hverandre; ved Sammensmeltning kan da
dannes et fast Kalkskelet som hos Ædel- og
Orgelkoraller. Paa ganske faa Arter nær er O.
Kolonidyr; Forbindelsen mellem Individerne
dannes hos <i>Cornularia</i> af et System af Rør,
der træder i Forbindelse med hverandre,
beklæder Fremmedlegemer, og hvorfra de enkelte
Individer hæver sig op paa samme Maade som
hos talrige Goplepolyper; hos de andre danner
den nedre Del af Individerne større
sammenhængende Masser mest bestaaende af
Mellemlaget og gennemkrydset af talrige med
Inderlaget beklædte Gange, der sætter
Maverummene i Forbindelse med hverandre; nye
Individer opstaar stedse fra disse Gange, aldrig
ved Knopskydning fra ældre Individer.

O. deles i <i>Cornularidæ</i>, hvortil den omtalte
<i>Cornularia</i> (i Middelhavet), Søkork, Søfjer,
Hornkoraller med Ledkoraller, Ædelkoraller,
Orgelkoraller samt <i>Helioporidæ</i>. <sp>Søkork</sp> ell.
Korkkoraller (<i>Alcyonidæ</i>) mangler Akseskelet,
de er klumpformede, lappede ell. træformigt
forgrenede; de er læderagtige og bøjelige, da
Kalklegemerne ikke er særlig talrige; mange har

<img>Fig. 1. Gren af Ædelkoral. <i>P</i> Polyp.</img>

<img>Fig. 2. Kalklegemer af Octactinier.
<i>a</i> af <i>Plexaurella</i>; <i>b</i> af Hornkoral (<i>Gorgonia</i>).</img>
