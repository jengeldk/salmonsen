trykker ham i Nakken i det afgørende Øjeblik.
Juleleg ell. Nytaarsaftensleg. 2) <sp>Sorteper</sp>
ell. <sp>Sværteper</sp>, Kortspil, Klørknægt, Spids,
tages bort, fra Kortene, disse gives rundt, man
bytter Kort, trækker fra hinanden paa Omgang
et ad Gangen, parrer Kortene, Konge og Konge,
Dame og Dame o. s. v. efter Farven og lægger
dem bort. Sparknægt, Sværteper, kan ikke
parres, da Klørknægt ikke findes i Spillet, og den,
der sidder tilsidst med den, kaldes Sorte- ell.
Sværteper og sværtes i Ansigtet.
<i>Fr. K.</i>
</chapter>

<chapter name="Pera">
<b>Pera,</b> se <sp>Konstantinopel</sp>, S. 456.
</chapter>

<chapter name="Perabo, Ernst">
<b>Perabo,</b> <sp>Ernst</sp>, tysk-amer. Musiker, f. 14.
Novbr 1845 i Wiesbaden, men drog allerede 1852
med sine Forældre til New York; han
uddannede sig yderligere under Ophold i Hamburg
og Leipzig til Klaverspiller og tog 1866 fast
Ophold i Boston, hvor han har et betydeligt Ry
som Klavervirtuos og som Lærer. P. har udg.
Kompositioner for Klaver.
<i>W. B.</i>
</chapter>

<chapter name="per abusum">
<b>per abusum</b> (lat.), ved Misbrug.
</chapter>

<chapter name="per accidens">
<b>per accidens</b> (lat.), ved et tilfældigt
Sammentræf.
</chapter>

<chapter name="per acclamationem">
<b>per acclamationem</b> (lat.), ved Tilraab;
bruges for Eksempel angaaende Afgørelsen af
et Valg.
</chapter>

<chapter name="peractis peragendis">
<b>peractis peragendis</b> (lat.), »naar det, som
skulde gøres færdigt, er blevet gjort færdigt«.
<i>H. H. R.</i>
</chapter>

<chapter name="Perak">
<b>Perak</b> [pe<sub>i</sub>'ra.k], eng. Vasalstat paa
Vestkysten af Malakka, hører siden 1896 til de
saakaldte »forbundne Malajstater«. Arealet er 20000
km<sup>2</sup>. (1921) 599055 Indb., hvoraf 378902 Mænd.
Flertallet er Kinesere, derefter kommer
Malajer, Tamuler o. a. Der dyrkes Ris,
Kokospalmer, Kautsjuktræer og dernæst Sukker, Tobak,
Te, Kaffe og Vanille. Den store Krian Kanal er
34 km lang med 17 km Forgreninger og 302 km
Fordelingskanaler. Den vander 70000 acres
Rismarker: I det nordlige P. findes rige Tingruber,
hvis Drift mest besørges ved de indvandrede
Kinesere. Udførslen lettes ved Floden P., der
er sejlbar paa en Strækning af 60 km. I P.
anlagde allerede 1641 Hollænderne et Faktori, der
1795 ødelagdes af Englænderne; men først 1875
gennemførte disse Overhøjheden over Landet.
<i>(H. P. S.). M. V.</i>
</chapter>

<chapter name="per ambages">
<b>per ambages</b> (lat.), ved Omsvøb.
</chapter>

<chapter name="Perameles">
<b>Perameles,</b> se <sp>Pungharer</sp>.
</chapter>

<chapter name="per angustas ad augusta">
<b>per angustas ad augusta</b> (lat.), gennem
Trængsler op til Højden.
</chapter>

<chapter name="per ardua ad astra">
<b>per ardua</b> (ell. <sp>aspera</sp>) <b>ad astra</b> (lat.),
ad stejle (besværlige) Veje op til Stjernerne.
</chapter>

<chapter name="Perasto">
<b>Perasto,</b> By i det jugoslaviske Landskab
Dalmatien, ligger ved Bugten Bocche di Cattaro
og har en gl Bjergfæstning Santa Croce samt
en Havn. 700 serbo-kroatiske Indbyggere.
<i>N. H. J.</i>
</chapter>

<chapter name="Perborater">
<b>Perborater</b> er Salte af <sp>Perborsyre</sp>,
<sp>Boroversyre</sp> HBO<sub>3</sub>. De virker stærkt
iltende, idet de let spaltes til Borater under
Iltafgivelse. Det eneste P., der har Bet. i Praksis,
er <sp>Natriumperborat</sp>, der anvendes som
Blege- og Desinfektionsmiddel.
<i>M. M-r.</i>
</chapter>

<chapter name="Perborax">
<b>Perborax,</b> se <sp>Natriumperborat</sp>.
</chapter>

<chapter name="Perborsyre">
<b>Perborsyre,</b> <sp>Boroversyre</sp> (HBO<sub>3</sub>)
kendes ikke i fri Tilstand. Dens Natriumsalt
<sp>Natriumperborat</sp> (NaBO<sub>3</sub>,4H<sub>2</sub>O) kan faas ved
at behandle en basisk Opløsning af
Natriummetaborat (NaBO<sub>2</sub>) med Brintoverilte.
<i>M. M-r.</i>
</chapter>

<chapter name="Perca">
<b>Perca,</b> se <sp>Aborrefamilien</sp>.
</chapter>

<chapter name="per capita">
<b>per capita</b> (lat.), efter Hoveder, ɔ:
Personer; jfr. <sp>In stirpes</sp>.
</chapter>

<chapter name="per cassa">
<b>per cassa</b> (ital.), i Bogholderisproget: mod
kontant Betaling.
</chapter>

<chapter name="Per Caudi">
<b>Per Caudi,</b> et Haansord, hvormed Ustuderede
i tidligere Tid betegnede Studenterne i
Danmark. Navnet skriver sig fra, at Studenterne
bar en Kappe, der hang i Folder ned over
Ryggen, og hvis mellemste Fold gik længere ned
end den øvrige Del, som en Hale (lat. <i>cauda</i>;
deraf <i>Per Caudæ</i>, fordrejet til P. C.). (<sp>Litt</sp>.:
<sp>O. Nielsen</sp>, »Kjøbenhavn paa Holberg's Tid«
[1884] S. 319).
<i>V. D.</i>
</chapter>

<chapter name="Perception">
<b>Perception</b> (lat.), Iagttagelse.
</chapter>

<chapter name="Perceval">
<b>Perceval</b> [pærsə'val], det fr. Navn paa den
berømte Gralridder, der bl. a. er behandlet i
Chrétien de Troies' Heltedigt, svarende til tysk
Parzival (Wolfram von Eschenbach) ell.
Parsifal (Rich. Wagner).
<i>S. Ms.</i>
</chapter>

<chapter name="Perceval, Spencer">
<b>Perceval</b> ['pə.s<sub>i</sub>v<sub>ə</sub>£], <sp>Spencer</sp>, eng.
Statsmand, f. 1. November 1762, d. 11. Maj 1812.
Han var en yngre Søn af Jarl Egmont, blev 1786
Sagfører og vakte Opmærksomhed 1790 ved et
Forsvarsskrift for W. Hastings. 1792 var han
Anklager imod Th. Paine og 1794 imod Horne
Tooke. Valgt 1796 til Underhuset udmærkede
han sig som Taler, blev 1801 <i>Solicitor</i>- og 1802
<i>Attorney-general</i>, først under Addington, siden
under W. Pitt indtil dennes Død Jan. 1806. Som
udpræget Tory (særlig imod Katolikkernes
Frigørelse) og bitter Fjende af Frankrig var han
derefter Partiets Ordfører i Underhuset, afslog
Tilbud om at indtræde i Ministeriet efter Ch.
Fox' Død Septbr 1806, men blev Apr. n. A.
Skatkammerkansler og endelig Oktbr 1809
Førsteminister. P., der 1806 kraftig havde værget
Prinsessen af Wales (senere Dronning Karoline)
imod hendes Ægtefælle, fik 1810 Prinsens Magt
som Regent væsentlig indskrænket. Efter 1 1/2
Aars Styre blev han i selve Underhusets
Forværelse skudt af en Mægler Bellingham, der
mente sig forurettet af Regeringen. Staten gav
hans Slægt 50000 £ i Vederlag for hans Død og
desuden en Aarpenge til hans Enke og ældste
Søn. Hans Dattersøn Sp. Walpole udgav 1874
hans Liv og Brevveksling.
<i>E. E.</i>
</chapter>

<chapter name="Perch">
<b>Perch</b> [pə.t∫], eng. Længdemaal = 5 1/2 Yards
= 5,029155 m.
<i>Th. O.</i>
</chapter>

<chapter name="Perche">
<b>Perche</b> [pær∫], gl nordfransk Prov.,
begrænset af Normandiet, Maine, Orléanais og Ile de
France. De midterste og vestligste Egne var
Landskabet Grand P., de nordøstlige Landskabet
Thimerais og de sydøstlige Landskabet
P.-Gouet. Hovedbyerne var Nogent le Rotrou og
Mortagne. Som Prov. svarer P. i Omraade til
Dept. Eure-et-Loire og Orne. P. var i Fortiden
bekendt for sine store Skove, <i>Silva Pertica</i>. I 11.
Aarh. antog Herrerne af Bellême Titlen Grever
af P., og da Grevestammen uddøde 1226, gik P.
over til Kronen, men bortgaves gentagne Gange
som Len.
<i>(M. Kr.). E. St.</i>
</chapter>

<chapter name="Percidæ">
<b>Percidæ,</b> se <sp>Aborrefamilien</sp>.
</chapter>

<chapter name="Percier, Charles">
<b>Percier</b> [pær's<sub>i</sub>e], <sp>Charles</sp>, fr. Arkitekt,
f. i Paris 1764, d. smst. 1838, studerede først i
Paris, senere i Rom, hvor han opholdt sig
