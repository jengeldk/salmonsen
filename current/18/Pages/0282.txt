Parlament vælger N. S. 10 Senatorer og 16
Underhusmedlemmer. Hovedstad er Halifax. — N. S.,
der rimeligvis besøgtes af de gl. Nordboer,
opdagedes atter 1497 af Sebastian Caboto. Da
Englænderne forsømte Landet, nedsatte fr. Fiskere
sig her 1604, hvorefter det indtil 1713 hørte til
det fr. Acadia (s. d.), der da kom til England.
1867 sluttede N. S. sig til Dominion of Canada.
(<sp>Litt</sp>.: <i>Department of the Interior Canada:
Atlas of Canada</i> 1915]).
<i>G. G.</i>
</chapter>

<chapter name="Novaspirin">
<b>Novaspirin</b> er Disalicylsyreæteren af den
saakaldte Metylencitronsyre og er et hvidt,
lugtløst Pulver af svagt sur Smag. Det anvendes
ofte i Medicinen i St f. Salicylsyre, hvor denne
vanskelig taales.
<i>E. K.</i>
</chapter>

<chapter name="Novatianere">
<b>Novatianere,</b> Tilhængere af Novatianus, der
251 af et Parti blev valgt til Biskop i Rom imod
Cornelius, som et Flertal allerede havde valgt.
Novatian var Romermenighedens skarpeste
Hoved; han vilde fastholde »den rene Kirke« i
Modsætning til Cornelius og hans Parti, der
vilde holde Kirken paa vid Gab haade for
Hedninger og frafaldne Kristne. Fl. Kirkeprovinser
sluttede sig til Novatian, men det katolske
Kirkebegreb havde større verdenserobrende
Evne end det hellige Kirkebegreb, og N. blev
færre og færre, indtil de ved Aar 500 helt
forsvinder. De kaldte sig selv <sp>Katharer</sp> (»de
Rene«). De udelukkede Dødssyndere fra
Nadverbordet, Kirken kunde ikke tilgive saadanne, det
kunde kun Gud; de omdøbte dem, der sluttede
sig til dem. Kirketugten og ikke Embedet er
Kirkens ydre Kendetegn, det er det personlige
og ikke det sakramentale, som det kommer an
paa. (<sp>Litt</sp>.: <sp>V. Ammundsen</sp>, »Novatianus
og Novatianismen« [Kbhvn 1901]; <sp>J. Oskar
Andersen</sp>, »Novatian« [Kbhvn 1901]).
<i>L. M.</i>
</chapter>

<chapter name="Novation">
<b>Novation</b> (lat.), Fornyelse, Stiftelse af et nyt
Skyldforhold i St f. et ældre, saaledes at dette
sidste derved helt ell. delvis bringes til Ophør.
Det ny Gældsforhold kan gaa ud paa ganske
den samme Ydelse mellem de samme Parter
og altsaa tjene alene som en Anerkendelse af
den gamle Gæld, men kan ogsaa gaa ud paa, en
Ændret Ydelse, saaledes at der f. Eks. gives
Henstand med Betalingen. Det kan fremdeles
gaa ud paa Indsættelse af en ny Kreditor i
St f. den tidligere ell. af en ny Skyldner. I
sidste Fald taler man om <sp>Delegation</sp>,
dersom det sker paa Foranstaltning af den ældre
Skyldner, ellers om <sp>Ekspromission</sp>.
<i>K. B.</i>
</chapter>

<chapter name="Nova Varoš">
<b>Nova Varoš</b> ['nåva-'varå∫], By i Dept
Kossovo, Jugoslavien, 66 km VNV. f. Novihasar.
N. V. har 5000 Indb. samt bet. Kvæghandel.
<i>N. H. J.</i>
</chapter>

<chapter name="Nova Zagora">
<b>Nova Zagora</b> ['nåva-'zagåra] (tyrk. <sp>Jeni
Zagra</sp>), By i Bulgarien, ligger i en frugtbar
Egn ved Banelinien Tirnova—Burgas. 5000 Indb.
N. Z. driver Kornhandel.
<i>N. H. J.</i>
</chapter>

<chapter name="Novelda">
<b>Novelda</b> [nå'wælda], By i det sydøstlige
Spanien, Prov. Alicante, ligger ved Vinalopo, 25 km
NV. f. Alicante. (1920). 13500 Indb. N. har Avl
af Vin, Johannesbrød, Anis, Olie og Korn samt
Fabrikation af Kniplinger.
<i>C. A.</i>
</chapter>

<chapter name="Novella">
<b>Novella,</b> se <sp>Noveller</sp>, Justinianske.
</chapter>

<chapter name="Novellara">
<b>Novellara,</b> By i Norditalien, Prov. Reggio
nell' Emilia, ligger 10 km SØ. f. Guastalla.
(1911) 9000 Indb. N. driver Silkeavl og har et
gl. Palads, der har tilhørt Gonzaga'erne, som
førte Titel af Hertuger af N., indtil
Hertugdømmet 1737 som ledigt Rigslen indlemmedes i
Modena.
<i>C. A.</i>
</chapter>

<chapter name="Novelle">
<b>Novelle</b> (af ital.: »Nyhed«), en mindre
Fortælling, i Alm. i Prosa, der fremstiller en enkelt
Begivenhed, som slaar os ved sin Nyhed.
Medens Romanen giver os et omfattende Tids- og
Livsbillede ell. en Persons hele Udviklingsgang,
begrænser N. sig til et ejendommeligt
Situations- ell. Karaktersammenstød og giver os et
spændende Stykke ell. Moment af Livet. Den
giver ikke Personens hele Udvikling, men,
holdende sig til færdige Karakterer, en Del af et
Menneskeliv, der aabenbarer en Spænding, en
Krise, der kaster et dramatisk-spændende
Strejflys over Menneskelivet. Medens Romanen er
mere episk, er N. mere dramatisk, og
Novellestof er derfor ofte benyttet som Motiv til
dramatisk Digtning. Opr. var N. (som Navnet
antyder) en Fortælling af en Nyhed af
underholdende Art, næsten en Anekdote i let og
yndefuld-legende Fremstilling, fremgaaet af
Trangen til selskabelig Underholdning. Mester i og
Mønster for denne Art er Boccaccio's 100
Noveller (<i>Decamerone</i>), hvis Stof mest toges af det
daværende europæiske Fortællestof, som det
ogsaa fremtraadte i de fr. <i>Contes</i> og de
mellemhøjtyske <i>Schwänke</i>, og hvoraf meget igen gaar
tilbage til orientalske Kilder. Derfra har N. i
alle Nationallitteraturer uddannet sig til en
egen Type af Fortællekunst. Der skal i den
fortalte Begivenhed ligge noget sælsomt,
usædvanligt, mærkeligt, eventyrligt-overraskende,
uventet og nyt. Det ny kan ligge i Situationen, og
den ældre N. lagde særlig Vægt paa de særegne
Omstændigheder, Forhold og Sammenstød, og
vi har da Situationsnovellen, ell. det ny og
sælsomme kan ligge i de optrædende Karakterer,
som den nyere Novellistik foretrækker:
Karakternovellen. Om Paul Heyse's m. H. t. N.
fuldendte Teknik siger G. Brandes: Handlingen er
i Reglen anlagt saaledes, at der paa et vist
Punkt indtræder et uforudset Omslag, en
Overraskelse, der dog viser sig at være nøje
motiveret i Forvejen. Paa dette Punkt snævrer
Handlingen sig sammen til, hvad man kan
kalde dens Talje, dens slanke Midje, som giver
det hele Form og Sving. Læsernes Nydelse beror
paa den Kunst, hvormed det Maal, hvortil
Handlingen stræber, gradvis dækkes og
tilsløres, indtil Tæppet pludselig falder.
<i>Cl. W.</i>
</chapter>

<chapter name="Noveller, Justinianske">
<b>Noveller, Justinianske</b> (lat. <i>novéllæ leges</i>,
ny Love), de ny Love, Justinian udstedte for
at kompletere og raade Bod paa Mangler i de
af ham tidligere publicerede Lovkodifikationer,
Digesterne og Codex, se <sp>Corpus juris</sp>.
Novellerne var omtr. 167 af Tal, de ophørte næsten
ganske ved <sp>Tribonian</sp>'s Død 545. Kendtest
er <i>Novella</i> (118), hvorved hele Lovgivningen om
Arv omformedes, saaledes at Arveretten
byggedes paa det naturlige Slægtskab (<i>Cognatio</i>) i
Stedet for som tidligere alene paa det
agnatiske Slægtskab (se <sp>agnatio</sp>).
<i>K. B.</i>
</chapter>

<chapter name="Novelette">
<b>Novelette,</b> kort, stemningsrig Fortælling.
</chapter>

<chapter name="Novelli, Erméte">
<b>Novelli</b> [no'væl.i], <sp>Erméte</sp>, ital.
Skuespiller og Teaterleder, f. i Lucoa 4. Maj 1851, d.
1919 i Neapel. N. var Skuespiller fra sin
