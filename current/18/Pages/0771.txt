Ved alm. Temp. er O. bestandig, naar det ikke
kommer i Berøring med Stoffer som
Platinsvamp, Kobberoxyd, Ferrioxyd, der spalter det
til Ilt uden selv at undergaa nogen Forandring.
Ved Opvarmning til c. 300° spaltes O.
fuldstændig til Ilt — Ved Omdannelsen af Ilt til O.
indtræder der en Rumfangsformindskelse; O.
bar altsaa større Vægtfylde end Ilt. Vægtfylden
er fundet 1,5 Gange saa stor som Iltens. Da
Iltens Molekyle er O<sub>2</sub> = 32, maa O.'s altsaa
være O<sub>3</sub> = 48. Overgangen fra Ilt til O. angives
derfor ved Ligningen 3O<sub>2</sub> ⇄ 20<sub>3</sub>. O. opstaar
af Ilt under Energioptagelse; naar derfor O.
spaltes til Ilt, frigøres Energien som Varme,
3O<sub>2</sub> + 65 Kal ⇄ 2O<sub>3</sub>. O. virker derfor
betydelig stærkere iltende end Ilt. O. anvendes i
Tekniken som Blegnings- og Iltningsmiddel, og da
dets bakteriedræbende Evne er meget stor,
anvendes det til Sterilisation af Drikkevand. At
Ilt fik en ejendommelig Lugt og Evne til at
angribe Kvægsølv ved alm. Temp., naar elektriske
Gnister slog gennem den, blev iagttaget af
<sp>van Marum</sp> 1785. O.'s egl. Opdager er
Schönbein (1839).
<i>M. M-r.</i>
</chapter>

<chapter name="Ozorkov">
<b>Ozorkov</b> [å'zårkuf], By i polsk Vojvodi
Lodz, ligger ved Bzura, 25 km N. f. Lodz, og
har Uld- og Bomuldsfabrikation. 25 km N. f.
Lodz. (1921) 12570 Indb.
<i>N. H. J.</i>
</chapter>

<chapter name="Ozotypi">
<b>Ozotypi</b> ['o-], en af Manly i England 1899
opfunden fotografisk Kopiermetode. Et Stykke
forpræpareret Papir overstryges med en vandig
Opløsning af Kaliumbikromat, Mangansulfat,
Alun og Borsyre. Papiret tørres i Mørke og
kopieres under et kraftigt Negativ, hvorefter det
udvaskes. Sammen med et Stykke
Pigmentpapir lægges det i en vandig Opløsning af
Hydrokinon og Eddikesyre, hvorpaa Papirerne
sammenpresses med Hindeside mod Hindeside.
Efter Tørring kan man fremkalde Billedet paa
Pigmentpapiret med varmt Vand, idet visse
Dele af Pigmentpapirets Gelatine er gjort
uopløselige i varmt Vand af det fra det første Papirs
Hinde udskilte Kromoverilte. Manly gav
Processen Navnet O., idet han fejlagtigt formodede,
at det var Ozon, der virkede garvende paa
Gelatinehinden.
<i>C. E. A.</i>
</chapter>

<chapter name="Ozæna">
<b>Ozæna,</b> kronisk Næsekatarr med ildelugtende
Afsondring.
</chapter>
