jævnbyrdig med Marlowe og Greene. Af disse
kan nævnes: <i>The Arraignment of Paris</i> (1534),
<i>Edward the First</i> (1593), <i>The Battle of Alcazar</i>
(1594), <i>The Old Wive's Tale</i> (1595) samt det
bedste af hans Dramaer <i>David and Bethsabe</i>, der
først er trykt 1599. — Af Udgaver af P.'s
Værker kan nævnes <sp>Dyce</sp>, <i>The Dramatic and
Poetical Works of Robert Greene and George P.</i>
(London 1861); <sp>A. H. Bullen</sp>, <i>Works of G. P.</i>
(2 Bd, London 1888). (<sp>Litt</sp>.: <sp>T. Lundbeck</sp>,
»Det eng. Drama før Shakespeare« [Kbhvn
1890]).
<i>(T. L.). I. O.</i>
</chapter>

<chapter name="Peelitter">
<b>Peelitter</b> [pi.'lit<sub>ə</sub>r], Partinavn for de eng.
Politikere, som nærmest var uddannede under
R. Peel, og som fulgte hans Ledelse efter hans
Afgang fra Regeringen 1846. Til P. hørte Jarl
Aberdeen, Hertugen af Newcastle, Cardwell,
Gladstone og Sidney Herbert; de indtog
oprindelig en Mellemstilling mellem det konservative
og liberale Parti, men sluttede sig siden for
største Delen til det sidste.
<i>E. E.</i>
</chapter>

<chapter name="Peel Ø">
<b>Peel Ø</b> [pi.£], 1) <sp>Tsitsi Shima</sp>, Ø af den
jap. Gruppe Bonin-Øerne. 2) en lille Ø i den nordl.
Del af Morecambe Bay, Lancashire, England.
<i>M. V.</i>
</chapter>

<chapter name="Peene, Hippoliet Jan van">
<b>Peene</b> ['pe.n<sub>ə</sub>], <sp>Hippoliet Jan van</sp>, flamsk
Dramatiker, f. i Caprijke i Østflandern 1. Jan.
1811, d. 19. Febr. 1864. Han studerede først
Medicin og tog Doktorgraden i dette Fag, men
kastede sig siden over sin Ungdoms Lidenskab,
Skuespillerkunsten, og oprettede i Gent et
Skuespillerselskab: »De Goede Vrienden«. Han har
oversat og bearbejdet et Utal af fr. Komedier,
Lystspil og Syngespil og ogsaa selv forfattet en
Mængde Arbejder for Scenen, som hyppig er
opførte rundt om i Nederlandene. Af disse kan
nævnes: »Mathias, de beeldstormer«, historisk
Drama i 5 Akter (prisbelønnet) (1858), »Vondel«,
Skuespil i 5 Akter (1861).
<i>(A. I.). V. K.</i>
</chapter>

<chapter name="Peer">
<b>Peer</b> [pi.r] (af lat. <i>par</i>, lige), Medlem af
det eng. Overhus og af den eng. Højadel. Se
videre under Peerage. Smlg. <sp>Pair</sp>.
<i>P. J. J.</i>
</chapter>

<chapter name="Peerage">
<b>Peerage</b> ['pi.r<sub>i</sub>dз] betyder dels
Peerværdigheden, dels Indbegrebet af Medlemmerne af
den eng. Højadel. Denne er delt i 5 Klasser
med Titlerne <i>duke</i>, <i>marquis</i>, <i>earl</i>, <i>viscount</i> og
<i>baron</i>. En afgørende Modsætning mellem den
og al Fastlandsadel er, at P. kun tilfalder eet
Medlem af hver Familie, nemlig den ældste
Søn, medens de yngre Sønner forbliver i
<i>gentry</i>; den er som et arveligt Embede inden
for en Slægt. Peers betyder opr. Ligemænd,
Folk af lige social Stilling, men fra 13. Aarh.
de store Lensmænd, der havde Sæde i Kongens
store Raad, hvortil kun een af hver Slægt
tilkaldtes. P. var saaledes opr. <i>peerage by
tenure</i>, d. v. s. Grunden til den var Lensforhold
til Kronen af en vis nærmere Art, hvilket
regelmæssig medførte Indkaldelse til Raadet ell.
senere Overhuset. Efterhaanden kom Vægten
imidlertid til udelukkende at ligge paa
Indkaldelsen, saaledes af enhver, der af Kongen
een Gang var indkaldt til Overhuset og havde
efterkommet Indkaldelsen, derved uden
Hensyn til sit Lensforhold, til Kronen erhvervede
en arvelig Ret til ogsaa fremtidig at blive
indkaldt og dermed arvelig Peerværdighed
(<i>peerage by writ of summons</i>). Da Skotland
(1707) indgik Unionen med England, bestemtes
det, at 16 skotske Peers skulde optages i det
eng. Overhus, hvilke vælges af deres
Ligemænd for hvert Parlaments Varighed. Ny
skotske Peers maa ikke udnævnes, saa deres
Tal er lille. Ved det irske Parlaments
Ophævelse (1800) fik 28 irske Peers Sæde i
Overhuset. Disse vælges paa Livstid af samtlige
irske Peers. Et nyt irsk P. kan oprettes, naar
3 er uddøde. Heri er ikke sket nogen
Forandring ved Oprettelsen af den irske Fristat. Der
er forsk. Grader i Fornemhed for Peers efter
Alderen af P.; de fornemste er <i>Peers of
England</i> (fra Tiden før 1707). Af disse stammer
dog kun faa Familier fra Middelalderen og
kun 6 fra 13. Aarh., da den middelalderlige
Højadel blev aldeles oprevet i Rosekrigene.
Antallet af Peers er ikke begrænset ved Lov
og der er derfor ofte foretaget
Peersudnævnelser i politiske Øjemed. Et P. kan ikke
opgives; derimod kan man miste det p. Gr. a.
vanærende Straffe ell. en Parlamentsbeslutning.
Af de Privilegier, der følger med P., er det
vigtigste nu den arvelige Ret til Sæde i
Overhuset. De andre, Retten til særlig Audiens hos
Kongen i Statsanliggender, Ret til at blive
dømt af Overhuset (judicium parium), Ret til
ikke at fængsles i civile Søgsmaal ell. for Gæld,
de særlig strenge Straffe for Fornærmelse af
en Peer, spiller ikke længere nogen større
Rolle. Ved hele denne Institution har England
undgaaet den skarpt afgrænsede Adel, der
findes paa Fastlandet. Forbindelsen nedad
bevares ved, at en Peers yngre Sønner tilhører
Lavadelen, og det staar altid Kongen frit for
at gøre en fortjent Mand af borgerlig
Herkomst til Peer.
<i>(J. L.). P. J. J.</i>
</chapter>

<chapter name="Peerlkamp, Petrus Hofman">
<b>Peerlkamp</b> ['pe.r£kamp], <sp>Petrus Hofman</sp>,
nederlandsk Filolog (1786—1865), var 1822—49
Prof. i Filologi og Historie i Leyden. Han har
især beskæftiget sig med de latinske Digtere.
Megen Opmærksomhed vakte hans Udgave af
Horats' Oder (1834, 2. Opl. 1862), af hvilke han,
navnlig af æstetiske Grunde, erklærede en stor
Del for uægte. Han har ligeledes udgivet
Horats' Satirer (1863), Vergil's Æneide (2 Bd, 1843)
m. m. Hans <i>Opuscula oratoria et poetica</i> blev
udgivne 1879.
<i>H. H. R.</i>
</chapter>

<chapter name="Peeters, Bonaventura">
<b>Peeters</b> ['pe.t<sub>ə</sub>rs], <sp>Bonaventura</sp>, flamsk
Maler og Raderer, f. i Antwerpen 1614, d. i
Hoboken (ved Antwerpen) 1652, blev Mester i
Gildet i sin Fødeby 1634. P. hører til de
bekendteste og — skønt sygelig — mest frugtbare
flamske Marinemalere; af hans Værker anføres
Billeder i Aschaffenburg, Berlin (Krigsskibe),
Braunschweig (Flodlandskab), Darmstadt (Udsigt ved
Dordrecht), Dresden (Orientalsk Søbugt) og
Wien (Krigshavn), Klippekyst i Gaunø Saml.;
hans Raderinger (9 Blade), udførte med fin
Naal, fremstiller Søstykker og Strandbilleder.
— P.'s Brødre <sp>Gillis P.</sp> (1612—53) og <sp>Jan
P.</sp> (1624—77) virkede ligeledes som Malere; af
den førstnævntes Billeder nævnes Vandmøllen,
Amsterdam, og af Jan et større Søslagbillede
smst. Ogsaa hans to Søstre og Gillis' Søn
Bonaventura (d. y.) var Malere.
<i>(A. R.). A. Hk.</i>
</chapter>

<chapter name="Pegamoid">
<b>Pegamoid,</b> <sp>Dermatoid</sp>, <sp>Glorid</sp>,
<sp>Granitol</sp>, <sp>Pluviusin</sp> o. s. v., Varebetegnelse for
en pergamentlignende Masse, opfunden i

