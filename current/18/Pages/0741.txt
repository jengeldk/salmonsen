Overformynderiet saaledes ved L. af 4. Marts
1857 § 2 henlagt under en kgl. O., der baade
fører Tilsyn med Værgerne og bestyrer de
umyndiges Midler. Dernæst blev der ved L. af
26. Maj 1868 i St. f. samtlige O. uden for Kbhvn
oprettet et eneste Overformynderi, der ligeledes
blev henlagt under den kgl. O. i Kbhvn, men
som en særlig Afdeling. Denne særlige Afdeling
har imidlertid kun med Styrelsen af de
umyndiges Midler at bestille, medens alle
Overformyndernes andre Forretninger uden for Kbhvn
er lagte i Skifteretternes Hænder.

I Overformynderiet skal altsaa alle
umyndiges Midler indsættes, enten de bestaar i rede
Penge ell. i Værdipapirer. Fritagne derfra er
dog regelmæssig Beløb paa ikke over 200 Kr.,
saavel som Fordringer efter tinglæst
Skifteekstrakt, ligesom enhver Arvelader under
Iagttagelse af Testamentsformerne iflg. L. af 26.
Maj 1868 § 11 kan bestemme, at det, han
efterlader en umyndig, ikke skal indsættes i
Overformynderiet, hvilke Bestemmelser dog kan
omstødes af Justitsministeriet, naar de af
Skifteretten ell. den umyndiges nærmeste Slægt
anses stridende mod den umyndiges Tarv.
Udenfor er ligeledes den umyndiges faste
Ejendomme, Løsøreeffekter o. l., hvilke alene er
underlagte Værgens Styrelse, dog under Tilsyn af
Pupilmyndighederne, altsaa i Kbhvn O. Foruden
hvad der saaledes <sp>skal</sp> indsættes i
Overformynderiet, kan der ogsaa opnaas Tilladelse til,
at Kapitaler indsættes smst. til Rentenydelse
for myndige Personer ell. til fortsat
Rentenydelse for Personer, efter at de er fyldte 21 Aar,
naar sligt er bestemt ved et Gavebrev ell.
Testament. Gælder Baandlæggelsen Tvangslodder
for en Testators Børn, er kgl. Konfirmation
nødvendig, i alle andre Tilfælde kræves særlig
Tilladelse fra Justitsministeriet.

De Midler, der gaar ind under
Overformynderiets Masse, forrentes med 4 % ved Udlaan i
faste Ejendomme, ordentligvis kun paa 1.
Prioritet, og skulde der lides Tab derved, dækkes
dette af Overformynderiets Reservefond eller
eventuelt af Statskassen. De Midler derimod,
der anbringes i Værdipapirer, bestyres særskilt
og forrentes efter Papirets Indhold, og Tab,
der lides derved, maa den umyndige selv bære,
hvis det ikke skyldes Uforsvarlighed fra
Overformynderiets Side. De umyndiges Penge, for
hvis Bestyrelse et Gebyr beregnes, forbliver
indestaaende, til Myndlingen bliver 21 Aar gl
ell., hvis det er en Pige, gifter sig, og
Formuefællesskab indtræder. Renterne udbetales til
Værgen, der dog kun tør forbruge dem, for saa
vidt de behøves til den umyndiges
Fornødenheder; ogsaa Kapitalen kan angribes i dette
Øjemed, dersom Overøvrigheden, O.
(Skifteretten) og Værgen er enige derom, ell. hvis de er
uenige, med Samtykke af Justitsministeriet, jfr
Frd. af 23. Maj 1800 § 6 og L. af 26. Maj 1868
§ 10, L. om Umyndighed og Værgeraad af 30.
Juni 1922 § 52 og Justitsministeriets
Bekendtgørelse af 25. Septbr 1922.
<i>K. B.</i>

I <sp>Norge</sp> er der i hvert Tinglag paa Landet
og i enhver Købstad 2 O. — i H. t. L. 28. Septbr
1857 og N. L. 3—20—1. O. vælges paa Landet
af Herredsdommeren og Formandskabet, i
Byerne af Skifteforvalteren og Formandskabet.
Valget gælder for 4 Aar ad Gangen. O. skal
være »vederhæftige og gode Mænd«; for
Købstædernes Vedk. kræves derhos, at de skal være
»velformuende«. De har Ret til, saa længe de
forretter, at frasige sig alle andre Ombud, dog
ikke Hvervet som Lagrettemand og Domsmand.
O. skal først og fremmest styre og føre Tilsyn
med de umyndiges Midler, som L. har lagt
under deres Forvaltning. Sammen med
Herredsdommeren (paa Landet) ell. Skifteforvalteren (i
Købstæderne) har de at beskikke Værger
(Formyndere) for umyndige, Lagværge for ugift
Kvinde over 21 Aar og for Enke og separeret
ell. fraskilt Hustru. Iflg. L. om
Formuesforholdet mellem Ægtefæller af 29. Juni 1888 kræves
Samtykke af O. til visse Retshandler, som en
gift Kvinde agter at foretage. — L. 25. Febr
1899 indførte en særlig O.-Ordning i Kria. Der
er her 3 O., de 2 valgt paa alm. Maade, den
3die som lønnet Formand ansat af
Formandskabet med kgl. Stadfæstelse. Mens ellers
Formuerne bliver forvaltet særskilt for de enkelte
Myndlinge, bestyres i Kria samtlige Midler som
en fælles Formuesmasse. I Medhold af L. er
der dannet et Sikkerhedsfond til Dækning af
Tab ved Fællesforvaltningen. Af de forvaltede
Midlers Indtægter tages der Afgift til
Sikkerhedsfondet og som Bidrag til Dækning af
Kommunens Udgifter med Midlernes Bestyrelse. Den
samlede Afgift maa ikke overstige 3 % af
Indtægterne; den fastsættes for hvert Aar af
Kongen. Efter Andragende fra vedk. Kommunestyre
kan L.'s Regler gives Anvendelse ogsaa i andre
Købstæder. Dette er i alt Fald delvis
gennemført i fl. af de større Byer.
<i>K. Ø.</i>
</chapter>

<chapter name="Overforsikring">
<b>Overforsikring</b> foreligger, naar
Forsikringssummen ved Skadens Indtræden overstiger
Værdien af de forsikrede Genstande;
fremkommer Overskridelsen ved, at samme Genstand
samtidig forsikres for samme Risiko i fl.
Selskaber, foreligger <sp>Dobbeltforsikring</sp>.
Da Hensigten med al Forsikring kun er at
erstatte den Skade, der virkelig er lidt, kan
Forsikringen af det Beløb, der overstiger Værdien,
ikke regnes for en egl. Forsikringskontrakt, men
en Hasardkontrakt og maa bedømmes efter de
for saadanne gældende Retsnormer. Som Regel
indeholder Selskabernes Statutter den
Bestemmelse, at O. er ugyldig, saaledes at Selskabet
aldrig er forpligtet til at erstatte mere end den
virkelige Værdi, medens den for Forsikringen
betalte Præmie fuldt ud tilfalder Selskabet;
undertiden tilbagebetales dog, naar der ikke
foreligger Svig, en til O. svarende Kvotadel af
Præmien. I Mangel af positive Regler i Statutterne
er det vel givet, at O. i Tilfælde af Svig er
ugyldig, men uden for dette Tilfælde er Sagen
mere tvivlsom. I dansk Ret er det for
Søforsikring bestemt (jfr Sølovens §§ 234 og 235), at
Kontrakten i saa Tilfælde kun er bindende for
Selskabet for det Beløbs Vedk., som ikke
overstiger Forsikringsværdien, men det er tvivlsomt,
om dette uden videre kan overføres paa de
andre Forsikringsarter, eller om man ikke, da
Hasardkontrakter i Alm. ikke er forbudte, maa
antage, at O. er gyldig i sin Helhed, i hvert
Fald naar det er Selskabet bevidst, at der
