Bondekunst, — samt senere Rokokoens udpræget
dekorative Stil (se Afsn. »Kunst- og
Folkeindustri«). Fra 17. og 18. Aarh. kendes nu en hel
Rk. Dyrkere af Malerkunst i N. uden for
Bøndernes udelukkende dekorative Kunst. En Rk.
Malere virkede i Kristian IV's Tid i Kria og
paa Østlandet, og i Stavanger Bispedømme
udførte samtidig de dygtige tyskfødte Mestre
<sp>Peter Reimers</sp> og <sp>Gottfried
Hendtzschel</sp> en Mængde bevarede Kirkedekorationer
og Alterbilleder. Enkelte Præster har malet
Portrætter og for øvrigt beskæftiget sig med
kunstnerisk Produktion, og nogle bondefødte
Kunstnere nævnes, bl. hvilke den bekendte, især
som Elfenbensskærer berømte <sp>Magnus Berg</sp>
ogsaa har malet bl. a. sit Selvportræt, og
ligeledes de norskfødte til det danske Hof
knyttede Kunstnere, <sp>Peder Andersen</sp> og
<sp>Jacob Jensen Nordmand</sp>. Disse
Kunstneres Virksomhed falder imidlertid væsentlig
uden for deres Fødelands Omraade. I Bergen
nævnes, foruden fl. andre, <sp>Salomon von
Haven</sp> og hans Sønner Lambert og Michael.
De kom senere til Danmark efter Frederik III's
Opfordring. Gennem hele det 18. Aarh. kom en
ret livlig malerisk Virksomhed saavel i
Trakterne om Kria som om Bergen og Trondhjem.
En Rk. Malere, hvis Arbejder — særlig
Portrætter — er bevaret, kan paavises. Deres
Arbejde har ved Siden af sin kulturhistoriske
Interesse ofte ogsaa adskillig kunstnerisk Værd.
Udførlig Redegørelse herfor findes i <sp>Carl W.
Schnitler</sp>'s Værk »Malerkunsten i Norge i
det attende århundrede« (Kria 1920). Saaledes
udfoldede i Bergen <sp>Mathias Blumenthal</sp>
i Midten af 18. Aarh. en ganske omfattende
Virksomhed som Portrætmaler og Dekoratør.
Et større allegorisk Maleri af ham, opr. i
Raadhussalen, findes endnu i Forligskommissionens
Lokale i Bergen. <sp>Peder Aadnes</sp> (ell.
<sp>Odnes</sp>), af Bondeæt, er en mærkelig
Repræsentant for Rokokotidens Billedkunst i N. Han har
malet adskillige Portrætter og dekoreret
Værelser i sin Tids Smag (se <sp>L. Dietrichson</sp>
i [Letterst.] »Nord. Tidskr.« 1892). Af andre
dygtige Portrætmalere og Dekoratører i N. i
det 18. Aarh. kan nævnes <sp>Eggert Munch</sp>,
<sp>Joh. Schweiger</sp>, <sp>J. C. C. Michaelsen</sp>,
<sp>A. Bergius</sp>, <sp>J. G. Müller</sp> (J. C. Dahl's
Lærer), <sp>Chr. Thaaning</sp>, <sp>E. G.
Tunmarck</sp>, <sp>Jac. Lindgaard</sp>, <sp>Fr.
Petersen</sp>, <sp>H. C. F. Hosenfeller</sp>. Da det
danske Kunstakademi ved Midten af 18. Aarh. blev
oprettet, kunde man have ventet, at dettes
Indflydelse ogsaa vilde haft frugtbringende Følger
for norsk Kunst; men kun faa Nordmænd vides
at have faaet deres Uddannelse der i det
første Halvhundredaar af dets Virksomhed.
Empirens Kunst, som i N. for Arkitekturens og
den huslige Indretnings Vedkommende havde
en varigere Indflydelse i de første Decennier af
19. Aarh., fandt i Maleren <sp>Jacob Munch</sp>
(1776—1839) sin mest kendte og søgte
Repræsentant. — Efter N.'s Adskillelse fra Danmark
1814 gik der endnu en længere Aarrække,
inden den norske Stat kunde afse større Midler
til Fremme af nationale Kunstinstitutioner.
Efter at et tidligere gjort Forsøg 1811 var gaaet
i Staa, oprettedes dog ved kgl. Resol. 10. Oktbr
1818 en offentlig Tegneskole i Kria, som under
forsk. Benævnelser har virket og
fremdelesvirker ved Siden af det 1910 oprettede
Kunstakademi i Kria. Skolen har dog efter sit
Anlæg ikke den Bet. og det Omfang som et
Kunstakademi. En Omdannelse af dens Plan og
Virkemaade har i de senere Aar fundet St. Ved

<img>Fig. 20. Werenskiold: Portræt af Professor Helland.</img>

<img>Fig. 21. Eilif Peterssen: Portræt af Arne Garborg.</img>
