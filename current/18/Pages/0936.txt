Rytterstatue af Henrik IV paa Vestsiden af Cité
rejstes 1818 og er støbt af to Napoleon-Statuer
(den ene fra Vendôme-Søjlen). Ile St. Louis er
en stille Bydel, der indtil Beg. af Ludvig XIII's
Regeringstid udelukkende benyttedes til
Græsning. Bl. de mange Adelsbygninger bemærkes
<i>Hôtel Lauzun</i> og Czartoryski'ernes Residens
<i>Hôtel Lambert</i>, hvor Voltaire boede som Gæst
hos Mme. du Châtelet. Kirken <i>St. Louis en l'Ile</i>
(1664—1726) har ved sin rige Udsmykning med
Malerier og Skulpturer et næsten salonmæssigt
Præg.

<i>La Ville</i>, den gl Bydel N. f. Seinen,
begrænses af Floden og de indre Boulevarders
mægtige Halvbue, der naar fra Bastillepladsen i Øst
til Madeleine-Kirken i Vest. De sammenfattes
ogsaa under Navnene <i>Boulevards du Nord</i>, de
<sp>store</sp> ell. <sp>gamle Boulevarder</sp>, men
kaldes oftest slet og ret »Boulevarderne«. La
Ville er den livligste og eleganteste Del af
Staden, den politiske, styrende og finansielle
Bydel og samtidig Midtpunktet for det travleste
og gladeste Pariserliv. Fra St.-Louis-Øen naar
man ad <i>Pont Sully</i> og <i>Boulevard Henri IV</i> til
<i>Place de la Bastille</i> med <sp>Julisøjlen</sp>. Til
denne Plads knytter sig alvorlige Minder:
Stormen paa Bastillen og Fangeborgens
Nedbrydning, Guillotinens blodige Virksomhed, Juli- og
Februar-Revolutionen (1830 og 1848) og senest
Kommuneopstanden (1871). Den slanke, 47 m
høje Bronzesøjle hviler paa en
Marmorgravhvælving og bærer paa Toppen Frihedens
Genius med Oplysningens Fakkel og Slaveriets
sønderbrudte Lænker. Bl. de mange Gader, som
her mødes, gaar <i>Boulevard Beaumarchais</i>,
hvormed de indre Boulevarder tager deres Beg, i
nordlig Retning. Den fortsættes i Boulevarderne
<i>des Filles du Calvaire</i> og <i>du Temple</i>, der for 100
Aar siden var Boulevardernes Brændpunkt. Af
de mange Teatre og Forlystelsessteder nævnes
<i>Théâtre Déjazet</i> og <i>Cirque d'Hiver</i>.
Tempieboulevarden udmunder i <i>Place de la République</i>,
forhen <i>Chateau d'Eau</i> (Vandkunsten), en Forgaard
til Bellevilles Arbejderkvarterer. Tusinder af
Arbejdere passerer hver Aften Pladsen for at naa
deres Hjem. Mellem Trærækker, Flagmaster og
Springvand hæver sig en Kæmpestatue af
Republikken. Med Boulevard <i>St. Martin</i> tager
Boulevarderne vestlig Retning, og samtidig faar
de et langt livligere og elegantere Præg: Træ-
ell. Asfaltbrolægning, betydelig Færdsel, Huse,
Butikker og Kafeer, altid med Borde og Stole
foran, beregnede for det fine Publikum. Paa
St.-Martin-Boulevarden ligger der 4 større
Folketeatre: <i>Folies Dramatiques</i>, <i>Ambigu</i>, <i>la
Renaissance</i> og <i>Porte St. Martin</i>. Den videre
Fortsættelse er <i>Boulevard St Denis</i>, der ved begge
Endepunkter er markeret af to Triumfbuer, byggede
for Ludvig XIV's Sejre (<i>Porte St. Martin</i> og
<i>Porte St. Denis</i>) og <i>B. de Bonne Nouvelle</i>, som
ligger paa en lille Bakke og særlig er beboet af
Industridrivende i Glas- og Modesager. Til højre
i Gaden, med en aaben Loggia ud mod
Boulevarden, ligger <i>Théâtre du Gymnase</i>. De to næste
Boulevarder, <i>B. Poissonnière</i>, Spekulanternes og
Børsjobbernes Kvarter, og <i>B. Montmartre</i>, der
har et tydeligt mondænt Præg, fører over to
Bakker, hvoraf den sidste gaar stejlt ned mod
<i>Boulevard des Italiens</i> og dens Fortsættelse <i>B.
des Capucines</i> og <i>B. de la Madelaine</i>, der
er Boulevardernes egl. Brændpunkt, »et eneste
ubeskriveligt blændende Virvar, hvortil der ikke
findes Mage, det være sig i den gl ell. den ny
Verden«. Ødselt udstyrede Restauranter og
Modemagasiner, elegant klædte Herrer og
Damer, et evindeligt rullende Tog af Ekvipager,
Drosker, Automobiler og Omnibusser møder
Øjet, og over det hele er der et Skær af Mode,
Forfinelse og Levelyst. Dette Strøg er rigt
forsynet med Teatre: <i>Théâtre des Variétés</i>, det
efter Branden genaabnede <i>Opéra Comique</i>,
<i>Théâtre des Nouveautés</i>, <i>Vaudeville</i> og Dronningen
bl. dem alle, <sp>den store Opera</sp>, bygget
1861—75 af Charles Garnier, en af Verdens største
Teaterbygninger og overdaadigt udstyret. »Der
gives næppe en eneste Slags smuk Marmor ell.
kostbar Stenart, der ikke her har fundet
Anvendelse«. Alene Grunden har kostet 10,5 og
selve Bygningen 36,5 Mill. frc.
<sp>Operapladsen</sp> er paa alle Sider omgiven af lutter
Pragtbygninger, hvor de fashionable Klubber har
deres Lokaler. Ogsaa af Bladredaktioner findes
en Del: <i>La libre Parole</i>, <i>Le petit Parisien</i>, <i>Le
Gaulois</i> og <i>Le Temps</i>. Størst er dog Antallet af
Kafeer og Restauranter; nogle af de
nævneværdigste turde være den hist. bekendte <i>Café
Riche</i>, og i <i>Grand Hôtel</i> paa Hjørnet af
Operapladsen <i>Café de la Paix</i>, Midtpunktet for
Fremmedlivet i P. De indre Boulevarders Vestpunkt
er <i>Place de la Madeleine</i>, der næsten helt
opfyldes af <sp>Madeleine-Kirken</sp>. Den er
opført i gr. Tempelstil (1764—1842) med Fritrappe
og en aaben Forhal baaren af korinthiske
Søjler. Af Napoleon blev den bestemt til Pantheon,
og det Indre bestaar derfor af et eneste Rum
med ubrudte Vægflader, belyst gennem 4
Kupler. Ved sit enkle Rumforhold og sin
Marmorpragt udøver det Indre et betagende Indtryk.
Fra Madeleine fører <i>Rue Royale</i> ud til <i>Place de
la Concorde</i>, hvor nu Guillotinen er ombyttet
med <sp>Luksor-Obelisken</sp> (23 m høj), hvis
Hieroglyffer berømmer Ramses II's Gerninger.
Det er vel nok den smukkeste Plads i P., i alt
Fald er der over den en ejendommelig fornem
Stilfuldhed. Den er prydet med to
Kaskadevandspring og 8 Statuer af fr. Byer (Lyon,
Marseille, Bordeaux, Nantes, Rouen, Brest, Lille og
Strasbourg). Mod S. fører <sp>Concorde-Broen</sp>,
opført 1788—90 af Sten fra Bastillen, over til
venstre Seine-Bred. Paa Pladsens Nordside
findes Marineministeriets Bygning.

Den tilbageværende Del af Rammen om la
Ville er det lange, smalle Parti mellem Seinen
og den stærkt befærdede <i>Rue de Rivoli</i>, hvis
Fortsættelse <i>Rue St. Antoine</i> fører hen til
Bastillepladsen. Umiddelbart Ø. f.
Concorde-Pladsen ligger <sp>Tuileriernes Have</sp> (<i>Jardin des
Tuileries</i>), en offentlig Park med mange
Billedhuggerarbejder. Katharina af Medici lod her
(1564) opføre et Slot, Tuilerierne, der fik Navn
efter nogle tidligere Teglværker. Det var
Napoleonidernes Residens, men Hovedbygningen
ødelagdes ved Kommunebranden, og nu staar kun
tilbage de to Fløje, der forbandt det med
