oversatte — paa Dansk <i>Pedro Sánchez</i>, lidt
forkortet, ved Johanne Allen (1896). Hans samlede
Arbejder, en statelig Rk. Bd, begyndte at
udkomme 1884 i Madrid. 1897 blev P. Medlem af
det sp. Akademi. Han var svagelig i de sidste
Par Aar af sit Liv, saa at hans litterære
Virksomhed var standset. Hans sidste Arbejde var
<i>Pachin González</i> (1896), hvor han i novellistisk
Form skildrer de Ulykker, der i Novbr 1893
hærgede Santander som Følge af et Skibs
Eksplosion i Havnen. (<sp>Litt</sp>.: <sp>Menéndez y
Pelayo</sp>, <i>Don J. M. de P.</i> i <i>Estudios de critica
literaria</i>, 5. Serie [Madrid 1908]; <sp>Tannenberg</sp>
i <i>Revue hispanique</i>, Bd V, ogsaa i hans
<i>L'Espagne littéraire</i>, I, [Paris 1903]; <sp>J. Montero</sp>, <i>P.,
Glosay y comentarios de la vida y de los libros
del ingenioso hidalgo montañes</i> [Madrid 1919]).
<i>E. G.</i>
</chapter>

<chapter name="Père Duchesne">
<b>Père Duchesne</b> ['pæ.r-dy'∫æ.n], se
<sp>Duchesne</sp>.
</chapter>

<chapter name="Peregil">
<b>Peregil,</b> Klippeholm ved Nordkysten af
Marokko, ligger i Gibraltar-Strædet 10 km VNV. f.
Ceuta og skilles fra Fastlandet ved et 200 m
bredt Stræde. P. er 13 1/2 ha stor og er ubeboet.
Spanien forsøgte at besætte den 1887, men
England og U. S. A. tillod det ikke p. Gr. a. Øens
strategiske Bet. 1911 tilfaldt den dog Spanien
sammen med den øvrige Del af Marokkos
Nordkyst.
<i>C. A.</i>
</chapter>

<chapter name="Peregrino">
<b>Peregrino,</b> se <sp>Pellegrino</sp>.
</chapter>

<chapter name="peregrinus">
<b>peregrinus</b> (lat.), fremmed.
</chapter>

<chapter name="Pereira, Jacob Rodriguez">
<b>Pereira</b> [p<sub>ə</sub>'ra<sub>i</sub>r<sub>a</sub>], <sp>Jacob Rodriguez</sp>,
sp.-fr. Døvstummelærer, f. 1715 i Berlanga
(Estremadura), d. 1780 i Paris. P. er bekendt
som en af de første, der med afgjort Held
underviste Døvstumme enkeltvis saavel gennem
mundtlig Tale som med Haandalfabet. Særlig er
hans Navn knyttet til Undervisningen af den
lærde Døvstumme Saboureux de Fontenay, der
levede samtidig med de l'Épée (s. d.), og om
hvem den sv. Prof. Björnståhl i en 1780 udg.
Rejseberetning fortæller, at han kom til ham
for at lære Arabisk. P. var imidlertid, trods al
sin Lærerdygtighed, mere Forretningsmand end
den for Sagen interesserede Lærer, og han har
derfor hverken stiftet nogen Skole ell. grundlagt
nogen Metode.
<i>F. B.</i>
</chapter>

<chapter name="Pereira da Silva, João Manoel">
<b>Pereira da Silva</b> [p<sub>ə</sub>'ra<sub>i</sub>r<sub>a</sub>-ð<sub>a</sub>-'si£v<sub>a</sub>], <sp>João
Manoel</sp>, brasiliansk Litterat, f. i Rio de
Janeiro 1817, d. 1897. Som Politiker hyldede han
først frisindede Ideer, men slog siden om og
blev en af Lederne for det konservative Parti.
Som Historiker og Litterat er han bleven
bekendt ved flg. Værker: <i>Historia da fundação do
Imperio Brazileiro</i> (1864—68), <i>Segundo periodo
do reinado de D. Pedro I do Brazil</i> (1875),
<i>Historia do Brazil durante a menoridade de D.
Pedro II</i> (1831—40) (1882), <i>Plutarco brazileiro</i>
(1866) (en Samling Biografier), <i>Obras politicas
e literarias</i> (1868), <i>Religião, Amor e Patria</i>
(1839), <i>Jeronimo Corte Real</i> (1840), <i>La Littérature
portugaise, son passé, son état actuel</i> (1866)
samt <i>A Poesia epica</i> (1889).
<i>Chr. H.</i>
</chapter>

<chapter name="Péreire, Emile og Isaac">
<b>Péreire</b> [pe'ræ.r], Brødrene <sp>Emile</sp>, f. 3.
Decbr 1800, d. 7. Jan. 1875, og <sp>Isaac</sp>, f. 25.
Novbr 1806, d. 12. Juli 1880, fr. Finansmænd af
portug.-israelitisk Herkomst. De begyndte som
ubemidlede Vekselmæglere i Paris og beholdt
stedse deres Forretninger i Fællesskab. De
opnaaede at erhverve Koncession paa det første
Jernbaneanlæg i Frankrig, mellem Paris og St.
Germain. Herigennem grundlagde de deres Ry.
Senere var de Hoveddeltagere i det store
<i>Compagnie des Chemins de fer du Nord</i>. 1852
grundlagde de det mægtige Aktieselskab <i>Crédit
Mobilier</i> med en Kapital af 60 Mill. frc. et
Finansinstitut, der fik Indflydelse paa Industriens
Udvikling endog ud over Frankrigs Grænser. Da
Selskabet — som Følge af sine Engagementer
med Grundspekulationer i Paris under den
Haussmann'ske Omkalfatrings- og Byggeperiode
— 1867 maatte likvidere, saa Brødrene sig
nødsagede til at trække sig tilbage ogsaa fra
Ledelsen af en Del tilknyttede Foretagender.
Begge deltog de i Kejserdømmets sidste Aar i det
politiske Liv. Som Forf. optraadte de, navnlig
Isaac, med en Del finanspolitiske Brochurer.
<i>(K. V. H.). Sv. N.</i>
</chapter>

<chapter name="Perejaslav">
<b>Perejaslav</b> [p<sub>i</sub>r<sub>i</sub>ja'slaf], 1) By i det
ukrainske Guv. Kijev, ligger i Nærheden af Dnjepr og
har Tobaksfabrikation samt Handel med Korn og
Hørfrø. 18000 Indb. Byen er grundlagt 993. —
2) <sp>P.</sp>, <sp>Pereslavl-Saljeskij</sp>, By i
stor-russ. Guv. Vladimir, har Domkirke, Bomulds- og
Tobaksindustri samt Garverier. 13000 Indb.
<i>(H. P. S.). N. H. J.</i>
</chapter>

<chapter name="Perekop">
<b>Perekop</b> [p<sub>i</sub>r<sub>i</sub>'kåp], By i Sovjetrepublikken
Krim, ligger paa den 7 km brede <sp>P.-Tange</sp>,
der Ø. fra indsnævres af Bugten <sp>Sivash</sp> ell.
Russernes saakaldte »raadne Hav«, V. fra af
den <sp>karkinitiske</sp> Bugt ell. »døde Hav«, og
som forbinder Halvøen Krim med Fastlandet.
6000 Indb. Byen havde tidligere stor Salthandel,
men er gaaet tilbage efter Krimbanens Anlæg.
<i>N. H. J.</i>
</chapter>

<chapter name="Père Lachaise">
<b>Père Lachaise</b> ['pæ.r-la'∫æ.z], se <sp>La
Chaise</sp>.
</chapter>

<chapter name="Peremtion">
<b>Peremtion</b> (lat.), Tilintetgørelse, Bortfald,
Forældelse. I tidligere tysk Proces og endnu i
fr. Proces (<i>code de proc.</i>, art. 397 ff.) særlig
Betegnelse for en Sags Bortfald, fordi den
henstaar for længe (3 Aar) i samme Instans uden
at komme videre.
<i>E. T.</i>
</chapter>

<chapter name="peremtorisk">
<b>peremtorisk</b> (lat.: tilintetgørende), afgørende
endelig, uigenkaldelig.
</chapter>

<chapter name="perennerende">
<b>perennerende</b> (lat. <i>perénnis</i>), varende et
helt ell. fl. Aar, fleraarig, overvintrende.
</chapter>

<chapter name="Perennibranchiater">
<b>Perennibranchiater</b> [-braŋki-] kaldes de
Fiskepadder, der hele livet igennem beholder
Gællerne, saaledes som den i Kalkalpernes
underjordiske Vande levende Hulepadde (<i>Proteus</i>)
samt de nordamer. Former <i>Necturus</i> og <i>Siren</i>.
(Se i øvrigt <sp>Halepadder</sp> og
<sp>Fiskepadder</sp>).
<i>R. H. S.</i>
</chapter>

<chapter name="Perés, Ramon Domingo">
<b>Perés</b> [pæ'ræs], <sp>Ramon Domingo</sp>, sp.
Digter og Kritiker, er f. paa Cuba 1863. Han
har katalansk Blod i sine Aarer og har levet
sin meste Tid i Barcelona, men han skriver kun
i det kastilianske Rigssprog. P. er baade som
Prosaist og som Versifikator en sympatisk
Skikkelse i sp. Litt<.: Han er naturlig, næsten
klassisk i sin Stil, har megen Kultur og som
Kritiker en sund Dømmekraft. Ved Rejser har han
modtaget mangen Paavirkning, som har sat
