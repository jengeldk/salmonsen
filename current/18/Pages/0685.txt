Lysefjorden. Trævegetationen er rig og bestaar
hovedsagelig af Løvtræer; dog findes der paa flere
Steder, særlig i Nærheden af Lysefjorden, ogsaa
ret meget Furuskov. Som de vigtigste Elve kan
nævnes Oselven, der kommer fra Fana Herred,
gaar ind i O. paa Østsiden af Lysehorn og
danner Gossand- og Tyssedalsvand, hvorefter den
falder i Fusefjorden ved Strandstedet Osøren
lige ved Os; Kirke, og Frolandselven.

Som Herredets vigtigste Kommunikationslinie
maa nævnes Nestun—Os-Banen, en
Tertiærbane, som inden for dette Herred har
Stationerne Søfteland, Ulven og Osøren. Endvidere
bør mærkes Hovedvejen fra Bergen, der
nogenlunde følger ovenn. Jernbane indtil Os Kirke,
hvorefter den fortsætter mod NØ. indtil
Hotviken, samt derhos Hovedvejen fra
Aadlandsfjorden til Trengereid ved Sørfjorden. Desuden
findes en Del Bygdeveje, hvoriblandt fra
Søfteland Station til Lysefjorden og fra Ulven
Station forbi Eksercerpladsen af samme Navn til
en mindre Bugt af Korsfjorden inden for
Strønen. Af industrielle Anlæg mærkes: en
Kælkefabrik, en Træskofabrik, et mekanisk Værksted
med Slip og et Mejeri, Mørtelfabrikker,
Hermetikfabrik, flere Savværker,
Mineralvandsfabrik, Tøndefabrik, Farveri, Møllebrug. O. er
ganske veldyrket, særlig i den ydre Del. Blandt
de største Gaarde maa særlig nævnes
Lysekloster i Nærheden af Lysefjorden. Her stod
fordum et anset og mægtigt Kloster, oprettet
1146, der hørte til de rigeste Stiftelser i Norge.
Det blev nedlagt omkr. Aar 1540. Senere blev
det betydelige Jordegods et Pantelen, der som
oftest var forenet med Bergenhus Len, men
styredes af egne Fogder. 1670 gik Lysekloster
over til privat Eje, og endnu 1847 skal det have
været den største samlede Ejendom i Norge;
men 1871 blev det splittet i fl. Gaarde. Uden
for Lysekloster ligger en smuk Ø, Lyseøen,
hvor Ole Bull i længere Tid ejede et Landsted,
paa hvilket han døde 1880. Herredets Areal er
129,4 km<sup>2</sup>; heraf er 9,81 km<sup>2</sup> Ager og Eng, 67,1
km<sup>2</sup> Skov, 5,27 km<sup>2</sup> Ferskvand, Resten er
Udmark, Snaufjeld og Myr. Antagen Formue 1921
var 8196000 Kr, og Indtægt 2411760 Kr. (<sp>Litt</sp>.:
»Norges Land og Folk«: <sp>Johan Vibe</sp>,
»Søndre Bergenhus Amt« [Kria 1896]).
<i>(P. N.). M. H.</i>
</chapter>

<chapter name="Os, van">
<b>Os</b> [ås], <sp>van</sp>, holl. Malerfamilie. 1) <sp>Jan</sp>
(1744—1808) Akademidirektør, Marine- og
Blomstermaler; hans yndede Blomsterstykker
er i v. Huysum's Smag. Endnu større Navn
vandt hans Søn og Elev 2) <sp>Georgius
Jakob Johannes</sp> (1782—1861 i Paris); han
malede ligeledes v. Huysum'ske Blomster- og
Frugtbilleder, kom 1812 til Paris, ansattes
senere som Dekoratør ved Sèvres'
Porcelænsfabrik; Betegnelsen »Blomstermaleriets Rubens«
viser Franskmændenes Værdsættelse af ham.
3) Broderen <sp>Pieter Gerard</sp> (1776—1839)
fortsatte som Dyrmaler Overleveringen fra
gammelhollandsk Kunst; man har særdeles
dygtige Raderinger (Dyr) fra hans Haand.
Mange Arbejder af Familiens Medlemmer
(ogsaa <sp>Marie</sp> [1780—1862]) i Amsterdams
Rijksmuseum.
<i>A. Hk.</i>
</chapter>

<chapter name="Osage">
<b>Osage</b> [eng. 'o<sub>u</sub>s<sub>i</sub>dз], Indianerstamme af
Sioux-Folkenes Æt, levede tidligere ved Osage
River i de nuv. Stater Kansas og Missouri i U.
S. A., hvortil de antagelig var drevet fra nedre
Ohio River ved Algonkin-Folkenes Fremtrængen
fra N. Kulturlevniinger fra denne Fortid Ø. paa
er deres Klaninddeling og Majsdyrkning. I
øvrigt levede de som Bisonjægere og var i høj
Grad frygtet af Nabostammerne p. Gr. a.
Tapperhed og krigersk Dygtighed. Resterne af O.
lever nu i Oklahoma. (<sp>Litt</sp>.: <sp>Dorsey</sp>, <i>6th. Report
of Bureau of Ethnology</i> [Washingt. 1888]).
<i>K. B.-S.</i>
</chapter>

<chapter name="Osaka">
<b>Osaka</b> ['osaka], Japans næststørste By,
ligger paa Sydkysten af Hondo ved Udløbet af
Jodogava i Idzumi-Bugten og har (1920) 1252983
Indb. Byen er gennemskaaren af Kanaler, har
et gl. Slot og mange Templer. Handelen er
meget betydelig, særlig paa Indlandet, men da
Havnen ikke er særlig dyb, kan O. for den
udenrigske Handels Vedk. ikke konkurrere med
den nærliggende By Kobe.
<i>M. V.</i>
</chapter>

<chapter name="o sancta simplicitas">
<b>o sancta simplicitas</b> (lat.), »o du hellige
Enfoldighed!«. Saaledes skal Johann Hus have
raabt, da han saa en Kvinde bære Brænde til
det Baal, hvorpaa han stod.
<i>H. H. R.</i>
</chapter>

<chapter name="Osazoner">
<b>Osazoner.</b> Fenylhydrazin giver med
α-Diketoner saavel som med Sukkerarter Mono- og
Dihydrazoner; de sidste kaldes ogsaa O.
Opvarmer man Glykoser, Mælkesukker ell. Maltose
med et Overskud af eddikesur Fenylhydrazin,
da dannes intensiv gule O., som krystalliserer
villigt; saaledes giver d-Glykose
Fenylglucosazon: C<sub>6</sub>H<sub>12</sub>O<sub>6</sub> + 2C<sub>6</sub>H<sub>5</sub>N<sub>2</sub>H<sub>3</sub> = C<sub>6</sub>H<sub>10</sub>O<sub>4</sub>(N<sub>2</sub>H .
C<sub>6</sub>H<sub>5</sub>)<sub>2</sub> + 2H<sub>2</sub>O + H<sub>2</sub>. Se i øvrigt
<sp>Fenylhydrazin</sp>.
<i>(O. C.). R. K.</i>
</chapter>

<chapter name="Osborn, Henry Fairfield">
<b>Osborn</b> ['åzbən ell. -bå<sub>ə</sub>n], <sp>Henry
Fairfield</sp>, amer. Zoolog og Palæontolog, f. 1857 i
Fairfield, fik sin Uddannelse ved amerikanske
og tyske Universiteter — saaledes hos
Gegenbaur i Heidelberg —, var 1883—91 Prof. i
komparativ Anatomi og 1801—1910 Prof. i Zoologi
ved Princetons Univ. og ansattes endelig 1910
som Prof. i Palæontologi ved Columbia-Univ. i
New York; samtidig har han virket som
Palæontolog ved den geologiske Undersøgelse og, i
Museet i New York, bestyret Afdelingen for
fossile Hvirveldyr. Med sine grundige anatomiske
Kundskaber og sin dybe Forstaaelse af
Descendensteoriens Bet. er han, paa de uddøde
Hvirveldyrs Omraade, bleven em fremragende
Forsker, der ikke saa meget udmærker sig ved
Beskrivelser af ny Arter som ved det klare
Totalbillede, han giver af det uddøde Dyreliv
som Helhed. Af hans Skr kan nævnes:
<i>Structure and classification of the mesozoon
mammals</i> (1888), <i>The rise of the Mammalia in
North America</i> (1893), <i>The age of mammals in
Europe, Asia and North America</i> (1910), der
alle behandler uddøde Pattedyr, dernæst <i>The
palæontological evidence for the transmission
of acquired characters</i> (1889) samt <i>The Origin
and Evolution of Life</i> (1917), hvis Indhold er
af mere alm. Art, samt endelig <i>From the greeks
to Darwin</i> (1894), der vedrører Zoologiens
Historie.
<i>R. H. S.</i>
</chapter>

<chapter name="Osborne">
<b>Osborne</b> ['åzbən ell. -bå<sub>ə</sub>n], Slot paa
Nordsiden af Øen Wight i Kanalen, i Nærheden af
Coves, med en prægtig Udsigt over Havet, var
Dronning Victoria af Englands sædvanlige
Sommerresidens; her døde hun 1901.
<i>(M. Kr.). G. G.</i>
</chapter>
