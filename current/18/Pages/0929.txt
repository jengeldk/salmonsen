Uddannelsestid, som han skildrede i <i>Apologie et
Traité contenant les voyages faites en divers
lieux</i>, udg. i <i>Oeuvres compl.</i>, édit. IV, 1585. Han
deltog i Kampen i Susa-Passet (Voyage de
Thurin, 1536), hvor Kampenes Raahed indgød ham
Modbydelighed og de Saarede Medlidenhed. Det
er til Kaptajn Rat's Skudlæsion under dette
Slag, at den berømte Frase <i>Je le pensay et Dieu
le guerist</i> er knyttet. Medicinsk set
foranledigede disse Kampe et stort Fremskridt, idet P.
indførte Salveforbindinger, da den ellers anvendte
kogende Olie var sluppet op. P. indtraadte 1542
i Barber-Lavet, men drog straks efter atter i
Krig, denne Gang som Læge for Vicomte Rohan,
til hvem han dedicerede sit første, berømte
Værk om Skudlæsionerne (<i>Le Methode de
traicter les playes faictes par hacquebutes et aultres
bastons à feu</i>, 1545). I dette anbefalede P. at
anvende den ekspektative Metode over for
Skudsaarene, idet han betragtede dem som en
speciel Form af Saar, opstaaet ved Knusning af
Vævene. De flg. fredelige Aar tilbragte han i
Paris, hvor han var Fakultetets Prosektor og
foretog de anat. Undersøgelser paa Ligene.
Resultatet af disse nedlagdes delvis i den i fl.
Henseender mærkelige Bog: <i>Briefve collection do
l'administration anatomique: auec la maniere de
conjoindre les os: et d'extraire les enfans tant
mors que vivans du ventre de la mere, lorsque
nature de soy ne peult venir a son effet</i>, 1549, et
Skrift, i hvilket han anbefaler Fodvendingen, en
Forløsningsmetode, der vel anvendtes i det
praktiske Liv, men ikke omtaltes i Bøgerne.
Snart kaldte Krigen igen P., der deltog i
Belejringen af Metz, og som ved Damvilliers 1552
første Gang benyttede Underbinding (Ligatur)
af Aarerne i St. f. at standse Blødningen ved
glødende Jern, saaledes som man hidtil havde
brugt det. Samme Aar blev han Livkirurg hos
Henrik II, og 1554 optoges han i College de St
Côme, Kirurg-Lavet. Efter at Henrik II var
blevet dræbt 1559, beklædte han den nævnte
Stilling hos Frans II og Karl IX. P. steg nu
fra den ene Ære til den anden, blev berømt
som praktisk Kirurg og efterstræbtes af
Fakultetet, der stadig bebrejdede ham, at han ikke
kunde Latin og Græsk og søgte at hindre hans
Bøgers Fremkomst, naar de berørte
medicinske Emner. Hans kirurgiske Erfaringer er
nedlagte i Dix Livres de la chirurgie (1564), <i>Cinq
livres de chirurgie</i> (1572) og <i>Deux livres de
chirurgie</i> (1573). Denne sidste er væsentlig af
obstetricisk Indhold. Sine samlede Værker
udgav han 1575 (13. Udg. 1685), de eksisterer
ogsaa i latinske og tyske Udgaver. Paa næsten
alle Kirurgiens Omraader indførte P. Reformer.
Foruden de nævnte kan nævnes Krontrepanens
Indførelse, Forbedringen af
Hareskaarsoperationerne, Indførelsen af Thoracocentesen og
Ændringer i Brokoperationerne, hvor den
tidligere Radikaloperation, der normalt gjordes i
Forbindelse med Kastration, forkastedes. I
Fødselshjælpen angav han Fodvendingens Teknik
og Indikationer, og han indførte accouchement
force ved faretruende Blødninger under
Fødselen. (<sp>Litt</sp>.: <sp>Paulmier</sp>, <i>A. Paré, d'après
de nouveaux documents</i> [1887]; <sp>E.
Ingerslev</sp>, »Fragmenter« II [1907.). Paré som
Øjenlæge er skildret af E. Pergenis i <i>Ann.
d'oculistique</i> (1896).
<i>J. S. J.</i>
</chapter>

<chapter name="Parecis">
<b>Parecis,</b> 1) Indianerstamme i Matto Grosso
Brasilien,, hørende til Nu-Aruak Sprogætten.
Kvinderne dyrker Maniok, Mændene er Jægere.
— 2) <sp>Serra dos P.</sp> ell. <sp>Cordilheira
Geral</sp>, Plateau i Staten Matto Grosso, danner
Vandskel mellem Rio Guaporé og en Del
Bifloder til Rio Madeira. En Del af Plateauet er
sandet og tør og har en fattig Kratvegetation.
<i>M. V.</i>
</chapter>

<chapter name="Paredes de Nava">
<b>Paredes de Nava</b> [pa'ræð<sub>æ</sub>s-ð<sub>æ</sub>-'nawa]. By
i det mellemste Spanien, Prov. Palencia, ligger
ved Canal de Campos og har Uldspinderi. (1920)
6200 Indb.
<i>C. A.</i>
</chapter>

<chapter name="Pareiasaurus ell. Bradysaurus">
<b>Pareiasaurus</b> ell. <sp>Bradysaurus</sp>, en lavt
staaende, indtil 3 m lang, meget plumpt bygget
Øgleform, hvoraf Skeletter er fundne i permiske
Aflejringer i Sydafrika og Nordrusland.
<i>J. P. R.</i>
</chapter>

<chapter name="Paregorika">
<b>Paregorika</b> (gr.), lindrende, smertestillende
Lægemidler.
</chapter>

<chapter name="Pareja, Juan de">
<b>Pareja</b> [pa'ræka], <sp>Juan de</sp> (<sp>El Esclavo</sp>),
sp. Maler, f. i Sevilla 1606, d. i Madrid 1670, var
af maurisk Slægt og tjente som Slave hos
Velasquez, for hvem han rev Farver, tilberedte
Lærreder og paa anden Maade gik til Haande i
Atelieret. Hemmelig for sin Herre dyrkede P. selv
Malerkunsten, og da det lykkedes ham at vise
Filip IV et af sine Malerier, fik Kongen
Velasquez til at frigive P., der dog selv som frigiven
vedblev at tjene Velasquez. Det eneste fuldt
autentiske Maleri, der kendes af P., er
Matthæus' Kaldelse (<i>el telonio</i> ɔ: Toldhuset) i
Prado, Madrid, en udmærket Komposition med
legemsstore Figurer, hvis varmt kraftige
Farver — mærkeligt nok — viser langt mere
Paavirkning fra Rubens og Venetianerne (Veronese)
end fra P.'s Mester. Andre Billeder, der
tilskrives P., er »Kristi Daab« (Galleriet i Huesca) og
»Rytterfægtning« (Museo Nacionale), ligesom det
vides, at han har udført talrige Portrætkopier
efter Velasquez.
<i>(A. R.). A. Hk.</i>
</chapter>

<chapter name="Parelius, Sophie Marie">
<b>Parelius,</b> <sp>Sophie Marie</sp>, norsk
Skuespillerinde, f. i Bergen 18. Septbr 1823, d. i Kria
18. Septbr 1902. 1852 debuterede hun som Jeanne
i Sauvage's Skuespil »Matrosen« paa »Den
norske dramatiske Skoles Teater« (det senere
norske Teater) i Kria, hvor hun forblev, indtil hun
1855 blev knyttet til Kria Teater. Det flg. Aar
tog hun Engagement ved Bergens nationale
Scene, hvor hun virkede indtil 1860, da hun atter
optraadte paa det norske Teater i Kria, indtil
dette 1863 forenedes med Kria Teater, hvortil
hun senere uafbrudt var knyttet undtagen i
Sæsonerne 1870—72, da hun tilhørte det Selskab,
som i dette Tidsrum under Bjørnstjerne
Bjørnson's Ledelse spillede paa Møllergadens Teater.
Da Kria Teater 1899 afsluttede sin Virksomhed,
gik hun over til det s. A. aabnede
Nationalteater, men trak sig allerede det flg. Aar tilbage
fra Scenen. P. tilhører en Slægt, hvis sceniske
Talent har været afgjort fremtrædende.
Hendes egen Begavelse henviste hende allerede fra
først af tildel ældre Rollefag, og inden for dette
skabte hun under sin lange Kunstnerbane saavel
i den ældre Komedie som i det moderne
Samfundsskuespil og i Farcen en Rk. Figurer, der
