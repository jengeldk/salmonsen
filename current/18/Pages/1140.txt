<chapter name="Peribolos">
<b>Peribolos</b> (gr., βαλλειν, at kaste), en
Indhegning. Den hyppig terrasseformige,
indhegnede Plads omkr. de gr. Templer, fyldt med
Forhaller, Søjlegange og Billedhuggerarbejder;
senere en ved en Ringmur afspærret,
fredhelliget Plads omkring Kirkebygningerne og deres
Udbygninger og Gravsteder; en Kirkegaard.
<i>C. A. J.</i>
</chapter>

<chapter name="Peribronkitis">
<b>Peribronkitis,</b> se <sp>Lungetuberkulose</sp>.
</chapter>

<chapter name="Pericambium">
<b>Pericambium,</b> se <sp>Centralcylinder</sp>.
</chapter>

<chapter name="Pericarditis">
<b>Pericarditis,</b> se <sp>Hjertesygdomme</sp>, S. 550.
</chapter>

<chapter name="Pericardium">
<b>Pericardium,</b> d. s. s. Hjertehinden eller
Hjerteposen, se <sp>Hjerte</sp> og (serøse) <sp>Hinder</sp>.
</chapter>

<chapter name="Pericementitis">
<b>Pericementitis,</b> sædvanlig benævnt
<sp>Rodhindebetændelse</sp>, er en Betændelse i
den Tandroden omgivende Hinde (se
<sp>Tænder</sp>).
<i>E. H-p.</i>
</chapter>

<chapter name="Perichondritis">
<b>Perichondritis</b> [-kån-] (gr.), Betændelse i
den fine Bindevævshinde
(<sp>Perichondrium</sp>), der omgiver og ernærer Brusken. P. kan
i sine voldsomme Former, hvor Betændelsen
ofte fremkalder Materiedannelse, medføre
Perichondriets fuldstændige Løsning fra Brusken
og dermed dennes Afdøen (Nekrose). Særlig
betydningsfuld er P., naar den rammer
Brusken i større Led ell. Strubebruskene. P. i
Struben er hyppigst af tuberkuløs Natur, men
skyldes ogsaa Syfilis, og kan endvidere opstaa ved
en Rk. andre Infektionssygdomme, deriblandt
Scarlatina, Tyfus og Influenza.
<i>Johs. F.</i>
</chapter>

<chapter name="Perichendrium">
<b>Perichendrium</b> [-'kån-], Bruskhinden, se
<sp>Brusk</sp>.
</chapter>

<chapter name="periculum in mora">
<b>periculum in mora</b> (lat.), »(der er) Fare
ved Opsættelsen«.
</chapter>

<chapter name="periculum rei">
<b>periculum rei</b> (lat.), Risiko i Tilfælde af
en købt Tings Undergang, se <sp>Fare</sp>.
</chapter>

<chapter name="Pericykel">
<b>Pericykel,</b> se
<sp>Centralcylinder</sp>.
</chapter>

<chapter name="Pericystitis">
<b>Pericystitis</b> (gr.),
Betændelse af Blærens
Peritonæalbeklædning.
</chapter>

<chapter name="Periderm">
<b>Periderm,</b> se
<sp>Kork</sp>.
</chapter>

<chapter name="Peridermium">
<b>Peridermium,</b>
<sp>Blærerust</sp>,
kaldes en
ejendommelig
Skaalrustform hos
Rustsvampene,
karakteriseret ved det
meget store,
sækformede, lyse
Hylster, som ved
Modningen spaltes i
uregelmæssige
Laser, hvorved de
orangegule Sporer
frigøres i meget
stort Antal. P.
ansaas tidligere for en
enkelt selvstændig
Art, <i>P. Pini</i>, som
snyltede baade paa
Stammer og Naale
af Fyrrearter; det har ved nyere Undersøgelser
af Wolff, Klebahn o. fl. a. vist sig, at der
eksisterer talrige P.-Former, som er
Skaalruststadier af forsk. Rustsvampe, de naaleboende af
Slægten <i>Coleosporium</i> (s. d.), de stammeboende
af <i>Cronartium</i>. Kun de sidste gør nogen
væsentlig Skade; den farligste Art er <i>P. Strobi</i> Kleb.
(= P. Klebahni Rostr.), som snylter paa
Weymouths-Fyr (se Fig.); den angriber Grene af
ældre Træer og Stammer af yngre endog i
Planteskolen. De angrebne Dele dør efter
kortere ell. længere Tids Forløb, unge Træer
allerede s. A., som Blærerusten er slaaet ud paa
Stammen; denne Svamp har anrettet saa stor
Skade, at man fl. St. har maattet opgive
Dyrkningen af Weymouths-Fyr. Da P. Strobi er et
Udviklingsstadium af <i>Cronartium Ribicola</i>
Dietr., der ellers snylter paa Solbær e. a.
Arter af Ribsfamilien, maa dens Optræden
væsentlig bekæmpes ved at udrydde disse Buske
i Nærheden af Planteskoler ell. unge
Plantninger med Weymouths-Fyr. (<sp>Litt</sp>.: <sp>Rostrup</sp>,
»Plantepatologi«, S. 308 ff.; <sp>Spaulding</sp>, <i>The
blister rust of white pine</i> [Washington 1911]).
<i>(F. K. R.). C. F.</i>

<img>Gren af Weymouths-Fyr
med Blærerust.</img>
</chapter>

<chapter name="Peridiniaceæ, Peridiniales, Peridinieæ, Peridinium">
<b>Peridiniaceæ, Peridiniales, Peridinieæ,
Peridinium,</b> se <sp>Furealger</sp>, S. 159—161.
</chapter>

<chapter name="Peridot">
<b>Peridot,</b> se <sp>Olivin</sp>.
</chapter>

<chapter name="Peridotit">
<b>Peridotit</b> er Fællesnavn for en Rk. kornede,
oftest grønne indtil sorte Eruptivbjergarter, i
hvilke Olivin er en væsentlig Bestanddel,
medens Feldspat helt eller næsten helt mangler.
P. er i geologisk Henseende en Dybbjergart;
den optræder paa en Mængde Steder, men kun
i Masser af forholdsvis ringe Udstrækning og i
Reglen i Følgeskab med Gabbro. Foruden Olivin
kan mørk Glimmer, Hornblende, Diallag,
Bronzit findes som væsentlige Bestanddele; jævnlig
findes tillige Magnetjera, Titanjern, Spinel,
Granat. Herhen hører: <sp>Glimmerperidotit</sp>
(Hovedbestanddele Olivin og Hornblende),
<sp>Wehrlit</sp> (Olivin og Diallag), <sp>Harzburgit</sp>,
<sp>Lherzolit</sp>; endvidere regnes til P. de
sydafrikanske Diamanters Modersten, den saakaldte
<sp>Kimberlit</sp>. Alle P. lider i Naturen let
Omdannelse til Serpentin. — De til P. svarende
mere finkornede vulkanske Dag- og
Gangbjergarter kaldes <sp>Pikrit</sp> ell. (hvis deres Dannelse
tilhører Jordens Oldtid) <sp>Palæopikrit</sp>).
<i>O. B. B.</i>
</chapter>

<chapter name="Peridrom">
<b>Peridrom</b> ell. <sp>Peridromos</sp> (gr., af δρόμος,
Løb), dækket Gang omkr. en Bygning, særligt
Rummet mellem Søjlerne og Cellevæggene i det
antikke Tempel.
<i>C. A. J.</i>
</chapter>

<chapter name="Periegeter">
<b>Periegeter</b> (gr.) kaldtes af Grækerne
geografiske Forfattere, der efter en topografisk
Plan beskrev forsk. Lande og opregnede deres
Mærkværdigheder, enten i prosaisk ell. i poetisk
Form. De betydeligste er <sp>Pausanias</sp> og
<sp>Dionysios Periegetes</sp>.
<i>H. H. R.</i>
</chapter>

<chapter name="Périer, Casimir">
<b>Périer</b> [pe'r<sub>i</sub>e], <sp>Casimir</sp>, fr. Statsmand,
f. 21. Oktbr 1777 af en rig Handelsslægt, d. 16.
Maj 1832. Han gjorde Tjeneste som
Ingeniørofficer ved Hæren i Italien 1798—1800, men
farvede vedi Faderens Død 1801 en stor Formue og
grundlagde n. A. tillige med en Broder et
Bankierhus i Paris. Det blomstrede allerede under
Kejserdømmet, men drev især efter 1815
omfattende og indbringende Forretninger. Ved et Par
