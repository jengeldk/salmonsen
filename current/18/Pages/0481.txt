islandske, den norske og den græske, den sidste dog
kun til 25. Marts 1924). (<sp>Litt</sp>.:
<sp>Königsfelt</sp>, »Genealogiske Tabeller over den
oldenborgske Stamme« [Kbhvn 1840] og
»Genealogisk-historiske Tabeller over de nordiske
Rigers Kongeslægter« [2. omarbejd. Udg. Kbhvn
1856]).
<i>(C. F.). C. A. T.</i>
</chapter>

<chapter name="Oldenborrer">
<b>Oldenborrer</b> (<i>Melolonthinæ</i>), Gruppe af de
Bladhornedes, Torbisternes Familie. Foruden
en Del mindre Slægter indeholder Gruppen
Hovedslægten Melolontha med den vigtige Art
<i>M. vulgaris</i> eller
den alm. O.
Forskellighederne i
Kønnet hos det
velkendte brune
Insekt er flg.:
Hannerne har en
stor
Følehomskølle (se
<sp>Torbister</sp>),
bestaaende af 7
aflange Blade; hos
Hunnen er Køllen meget mindre og bestaar
kun af 6. Forskinnebenet hos Hunnen er
bredere og derfor et bedre Graveredskab end hos
Hannen; i de fede, hvidgule Larvers Bygning
lægger man særlig Mærke til den tykke,
sækformede Bagkrop, de vel udviklede Ben, det
store, stærkt kitiniserede Hoved med de
kraftige Kindbakker. Æggene er hvide, runde, 4—5
mm i Tværsnit. Det udviklede Insekt forlader
Puppehuden hen paa Eftersommeren og hviler
Vinteren over i Jorden; i Maj—Juni graver det
sig op til Overfladen og sidder nu i
Jordskorpen, ventende paa varme Dage. Hannerne
kommer først frem, Hunnerne noget senere. Efter
Parringen æder Hunnen c. 14 Dage, før de
indre Kønsorganer er fuldt modne; derpaa gaar
den i Jorden og aflægger 20—30 Æg; den
graver sig da atter ud, æder derpaa igen c. 14
Dage og gaar efter nogle Forfatteres Udsagn
atter i Jorden for endnu en Gang at lægge Æg;
Hannerne lever længe efter Parringen og tager
rigelig Føde1 til sig; begge Køn er i Alm. døde
inden Udgangen af Juli Maaned; ♀ lægger mest
Æggene i den løse, vel bearbejdede Jord
(Planteskoler etc.). De spæde Larver æder det første
Aar henraadnende Plantedele og gør ingen
synderlig Skade, denne er større i det andet og
størst i det tredje Aar; i det fjerde æder
Larven kun i Forsommeren, Forpupningen sker
Juni—Juli; om Vinteren gaar Larven ned under
Frostbæltet. O. bruger i Danmark 4 Aar til sin
Udvikling; der er O. hvert Aar, men de store
Mængder, af Grunde, som vi ikke kender, kun
hvert 4. Aar. Disse kaldes Oldenborreaar, der
i de fleste af Landets Egne faldt efter Rækken
1883-1887-1891-1895-1899. O. optræder skadelig
dels som fuldt udviklet Insekt, dels som Larve;
som fuldt udviklet Insekt er dog Skaden af
mere underordnet Betydning. Dette lever af
Løvtræernes Blade, særlig Egens, til Dels Bøg,
Poppel, Pil, Hassel; af Lindens, Askens og
navnlig Ællens Blade derimod i mindre Grad;
nødig angriber den Naaletræer. Skaden
indskrænker sig væsentlig til, at Træernes
Aarringe — altsaa Tilvæksten — er mindre i
Oldenborreaar end ellers. Langt betydeligere er
den Skade, Larven foraarsager. I <sp>Skoven</sp>
gaar det særlig ud over Planteskoler og de
unge Kulturer. Man har i Danmark
(Brahetrolleborg) Eksempler paa, at der 1888—89 af
120000 Rød- og Ædelgranplanter skaanedes kun
10000; i en Planteskole ved Kolding dræbtes
1884 1/2 Mill. Planter, o. s. v. Det er dog særlig
ved deres Angreb paa Markernes Afgrøde, at
Larverne bliver de frygtelige Skadedyr; ikke
alene Kornsorter, men ogsaa Roer, Kartofler
o. a. angribes; Jorden kan i den Grad
undermineres, at man synker i overalt, Planterne
staar ganske løse i den, og naar Markerne er
afmejede, ser de ud, som om de var pløjede.
I Sydsjælland har man talt 8—10 Larver paa
hver Kvadratalen, og der har rundt om i
Landet været Bygmarken af stor Udstrækning, som
det p. Gr. a. Larvernes Angreb ikke har kunnet
betale sig at høste. Angrebene 1881—82 angives
at have paaført Landet et Tab af 5 Mill. Kr.
Klagerne over Oldenborreangrebene gaar
tilbage til 19. Aarhundredes Begyndelse; de værste
Oldenborreaar har 1855 og 1859 samt 1883 og
1887 været. Plagen er dukket op i alle de
omgivende Lande; Aarsagerne til den maa søges i
Fuglelivets Aftagen, i det rationelle Landbrug
med Dræning af Jorden o. s. v. saavel som i
den sene Pløjetid. Da disse Faktorer ikke lader
sig forandre, har man ved Indsamlinger søgt
at faa Bugt med Plagen. Ved L. af 1. Apr. 1887
blev Indsamling af O. paabudt. O. har vel i
Naturen mange Fjender; af Pattedyr: Ræv og
Grævling, af Fugle Støre, Hættemaager,
Kragefugle, der alle gør Nytte under Pløjningen. Stor
Betydning har Snyltesvampe og Bakterier. Man
satte en Tid sin Lid til Infektion i
Laboratorierne af Oldenborrelarver og Udlæggelse af de
syge Larver paa Markerne i Haab om
Overførelse af Smitte til de sunde Larver; stort
Resultat er der dog ad denne Vej endnu ikke
opnaaet. Vil man gribe ind, er Indsamlingen
endnu det virksomste Middel. Hidtil er O.
væsentlig indsamlet som udviklet Insekt. I
Flyveaaret 1887 indsamledes 3 3/4 Mill. kg O.,
Udgiften beløb sig til 600000 Kr, i de flg. Flyveaar
1891 og 1895—99 var der en kendelig Nedgang;
senere er O. uafbrudt aftaget, og den er for
Øjeblikket i de fleste Egne næppe noget særlig
skadeligt Insekt. Den bedste Samletid er fra 5
Morgen til 12 Middag. De indsamlede Dyr
skoldes ved Damp ell. knuses og kan bruges som
Svineføde eller som Gødning; Betaling pr kg
dræbte O. er 10—20—30 Øre.

Mod Indsamling af de fuldt udviklede O. har
man indvendt, at man aldrig kan naa at samle
blot nogenlunde rent, og at der altid bliver nok
tilovers til at skabe de store Masser i de flg.
Oldenborreaar, og at Indsamlingen, der jo er
bekostelig, som Følge deraf er ret unyttig og
ikke pekuniært set forsvarlig. Berettigelsen af
denne Indvending er det vanskeligt at
dømme om. Larveindsamlingen, som efter nogles
Mening er nok saa rationel, foregaar bedst i
2.—3. Aar efter Flyveaaret og sker billigst ved
Børn, der følger efter Ploven; to Samlere har
paa en Dag hver kunnet samle 37 kg ell. c.
30000 Larver, der er ypperlige til Svineføde.

<img>Oldenborrelarve og Puppe.</img>
