Opmærksomhed paa en Decemberudstilling med
»En Kostald«, og udstillede siden regelmæssigt.
1887—88 i Italien og Paris. 1888 Sødring'ske
Præmie for »Fra en Hedemark«. 1889 i Paris,
1892—94 i Italien med Akademiets store
Stipendium. »En Faarefold« købtes 1889 til
Kunstmuseet. 1891 »Køerne drives hjem, Motiv fra
Odense Fjord«. Malede adskillige Landskaber,
jævnlig med Dyr, af fin Følelse og Opfattelse;
ogsaa Portrætter.
<i>P. J.</i>
</chapter>

<chapter name="Pedersen, Peder Benjamin Theodor">
<b>Pedersen,</b> <sp>Peder Benjamin
Theodor</sp>, dansk Skuespiller og Teaterdirektør, f. 4.
April 1851 i Kbhvn, d. 6. April 1908 i Aarhus. P.
gyndte 1869 under beskedne Forhold at spille
Komedie paa Casino, rejste siden i Norge, var
1876—89 ansat ved Folketeatret og medvirkede
1889—97 i den klassiske Periode paa
Dagmarteatret, hvor han skabte en Del ældre,
troværdige Skikkelser, f. Eks. gl Moor i »Røverne«,
Føreren i »Wuthhorn« og gl Strange i
»Dansen paa Koldinghus«. P. kunde udtrykke tung
Ærlighed; hans Replik ejede en Bredde og Ro,
som svarede til hans stovte Skikkelse, men han
savnede Lune og Forvandlingsevne og kom helt
udenfor sit Omraade, da han forsøgte sig som
Jago i »Othello«. Fra 1900 til sin Død var han
det ny Aarhus Teaters første Direktør, og det
lykkedes ham med Flid og Indsigt at
gennemføre denne faste Byscenes første vanskelige
Aar, men Arbejdet dermed opsled P.'s Kraft og
ældede ham før Tiden. Med Ære er hans Buste
opstillet i Aarhus Teaters Foyer. (<sp>Litt</sp>.:
<sp>Robert Neiiendam</sp>, »Folketeatrets Historie
1857—1908« [Kbhvn 1919]).
<i>R. N.</i>
</chapter>

<chapter name="Pedersen, Peder Oluf">
<b>Pedersen,</b> <sp>Peder Oluf</sp>, dansk
Elektrotekniker, f. i Sig ved Varde 19. Juni 1874, <i>cand.
polyt.</i> (Bygningsingeniør) 1897, Docent i
Svagstrømselektroteknik (Telegrafi og Telefoni samt
traadløs Telegrafi og Telefoni) ved den
polytekniske Læreanstalt 1909, Prof. 1912, fra 1922
Læreanstaltens Direktør. P. arbejdede fra 1899
sammen med Valdemar Poulsen først paa
dennes Opfindelse Telegrafonen og senere paa
Poulsen-Buen og dens Anvendelse til traadløs
Telegrafi. P. har udført en lang Række
videnskabelige Arbejder; af disse maa i første Række
nævnes hans Undersøgelser over Poulsen-Buen,
gennem hvilke han gav Teorien for dennes
Virkemaade. Endvidere Undersøgelser over
Mikrofoner og endelig fra de senere Aar en
Række Arbejder over elektriske Udladninger, dels
de saakaldte Lichtenberg'ske Figurer og dels
elektriske Gnister; til Brug ved disse Arbejder
har P. udarbejdet en Metode til Maaling af saa
korte Tidsrum som c. 10<sup>÷8</sup> Sek. P. har flere
offentlige Tillidshverv, er saaledes siden 1920
Formand for Statstilsynet med de
koncessionerede Telefonselskaber; endvidere har han
været Formand for Elektroteknisk Forening og for
Dansk Ingeniørforening og er siden 1917
Medlem af Videnskabernes Selskab. P. er dekoreret
med Fortjenstmedaillen i Guld. Af hans
litterære Arbejder skal nævnes:
»Telefonledningernes Teori« (1914), »Om Poulsen-Buen og dens
Teori« (1917) samt en Række Afh. om
Lichtenbergfigurerne og elektriske Gnister (fra 1919) i
Videnskabernes Selskabs Meddelelser.
<i>A. W. M.</i>
</chapter>

<chapter name="Pedersen, Peter">
<b>Pedersen,</b> <sp>Peter</sp>, dansk Astronom, f. 27.
Novbr 1806 i Kbhvn, d. 23. Septbr 1861 smst.,
var 1832—46 Observator ved Observatoriet, blev
1842 Medlem af Direktionen for
Livrenteanstalten i Kbhvn, 1843 Medlem af Videnskabernes
Selskabs meteor. Komité og 1844 Bestyrer af
dets magnetiske Observatorium. Foruden en Del
meteor. Afh. i Videnskabernes Selskabs Skr
har han skrevet »Den danske Astronom Tyge
Brahes Liv og Levnet« (1838), »Almenfattelig
Vejrlære« (1854) samt beregnet Almanakken for
1857. Hans astron. Observationer findes i
»Astron. Nachr.«.
<i>J. Fr. S.</i>
</chapter>

<chapter name="Pedersen, Rasmus">
<b>Pedersen,</b> <sp>Rasmus</sp>, dansk Plantefysiolog,
f. 29. Maj 1840, d. 2. Maj 1905, Cand. med. 1869,
studerede 1872—76 Plantefysiologi i Tyskland,
i Leipzig hos Schenk og i Würzburg hos Sachs.
Han var en kort Tid Forstander for Carlsberg
Laboratoriets fysiol. Afdeling, blev 1879 Docent
og 1887 Prof. ved Univ. Foruden mindre Afh.
om Vækst, Aandedræt o. l. har P. 1883
offentliggjort et Bd af sine udførlige Forelæsninger
over Plantefysiologi. Heri gives en grundig
Redegørelse for Udviklingen af Kendskabet til
Planternes Næringsstoffer.
<i>W. J.</i>
</chapter>

<chapter name="Pedersen, Thomas Vilhelm">
<b>Pedersen,</b> <sp>Thomas Vilhelm</sp>, dansk
Maler og Illustrator, f. paa Karlslundegaard ved
Køge 28. Jan. 1820, d. i Kbhvn 13. Marts 1859.
Opr. var han bestemt til at blive Søofficer,
gennemgik Kadetakademiet og blev 22 Aar gl
Sekondløjtnant; men kort efter fik han, der fra
sin tidlige Barndom havde vist Lyst og Evne til
at tegne, 4 Aars Orlov for at blive uddannet til
Kunstner. En Tid arbejdede han i Marstrand's
Atelier og gjorde der saa gode Fremskridt, at
han, da han meldte sig til Optagelsesprøven paa
Akademiet, straks blev erklæret for moden til
dettes øverste Afdeling, Modelskolen. 1847
udstillede han, første og eneste Gang, paa
Charlottenborg; fire mindre Billeder havde han
faaet færdige, »Bønderpiger, som vadsker«,
»Aftenscene paa Landet«, »Parti ved Bromme
Mølle« og »Landevejsscene«; det sidstnævnte blev
købt af Kunstforeningent. Men for øvrigt fik han
i de Aar, han levede væsentlig for sin Kunst —
gjorde dog Tjeneste i Treaarskrigen, blev
fangen ved Eckernförde, udnævntes 1850 til
Premierløjtnant og var endnu et Par Gange ude
paa Togt —, kun fuldendt faa og
gennemgaaende smaa og lidet udførte Malerier; alt fra
Barneaarene var hans Bryst svagt, saa han
vanskelig kunde taale at sidde ude længere Tid
ad Gangen, og tidligt nødtes han til saa godt
som udelukkende at virke med Blyant og Pen.
Det er da som Tegner, han vil mindes af senere
Slægter, ikke saa meget i Kraft af de lidet
vellykkede Litografier, hvori en Del af hans
Kompositioner er gengivne, som i sin Egenskab af
H. C. Andersen's Illustrator. Til den første
tyske Udgave af Andersen's Eventyr gjorde han
en Mængde Tegninger, der blev skaarne i Træ
og ogsaa brugte til de tre første Bind af den
danske Samling. Straks ved deres Fremkomst
gjorde disse Kompositioner stor Lykke, og i
Aarenes Løb, stærkere for hver Gang en
Kunstner senere har søgt at løse Opgaven, er det
blevet anerkendt, at P. fremfor nogen anden
har vist sig som Digterens Aandsfrænde og har
ramt hans hele Stil og Udtryksmaade i smaat
som i stort. De opr. Træsnit maatte efter
Tidens Stil og Teknik ændre de lette
