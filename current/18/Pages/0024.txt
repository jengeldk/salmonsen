et Led i de internationale cirkumpolare
Ekspeditioner. Den naaede om Bord i <i>Proteus Lady</i>
Franklin Bay, hvor der i »Fort Conger« paa
81° 44′ n. Br., paa Vestsiden af
Robeson-Kanalen, oprettedes en Station. Derfra naaede
<sp>Lockwood</sp> 1882 83° 24′ n. Br., 140° 46′ v. L.
paa Grønlands Nordvestspids. Ekspeditionens
Forløb var dog kun sørgeligt. Da intet Skib kom
for at hjemføre Ekspeditionen, gik denne med
Baade og Slæder S. paa 1883 og overvintrede
ved Kap Sabine, hvor den led frygtelig af
Hunger. Til sidst blev de sidste 7 af 25 Mand
reddede af en Hjælpeekspedition, efter at forud tre
saadanne havde været udsendte. Ekspeditionen
havde foretaget Undersøgelser af
Grinnell-Landet. Samtidig havde 13 andre Polarstationer
været oprettede andensteds inden for
Polarkredsen. De sidste kom hjem 1884.

Efter Greely-Ekspeditionens Hjemkomst gik
der en Del Aar, og man søgte ad andre Veje at
naa frem til Polen; men 1891 begyndte Smith
Sund atter at blive Skuepladsen for en Række
Foretagender, som den kække Amerikaner
<sp>Robert E. Peary</sp> siden har iværksat i disse
Egne. 1886 havde han med den danske
Handelsassistent Maigaard foretaget en Vandring paa
Indlandsisen fra Ritenbenk. Paa hans anden
Rejse 1891—92 lykkedes det ham, ledsaget af
Nordmanden <sp>Eyvind Astrup</sp>, paa Ski fra
Smith-Sunds Indløb i Mac-Cormick-Bugten at
naa Nordpartiet af Grønland paa 82° n. Br.,
under en 1200 eng. Mil lang Vandring hen og
hjem over Indlandsisen. Paa en tredje
Ekspedition, som varede i 25 Maaneder (1893—95),
gik Peary med to Ledsagere atter over Isen til
Grønlands Nordspids. Paa denne Tur anvendtes
en systematisk Udnytten af Hunde, der
efterhaanden slagtedes. Eskimoerne paa
Grønlands-Siden ved Smith-Sunds Sydende gjordes til
Genstand for Studier. 1896 og 1897 foretog
Peary sin fjerde og femte Ekspedition til
Egnene ved Kap York, hvorfra han hjembragte
store Meteorblokke. Imidlertid var Svenskerne
<sp>Bjørling</sp> og <sp>Kallstenius</sp> 1892
forulykkede paa en slet forberedt Ekspedition til
Smith-Sunds Indløb. 1894 søgte Svenskeren
<sp>Ohlin</sp> efter dem, dog uden at finde dem. 1898 gik
tre Ekspeditioner til Smith-Sund: <sp>Peary</sp> paa
sin 6. Rejse for at trænge frem mod Polen,
<sp>Otto Sverdrup</sp> med »Fram« og
Amerikaneren <sp>Dr. Stein</sp>. Sidstnævnte vendte tilbage
i Beg. af 1902. <sp>Robert E. Peary</sp> forlod
Amerika i Damperen »Windward«. Skibet
overvintrede ved Etah paa Vestkysten af Grønland,
hvorfra Peary, ledsaget af Mulatten <sp>Matt
Henson</sp>, som allerede havde ledsaget ham
paa fl. Ekspeditioner, samt nogle Eskimoer,
foretog udstrakte Slæderejser paa Grinnell- og
Grant-Land, indtil Greely's Overvintringssted
»Fort Conger« (81° 44′ n. Br.). Skønt han paa
denne Slæderejse led frygtelig af Kulde — ja
for stedse blev Invalid paa Fødderne, idet fl. af
Tæerne frøs af — gav han dog ikke tabt, men
overvintrede for anden Gang ved Port Foulke
(78° 17′ n. Br.), Hayes gl. Overvintringssted.
Da han var kommen sig noget, begyndte han
med Henson og 5 Eskimoer et Fremstød mod
Polen langs Grønlands Nordvestkyst. Paa 83°
39′ ved Kap Bridgman naaedes 13. Maj 1900 det
nordligste Punkt af Peary-Land. Her bøjede
Kysten mod SØ. Peary gik nu et kort Stykke
videre frem over Polarisen til 83° 50′. Han
havde dermed slaaet Lockwood's Rekord fra
1882 (83° 24′); men nu maatte han 16. Maj vende
om for aabent Vand i Polarisen. Peary gik
derpaa ned langs Peary-Landets Nordøstside til
82° 59′, hvor han 22. Maj 1900 nedlagde en
Beretning i en Varde, hvilken 6 Aar efter blev
funden og hjembragt af Kapt. <sp>J. P. Kock</sp>,
som sammen med Maler <sp>Berthelsen</sp> og
Eskimoen <sp>Tobias Gabrielsen</sp> naaede
dette Punkt 12. Maj 1907 — udsendt fra
»Danmarks-Ekspeditionen«. — Peary vendte tilbage
rundt om Peary-Landets Nordkyst til Grant
Land, hvor han overvintrede ved »Fort
Conger«. 1901 forsøgte han atter at gaa frem mod
Polen, men Forholdene tillod ham paa en første
Tur ikke at naa længere end til Lincoln Bay,
der kun ligger 10 Dagsrejser fra »Fort Conger«.
Endnu en Gang gik han fremad under den
største Møje, og 21. Apr. 1902 naaede han med
Henson og 4 Eskimoer i Følge 84° 17′, hvor de
maatte vende om. 8. Aug. kom »Windward« op
i Smith-Sund og tog straks hele Ekspeditionen
om Bord for at bringe den hjem. Fire Aar
havde Peary denne Gang tilbragt i Polarlandene
uden at naa sit Maal. Han følte sig skuffet og
tænkte at opgive disse Nordpolsrejser, men
besindede sig. I øvrigt havde han, da han
startede til sin nysnævnte Færd, taget den bekendte
Polarfarer <sp>Otto Sverdrup</sp> meget ilde op,
at denne ogsaa 1898 mødte op her med den
<sp>anden norske »Fram«-Ekspedition</sp>.
Sverdrup havde til Hensigt at udforske den Del
af Nordgrønlands Kyster, som endnu var ukendt.
»Fram« var udrustet for fire Aar, men
Isforholdene var 1898 ugunstige, og Skibet maatte
overvintre i Rice Strait ved Kap Sabine (78°
45′), hvor Skibslægen døde under
Overvintringen. Vaar en 1899 benyttedes til flere
Slæderejser over til Vestkysten til Ellesmere-Land af
<sp>Sverdrup</sp> og Danskeren <sp>Edv. Bay</sp> samt
Ritmester <sp>Isachsen</sp> og <sp>Baskerud</sp>.
Sverdrup's og Peary's Kortlægninger af Hayes-Sund
viste, at dette var dybt forgrenet.

Først i Aug. Maaned 1899 kom »Fram« ud af
Isen og satte N. op gennem Kane-Bassinet, men
maatte snart vende om p. Gr. a. Ishindringer.
Sverdrup opgav nu 22. Aug. resolut sin opr.
Plan og gik S. paa ind i Jones Sund for derfra
at gøre Forsøg paa at trænge frem i det store
uudforskede Omraade, som laa V. for
Grant-Land og N. for Parry-Øerne, hvor ingen havde
været siden Franklins-Ekspeditionernes Tid.
Isen var dog ogsaa her ikke til at forcere, og
»Fram« overvintrede den anden Vinter i
»Havnefjorden« (76° 30′), hvorfra Depoter
udlagdes. I Foraaret 1900 drog nu <sp>Sverdrup</sp>
og Ritmester <sp>Isachsen</sp> o. fl. andre ud paa
lange Slæderejser, ved hvilke der opdagedes fl.
Øer, ligesom Vestkysten af Ellesmere-Land, der
kaldtes Kong Oskar's Land, kortlagdes. Maj
Maaned s. A. havde nær bragt en Ulykke over
Ekspeditionen, idet der udbrød Ild i »Fram«,
hvilken det dog lykkedes at slukke. I Aug. Maaned
kom Skibet løs af Isen, men kun for snart efter
