geniale danske Sproggransker Rasmus Rask, om
end Svaghed og tidlig Død i Forbindelse med
andre uheldige Forhold hindrede ham i selv
at føre sine store Opdagelser paa
Sproggranskningens Omraade igennem, hvad der har haft
til Følge, at Fortjenester, der egentlig og
nærmest tilhører Rask, gerne tillægges andre, for
øvrigt yderst fortjente og virksomme
Videnskabsmænd — i den sammenlignende
Sprogvidenskab saaledes Tyskeren Bopp. Bl. de
Enemærker, paa hvilke Rask virkede, var ogsaa
Tydningen af den Kileskrift, hvor Grotefend,
takket være Niebuhr's fortrinlige persiske
Afskrifter og takket være Biskop Münter's
grundige Studier af de mærkelige Kileskrifter, som
Niebuhr havde aftegnet, vel havde gjort det
første Skridt, men uden at kunne komme
videre. Bl. dem, der efter Rask arbejdede videre
paa Deciffreringen af Persernes Kileskrift, maa
Burnouf, Christian Lassen, N. L. Westergaard
og Sir Henry Rawlinson nævnes i første Linie.
Den sidste sammen med Jules Oppert og E.
Hincks i Irland har ligeledes den store
Fortjeneste af have grundlagt Assyriologien, hvis
Materiale bragtes til Europa af Botta og Layard,
og som indeholder saa rige Bidrag til
Opklaring af de østerlandske Folks Oldtidshistorie.
Medens saaledes de mærkeligste Oldtidsfolks gl.
Sprog efterhaanden genfandtes, arbejdede andre
Videnskabsmænd med Held paa at inddrage
andre hidtil kun lidet paaagtede o. S. under
Videnskabens Omraade. Af de Sprog, der
saaledes fremdroges, maa særlig nævnes de
østasiatiske Sprog, først Kinesisk, noget senere
Japanesisk, endvidere de uro-altaiske Sprog,
der er saa stærkt fremtrædende i Centralasien.
Den væsentligste Fortjeneste skyldes her finske,
ungarske, foruden skandinaviske og russiske
Lærde, hvorimod de østasiatiske Sprog
nærmest fremdroges af engelske og franske Lærde.
Snart kom en hel ny vidtstrakt Gren af o. S.
til, nemlig Sprogene paa de indiske Øer og i
Australien paa de nærmere og fjernere Øer.
Her indlagde holl. Lærde, som for øvrigt ogsaa
paa mange andre Omraader, f. Eks. i Arabiisk,
sig stor Fortjeneste. Efterhaanden inddroges
det ene o. S. efter det andet under den
videnskabelige Behandling, og det lige saa vel
Nutidssprog, som uddøde Sprog, af hvilke der kun
er Indskrifter tilbage. Omtr. alle Nationer i
Europa (og i Amerika) har deltaget i dette
Arbejde. Særlig maa det fremhæves, at Tyskland,
som forholdsvis kun i ringere Grad deltog i det
egl. Deciffreringsarbejde af de forglemte gl.
Skriftarter og i Grundlæggelsen af vort Kendskab til de
forsvundne o. S., i Løbet af 19. Aarh. har
frembragt mange dygtige Orientalister paa saa godt
som alle Omraader. Orientalerne selv har kun
i ringe Grad deltaget i Europæernes Arbejder
paa de o. S.'s Omraade. Arabere, Tyrker, Inder
og Perser har leveret en Del brugbare
Udgaver af orientalske Tekster, men deres øvrige
Arbejder har paa nogle faa Undtagelser nær
ikke videre videnskabeligt Værd. En Undtagelse
danner Armenierne, der ikke blot har udgivet
gode Udgaver af armeniske Litteraturværker
(udkomne i Venedig og Wien [se
<sp>Mechitarister</sp>]), men hvem man ogsaa har andre
Arbejder, vedrørende deres gl. Sprog og
Oldtid, at takke for.
<i>V. S.</i>
</chapter>

<chapter name="orientalske Spørgsmaal, det">
<b>orientalske Spørgsmaal,</b> <sp>det</sp>, har siden
1840 været Fællesnavn for de Forviklinger, der
er opstaaet som Følge af Tvistigheder mellem
den tyrkiske Regering og de Lande og Folk,
som stod under den. En forstandig og holdbar
Løsning vanskeliggjordes ved Stormagternes
indbyrdes Skinsyge, idet de foretrak at
vedligeholde det slette tyrkiske Herredømme fremfor
at foretage Ændringer, der kunde forstyrre
den politiske Ligevægt. Skinsygen mellem de
kristne Folkeslag har virket i samme Retning.
1840 brugtes o. S. om, hvorvidt Ægypten under
Mehemed Ali maatte løsrive sig fra Sultanens
Overherredømme, hvad Frankrig billigede,
medens de 4 andre Stormagter stillede sig paa
Tyrkiets Side; Frankrig maatte give efter, og
Mehemed Ali maatte nøjes med at faa for sig
og sin Æt arveligt Styre i Ægypten under
Sultanens Overhøjhed. Men da Rusland 1853 havde
paaført Tyrkiet Krig for at udvide sin
Tilsynsret over Serbien og de to rumænske
Donaufyrstendømmer, samt over de kristne Folkeslag i
Tyrkiet, maatte Pariserkongressen 1856
naturlig ende med, at det nævnte Tilsyn overdroges
samtlige Stormagter. Ved samme Tid fremsatte
den franske Forfatter og Politiker Saint Marc
Girardin den Lære, at det o. S. ikke var nogen
Knude, som skulde overhugges, men en
Perlesnor, hvorfra de enkelte Perler skulde løsnes
een for een, og Tyrkiets senere Skæbne har
tilfulde godtgjort Rigtigheden af hans Opfattelse.
1859—66 opgav Tyrkiet i Virkeligheden
Herredømmet over Rumænien og 1862—67 over
Serbien, skønt det først 1878 formelt gav Afkald
herpaa; samtidig maatte det overdrage
Bosnien og Herzegovina til østerr.-ung. Forvaltning
og give det nordlige Bulgarien en selvstændig
Stilling. Stormagterne havde nemlig vundet en
20 Aars Erfaring for, at Tyrkiet ikke vilde ell.
kunde indrømme de Kristne Ligestilling. 1881
maatte Tyrkiet yderligere afstaa Thessalien til
Grækenland og 1885 tillades Østrumeliens
Tilknytning til det øvrige Bulgarien; 1898 fik ogsaa
Kreta, som en Menneskealder tidligere havde
forsøgt Løsrivelse, en selvstændig Stilling. Hvad
det 19. Aarh. saaledes havde gennemført,
fortsattes yderligere i det flg. 1908 kundgjorde den
østerr.-ung. Regering Bosniens Indlemmelse, og
samtidig løsrev Bulgarien sig; endelig bragte
Balkanstaternes Krig mod Tyrkiet 1912—13 en
virkelig Løsning til Veje, idet Albanien blev en
selvstændig Stat, medens Makedonien deltes
mellem Serbien og Grækenland, og Kreta samt
en Rk. andre gr. Øer knyttedes til Moderlandet.
Ikke bedre er det gaaet med Tyrkiets Lande
uden for Europa: 1881 løsnedes det svage
Baand, der knyttede Tunis til Riget, og det
nævnte Land lagdes ind under Frankrigs
Indflydelse; 1882 kom Ægypten ind under engelsk
Styrelse, skønt det vedblev at yde Tribut til
Sultanen; 1912 tilegnede Italien sig Tripolis;
under Verdenskrigen rev Ægypten sig løs 1914,
og efter denne maatte Tyrkiet afstaa Syrien og
Palæstina, Arabien og Mesopotamien med
Mosul. Det vældige tyrkiske Rige, som i sin Tid
indjog hele Europa Skræk, er nu indskrænket
