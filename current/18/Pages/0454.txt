vigtigste Kanaler er Wabash-and-Erie-Kanalen,
Miami-and-Erie-Kanalen fra Cincinnati til
Toledo (Længde 453 km) samt Ohio-Kanalen fra
Portsmouth til Cleveland (Længde 490 km).
<i>G. Ht.</i>
</chapter>

<chapter name="Ohio (Stat i U. S. A.)">
<b>Ohio</b> [o<sub>u</sub>'ha^io<sub>u</sub>] (forkortet O.), en af de
østlige Stater i U. S. A., grænser mod V. til
Indiana, mod N. til Michigan og Lake Erie, mod
Ø. til Pennsylvania, og mod S. danner
Ohio-Floden Grænsen til Vestvirginia og Kentucky.
Arealet er 105544 km<sup>2</sup> med (1920) 5759394 Indb.
ell. 54 pr km<sup>2</sup>. Landet er en hølgeformig Slette,
der skraaner svagt mod S. og SØ. Ohio-Floden
træder ind i Staten paa en Højde af 192 m og
forlader den 129 m o. H. Vandskellet mellem
Loke Erie (139 m o. H.) og Ohio-Floden
dannes af en yderst lidt fremtrædende Landryg,
der har en Højde mellem 3—400 m, og som
kun eet Sted mellem Scioto og Miami naar 470
m. Overfladedannelserne er mest glaciale; mod
SØ. mangler dog Morænedække, og her bestaar
Jordbunden af Forvitringsjord. Undergrunden
dannes mod Ø. af Karbon, mod V. af Silur og
Devon. Klimaet er fastlandsagtigt. Cincinnati
ved Ohio-Floden har for koldest og varmest
Maaned 0,2° og 25,4° i Middeltemp., de
absolutte Ekstremer er ÷ 27,2° og 40,6°.
Cleveland ved Erie-Søen har ÷ 3°, og 22,5° i
Middeltemperatur (absolutte Ekstremer ÷ 27,2° og
37,2°). Den aarlige Nedbør i Cincinnati er 98
cm, i Cleveland 90 cm. Af Nedbøren falder 21
% om Vinteren, 23 % om Foraaret, 30 % om
Sommeren, 24 % om Efteraaret. O. var
engang næsten dækket af Løvskov, hvoraf nu kun
smaa Rester tilbage. Allerede i 18. Aarh.
begyndte hvide Nybyggere at rydde sig Land i
O., og det 19. Aarh. bragte en vældig Strøm af
Indvandrere. 1800 fandtes 45365 Indb., 1820:
581434, 1840: 1519467, 1860: 2339511, 1880:
3198062 og 1900: 4157545. 1920 fandtes 5759394
Indb.; deraf var 186187 Negre og Mulatter, 151
Indianere, 941 Kinesere, 130 Japanere. Af de
Hvide var 678697 fødte uden for U. S. A.; deraf
var 43140 Englændere, 12148 Skotter, 7772 fra
Wales, 29262 Irlændere, 1487 Nordmænd, 7266
Svenskere, 2353 Danskere, 6406 Finner, 2529
Hollændere, 1902 Belgiere, 9656 Schweizere,
8056 Franskmænd, 111893 Tyskere, 67579
Polakker, 42121 Tschekkoslovakere, 48073 Østerrigere,
73181 Ungarere, 30377 Jugoslaver, 43690
Russere, 60658 Italienere. Af Befolkningen er 51,3
% mandlig. 63,8 % lever i Byerne. O. er en af
de bedst dyrkede Stater i U. S. A. 1920 var
Antallet af Farme i O. 256695 med tilsammen
9 1/2 Mill. ha, hvoraf 78,9 % under Ploven. Der
høstedes 1921 58 Mill. hl Majs, 10,4 Mill. hl
Hvede, 13,5 Mill. hl Havre, 17,5 Mill. kg Tobak.
Kvægavlen og Mejeridriften staar højt. 1921
fandtes 795000 Heste, 28000 Muldyr, 1009000
Malkekøer, 996000 Stkr andet Hornkvæg, 2773000
Faar, 3921000 Svin. Dog beskæftiger
Landbruget næppe 1/5 af Befolkningen.
Mineralrigdommen er stor; der produceredes 1920 40425000 t
Kul og 7412000 Tønder Petroleum. Jernmalm
indføres fra Minerne ved Lake Superior. I
Raajernsproduktion staar O. kun tilbage for
Pennsylvania (8 1/2 Mill. t Raajern i 1920). O.
har 4. Rang bl. Industristaterne i U. S. A.
1919 fandtes 16125 industrielle Etablissementer,
882918 Personer var beskæftigede med
Industri, og Produktionens samlede Værdi var 5100
Mill. Doll. O. har et stærkt udviklet
Jernbanenet (14800 km i 1920 og dertil 6710 km
elektriske Sporveje). Desuden har O. en betydelig
Trafik paa Erie-Søen, ved hvis Bred O.'s største
By, Cleveland, er vokset op. Den næststørste
By, Cincinnati, ligger ved den vigtige
Færdselsaare Ohio-Floden. Hovedstaden Columbus,
der ligger midt i Staten, er et af de vigtigste
Jernbaneknudepunkter. — O. blev Stat i
Unionen 1803. Den lovgivende Forsamling bestaar
af Senatet, 37 Medlemmer og
Repræsentanternes Hus paa 125 Medlemmer. I Kongressen er
O. repræsenteret ved 2 Senatorer og 22
Repræsentanter
<i>G. Ht.</i>
</chapter>

<chapter name="Ohio-Erie-Kanal">
<b>Ohio-Erie-Kanal</b> [o<sub>u</sub>'ha^io<sub>u</sub>-'iri.-], Kanal i
de nordamerikanske Fristater. Man har i
Nordamerika længe haft Opmærksomheden henvendt
paa at faa tilvejebragt en rationel
Vandvej-Forbindelse mellem de to betydelige
Vandomraader, der paa den ene Side omfatter de store
Søer, der staar i Forbindelse med
Atlanterhavet saavel gennem Kanada ad St. Lawrence
Floden som gennem Staten New York og Byen
af samme Navn ad New York State Barge
Canal og Hudson Floden, paa den anden Side
omfatter Flod-Omraadet Mississippi og Ohio
med tilhørende Bifloder og Søer, der ved New
Orleans staar i Forbindelse med den
meksikanske Havbugt. Ved en saadan Forbindelse vilde
man sammenknytte de vældige Kulforraad, der
forefindes i Staterne Pensylvanien, Ohio og
West Virginia, hvor der aarlig produceres over
250 Mill. Tons Kul, med de mange betydelige
Industristæder ved Søerne: Cleveland, Buffalo,
Rochester, Detroit, Chicago, Duluth o. m. a., der
alle behøver Brændsel, og som til Gengæld kan
levere Malme og andre Raaprodukter, hvoraf f.
Eks. en Industriby som Pittsburg behøver uhyre
Mængder. Indtil 1916 besørgedes Forbindelsen
til Vands hovedsagelig af den gl
Ohio—Erie-Kanal, der udgaaende, fra Byen Cleveland,
forbandt Erie Søen med Ohio Floden ved
Portsmouth. Den er 500 km lang, 12,5 m bred og
1,5 m dyb og er forsynet med 152 Sluser. Den
ringe Vanddybde og de mange Sluser gjorde
den imidlertid lidet egnet til Transport af de
store Godsmængder, der her er Tale om,
hvorfor største Delen af Kul- og Malmtransporten
foregik ad en fra Udskibningsstedet
<sp>Ashtabula</sp>, mellem Byerne Erie og Cleveland,
udgaaende Bane; men Fragten paa den 200 km
lange Jernbanestrækning til Pittsburg var højere
end paa de resterende 1500 km pr. Skib til
Duluth.

I 1905 blev det da besluttet at bygge en ny
tidssvarende Kanalforbindelse mellem Erie Søen
og Ohio Floden. Denne Kanal: <i>Lake Erie and
Ohio River Ship Canal</i>, der har kostet c. 60 Mill.
$, udgaar i en Retning af N.—S. fra et Punkt
V. f. Ashtabula, hvor den lille Flod Indian creek
udmunder i Erie Søen. Den har en samlet
Længde indtil det Punkt, c. 40 km ndf. Pittsburg, i
hvilket Kanalen forener sig med Ohio, af 160
km, hvoraf dog kun de c. 80 km er en
selvstændig gravet Kanal, idet den paa sin sydligste
Strækning slutter sig til Floden Mahoning og,
