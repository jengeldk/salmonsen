høje Vækst, det dræbende Spyd, de ledsagende
Rovfugle og Vilddyr; dertil hele det skjulte,
natlige og tvefoldige i O.'s Fremtræden. Som
Krigens, Trolddommens og Pengenes Gud
breder han sig fra den ene Stamme til den anden,
dog saaledes, at Sammenhængen med den
lavere Tros O. ikke helt er brudt. I Danmark og
Sverige opfattes han fortrinsvis som den
ridende Gud. Norske Digtere, der ikke var
Vundne af Folketroen, tænker sig ham helst som
den, der fra Valhal styrer Skæbnens Gang; men
alle de øvrige Træk fra den jagende Gud er
fastholdte hos ham. Endnu i kristen Tid evner
Odinsforestillingerne at indgaa Forbindelse med
Helgenlegender, saaledes i
Hellig-Anders-Legenden, hvor den overnaturlige Rytter synes at
være en Odinsskikkelse. (<sp>Litt</sp>.: <sp>Axel Olrik</sp>,
»Odinsjægeren i Jylland« [»Dania«, 1901];
<sp>Wisén</sp>, »Oden och Loke« [1873]; <sp>Bugge</sp>,
»Studier over de nord. Gudesagns Oprindelse« [1.
Rk., 1881—89]; <sp>Chadwick</sp>, <i>The cult of O.</i>
[Lond. 1900] <sp>S. Ambrosians</sp>, »Odinkultens
härkomst« [Sthlm 1907]; <sp>W. v. Unwerth</sp>,
»Untersuchungen über totenkult und
Odinnverehrung bei nordgermanen und lappen«
[Breslau 1911]; <sp>Axel Olrik</sp>, »Gudefremstillinger
paa Guldhornene« i »Danske Studier«, 1918).
<i>(A. O.). G. K-n.</i>
</chapter>

<chapter name="Odington, Walter">
<b>Odington</b> ['o<sub>u</sub>diŋt<sub>ə</sub>n], <sp>Walter</sp>, eng.
Benediktinermunk; død efter 1316, Forfatter til et
for Musikhistorien vigtigt Skrift <i>De speculatione
musices</i> (Coussemaker Scriptores I), det ældste
Skrift, hvor Tertsintervallet betegnes som
Konsonans.
<i>A. H.</i>
</chapter>

<chapter name="Odinkar">
<b>Odinkar</b> ['o.-], to danske Bisper. 1) <sp>O.
Hvide</sp>, dansk Stormand, der paa Harald
Blaatand's Tid forkyndte Kristendommen i det
østlige Danmark, men hvis egl. Gerning dog
blev Missionen i Sverige, hvortil han indviedes
af den hamburgske Ærkebisp Adaldag. 2) <sp>O.
den Yngre</sp>, Søn af Jarlen Toke i
Vendsyssel, O. den Ældres Frænde. O., der indviedes
til Bisp i Ribe c. Aar 1000, indtog baade ved
sin høje Byrd og sin betydelige Personlighed
en anset og hædret Stilling i den unge danske
Kirke, og hele Nørrejylland laa under hans
Bispesæde; til Knud den Store stod han i
venskabeligt Forhold. Han døde 1043 og
begravedes i Ribe Domkirke.
<i>J. O.</i>
</chapter>

<chapter name="Óðinsey">
<b>Óðinsey,</b> <sp>Odins-Ø</sp>, mindre rigtigt Navn
paa Byen Odense (opr. <sp>Oðins-wi</sp>, Odin's
Helligdom).
<i>(A. O.). G. K-n.</i>
</chapter>

<chapter name="Odinshøj">
<b>Odinshøj,</b> et c. 41 m højt Punkt i
Nordøstsjælland ved Kysten af Sundet, c. 7 km NV.
f. Helsingør (Hellebæk Sogn), med vid Udsigt
over Sundet til Kullen og til Dels ind over
Landet over den kuperede, skovbevoksede Egn.
<i>M. S.</i>
</chapter>

<chapter name="Odinshøns">
<b>Odinshøns</b> (Svømmesnæpper) (<i>Phalaropus</i>)
kaldes en lille Gruppe af Snæppefugle, i
Bygning lignende Ryler (Tringa), skillende sig fra
dem ved den tætte Fjerklædning, de livlige
Farver og ved at have Fortæerne omtr. halvt
forbundne ved en Svømmehud, medens der
langs den fri Rand af dem og paa den lille
Bagtaa findes en lapdelt, i Randen fint tandet,
Hudfold, omtr. som hos Blishønen, en Bygning
af Foden, der staar i Forbindelse med, at O.
tilbringer det meste af deres Liv svømmende.
Dragterne er meget forsk. hos de to Køn, idet
Hunnen er større og pragtfuldere farvet end
Hannen. Vinterdragten er meget forsk. fra
Sommerdragten, og de Unges Dragt igen helt
anderledes. De yngler i de nordlige Egne af
Kloden ved Smaasøer, i Dale og paa
Fjeldsletter, lægger deres Æg, der alene udruges af
Hannen, ved Søbredden. Naar Ungerne, der i
Dundragten ikke svømmer, er flyvefærdige,
søger hele Familien til Havet for om Efteraaret
at trække S. paa, undertiden til den sydlige
Halvkugles fjerneste Egne. Føden bestaar af
Insekter, Krebsdyr og smaa Vandplanter.

Slægten bestaar kun af 3 Arter, der i øvrigt
indbyrdes er saa forsk., at hver Art ofte
regnes at høre til en særlig Slægt. O. (<i>Ph. lobatus</i>
L.) er lidt mindre end en Ryle, spinkelt
bygget med et tyndt, i Spidsen let nedadbøjet Næb.
I Sommerdragt er Hovedet sortgraat, ligesom
det meste af Oversiden, der har rødlige
Længdestriber; Undersiden er hvid med et
skifergraat Baand over Brystet og en bred, rød Plet
paa dettes Sider. I Vinterdragt ser den ud som
en helt anden Fugl, er hvid paa Hoved og
Underside, graablaa paa Oversiden; de unge
Fugle har hvide og brunlige Farver. O. yngler
i de nordlige Egne af Europa, Amerika og
Asien, alm. paa Island og i Grønland, ret
talrig i Norges nordligere Egne, sparsomt paa
Højfjeldene i Landets sydlige Dele; smaa
Kolonier findes paa Øerne N. f. Skotland. Om
Efteraaret drager de mod S., træffes paa den
Tid jævnlig ved Danmarks Kyster. — O. er en
behændig og yndefuld Fugl, løber i
Strandkanten som Rylerne, men tilbringer sin meste
Tid svømmende, om Sommeren i de Smaasøer,
ved hvilke den yngler, Efteraar og Vinter paa det
aabne Vand, ofte i svær Brænding ved Kysten.

<sp>Thorshanen</sp> (<i>Ph. fulicarius</i> L.) er en Del
større end foregaaende, noget plumpere
bygget; Næbbet er ret kort og bredt. I
Sommerdragt er hele Undersiden kraftigt rustrød,
Issen sort, Hovedets Sider hvide, Oversidens Fjer
mørke med lysere Rande; i Vinterdragt ligner
den O. Den yngler i de arktiske Dele af Asien
og Amerika, det nordlige Grønland og i ringe
Tal paa Island. Ved de danske Kyster trænes
den, men kun sjældent, Efteraar og Vinter. —
Den tredie til O. hørende Art, <i>Ph. tricolor</i>
Vieill., er en Del større end de andre, yngler i
det arktiske Nordamerika.
<i>O. H.</i>

<img>Odinshane (<i>Phalaropus lobatus</i>).</img>
</chapter>

<chapter name="Odinsjæger">
<b>Odinsjæger,</b> se <sp>Odin</sp> og <sp>Vilde Jæger</sp>.
</chapter>
