langt tilbage; i Middelalderen holdtes ofte
Parlament her. 1841: 21000 Indb., 1921: 90923 Indb.
<i>G. G.</i>
</chapter>

<chapter name="Northamptonshire">
<b>Northamptonshire</b> [nå.<sub>ə</sub>'þäm(p)t<sub>ə</sub>n∫ə], Shire
i det sydøstl. England, Areal 2584 km<sup>2</sup>, frugtbart,
bølget Land og nogle Marskenge mod Nordøst.
Højden er overalt lavere end 700 m. Nene,
omkring hvis øvre Løb N. ligger, er sejlbar og
løber ligesom Welland, der danner
Vestgrænsen, ud i The Wash. Midtenglands Vandskel
ligger i N. Glaciale Dannelser dækker som
Regel Overfladen, Undergrunden bestaar af Jura
og lidt Eocæn i Øst. For N.'s Erhverv har den
frugtbare Jord, det udmærkede Klima og
Beliggenheden ved vigtige Færdselsveje været
bestemmende. Landbrug er Hovederhvervet, 9/10
af Arealet er produktivt og over Halvdelen er
permanent Græsgang. 1/6 bruges til Kornavl,
hvoraf Hveden indtager Halvdelen, Havre og
Byg hver 1/4. Skov og Hede dækker 8 %.
Kvægavlen er betydelig (Mejeridrift og især
Slagtekvæg, Faareavl). Jernmalm og udmærkede
Bygningssten brydes. — I Forbindelse med det
store Kvæghold opstod der omkr. 1650
Garverier og Skotøjstilvirkning, der endnu spiller en
stor Rolle. Kniplingsindustrien, der engang var
betydelig, er atter i Fremgang. Endelig er der
Teglværker og Cementfabrikker. N., hvis
Befolkning 1921 talte 349384 Indb., falder
administrativt i 3 Dele: Northamptonshire (211507
Indb.), Hovedstaden N. (s. d.), der er en
selvstændig County-Borough, og Soke of
Peterborough (s. d.), der er udskilt som et
selvstændigt County. (<sp>Litt</sp>.: <sp>M. W. Brown</sp>,
Northamptonshire [Cambridge 1911]).
<i>G. G.</i>
</chapter>

<chapter name="North Andover">
<b>North Andover</b> ['nå.<sub>ə</sub>þ-'änd<sub>ə</sub>və], By i U. S.
A., Stat Massachusetts. (1910) 5529 Indbyggere.
<i>G. Ht.</i>
</chapter>

<chapter name="North Attleborough">
<b>North Attleborough</b> ['nå'<sub>ə</sub>þ-'ät£<sub>ə</sub>r<sub>ə</sub>], By i
U. S. A., Stat Massachusetts, ligger N. f.
Providenoe og har stor Fabrikation af Smykker.
(1910) 9562 Indb.
<i>G. Ht.</i>
</chapter>

<chapter name="North Berwick">
<b>North Berwick</b> ['nå.<sub>ə</sub>þ-'ber<sub>i</sub>k], skotsk
Fiskerby og Badested i Haddingtonshire, 32 km
NØ. f. Edinburgh med (1911). 3968 Indb. Ved
Byen ligger <sp>Tantallon Castle</sp> og i Havet
en 107 m høj Klippe, <sp>Bass Rock</sp>.
<i>G. G.</i>
</chapter>

<chapter name="Northbridge">
<b>Northbridge</b> ['nå'<sub>ə</sub>þbridз], By i U. S. A.,
Stat Massachusetts, ligger 55 km SV. f. Boston.
(1910) 8807 Indb.
<i>G. Ht.</i>
</chapter>

<chapter name="Northbrook, Francis Baring">
<b>Northbrook</b> ['nå.<sub>ə</sub>þbru.k], <sp>Francis
Baring</sp>, Lord, eng. Statsmand (1796—1866), blev
1823 Sagfører og var som Mr. Baring 1826—65
liberalt Medlem af Underhuset. 1835—39 var
han Skatkammersekretær og derefter
Skatkammerkansler i Melbourne's Ministerium indtil
dets Afgang 1841; endelig 1849—52
Marineminister. 1865 ophøjedes han til Peer som Lord N.
Hans Søn, <sp>Thomas George Baring</sp>
(1826—1904) var tidlig Privatsekretær hos fl. liberale
Ministre og 1857—66 Medlem af Underhuset.
Som saadan var han siden 1859
Understatssekretær dels for Indien, dels i
Indenrigsministeriet. Ved Faderens Død 1866 blev han Peer.
Decbr 1868 blev han Understatssekretær for
Krigsministeriet indtil Febr 1872, da han blev
Vicekonge i Indien; men denne Stilling opgav
han Febr 1876, da han ikke billigede
Regeringens Politik over for Afghanistan. Han blev
dog ophøjet til Jarl N., og var endelig 1880—85
Marineminister under Gladstone, men vilde ikke
indtræde i dennes Ministerium 1886, da han som
liberal Unionist misbilligede Irlands Selvstyre.
<i>E. E.</i>
</chapter>

<chapter name="North Carolina">
<b>North Carolina</b> ['nå<sub>ə</sub>þ-kär<sub>ə</sub>'£a^in<sub>ə</sub>] (forkortet
N. C.), en af de sydl. Atlanterhavsstater i U. S. A.,
grænser mod Ø. til Atlanterhavet, mod Nord til
Virginia, mod V. til Tennessee og mod S. til
Georgia og Syd Carolina. Arealet er 126269 km<sup>2</sup>
med (1920) 2559123 Indb. ell. 20 pr km<sup>2</sup>. Kysten
har flere Indskæringer og Laguner som
Albemarle og Pamlico Sounds, og Kystegnen er
en lav Kvartærregion med store Sumpe
(Dismal Swamp), der delvis er bevoksede med
Naaleskov. Den tertiære bølgeformede Slette
V. herfor gaar efterhaanden over i Alleghanys
Bjergsystem, hvis højeste. Punkt i N. C. er
Mount Mitchell (2045 m). Floderne, der
begynder som Bjergstrømme, har dyndede Udløb og
liden Skibsfart. Klimaet er varmt tempereret
og sundt, naar Sumpegnene fraregnes. Af
Befolkningen var (1920) 373965 ell. 29,8 % Negre
og Mulatter. Den vigtigste Næringsvej er
Agerbruget, og der dyrkes især Bomuld, Majs og
Tobak. Af Husdyrene er Svin og Fjerkræ særlig
fremtrædende. Naaleskovene leverer
Bygningstømmer og Terpentin. Mod V. findes mange
Mineraler, men ikke i særlig store Mængder.
Industrien er i de senere Aar i stærk Fremgang, især
Bomuldsfabrikkerne. 1919 var Værdien af den
industrielle Produktion 944 Mill. Doll. Den
vigtigste Havn er Wilmington, som udfører
Bomuld, fra N. C. South Carolina, Georgia og
Alabama. Jernbanenettet er i rask Udvikling.
Liniernes samlede Længde (1919) c. 8000 km. I
Chapel Hill findes et Univ. (<i>University of N.
C.</i>, grundet 1795), og der er flere Colleger og
højere Skoler. Den lovgivende Forsamling
bestaar af et Senat paa 50 Medlemmer og et
Repræsentanternes Hus paa 120 Medlemmer,
valgte paa 2 Aar. Til Kongressen i Washington
sender N. C. 2 Senatorer og 10
Repræsentanter. N. C. er en af de opr. 13 Stater, der
dannede U. S. A. I Borgerkrigen stod N. C. paa
Sydstaternes Side.
<i>G. Ht.</i>
</chapter>

<chapter name="Northcliffe, Alfred Charles William">
<b>Northcliffe</b> ['nå.<sub>ə</sub>þk£if], <sp>Alfred Charles
William</sp>, Lord, opr. Efternavn:
<sp>Harmsworth</sp>, eng. Bladudgiver, f. ved Dublin 15.
Juli 1865, d. i London 14. Aug. 1922. Længe før
Tyveaarsalderen var han en færdig og
mangesidet Journalist; fra 1888 vandt han sig Formue
og fagmæssigt Ry ved Udgivelsen af det
underholdende og oplysende Ugeblad <i>Answers</i>, 1894
købte han <i>Evening News</i>, 1896 oprettede han
<i>Daily Mail</i> (s. d.), hans største Succes, 1903
<i>Daily Mirror</i>, og ved stadig at fortsætte med
Bladlforetagender af alle arter (underlagt
Selskabet <i>Amalgamated Press</i>) og forbinde
Virksomheden med den vældige Papirfabrikants blev
han den største af den ny Art eng.
»Bladkonger«, som han var den mest repræsentative.
Sit altbeherskende Formaal, at skænke de
Masser,, som i hans Tid havde vundet
Læsefærdighed, just det, de ønskede, fremmede han med
enestaaende Sikkerhed og Energi, og at den
Fladbed og Upaalidelighed, som hans
