glimrende Karriere. I Slutn. af 1830'erne
deltog han i Kampene mod Ibrahim Pasha's
ægyptiske Hær og avancerede til Brigadegeneral,
og i det flg. Aarti anvendtes han paa forsk.
Punkter af Riget til at dæmpe de i Tyrkiet
saa hyppige Stammeuroligheder; overalt
udviste han stor Energi, men tillige en usædvanlig
Strenghed, navnlig mod alle
Ikke-Muhammedanere. Under Krim-Krigen begyndte O. P.
Kampen mod Russerne i Donau-Landene, han
sejrede ved Oltenitza og befriede Silistria; senere
kommanderede han det tyrk. Troppekontingent
paa Krim og sendtes derpaa til Lilleasien, men
kom for sent til at undsætte den vigtige
Grænsefæstning Kars. Efter Krigen blev han
Guvernør i Bagdad, men p. Gr. a. sin Strenghed blev
han afsat og faldt i Unaade. Snart nødte dog
Forholdene Regeringen til atter at benytte hans
kraftige Arm; 1862 betvang han
Montenegrinerne, og 1867 sendtes han til Kreta, hvor han
for frem med uhørt Grusomhed uden dog at
kunne kue Kretenserne. Sine sidste Aar levede
han i Konstantinopel, en kort Tid 1868 som
Krigsminister, i øvrigt uden Funktion, men
med Titel af Generalfeltmarskal (<i>Sirdar ekrem</i>).
<i>J. Ø.</i>
</chapter>

<chapter name="Omfacit">
<b>Omfacit,</b> se <sp>Pyroxengruppen</sp>.
</chapter>

<chapter name="Omfale">
<b>Omfale</b> ['åmfale], var Datter af Iardanos,
en lydisk Flodgud. Hun gøres i Sagnet til
Landets første Konge, Tmolos' Hustru og arvede
Herredømmet over Lydien efter ham. Da
Herakles i Tiryns havde dræbt Ifitos, Eurytos'
Søn, maatte han efter et Udsagn af Oraklet i
Delfoi i 3 Aar lade sig sælge som Slave og
kom saaledes til O. I hendes Tjeneste udførte
han forsk. Bedrifter, især mod røveriske
Naboer som Kerkoperne ell. Voldsmanden Syleus;
men i det blødagtige Lydien forfaldt han til
yppig Levevis, tog Kvindeklæder paa, satte
sig mellem O.'s Terner og spandt Uldt, medens
O. tog hans Løvehud over Skulderen og hans
Kølle i sin Haand; navnlig i Komedien
udmaledes deres Forhold yderligere. Ogsaa i
Billedkunsten var »Herakles og O.« fra og med
hellenistisk Tid et ret yndet Emne. Mest kendt er
nu en Gruppe i Neapel, med Herakles
spindende og O. lænet til Køllen; en Dobbeltherme
af dem findes i Antiksamlingen i Kbhvn.
<i>H. A. K.</i>
</chapter>

<chapter name="Omfalocele">
<b>Omfalocele</b> ['åm-] (gr.), d. s. s. <sp>Navlebrok</sp>.
</chapter>

<chapter name="Omfalomantik">
<b>Omfalomantik</b> ['åm-] (gr.), Forudsigelse af
nyfødte Børns Skæbne ved Navleknudernes
Udseende.
<i>(Alfr. L.).</i>
</chapter>

<chapter name="Omfalos">
<b>Omfalos</b> ['åmfalås] (gr. = Navle), en
Marmorbloki af Form som et halvt, paa tværs
overskaaret Æg, opstillet i Apollon's Tempel i
Delfoi. Sagnet fortalte, at Zeus havde udsendt 2
Ørne fra Jordens østre og vestre Udkant, og
at de var trufne sammen paa dette Sted, der
saaledes var Jordens Midtpunkt. Paa hver Side
af O. stod en gylden Ørn. Den fokiske
Feltherre Filomelos borttog Ørnene. Paa
Vasebilleder o. a. Kunstværker er O. ikke sjælden
afbildet, i Reglen omvundet med hellige Baand;
ofte sammenstilles den med Apollon. En
Oldtidsforfatter siger, at den dækkede Python's
Grav. Den var vel saaledes opr. en Art
Fetish, overført til senere gr. Religion. I senere
Tider ansaas ogsaa andre Steder, f. Eks. Enna
paa Sicilien, for Jordens Midtpunkt. (Afb., se
<sp>Orestes</sp>).
<i>H. A. K.</i>
</chapter>

<chapter name="Omfatten">
<b>Omfatten,</b> se <sp>Angreb</sp>.
</chapter>

<chapter name="omfattende">
<b>omfattende</b> (hot.) kaldtes et siddende Blad,
hvis Grund, der løber ud i Ører eller Lapper,
omfatter Stængelen. Eks.: Opiatvalmue,
Agerkaal m. fl.
<i>A. M.</i>
</chapter>

<chapter name="Omformer">
<b>Omformer</b> (elektr.), se <sp>elektriske
Maskiner</sp> og <sp>Transformatorer</sp>, S. 936.
</chapter>

<chapter name="Omførsel">
<b>Omførsel,</b> se <sp>Omløben med Varer</sp>.
</chapter>

<chapter name="Omgaaelse af Loven">
<b>Omgaaelse af Loven.</b> Herved forstaas en
Handling, hvorved et Formaal søges opnaaet,
som det er Lovens Hensigt at forhindre. Det
er ikke nødvendigt, at Handlingen foretages
for at omgaa Loven: selv om den Handlende
f. Eks. ikke kender Loven, kan Handlingen
meget vel være en Omgaaelse af denne. Omvendt
er det ejheller tilstrækkeligt, at den
Handlende mener at opnaa ganske det samme, som
han ved, Loven vil forhindre. Begrebet kan
forekomme inden for hele det retlige Omraade:
et hvilket som helst præceptivt (ufravigeligt)
Lovbud kan søges omgaaet. Men naturligvis vil
Begrebet særlig spille en Rolle, hvor der er
opstillet Lovregler for at forhindre Handlinger,
hvortil Folk hyppigt drives af stærke
økonomiske ell. personlige Interesser. Virkningen af,
at der foreligger en O. a. L. i streng Forstand,
er, at det Lovbud, der søges omgaaet, dog
anvendes paa den paagældende Handling. I saa
Henseende maa dog mærkes, at
Forudsætningen for at anvende Lovbudet paa Handlingen
maa være, at dette efter alm.
Fortolkningsregler lader sig gøre. Idet der i øvrigt i saa
Henseende maa henvises til Begrebet
Fortolkning, skal her blot bemærkes, at mange
Lovbud kun nævner den normale og naturlige
Maade at opnaa det Formaal paa, som det er
Lovens Hensigt at hindre: her vil en saakaldet
<i>a potiori</i>-Slutning kunne være berettiget.
Endvidere vil Omgaaelse hyppigt kunne rammes
ved en analogisk Anvendelse af Loven (se
<sp>Analogi</sp>).

Undertiden har Loven selv anvendt
Betegnelsen O. a. L. paa et Forhold, som det
forbyder. Det er klart, at dette for saa vidt er
en ukorrekt Benyttelse af Begrebet, som
Forholdet i Virkeligheden er det, at en Handling,
som tidligere foretoges for at opnaa et
Resultat, der svarede til et lovforbudt Formaal, nu
selv forbydes ved et andet Lovbud. Som
Eksempel herpaa kan nævnes Straffelovens § 4,
hvorefter en dansk Undersaat, der, for at
omgaa en her i Landet gældende Forbudslov,
uden for Landet foretager den lovforbudte
Handling, skal anses, som om han havde
begaaet den her i Landet. Forudsætningen maa
naturligvis være, at Handlingen skal have sine
Virkninger her i Landet, og det Eksempel,
der særligt haves for Øje, er, at to her bosatte
Personer, der f. Eks. p. Gr. a. for nært
Slægtskab ikke kan indgaa Ægteskab her i Landet,
indgaar dette i et andet Land, hvor det
paagældende Ægteskabsforbud ikke gælder, for
derefter at vende tilbage her til Landet.
Tidligere kunde et saadant Ægteskab omstødes
ved kgl. Resolution, selv om det ikke kunde
have været omstødt, hvis det havde været
