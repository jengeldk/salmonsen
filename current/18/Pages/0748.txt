Sprtitusindustrien trufne Ordning, ved hvilken hele
Produktionen er samlet paa et enkelt
Aktieselskabs Haand.

Tilsvarende Opgaver som de, der i Danmark
overdroges O. K., blev i Sverige paalagt
Folkehusholdningskommissionen og i Norge Statens
Prisdirektorat. Dette sidste blev ikke ophævet
efter Krigens Slutn., men er i alt væsentlig
beskæftiget med at følge og kontrolere de
Prisfastsættelser, der foretages af
Erhvervsorganisationer ell. Virksomheder med monopolagtig
Karakter.
<i>B. Gloerfelt-Tarp.</i>
</chapter>

<chapter name="Overpolitiret">
<b>Overpolitiret</b> kaldtes i ældre Tid en da
eksisterende særlig Overinstans i Politisager.
Fra Købstæderne appelleredes den Slags Sager
vel til de sædvanlige Overdomstole, men paa
Landet skulde de iflg. Frd. 25. Marts 1791 § 30
paaklages for vedk. Amtmand, der afgjorde
Sagen ved sin Resolution, hvilken dog under
visse Betingelser kunde indankes for Højesteret.
Var Sagen i første Instans paakendt af
Birkeretten paa et Lensgrevskab ell. et Lensbaroni,
traadte Lensbesidderen, hvis han ikke
undtagelsesvis manglede Amtmandsmyndighed, i
Amtmandens Sted. O., af hvilke der altsaa
fandtes en for hvert Amt ell. Len, ophævedes ved
provisorisk Frd. 27. Maj 1848 og L. 14. Juni 1850,
hvorefter de alm. Overretter ogsaa paa Landet
skulde være Overinstans i Politisager.
<i>P. J. J.</i>
</chapter>

<chapter name="Overpostinspektør">
<b>Overpostinspektør,</b> se <sp>Postvæsen</sp>.
</chapter>

<chapter name="Overpostkontrolør">
<b>Overpostkontrolør,</b> se <sp>Postvæsen</sp>.
</chapter>

<chapter name="Overproduktion">
<b>Overproduktion,</b> se <sp>Produktion</sp>.
</chapter>

<chapter name="Overpræsident">
<b>Overpræsident</b> er en Titel, der i Danmark
f. T. kun føres af en enkelt Embedsmand,
nemlig O. i Kbhvn, der har baaret den siden 1747.
Forinden kaldtes han blot Præsident, hvilken
Titel efter 1660 var bleven tildelt enkelte
Købstæders, deriblandt Kbhvn's, første Borgmester.
O. udnævnes af Kongen og lønnes af Staten og
er paa een Gang Øvrighedsperson og Medlem
af den kbhvn'ske Kommunalbestyrelse. I sin
førstnævnte Egenskab besørger han visse, men
ikke alle Overøvrighedsforretninger og svarer
for saa vidt til Amtmanden uden for Kbhvn.
Til disse Forretninger hører navnlig en Række
Sager vedrørende Borgernes personlige og
Familieforhold, saaledes Afgørelser som overordnet
Pupilautoritet, Meddelelse af Dispensationer fra
visse Ægteskabsbetingelser ell. andre Regler om
Ægteskabs Indgaaelse, Meddelelse af
Separations- og Skilsmissebevillinger i visse Tilfælde,
Foretagelse af Vilkaarsforhandling, og efter
Omstændighederne Mægling mellem Ægtefæller,
der vil separeres ell. skilles, Afgørelse i en Rk.
Tilfælde af Spørgsmaal om Udøvelse af
Forældremyndighed, Afgørelser om Udredelse af
Underholdsbidrag til Hustruer og Børn, forsk.
Afgørelser i H. t. Loven om Formueforholdet
mellem Ægtefæller. Til O.'s Forretninger som
Øvrighedsperson hører ogsaa Meddelelse af
Tilladelser til at hensidde i uskiftet Bo og af
Bevillinger til fri Proces i Underretssager samt
det Overtilsyn, han sammen med Biskoppen
over Sjællands Stift fører med Bestyrelsen af
Kirkerne i Kbhvn, for saa vidt der ikke m. H. t.
visse af disse gælder særlige Bestemmelser.
Som Medlem af Kbhvn's Kommunalbestyrelse
har O. Sæde og Stemme i Magistraten, hvis
Formand han er, men herom saavel som om
det Tilsyn, han paa Statens Vegne fører med
den kommunale Forvaltning, kan henvises til
København, S. 52. — I tidligere Tid
fandtes der inden for det danske Monarkis Omraade
i Perioder ogsaa O. i Flensborg, Kiel og Altona.
I Flensborg, hvor Benævnelsen først indførtes
1850, var O.'s Stilling en lign. som i Kbhvn, idet
han paa een Gang besørgede
Overøvrighedsforretningerne og var første Medlem af
Magistraten. I Altona, hvor Embedet gik tilbage til Byens
Oprettelse 1664, og i Kiel, hvor det indførtes
1780, men ofte var ubesat, var O. mere
udelukkende Overøvrighed og førte Tilsyn med
Magistraten. — I Preussen er O. Betegnelse for den
øverste Forvaltningsembedsmand inden for en
Prov. Ved sin Side har han som Hjælper og
Stedfortræder en Overpræsidialraad.
<i>P. J. J.</i>
</chapter>

<chapter name="Overregistrator">
<b>Overregistrator</b> er Navnet paa den
Embedsmand, der forestaar Førelsen af
Aktieselskabsregistret.
<i>P. J. J.</i>
</chapter>

<chapter name="Overret">
<b>Overret,</b> Betegnelse for en Ret i 2. Instans,
altsaa for en Ret, hvortil Underretternes
Afgørelser i større ell. mindre Omfang kan
indankes. I Danmark fandtes tidligere 4
Overretter, nemlig for Østifterne Landsoverretten i
Kbhvn, der tillige virkede som saak. »Hof- og
Stadsret«, for Jylland Landsoverretten i Viborg,
for Island Landsoverretten i Reykjavik, der fra
1. Jan 1920 er afløst af en særlig isl. Højesteret,
og for Vestindien (indtil 1907) den vestindiske
Landsoverret. Efter Retsplejeloven virker de 3
Landsretter, Østre, Vestre og Søndre Landsret,
dels som 1ste Instans-Retter i større Sager,
dels som O. i Forhold til By- og
Herredsretterne i mindre Sager.
<i>E. T.</i>

I <sp>Norge</sp> er der 3 O.: 1) Kria O. for
Østfold, Akershus, Buskerud og Vestfold Fylker
samt af Opland Fylke Købstaden Gjøvik og
Sorenskriverierne Toten, Vardal og Biri,
Hadeland og Land, Valdres. 2) Bergen O. for
Telemark, Aust-Agder, Vest-Agder, Rogaland,
Hordaland samt Sogn og Fjordane Fylker. 3)
Trondhjem O. for Hedmark, Møre,
Sør-Trøndelag, Nord-Trøndelag, Nordland, Troms og
Finmark Fylker, derhos af Opland Fylke
Købstaden Lillehammer samt Nord-Gudbrandsdal og
Sør-Gudbrandsdal Sorenskriverier. Hver O.
bestaar af en Justitiarius og 2 faste Assessorer,
og i Domsafsigelser deltager altid 3 Dommere.
For Kria, Bergen, Trondhjem og Stavanger
træder Byretterne i O.'s St. som Overdomstole
i en Rk. Sager.
<i>K. Ø.</i>
</chapter>

<chapter name="Overretsprokurator">
<b>Overretsprokurator</b> kaldtes i ældre Tid de
Sagførere, der var berettigede til at procedere
for en af de da bestaaende Overretter (samt
side- og underordnede Retter). De udnævntes
ved kgl. Bestalling, og deres Antal var
begrænset. Ved Sagførervæsenets Omordning i 1868
bortfaldt Benævnelsen Prokurator sammen med
den kgl. Udnævnelse og Posternes numeriske
Begrænsning, smlg. <sp>Overretssagfører</sp>.
<i>K. Hch.</i>
</chapter>

<chapter name="Overretssagfører">
<b>Overretssagfører</b> var fra 1868 indtil 1919
Betegnelsen for de Sagførere, som modtog
Bestalling til at procedere for de da bestaaende
Overretter (samt side- ell. underordnede
Retter). O. repræsenterer i alt væsentligt samme
Hverv, som nu benævnes
