194000 Indb., iberegnet Forstaden <sp>Villa
nova de Gaia</sp> paa venstre Douro-Bred.
Indsejlingen til O. op ad den fjordlignende
Flodmunding er usædvanlig malerisk; paa Nordsiden
hæver den egl. By sine tæt sammentrængte
Husmasser terrasseformigt op ad den stejle
Flodbred, medens paa Sydsiden Forstæderne Villa
Nova de Gaia og Furada med deres Villaer,
Haver og rødteglhængte Varehuse, hvor
Portvinen opbevares, strækker sig langs Floden;
talrige Parker og Haver, navnlig i Byens
Udkanter, pranger med en halvtropisk yegetation.
Over Floden fører to mægtige Broer, en
Jernbanebro, 60 m over Flodspejlet, og en Højbro
med to Kørebaner over hinanden og en
Spændvidde paa over 150 m. Skønt store Dele af
Byen er moderniserede, er dog de ældre
Kvarterer i Ø. stadig malerisk gammeldags med
deres stejle og snævre Gader med høje
balkonsmykkede Huse. Den ældre Del af Byen er
bygget paa to Høje; den ene krones af
Katedralen da Victoria, og den anden bærer det 63
m høje Klokketaarn dos Clerigos, der tjener til
Sømærke for de indgaaende Skibe. Af Gaderne
nævnes Handelsstrøget Rua dos Inglezas samt
Juvelerernes Gade Rua dos Flores og den flotte
Rua nova de São João. De vigtigste Pladser og
Parkanlæg er Praça de Santo Ovidio, den
lindebeplantede Terrasse Passeio das Virtudes,
Largo de Torre da Marca, der1 ligger paa en høj
Klippe ved Floden, samt Haverne om
Krystalpaladset, hvor der 1865 afholdtes en
international Udstilling. Langs Flodens høje Klippebred
gaar Promenaden Passeio dos Fontainhos med
prægtig Udsigt. Foruden Katedralen nævnes
den lille Kirke Cedofeita, der skal skrive sig fra
Aar 559, den store Hospitalskirke São Antonio,
São Francisco samt den eng. Menigheds Kirke.
Af de henimod 60 Klostre, som O. besad før
1834, er største Delen nu nedlagt, nedbrudt ell.,
tagen i anden Brug, og der findes nutildags kun
et Par Munkeklostre og 3 Nonneklostre, nu
Opdragelsesanstalter. Klosteret Serra do Pilar
tjener som Citadel og Artillerikaserne, São Bento
som Infanterikaserne, São Francisco som Børs,
São Domingo som Filial af den portugisiske
Nationalbank og São Antonio som Museum og
Bibliotek. Af verdslige Bygninger nævnes det
kgl. og det biskoppelige Palads, Raadhuset,
Toldboden, der er bygget 1860, det eng.
Faktori, der er grundet 1785 og nu er Klubhus for
de mange eng. Handelsfolk, Hovedbanegaarden,
det ital. Operahus São João samt Teateret
Principe Real, der ogsaa tjener som Cirkus. Af
Hospitaler nævnes Misericordia,
Sindssygehospitalet Alienados samt Militærhospitalet. Den
vigtigste Undervisningsanstalt er det tidligere
<i>Academia Polytechnica</i>, der er stiftet 1877, men
1911 omdannedes til Univ. med 2 Fakulteter,
endvidere et Lyceum (<i>Liceu central</i>), en
Handels- og Industriskole, et Kunstakademi, Præste-
og Lærerseminarier, en medicinsk-kirurgisk
Anstalt samt et offentligt Bibliotek paa over
200000 Bd, der er stiftet 1833 af Hertugen af
Braganza. O. har et Par Museer og nogle lærde
Selskaber, der dog er ubetydelige. Som
Industriby er O. ved at overgaa Lissabon. En
Tredjedel af Befolkningen er beskæftiget med
Fabrikation af Varer af Bomuld, Uld, Silke og
Læder samt Handsker, Hatte, Kork, Tobak, Sprit,
Øl, Konserves, Sæbe og Juvelarbejder.
O.-Handsker og Hatte er meget søgt over hele Portugal,
Bomuldstøj sendes til de afrikanske Kolonier
og i mindre Grad til Brasilien. Rua dos Flores
er bekendt for sine talrige Juvelerbutikker, hvis
Guld- og Sølvfiligranarbejder og
Emaille-Guldarbejder er berømte for deres kunstneriske
Smag. Den største Rolle kommer O. dog til at
spille ved sin Handel, som den særlig driver
med eng. og fr. Havne samt med Hamburg og
uden for Europa med U. S. A. og Brasilien.
Særlig berømt er O. for sin Udførsel af den Vin,
der bærer dens Navn; den i England som »port«
benævnte Vin blev 1906 indskrænket til at
betegne Vine fra Dourodistriktet, udførte over O.
Den kommer særlig fra en Egn c. 100 km oppe
ad Floden, kaldet Pais do Vinho. Foruden Vin
udføres Bomulds- og Uldvarer, Sten, Kork, Salt,
Sumach Løg og forsk. Sydfrugter, medens der
særlig indføres Klipfisk (<i>bacalhão</i>) fra Norge og
New Foundland, Kul, Jern, Staal, Maskiner og
Tekstil. Det vigtigste Handelskvarter er
Forstaden Villa Nova de Gaia, der udgør en
Kommune for sig og bestaar af en lang Rk.
Fabrikker og Vareoplag. Douros Munding spærres af
Sandbarren Banca da Barra, der ved Flodtid
har 7,8 m Vand og ved Ebbe kun 2,5 m. De
Klipper, der tidligere indsnævrede Sejlløbet, er
derimod nu bortsprængte. Op til selve O. er
Floden særdeles dyb og sejlbar, men af Hensyn
til de vanskelige Indsejlingsforhold har man
efter 1884 6 km N. f. Douro-Mundingen ved
selve Atlanterhavet anlagt Havnen Porto
Leixoes, der nu optager en betydelig Del af
Skibsfarten paa O. O. er Knudepunkt for det
nordlige Portugals Jernbaner. Af
Handelsinstitutioner nævnes de 8 selvstændige Banker, talrige
Filialer for udenlandske Pengeinstitutter samt
Handelsretten. Endvidere er O. Sæde for en
Civilguvernør, en Biskop, en Militærdivision
samt en Appeldomstol. O. er Romernes <i>Portus
Calæ</i> ell. <i>Cale</i>, hvoraf Navnet Portugal skal
være opstaaet. I Kampene mellem de Kristne
og Maurerne blev O. 825 ødelagt af de
sidstnævnte og først omkr. Aar 1000 genopbygget
paa ny, og indtil 1174 var den Hovedstad i
Portugal. O. led meget under Jordskælvet 1755.
1809 blev Franskmændene ved Wellington's
Hjælp fordrevne fra O. Som Centrum for de
portugisiske Liberale proklamerede O. 1820
Forfatningen og blev Dom Pedro's Støttepunkt i
Kampen mod Dom Miguel og Absolutisterne,
der 1832—33 forgæves belejrede Byen. 1899 og
1900 hjemsøgtes O. af Pest, i hvilken Anledning
Regeringen gennemførte en streng Afspærring.
<i>(H. P. S.). C. A.</i>
</chapter>

<chapter name="Oposchnja">
<b>Oposchnja</b> [a'på∫nj<sub>a</sub>], Flække i Ukraine.
Guv. Poltava, har fl. Kirker,
Lervarefabrikation, Frugtavl og c. 6000 Indb.
<i>N. H. J.</i>
</chapter>

<chapter name="Opossum">
<b>Opossum,</b> se <sp>Pungrotter</sp>.
</chapter>

<chapter name="Opoterapi">
<b>Opoterapi</b> ['o.-], Anvendelse af Organsafter
som Lægemidler; se <sp>Organoterapi</sp>.
</chapter>

<chapter name="Opotschka">
<b>Opotschka</b> [<sub>a</sub>'påt∫k<sub>a</sub>], By i det vestlige
Storrusland, Guv. Pskov, ligger paa en Ø ved den
højre Bred af Velikaja, har Garverier og
betydelig Hørhandel. (1920) 6097 Indb.
<i>N. H. J.</i>
</chapter>
