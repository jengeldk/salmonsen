Sange og forfattet »25 Jahre Münchener
Hoftheater-Geschichte« (1894) samt »Die Entwickelung
des modernen Theaters«.
<i>W. B.</i>
</chapter>

<chapter name="per fas et nefas">
<b>per fas et nefas</b> (lat.), paa retmæssig og
uretmæssig Maade.
<i>H. H. R.</i>
</chapter>

<chapter name="perfecta lex">
<b>perfecta lex</b> (lat., »fuldstændig Lov«),
rom.-retsvidenskabeligt Kunstudtryk. En Forbudslov
betegnes som p. l., naar den erklærer de
Retshandeler, der indgaas i Strid med den, for
ugyldige, som <i>lex minus quam perfecta</i>, naar
den kun sætter Straf for de forbudte
Retshandeler, og som <i>imperfecta lex</i>, naar den hverken
erklærer Retshandelerne for ugyldige ell.
strafbare. I moderne tysk Retssprog betegnes ofte
en p. l. som »Muss-Vorschrift« i Modsætning til
»Soll-Vorschrift«, en <i>lex minus quam p.</i> (<sp>Litt</sp>.:
<sp>Senn</sp>, <i>Leges perfectæ, minus quam p. et
imperfectæ</i> [Paris 1902]).
<i>C. W. W.</i>
</chapter>

<chapter name="perfekt">
<b>perfekt</b> (lat.), fuldkommen, fuldendt, fuldt
uddannet.
</chapter>

<chapter name="Perfektibilitet">
<b>Perfektibilitet</b> (nylat.), Evne til at gøre
Fremskridt.
</chapter>

<chapter name="Perfektion">
<b>Perfektion</b> (lat.), Fuldendelse,
Tilendebringelse, Fuldkommenhed.
</chapter>

<chapter name="Perfektion">
<b>Perfektion,</b> se <sp>Mensuralnoder</sp>.
</chapter>

<chapter name="Perfektionister">
<b>Perfektionister</b> er Navnet paa Kristne, som
lærer de Troendes syndeløse Fuldkommenhed.
En egl. Sekt er der aldrig dannet paa dette
Dogme; det maa snarere kaldes en
Aandsretning, der til forsk. Tider har vist sig i Kirken,
i den nyeste Tid navnlig i England og Amerika;
i Danmark er Retningen kendt under Navnet af
Fuldkommenhedslæren.
<i>(H. O-d.). A. Th. J.</i>
</chapter>

<chapter name="Perfektum">
<b>Perfektum</b> (<sp>Førnutid</sp>) er i
Grammatikken Navnet paa en af Verbets Tider (se
<sp>Tempus</sp>). Dens egl. Værdi er en Nutid, der skuer
tilbage til Fortiden: noget nutidigt fremstilles
som Resultat af noget, der er sket i Fortiden.
Derfor kan det forbindes med Ordet nu: »Nu
har jeg spist nok«. »Har du skrevet Brevet?« er
et Spørgsmaal om det nutidige, »Skrev du
Brevet?« derimod om et bestemt Tidspunkt i
Fortiden. Men de to Sider af P.-Begrebet kan ikke
altid holdes i streng Ligevægt, og vi ser snart,
at den ene, snart at den anden faar
Overvægten. Nogle gl P.-dannelser gaar helt over til at
bruges som Nutidsformer; saaledes lat. <i>mernini</i>
(jeg husker), <i>odi</i> (jeg hader), og i de
germanske Sprog hele den Klasse Verber, der kaldes
<sp>præteritopræsentiske</sp> (bedre
perfektopræsentiske), f. Eks. <i>ved</i>, oldn. <i>veit</i>, got. <i>wait</i>,
der svarer til gr. οιδα, sanskr. <i>veda</i>, egl. et P.
til et Verbum, der betød »se« (lat. <i>video</i>, gr.
ειδον, ἴδμεν); Lydskiftet mellem Ental <i>ved</i> og
Flertal <i>vide</i> svarer nøjagtigt til det mellem gr.
οιδα og ἴδμεν. Til samme Klasse hører ogsaa
<i>kan</i>, <i>kunne</i>, <i>skal</i>, <i>skulle</i> o. fl. I andre Tilfælde
er derimod Nutidsforestillingen helt gaaet tabt,
og P.-formen bruges som et rent Præterium
(Fortid, Datid); det er Tilfældet med de
germanske stærke Verber, saa at f. Eks. <i>drak</i> (gl
Flertal <i>drukke</i>), <i>gik</i> (gl Flertal <i>ginge</i>), <i>saa</i>, <i>stod</i>,
<i>skrev</i> o. s. v. og de tilsvarende Former i Tysk,
Engelsk o. fl. Sprog nu er rene Fortidsformer.
I lat. Syntax skelner man mellem <i>perfectum
absolutum</i>, d. v. s. egl. P., og <i>perfectum
historicum</i>, d. v. s. rent Præteritum; men Formerne
er de samme, enten de som f. Eks. <i>scripsi</i> (har
skrevet, skrev) er gl Aorister (d. v. s. Fortid)
ell. som <i>pepuli</i> (har drevet, drev) er gl
Perfekter. I de romanske Sprog er
Førnutids-Betydningen overalt tabt i disse Former, der kun
bevarer den rene Fortidsværdi: ital. <i>scrissi</i>, fr.
<i>j'écrivis</i> (jeg skrev). For at udtrykke det
Førnutidige har da baade de germanske og de
romanske Sprog uddannet Forbindelser med
Hjælpeverbet har og et Participium: jeg har
skrevet, <i>ich habe geschrieben</i>, <i>ho scritto</i>, <i>j'ai
écrit</i>. Men selv her viser det sig, at man har
vanskeligt ved i det lange Løb at vedligeholde
P.-forestillingen skarpt; paa fr. og delvis paa
tysk bruges den sammensatte Form ofte som
ren Fortid, og <i>j'ai écrit</i> er i Færd med at
fortrænge <i>j'écrivis</i>. — I Passiv ser vi et beslægtet
Spil mellem det Nutidige og det Fortidige: »han
er beundret« er Nutid = »han bliver beundret,
han beundres«, men »Byen er erobret« er
Førnutid = »Byen er blevet erobret« (<i>la ville a été
prise</i>). (<sp>Litt</sp>.: <sp>O. Jespersen</sp>, <i>Philosophy of
Grammar</i> [London 1924], Kap. XX).
<i>O. Jsp.</i>
</chapter>

<chapter name="perfer et obdura">
<b>perfer et obdura</b> (lat.), »hold ud og vær
standhaftig«, Citat efter Ovid (<i>Ars amandi</i>, II,
V, 178).
<i>H. H. R.</i>
</chapter>

<chapter name="perfid">
<b>perfid</b> (lat. <i>pérfidus</i>), troløs, ond, mod bedre
Vidende. <sp>Perfidi</sp>, den Handling at være p.
</chapter>

<chapter name="Perforation">
<b>Perforation</b> (lat.), Gennemboring,
Gennemhulning, benyttes f. Eks. om en
Materieansamlings Gennembrud ind i et Organ ell. gennem
Huden. Desuden benyttes P. som Betegnelse for
en Fødselsoperation, en Del af Kefalotomien,
hvorved man aabner Fosterets Hjerneskal. Det
Instrument, hvormed man <sp>perforerer</sp>,
kaldes <sp>Perforatorium</sp>.
<i>(Lp. M.). J. P. H.</i>
</chapter>

<chapter name="Perforatorium">
<b>Perforatorium,</b> se <sp>Perforation</sp>.
</chapter>

<chapter name="perforere">
<b>perforere,</b> se <sp>Perforation</sp>.
</chapter>

<chapter name="Perforering ell. Gennemhulning">
<b>Perforering</b> ell. <sp>Gennemhulning</sp> er
almindelig i Tryksager, af hvilke større ell.
mindre Dele, som f. Eks. de enkelte Frimærker
i et helt Ark, Kuponer, Kvitteringer o. s. v.,
Tid efter anden skal have selvstændigt Brug,
og for at lette Afrivningen gennemhulles
Papiret paa de dertil bestemte St. ved P. De
simpleste Former for P. er <sp>Perforerlinier</sp>,
knivskarpe, savtakkede Staalstrimler, der
anbringes i Satsen og samtidig med dennes
Trykning svækker Papirets Modstandskraft paa de
til Afrivning bestemte St., og
<sp>Perforerhulet</sp>, der har Form af et Sporehjul med
savtakkede Tænder; Perforerhjulet er fæstet til et
Træskaft og kan paa een Gang gennemhulle
nogle faa Ark ved med Haandkraft at presses
mod Papiret. Ved større Trykarbejder og større
Oplag bruges selvstændige
<sp>Perforeringsapparater</sp> for Haand-, Fod- ell.
Elementarkraft, og P. er ikke Smaarifter i Papiret som
ved de førstnævnte, men runde Huller,
frembragte med et System af Staalnaale, med hvilke
større ell. mindre Lag Papir paa een Gang kan
gennemhulles.
<i>E. S-r.</i>

En særlig Art P. finder udstrakt Anvendelse
ved Telegrafering med automatisk virkende
Sendeapparater, hvis Strømudsendelser paa
Ledningen bestemmes af de paa Forhaand i en
Papirstrimmel perforerede Hulrækker (se
<sp>Telegrafapparater</sp>).
<i>A. C. G.</i>
</chapter>
