organisere alle Landets Arbejdere i et stort
Fællesforbund (1834) løb ligeledes ud i Sandet.
Da intet kunde rokke hans Tro paa hans
Teoriers Sandhed, trøstede han sig med, at Tiden
endnu ikke var moden for deres Iværksættelse.
Hans næste Maal var Oprettelsen af
Forbrugsforeninger, og her faldt hans Bestræbelser i
god Jord; thi de Spirer, han paa dette Felt
udgaaede, viste sig at have en mægtig Voksekraft.
I al sin Propaganda stod O. uden for Samtidens
politiske Bevægelser. O. bevarede stedse sin
oppositionelle Holdning lige over for enhver
positiv Religion, og han bekæmpedes derfor paa
det heftigste af Kirken, foruden naturligvis p.
Gr. a. sine økonomiske Ideer af Fabrikanterne.
Hans sidste Værk var en ufuldendt Selvbiografi
(2 Bd, 1857—58). O. hører til de originale
Skikkelser i den sociale Bevægelses Historie. Det
meste af, hvad han skrev, er og vil forblive
glemt, men for den praktiske Socialpolitik og
for den kooperative Bevægelse, der dog først
tog Fart efter hans Død, har han været af
epokegørende Bet. (<sp>Litt</sp>.: Ovenn. <i>Life of R. O.
written by himself, with selections from his
writings and correspondence</i>; <sp>Booth</sp>, <i>R. O.,
the founder of socialism in England</i> [London
1869]; <sp>Lloyd Jones</sp>, <i>The life, times, and
labours of R. O.</i> [London 1890]; Mrs. <sp>Sidney
Webb</sp> (Beatrice Potter), <i>The cooperative
movement in Great-Britain</i> [London 1891, tysk Overs.
ved Brentano, Leipzig 1893]; <sp>A. Held</sp>, »Zwei
Bücher zur sozialen Geschichte Englands«
[Leipzig 1881]; <sp>H. P. G. Quack</sp>, <i>De Socialisten,
Personen en stelsels</i>, Bd II [3. Udg., Amsterdam
1900]; <sp>F. Pio</sp>, »Den fri Konkurrences
Gennembrud i England« [Kbhvn. 1902]).
<i>(K. V. H.). Sv. N.</i>
</chapter>

<chapter name="Owen, William">
<b>Owen</b> ['o<sub>u</sub>in, 'o<sub>u</sub>ən], <sp>William</sp>, eng. Maler
(1769—1825). Han vandt frem under Reynolds'
Beskyttelse, var fra 1792 en flittig Udstiller
(1806 Akademimedlem) og malede dels idylliske
Landscener, dels, under Paavirkning af
Reynolds' Kolorit, Portrætter. I sidstnævnte Fag
nød han stor Anseelse, om han vel ikke kunde
hamle op med Lawrence, Hoppner og Beechey
i Publikums Gunst.
<i>A. Hk.</i>
</chapter>

<chapter name="Owen Meredith">
<b>Owen Meredith</b> ['o<sub>u</sub>in ell. 'o<sub>u</sub>ən-'mer<sub>i</sub>d<sub>i</sub>þ],
se <sp>Lytton, E. R. B.</sp>
</chapter>

<chapter name="Owensboro'">
<b>Owensboro'</b> ['o<sub>u</sub>inzb<sub>ə</sub>r<sub>ə</sub>], <sp>Owensborough</sp>,
By i U. S. A., Kentucky, ligger ved Ohio og har
store Tobaksfabrikker. (1920) 17424 Indbyggere.
<i>G. Ht.</i>
</chapter>

<chapter name="Owen Sound">
<b>Owen Sound</b> ['o<sub>u</sub>in-sa^und], By i Dominion
of Canada, Prov. Ontario, er en af de bedste
Havne ved Huron-Søen og har Kornmøller,
Savskærerier, Cementfabrikker, Tilvirkning af
Agerbrugsredskaber og stor Hvedehandel. (1911)
12558 Indb.
<i>G. Ht.</i>
</chapter>

<chapter name="Owosso">
<b>Owosso</b> [o<sub>u</sub>'wåso<sub>u</sub>], By i U. S. A., Michigan,
ligger 42 km NØ. f. Lansing ved Shiawassee
River. (1910) 9639 Indb. O. udnytter Flodens
Vandkraft i en betydelig Træ- og Møbelindustri.
<i>G. Ht.</i>
</chapter>

<chapter name="Oxalater">
<b>Oxalater,</b> <sp>oxalsure Salte</sp>, se
<sp>Oxalsyre</sp>.
</chapter>

<chapter name="Oxalatsten">
<b>Oxalatsten,</b> Blære- ell. Nyresten, bestaaende
af oxalsur Kalk.
</chapter>

<chapter name="Oxalidaceæ">
<b>Oxalidaceæ</b> ['åks-], se
<sp>Surkløverfamilien</sp>.
</chapter>

<chapter name="Oxalis">
<b>Oxalis</b> ['åksalis] (<sp>Surkløver</sp>), Slægt af
Surkløverfamilien, fleraarige Urter, sjælden
Træer ell. Buske, oftest med Knolde ell. Løg
og undertiden med knoldformet opsvulmede
Rødder. Bladene er oftest sammensatte og har
3—flere Smaablade, der er helrandede,
tilbagebøjede og sammenfoldede i Knoplejet; ofte har
de Søvnbevægelser. Bladene indeholder surt
oxalsurt Kali og har derfor en udpræget syrlig
Smag. Blomsterne sidder enkeltvis ell. i
skærmagtige Stande; de har en meget tynd, hvid, rød
ell. gul Krone med fine Aarer. Hos nogle
foregaar der Selvbestøvning; andre, bl. hvilke der
gives nogle med trimorfe Blomster, har
Bestøvning ved Insekters Hjælp. Frugten er en
Kapsel, som aabner sig med Spalter langs
Rygsømmene; den kødede Del af Frøenes Skal løsnes
elastisk fra den haarde Del, og derved slynges
Frøene ud. 220 Arter, især i Sydafrika og i
det tropiske og varmt tempererede Amerika.
<i>O. acetoselta</i> L. (<sp>Alm. Surkløver</sp>,
<sp>Skovsyre</sp>, norsk <sp>Gjøgsyre</sp>) bliver 5—12 cm
høj, men har ingen overjordisk, bladbærende
Stængel; de langstilkede og 3-koblede Løvblade
med opsvulmet Fod udspringer ligesom de
langstilkede Blomster fra den vandrette
Rodstok. Blomsterne har to Forblade; Kronen er
hvid med røde Aarer og 3—4 Gange længere
end Bægeret. De senere Blomster er klandestine
og skjulte. Skovsyre er alm. i Skove i Danmark
og Norge og forekommer især paa god muldet
Bund; den blomstrer i April—Maj. Bladets
Tegning er benyttet til det irske Vaaben.
Undertiden findes forvildede fra Haver: <i>O. stricta</i> L.
(<sp>Rank Surkløver</sp>) og <i>O. corniculata</i> L.
(<sp>Nedliggende Surkløver</sp>), der begge
har gule Blomster i 1—5-blomstrede Stande. Den
første har 10—30 cm høj og opret Stængel; den
stammer fra Nordamerika. Den anden er
nedliggende og enaarig; Bladene har smaa
Akselblade; den stammer fra Syd- og Mellemeuropa
og dyrkes ligesom fl. a. Arter som Prydplante i
Haver. Begge de nævnte Arter blomstrer i
Juli—August.
<i>A. M.</i>

Paa Friland dyrkes <i>O. corniculata fol.
atropurpureis</i> som Indfatningsplante og paa
Stenhøj. Frøet saas i tidlig Foraar i kold Bænk
ell. i April paa Blivestedet. <i>O. floribunda</i> Lehm.,
Brasilien, Potteplante for Koldhus og Værelser,
med rosenrøde Blomster, der fremkommer den
meste Tid af Aaret. Den formeres ved Deling
af de knoldede Rodstokke.
<i>(L. H.). P. F.</i>
</chapter>

<chapter name="Oxalit">
<b>Oxalit,</b> d. s. s. <sp>Humboldtin</sp>.
</chapter>

<chapter name="Oxalium">
<b>Oxalium,</b> forældet Betegnelse for surt
Oxalsurt Kali.
</chapter>

<chapter name="oxalsure Salte">
<b>oxalsure Salte,</b> se <sp>Oxalsyre</sp>.
</chapter>

<chapter name="oxalsure Ætere">
<b>oxalsure Ætere,</b> se <sp>Oxalsyre</sp>.
</chapter>

<chapter name="Oxalsyre">
<b>Oxalsyre,</b> C<sub>2</sub>H<sub>2</sub>O<sub>4</sub> ell. COOH . COOH, findes
som Kalium- og Natriumsalt i mange Planter;
som Ammoniumsalt findes den i Guano og som
Kalciumsalt i mange Plantedele samt i visse
Urinstene. O. kan fremstilles af de i Planteriget
forekommende oxalsure Salte, men denne
Fremgangsmaade benyttes dog næppe mere, da O.
særdeles let kan faas ved Iltning (Oxydation)
