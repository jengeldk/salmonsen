Efter Torskefiskerierne kommer i Betydning
<sp>Sildefiskerierne</sp>. Ogsaa disse drives
omtr. langs den hele Kyst, især dog i
Farvandene paa Vestkysten mellem Stavanger og
Finmark. De er langt mere ustadige end
Skreifiskeriet; lange Perioder med rig Fangst kan
følges af Aar, da dette Fiskeri slaar totalt fejl.
Ved Sildefiskerierne gælder det at udnytte det
gunstige Øjeblik, da Stimerne sætter ind under
Land, ofte for lige saa hurtig igen at forsvinde.
Silden kommer fra Havet om Vinteren for at
gyde i Skærgaardens grunde Farvande, om
Sommeren, men altid lige uregelmæssigt, for at
søge Næring i den drivende Plankton. Disse
Fiskerier kan da deles i flg. Hovedgrupper:

1) <sp>Vaarsildfiskeriet</sp>, som i Alm.
foregaar Jan.—Apr. paa Kysten mellem Stat og
Stavanger med to Hovedafsnit, det »søndre
Distrikt« omkr. Byen Haugesund og det »nordre
Distrikt« mellem Bremanger og Stat. 2)
<sp>Sommer</sp>- ell. <sp>Fedsildfiskeriet</sp> fra Juli til
sen Høst paa Strækningen mellem Stat og
Finmark, men overvejende mellem
Trondhjemsfjordens Udløb og Troms Fylke. 3)
<sp>Storsildfiskeriet</sp>, som hovedsagelig foregaar i
Novbr—Decbr og i de senere Aar paa det aabne Hav,
først uden for Færøerne og Frøien, for
efterhaanden at flytte sig længere Syd over, navnlig
uden for Nordmør og Søndmør. Det saakaldte
Østlandsfiskeri, der Midtvinters finder Sted fra
Hvaler, ved Kristianiafjordens Udløb, til
Kristiansand, henregnes til Storsildfiskeriet. 4) Fangst
af <sp>Smaasild</sp>, særlig brugt til Agn, foregaar
saa godt som overalt paa Kysten lige op til
Finmark.

Al Sild, den forekommer i de nævnte
Fiskerier, antages at høre til samme Stamme.
Smaasilden er de 1—2 Aar gamle Individer; mellem
2 og 4 Aar bliver den »Fedsild«, senere, mellem
4 og 8 Aar, benævnes den snart Storsild, snart
Vaarsild. En egen lille Sildeart er
<sp>Brislingen</sp> (<i>clupea sprattus</i>), der benyttes som
Raamateriale i Hermetikindustrien. Den fiskes med
Snurpevod (se ndf.) hele Aaret, mest i
Hordaland (Søndre Bergenshus) og Rogaland
(Stavanger) Fylker og omkr. Hvaler ved
Kristianiafjordens Munding. Den aarlige Fangstmængde
af Brisling har 1910—19 vekslet mellem 25000
og 252000 hl til en Værdi af mellem 1 1/4 og 4 3/4
Mill. Kr. Al Fangsten benyttes næsten
udelukkende til Fremstilling af »norske Sardiner«, som
i de senere Aar er blevet en Verdensartikel.
Denne Industri han sit Hovedsæde i Stavanger.
Alene af »Sardiner« (i de senere Aar altid af
Hensyn til Frankrigs Sardinindustri kaldt
»Brisling«) blev 1914 eksporteret 15,5 Mill. kg,
overvejende til de Forenede Stater, Storbritannien
og Tyskland, men ogsaa til Sydafrika,
Australien og Kanada.

Foruden i de foran nævnte Sildefiskerier langs
N.'s Kyster deltager i de senere Aar et stedse
stigende Antal norske Fartøjer i Sildefiskerierne
ved Island og i den nordlige Del af Nordsøen.
Til at fiske Sild benyttes aldrig Agn, men som
Fangstredskaber dels <sp>Garn</sp> (saavel Sætte- som
Drivgarn, se ovf.), dels <sp>Not</sp>, en
Fællesbetegnelse for Fiskeredskaber, bestemte til at
omslutte og indespærre Fiskestimerne, der saa
drages til Land (hvorfor Bedskabet ogsaa ofte
kaldes Stænge- ell. Dragnot, i det sydøstlige N.
<sp>Vad</sp>). Sildenoten, nu det mest anvendte
Fangstmiddel, kom først i Brug omkr. 1830. En
Stængenot kan være indtil 300 m lang og 40—50 m
dyb; man kan derfor med en saadan Not i et
Kast stænge store Masser af Sild inde, som da
ofte holdes levende i Noten lang Tid igennem,
idet man ved Hjælp af mindre Nøter
(»Orkastnøter«) efterhaanden tømmer Stænget eller
»Laaset«, som det ogsaa kaldes. Det hænder
ikke sjældent, at der gøres Sildestæng, som kan
udbringes i en Værdi af 50000 Kr eller endog
mere. Foruden den alm. Sildenot anvendes
undertiden ogsaa de saakaldte <sp>Snurpe</sp>- eller
<sp>Posenot</sp>, ved hvis Hjælp Fiskestimerne
omringes ude i Havet, hvorefter Notens nedre Del
trækkes sammen, saaledes at det hele kommer
til at danne en »Pose«, hvori Fisken er
indesluttet, og hvorfra den tømmes over i
Fangstfartøjet. Til et saakaldt »Notbrug« hører en ell.
helst flere store Notbaade samt et Logifartøj
for det hele »Notlag«, der gerne bør tælle
14—18 Mand under Ledelse af en »Notbas« (af
hall. »Baas«, Chef, Mester). I den nyeste Tid
benytter Fiskerne mere og mere Dampskibe,
som slæber Notbrugene til det Sted, hvor man
venter at træffe Silden. Biprodukter ved

<table>
<td 13 c><sp>Udbyttet af de norske Sildefiskerier i Aarene 1910—21</sp>.
<td><td 2 c>Vaarsild<td 2 c>Storsild (og<br>Østlandssild)<td 2 c>Fedsild<td 2 c>Smaasild<td 2 c>Brisling<td 2 c>Tilsammen
<td c>Aar<td c>Mængde<br>1000 hl<td c>Værdi<br>1000 Kr.<td c>Mængde<br>1000 hl<td c>Værdi<br>1000 Kr.<td c>Mængde<br>1000 hl<td c>Værdi<br>1000 Kr.<td c>Mængde<br>1000 hl<td c>Værdi<br>1000 Kr.<td c>Mængde<br>1000 hl<td c>Værdi<br>1000 Kr.<td c>Mængde<br>1000 hl<td c>Værdi<br>1000 Kr.
<td>1910<td r>982<td r>3014<td r>286<td r>2181<td r>894<td r>4853<td r>296<td r>741<td r>180<td r>1645<td r>2638<td r>12434
<td>1911<td r>1054<td r>2577<td r>369<td r>2344<td r>612<td r>3527<td r>701<td r>1663<td r>252<td r>2791<td r>2988<td r>12902
<td>1912<td r>937<td r>3387<td r>379<td r>2256<td r>446<td r>2389<td r>740<td r>1900<td r>219<td r>2570<td r>2721<td r>12502
<td>1913<td r>1534<td r>3498<td r>429<td r>3843<td r>278<td r>2586<td r>503<td r>1865<td r>80<td r>1435<td r>2824<td r>13227
<td>1914<td r>1122<td r>2829<td r>331<td r>3500<td r>376<td r>3979<td r>1004<td r>3735<td r>98<td r>1694<td r>2931<td r>15737
<td>1915<td r>1092<td r>6915<td r>742<td r>7173<td r>418<td r>10464<td r>448<td r>4499<td r>161<td r>4315<td r>2861<td r>33366
<td>1916<td r>1426<td r>40300<td r>1088<td r>30391<td r>284<td r>6314<td r>484<td r>6769<td r>107<td r>2789<td r>3389<td r>86563
<td>1917<td r>2044<td r>25776<td r>1117<td r>29864<td r>247<td r>5295<td r>411<td r>4998<td r>92<td r>2830<td r>3911<td r>68763
<td>1918<td r>2219<td r>28805<td r>883<td r>19963<td r>525<td r>9328<td r>646<td r>7757<td r>102<td r>2552<td r>4375<td r>68406
<td>1919<td r>2014<td r>26356<td r>1193<td r>27974<td r>474<td r>11225<td r>1108<td r>9553<td r>25<td r>1273<td r>4814<td r>76381
<td>1920<td r>1662<td r>9787<td r>455<td r>6117<td r>388<td r>3763<td r>491<td r>3490<td r>54<td r>2042<td r>3050<td r>25199
<td>1921<td r>978<td r>3153<td r>372<td r>3078<td r>354<td r>3502<td r>710<td r>4109<td r>60<td r>1396<td r>2474<td r>15238
</table>
