<sp>Havundersøgelser</sp>). I denne
Forbindelse maa nævnes: »Havgræssernes Udbredelse
i Verdenshavene« (»Naturen«, 1917). — Ved sine
Rejser i nordl. Farvande kom O. ligeledes ind paa
Udforskningen af nordlige Egnes Landflora. Særlig
har hans Arbejder drejet sig om Færøerne; han
har i det store, statelige Værk <i>Botany of the
Færöes, based upon danish investigations</i>
(1901—08) foruden Plankton behandlet
Blomsterplanterne, hvilket Emne afgav Stoffet for hans
Doktorafhandling (»Plantevæksten paa Færøerne
med særlig (Hensyntagen til Blomsterplanterne«).
Ogsaa fra Island har han givet floristiske
Skildringer (»Botan. Tidsskr.«, 1898, 1899 og 1905),
og i Samarbejde imed <sp>O. Gelert</sp> begyndte han
en samlet Fremstilling af den arktiske Flora«
(<i>Flora arctica</i>, I 1902), ligesom han dels alene,
dels sammen med andre har skrevet adskilligt
om Grønlands Plantevækst. Et ikke mindre
interesseret og værdifuldt Arbejde har O. helliget
Udforskningen af Moderlandets Flora, hvoraf
han, med sit skarpe og sunde Blik for
Formforskelligheder, uden al Tvivl er Nutidens
sikreste Kender. Han har i en lang Rk.
Afhandlinger beskæftiget sig dels med systematiske
Forhold hos en Del forsk. Planteslægter, dels
givet Vegetationsskildringer fra enkelte Egne. I
denne Sammenhæng maa nævnes: »Aalegræssets
(<i>Zostera</i>'s) Biologi og Udbredelse i danske
Farvande« (1908), »De danske Farvandes Plankton
i Aarene 1898—1901. Phytoplankton og
Protozoer«, I—II (Vidensk. Selsk. Skr, 1913 og 1916),
»Randersdalens Plantevækst« i A. C. Johansen:
»Randers Fjords Naturhistorie« (1918),
»Danmarks Plantevækst« i »Danmark, Land og Folk«,
udg. ved Dan. Bruun (1919—20),
»Bemærkninger om danske Træers og Buskes Systematik og
Udbredelse« I og II (Dansk Skovforen. Tidsskr.
1918 og 1920). Det skyldes endvidere O.'s
Initiativ, at der fra Beg. af 1904 sattes en
systematisk, topografisk-botanisk Undersøgelse af
Danmarks Flora i Gang, Vigtige eksperimentelle
Studier over Problemer fra Læren om
Artsdannelse og Arvelighed har O. udført m. H. t.
Mælkebøtte og Høgeurt (»Om Kønnet hos vore
<i>Taraxacum</i>-Arter«, »Botan. Tidsskr.«, 1899;
sammen med <sp>C. Raunkiær</sp>,
»Kastreringsforsøg med <i>Hieracium</i> o. a. <i>Cichorieæ</i>, smst. 1903;
sammen med <sp>O. Rosenberg</sp>, <i>Experimentat
and cytological studies in the Hieracia</i> smst. 1906,
m. fl.). Endvidere: <i>Further studies on the
apogamy and hybridization of the Hieracia</i> (1910),
»Kimdannelse uden Befrugtning og
Bastarddannelse hos nogle Kurveblomstrede«
(Landbohøjskolens Aarsskrift, 1919). Et stort, af andre
i forsk. Verdensegne indsamlet Plantemateriale
har O. bearbejdet, saaledes fra Koh Chang,
Pamir, arktiske Egne o. a. St. Fra egne talrige
Rejser har O. bl. a. publiceret <i>Contributions to
Wesl-Australian Botany</i>, I og II (1916 og 1921).
Endelig har han sammen med <sp>A. Mentz</sp>
udgivet en populær Fremstilling: »Planteverdenen
i Menneskets Tjeneste« (»Frem« 1906) og
forfattet Teksten til det store Billedværk »Billeder af
Nordens Flora«, I—III (Kbhvn 1901—07, ny
Udg. 1917—23). — Af Hensyn til sit
Museumsarbejde og Planerne om en mere tidssvarende
Bygning for Univ.'s store Plantesamlinger har
O. foretaget forsk. Rejser til Mus. rundt om i
Europa og Amerika.
<i>A. M.</i>
</chapter>

<chapter name="Ostenfeld, Harald">
<b>Ostenfeld,</b> <sp>Harald</sp>, dansk Biskop, f. 6.
Oktbr 1864 i Hvirring, blev teologisk Kandidat
1887, var derefter paa Rejser i Udlandet og
blev Kapellan i Bandholm 1890, paa
Frederiksberg 1893, Sognepræst ved Skt Lukaskirken
1897, ved Solbjerg Kirke 1908 og Provst paa
Frederiksberg s. A. 1911 udnævntes han til
Sjællands Biskop. I flere Aar var O. Formand
for den danske Præsteforening og Redaktør af
dens Blad. O. tilhører ikke nogen bestemt
kirkelig Retning. Han har modtaget stærk
Paavirkning fra eng. Kirkeliv og er i første Rk.
interesseret for det praktiske kirkelige Arbejde,
saaledes for Kbhvn's Kirkesag, for Kirkens
sociale Arbejde og for indbyrdes Forstaaelse
mellem Kirkeafdelinger og mellem Nationer. Efter
Verdenskrigen har han deltaget i det
internationale kirkelige Arbejde for at skabe Fred og
Forstaaelse. 1923 besøgte han efter Indbydelse
de danske Kirker i U. S. A., og s. A. udnævntes
han til Æresdoktor i Teologien ved Lunds Univ.
<i>A. Th. J.</i>
</chapter>

<chapter name="Osten Sacken, Demetrius">
<b>Osten Sacken</b> ['åst<sub>ə</sub>n-'sak<sub>ə</sub>n], <sp>Demetrius</sp>,
Greve, russ. General, f. 1790, d. 1881. Han
deltog i Kampene mod Napoleon 1812—15 og
udmærkede sig i Krigene 1827 i Persien, 1828—29
mod Tyrkiet og 1831 i Polen. 1831 blev han
Generalløjtnant, og 1843 udnævntes han til
»General der Kavallerie«. Som Chef for III
Armékorps deltog han i den orientalske Krig, først
i Donau-Fyrstendømmerne og senere paa Krim,
hvor han efter Mentschikow's Afgang under
Gortschakow førte Kommandoen i Sevastopol.
<i>(B. P. B.). E. C.</i>
</chapter>

<chapter name="Osten Sacken, Fabian Gottlieb">
<b>Osten Sacken</b> ['åst<sub>ə</sub>n-'sak<sub>ə</sub>n], <sp>Fabian
Gottlieb</sp>, Fyrste, russ. Feltmarskal, f. 1752,
d. 1837. Han udmærkede sig under Suvorov i
Tyrkiet og 1794 i Kampen mod Polen og blev
1799 General. 1806 kæmpede han med
Udmærkelse ved Pultusk og 1807 ved Eylau. 1812 var
hans Korpskommandør og sloges i Volhynien
ved Volkovysk af Schwarzenberg og Reynier.
1813 førte han under Blücher, til Samarbejde
med hvem han særlig egnede sig, den højre
Fløj ved Katzbach, deltog i Slaget ved Leipzig
og Kampen ved Laon. Efter Paris' Indtagelse
blev han Guvernør i Byen og kom 1818 i
Spidsen for 1. Armé med Hovedkvarter i Kijev.
Efter at have undertrykt den polske Opstand
1831 udnævntes han til Fyrste og udtraadte af
aktiv Tjeneste 1834. Han havde flere Gange
Strid med sine Foresatte, og blev p. Gr. heraf
1813 dømt til Degradation; Tsaren vilde ikke
bekræfte Dommen, men sendte ham den
itureven efter Slaget ved Katzbach.
<i>(B. P. B.). E. C.</i>
</chapter>

<chapter name="ostensibel">
<b>ostensibel</b> (lat.), som lader sig fremvise
ell. forevise; foregiven, skrømtet. Jfr.
<sp>Ostentation</sp>.
</chapter>

<chapter name="Ostentation">
<b>Ostentation</b> [o-] (lat.), Stillen til Skue,
Pralen, Fremvisen; <sp>ostensiv</sp>, <sp>ostentativ</sp>,
øjensynlig, pralende.
</chapter>
