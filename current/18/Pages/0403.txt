opførtes 1854 et Marine-O., i Bergen 1855 et
lgn. Marinens O. var i Fredriksværn fra 1842
og blev 1854 overflyttet til Horten. Af private
O. i Norge nævnes Sigurd Enebo's paa Dombaas
med Kikkert fra Bardou (10,8 cm) og Vega-O. i
Porsgrund (S. Thorrud).
<i>J. Fr. S.</i>

2) <sp>Magnetisk</sp>, tjener til Optegnelse af
Tilstandene i det jordmagnetiske Felt (se
<sp>Magnetisme</sp>, S. 400 ff). Det bestaar af en
Bygning, der maa være fri for Jern og andre
magnetiske Stoffer, og hvori der er opstillet
Instrumenter til Maaling af de jordmagnetiske
Elementer: Deklinationen, Inklinationen,
Horisontal- og Vertikalintensiteten (ɔ: Styrken i
vandret og lodret Retning af det
jordmagnetiske Felt) samt disse Elementers Forandringer.
Især for at kunne følge disse sidste forsyner
man O. med Instrumenter, der selv kan
optegne de maalte Størrelser, hvilket bedst sker
ad fot. Vej, idet man lader en Lysstraale træffe
et lille Spejl, der er fast forbundet med en
bevægelig Del af Instrumentet, f. Eks. med en
Magnet, der kan dreje sig frit om en lodret
Akse og altsaa virker som Deklinationsnaal.
Ved Magnetens Bevægelser flytter den
tilbagekastede Lysstraale sig, og paa en Strimmel fot.
Papir, som Straalen træffer, og som bevæges
frem i sin Længderetning af et Urværk, tegner
Straalen en Kurve, der giver en uafbrudt
Beretning om Forandringerne i det paagældende
magnetiske Element (Deklinationen). Jo længere
Aarrække et saadant O. har virket i, desto
værdifuldere bliver dets Observationsrække for
Studiet af Jordmagnetismen, og desto nødigere ser
man dets Virksomhed forstyrret f. Eks. af
magnetiske Fjernvirkninger og vagabonderende
Strømning fra elektriske Sporveje. Kbhvn's
magnetiske O. begyndte sin Virksomhed i 1891
i to Træbygninger og en Hule, der er gravet ind
i Nordsiden af Observatoriehøjen i Botanisk
Have; men i 1906 flyttedes det ud i Rudeskov
i Nordsjælland.
<i>A. W. M.</i>

3) <sp>Meteorologisk</sp>, se
<sp>Meteorologiske Stationer</sp>.
</chapter>

<chapter name="observere">
<b>observere</b> (lat.), iagttage, betragte; efterleve.
<sp>Observation</sp>, Iagttagelse, Efterlevelse.
</chapter>

<chapter name="Obsession">
<b>Obsession,</b> d. s. s. <sp>Tvangstanke</sp>.
</chapter>

<chapter name="Obsidian">
<b>Obsidian</b> (naturligt Glas) er et glasagtigt
vulkansk Størkningsprodukt, som i Modsætning
til Begsten er vandfrit; den er gennemsigtig i
tynde Splinter, graasort, sort, sjældnere brun i
større Stykker. Den dannes ved rask Afkøling
af kiselrige Lavaer og optræder dels som
selvstændige Lavastrømme, dels dannende den øvre
Del af Liparit- (sjældnere
Trakyt-)Lavastrømme. Paa Island findes store Obsidianmasser bl.
a. NV. f. Hekla, nær Torvajøklen; andre
bekendte Findesteder ligger i Yellowstone
National Park i de forenede Stater, endvidere i
Mexiko, Ungarn, Lipari. Se ogsaa <sp>Lava</sp>.
<i>(N. V. U.). O. B. B.</i>
</chapter>

<chapter name="Obsignation">
<b>Obsignation</b> (lat.), retslig Forsegling af en
Afdøds Efterladenskaber.
</chapter>

<chapter name="obskur">
<b>obskur</b> (<sp>obscur</sp>) [fr. åb'sky.r, da. ogsaa
-'sky'r] (fr.), mørk, lønlig, skjult, ukendt og
ubemærket (gerne i nedsættende Betydning).
</chapter>

<chapter name="Obskurant">
<b>Obskurant</b> (lat.), egl, Formørker, en »Lysets
Fjende«, Fjende af Oplysning, uvidende
Person. Dertil svarende Substantiv:
<sp>Obskurantisme</sp>.
</chapter>

<chapter name="obsolet">
<b>obsolet</b> (lat.), forældet, ude af Brug, aflagt,
gammeldags.
</chapter>

<chapter name="obstetricisk Narkose">
<b>obstetricisk Narkose</b> (Demi-Anæstesi;
<i>Anésthesie à la reine</i>) kaldes den Form for
Kloroformering, hvor Patienten ikke bedøves, men
kun ved Hjælp af faa Draaber Kloroform,
indaandede under Veen, bringes til at føle
Vesmerten svagere ell. næsten ikke. Ogsaa med
Æter kan man opnaa en ganske lgn. Virkning.
O. N., der er ganske farefri, kan kun anvendes
hen imod Fødselens Slutning.
<i>J. P. H.</i>
</chapter>

<chapter name="Obstetrik">
<b>Obstetrik,</b> d. s. s. <sp>Fødselsvidenskab</sp>.
</chapter>

<chapter name="Obstfelder, Sigbjørn">
<b>Obstfelder</b> ['o.pstfæld<sub>ə</sub>r], <sp>Sigbjørn</sp>, norsk
Digter, f. i Stavanger 21. Novbr 1866, d. i Kbhvn
29. Juli 1900. Efter Studentereksamen 1884 var
han i flere Semestre ivrig Filolog og forfattede
til Studenterhjemmets Jubilæum, dets Krønike
(<i>Heimskringlam edidit Sigbioernes</i>) i vittig
travesteret Sagastil med Kommentar. 1888 gik O.
ind paa Kria tekn. Skole og drog 1890 som
Maskiningeniør til Milwaukee. Værkstedets Larm
var dog ikke det rette Milieu for den unge
Drømmer med det fint musikalske Øre; syg og
nedtrykt vendte han tilbage til Kria. Et Par
Digte, han offentliggjorde i »Samtiden«
Sommeren 1892, vakte en Opmærksomhed, der steg
til Forargelse hos de fleste, men til varm
Beundring hos andre, da han udgav et helt Hæfte
»Digte« (1893). Den primitive Livsforandring,
som her gav sig Udtryk i en ganske original,
paa Musiks Vis undfangen Sprogkunst, virkede
paa alle mod ny Kunst fjendtligstemte Læsere
som en Krænkelse af sund borgerlig Sans.
Derimod kunde ingen undlade at erkende O. som
en Prosastilens Mester, da han havde udgivet
sine »To Novelletter« (1895). Med Fortællingen
»Korset« (1896) vandt O. den toneangivende
Kritiks Anerkendelse som en Digter af Rang,
men maalte fremdeles ligesom efter Udgivelsen
af Skuespillet »De røde Draaber« (1897) døje
ublid Behandling fra mange Hold. Til Dels med
offentlig Stipendium havde den urolige
Drømmer imidlertid strejfet viden om i Sverige,
Danmark, Tyskland, Italien, Frankrig og England;
Vinteren 1899 blev han syg i Berlin og vendte
om Sommeren 1900 tilbage til sin Hustrus
Hjemsted, Kbhvn, hvor Døden indhentede ham, just
som han havde fuldendt det Værk, »En Præsts
Dagbog« (2. Opl. 1900), som indbragte hans
Navn fuld Anerkendelse paa alle Hold. Et
utrykt Enakts Skuespil »Om Vaaren«, blev 1902
spillet paa Nationalteatret i Kria. Samlede Skr
(Bd I—III) udkom 1917. Paa O.'s Grav paa
Frederiksiberg Kirkegaard, Kbhvn, har
Nordmænd rejst et Mindesmærke med en Buste af
Gustav Vigeland. En lgn. Buste er opstillet i
O.'s Fødeby Stavanger. (<sp>Litt</sp>.: <sp>C. Nærup</sp>,
»Ringeren« [1899]; <sp>Hj. Christensen</sp> i
»Kringsjaa«, XVIII [1901]; <sp>Gunnar
Heiberg</sp>, »Set og hørt« [1917]; <sp>Felix
Poppenberg</sp> i »Die Zeit« Nr 385 [1902]).
<i>(C. Br.). E. S-n.</i>
</chapter>

<chapter name="obstinat">
<b>obstinat</b> (lat.) egensindig, halsstarrig,
stivsindet, »obsternasig«.
</chapter>

<chapter name="Obstipantia">
<b>Obstipantia</b> (lat.), <sp>Stoppemidler</sp>,
Lægemidler, der bevirker Forstoppelse. De virker
