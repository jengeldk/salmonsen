Storarmeens 2. Korps og gjorde sig navnlig
kendt for sin gode Ledelse af Tilbagetoget. I
1813 havde han Overbefalingen over 3. Korps,
der rykkede mod Berlin, men blev slaaet ved
Gross Beeren (23
Aug.); ved
Leipzig førte han
med Tapperhed
den unge
Garde. Under
Kejserens fortvivlede
Kamp i
Frankrig 1814 stod O.
trofast ved
Napoleon's Side —
han blev saaret
for 23. Gang —
indtil
Hovedstadens Fald,
efter hvilket O.
sluttede sig til
de Marskaller,
som paatvang
Napoleon en
Abdikation.
Bourbon'erne overøste O. med Hædersbevisninger,
udnævnte ham til Pair af Frankrig og gav ham
Kommando i Metz. Han forblev Bourbon'erne
tro under de 100 Dage og hædredes efter
Waterloo paa ny af Kong Ludvig XVIII, der
udnævnte ham til Chef for Nationalgarden i
Paris (1815), til Guvernør for 3. Militærdivision
(1816), til Storkansler for Æreslegionen (1819)
og endelig til Guvernør for Invaliderne, hvilken
Hæderspost han beklædte ved sin Død. O. førte
sine Tropper med stor Tapperhed og Dygtighed
paa Kamppladsen, men egnede sig ikke til at
være selvstændig Fører.

2) <sp>Nicolas Charles Victor</sp>, Hertug
af Reggio, foreg.'s Støn, General og fr. Politiker,
f. 1791, d. 1863. Napoleon knyttede 1808 den
unge O. til sig som Page og gjorde ham 1809
til Løjtnant i Husarerne. Han deltog i flere
Felttog og udmærkede sig særlig 1814. Ligesom
Faderen forblev han Bourbon'erne tro under
de 100 Dage, hvilket forskaffede ham forsk.
Udmærkelser og Forfremmelser, saaledes bl. a.
Generalstitlen 1822 og Chefsposten for
Kavaleriskolen i Saumur, hvilken sidste O. opgav efter
Julirevolutionen 1830. Først 1835 indtraadte O.
paa ny i aktiv Tjeneste, hvorefter han gjorde
et Felttog med i Algier. Efter Hjemkomsten
udnævntes han til Generalinspektør for Rytteriet.
1842 blev han valgt ind i Deputeretkamret, hvor
han stillede sig i den moderate Oppositions
Rækker. Under Februar revolutionen blev han
valgt ind i den nationale Forsvarskommission
og kort efter sat i Spidsen for Alpehæren. 1849
førte han det Ekspeditionskorps, der
genindsatte Paven i hans verdslige Rettigheder.
Efter sin Tilbagekomst til Frankrig deltog han
ivrig i det politiske Liv, men skiftede fra
Bonapartist til Orleanist, hvorfor han var arresteret
nogle Dage under Statskuppet 2. Decbr 1851.
Efter den Tid trak han sig tilbage fra al
offentlig Virksomhed.
<i>(A. T. L.). E. C.</i>

<img>C. N. Oudinot.</img>
</chapter>

<chapter name="Oudrid, Christobal">
<b>Oudrid</b> [u'ðrið] (<sp>y Segura</sp>),
<sp>Christobal</sp>, sp. Komponist (1829—77), var Kapelmester
i Madrid og har skrevet en Række <i>Zarzuelas</i>
(Sangspil), der vandt stor Yndest hos det sp.
Publikum.
<i>W. B.</i>
</chapter>

<chapter name="Oudry, Jean Baptiste">
<b>Oudry</b> [u'dri], <sp>Jean Baptiste</sp>, fransk
Maler, f. 1689 i Paris, d. 1755 som Direktør for
Beauvais' Gobelinmanufaktur. O., Elev af
Faderen J. O. og Largillière, begyndte som
Historie-, Landskabs- og Portrætmaler (stort
Portræt af Tsar Peter I), men fandt efterhaanden
sit rette Felt i Dyr-, særlig Jagtstykket, som
gerne maledes i ret stort Format, med
udmærket Sans for dekorativ Virkning og
Landskabskarakteren (Eks.: »Avlsgaarden« i Louvre).
Ved sin Naturfriskhed viser O. frem mod
senere Tids Kunst. Hans ferme Forherligelse af
Jagtlivet var naturligvis velset ved Hove, han
var Ludvig XV's Hofmaler, blev
Akademimedlem 1719, arbejdede for Hertugen af
Mecklenburg-Schwerin (en stor Mængde Billeder ses
endnu i Schwerins Samling) o. a. Mange
Arbejder i Kunstmuseer (Louvre, Fontainebleau og
fr. Provinssamlinger, Sthlm [8 Arbejder] etc.;
i Kunstmus. i Kbhvn »Rovfugl slaar ned paa
Ænder«, »Løvehoved« i Gaunø-Saml.). O. var
fra 1734 knyttet til Tapetmanufakturen i
Beauvais og bidrog til dens Genrejsning efter en
Forfaldisperiode; han udførte selv mange
Mønstre, elegante og festlige Farve og
Figurkompositioner: Jagt-, Molière'ske Scener (jfr
Klevenfeldt's Memoirer), men fik senere tilkaldt
Boucher og Natoire. Forgæves søgte man O.
indkaldt til Danmark. Hans raderede Blade er
beskrevne i Robert-Dumesnil's <i>Peintre graveur
français</i>. (<sp>Litt</sp>.: <sp>Dohme</sp>, »Kunst u.
Künstler«, III). Sønnen <sp>Jacques Charles O.</sp>
(1720—78), Hofmaler hos Prins Karl af Belgien,
malede Dyr- og Stilllebensstykker.
<i>A. Hk.</i>
</chapter>

<chapter name="Oudtshoorn">
<b>Oudtshoorn</b> ['å^utsho.rn], By i Sydafrika,
Prov. Cape of Good Hope i den sydafrikanske
Union, ligger c. 50 km fra Sydkysten ved
Banelinien fra Mossel Bay til Graaf Reinet. (1921)
10680 Indb., overvejende Hvide. Den er
Hovedstad i et Distrikt af s. N.
<i>C. A.</i>
</chapter>

<chapter name="Ouessant">
<b>Ouessant</b> [wæ'sã], Ø ved Bretagnes
Vestkyst, hører til Dept Finistère, er 16 km<sup>2</sup>, 2760
Indb. (1921). O. har stejle Kyster, der kun faa
Steder er tilgængelige fra Søen. Ved et
Fiskerleje findes en mindre Havn med to Fyrtaarne
og en Telegrafstation. I Nærheden udkæmpedes
der 27. Juli 1778 og 1. Juni 1794 Søslag mellem
eng. og fr. Flaader.
<i>(M. Kr.). E. St.</i>
</chapter>

<chapter name="où est la femme">
<b>où est la femme</b> ['u-æ-la'fam] (fr.: »Hvor
er Kvinden?«), et Udtryk, hentet fra den
kriminalistiske Verden, hvorefter enhver
Forbrydelse, enhver paafaldende Begivenhed, kan
fores tilbage til Kvinden som den egl. Aarsag.
</chapter>

<chapter name="Oughtred, William">
<b>Oughtred</b> ['o<sub>u</sub>tred eller 'åt-l, <sp>William</sp>,
eng. Teolog og Matematiker, f. i
Buckinghamshire 1574, d. 1660. Hans Hovedværk
<i>Arithmeticæ in numeris et speciebus institutio</i>
(London 1631, fremkommet gentagne Gange i ny
Udg. under Titlen <i>Clavis mathematica</i>)
indeholder flere ny algebraiske og geometriske
Teoremer. Den saakaldte »O.'s Regel« omhandler
Multiplikation af tilnærmede Tal. Skal man f.
Eks. multiplicere 0,0014183 med 51678, plejer
man at multiplicere hele Multiplikanden med
første Ciffer i Multiplikator, Multiplikanden med
