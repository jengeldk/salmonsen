mere interessante Bygning, nu Alderdomshjem.
Af milde Stiftelser: Borgerstiftelsen, oprettet
1853 (helt ell. delvis Fribolig) og Skipper P.
Christensen og Hustus Fribolig (opr. 1895). I et
lille Anlæg i Nærheden af Kirken er 1872
opstillet en Buste af Frederik VII. S. f. Byen
ligger det lille Schepelern's Anlæg, og i
Statsskoven »Grønnehave« er der af flere Foreninger
1897 rejst en Pavillon med Restaurant.

Til N. hører udstrakte Markjorder til alle
Sider af Byen, mod N. til Kattegat. Disse er
for en stor Del sandede og lyngbevoksede, til
Dels tilplantede; ved Kattegat-Kysten er der
god Badestrand, og her findes ogsaa et
Badehotel. Paa Markjorderne ligger mod Ø.
Gaarden Ringholm (174 ha), mod S. Grønnehave
Skov og Sindssygehospital; desuden flere
Bebyggelser, som »Lergraven« og Vesterlyng.

M. H. t. Erhverv danner Haandværk og
Industri den største Befolkningsgruppe, derefter
Handel o. l., Landbrug, Transport; Fiskeriet er
ubetydeligt. Af Fabrikker og industrielle Anlæg
skal nævnes: et Savværk og Maskinsnedkeri, 2
Maskinværksteder, et Bryggeri, 3 Ægpakkerier,
et Andelsmejeri (Billesborg), et
Andels-Svineslagteri, en Garnfabrik og en
Mineralvandsfabrik. Af Pengeinstitutioner er der Banken for
N. og Omegn (oprettet 1917), Spare- og
Laanekassen for N. og Omegn (oprettet 1896, overtaget
af Landmandsbanken 1917); desuden Filialer af
Landmandsbanken og Andelsbanken.

Havnen, der af Naturen er godt beskyttet, er

<img>Situationsplan over Nykjøbing paa Sjælland.</img>

<table>
<td r>1.<td><i>Borgerstiftelse</i>
<td r>2.<td><i>Kirke</i>
<td r>3.<td><i>Museum</i>
<td r>4.<td><i>»Amtstuegaarden«</i>
<td r>5.<td><i>»Holtet« m. Mindestøtte for Frederik VII</i>
<td r>6.<td><i>Raad-, Ting- og Arresth.</i>
<td r>7.<td><i>Mejeri</i>
<td r>8.<td><i>Real- og Borgerskole</i>
<td r>9.<td><i>Missionshus</i>
<td r>10.<td><i>Telefoncentral</i>
<td r>11.<td><i>Den danske Andelsbank</i>
<td r>12.<td><i>Bank for Nykjøbing og Omegn</i>
<td r>13.<td><i>Apotek</i>
<td r>14.<td><i>Hotel »Phønix«</i>
<td r>15.<td><i>Borgmester-, Kommune- og Politikontor</i>
<td r>16.<td><i>Landmandsbanken</i>
<td r>17.<td><i>Teknisk Skole</i>
<td r>18.<td><i>Byfoged- og Birkekont.</i>
<td r>19.<td><i>Posthus og Telegrafst.</i>
<td r>20.<td><i>Toldkammer</i>
<td r>21.<td><i>Svineslagteri</i>
</table>
