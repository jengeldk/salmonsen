Hofmus.: »Violante«, »Lucrezia« (den fine
Farvevirkning i det bløde, lysende Bryst og det hvide
Lin), o. a. Kvindebilleder; endvidere kan
mærkes <i>La bella</i> [<i>di Tiziano</i>] i Pal. Sciarra i Rom,
»De tre Søstre« i Dresdens Gal., et
Kvindebillede i Berlins Mus. og en af Braunschweig-Mus.'s
Perler, det store »Adam og Eva« (før 1512).
Men ogsaa i adskillige <i>Sante Conversazioni</i> (et
udmærket Eksemplar i Neapels Mus., andre i
Wiens Hofmus., Gal. i Rovigo, Bergamo,
Borghese og Pal. Colonna i Rom etc.) og
Portrætter (faa Mænd. Selvportr. i München) staar P.
som Mesteren. Et af hans Hovedværker er »Den
hellige Barbara« (Sta Maria Formosa i Venedig,
c. 1515). Andre betydelige Værker: »Kongernes
Tilbedelse« (Brena, Milano), »Madonna m.
hellige« i Cerman (ved Mestre), »Tronende Petrus«
(Venedig's Akad.), »Tronende Maria« (San
Stefano i Vicenza). Foruden de her nævnte
Arbejder kan nævnes: »Madonna med Barnet«
(Berlin's Mus.), »Jakob og Rachel« i Dresden's Gal.
og »Hyrdernes Tilbedelse« i Louvre i Paris samt
Malerier i Bryssel, Kassel, London, Edinburgh,
Petrograd m. m. fl. St. (<sp>Litt</sp>.: <sp>A.
Rosenberg</sp> i Dohme's »Kunst u. Künstler« [3. Bd,
1879]).

2) <sp>Giacomo</sp> (<sp>Jacopo</sp>), il <sp>Giovane</sp> (ɔ:
den Unge), f. 1544 i Venedig, d. 1628 smst.,
ovenn. P. Vecchio's Brodersønssøn, virkede i
Rom, Urbino, men især i Venedig, hvor han tog
Tizian's og Tintoretto's Kust til Mønster. Han
var begavet, alsidig, smidig til at efterligne
forsk. store Mestre (ogsaa Naturalisterne), men
flygtig og forfaldt efterhaanden til
Rutinemaleri. »Lazarus' Opvækkelse« (Abbazia d.
Misericordia i Venedig) regnes for hans betydeligste
Værk. I Wien: »Kristi Lig begrædes«. Andre i
Madrid, mange ital. og tyske Museer etc.
<i>A. Hk.</i>
</chapter>

<chapter name="Palma, Ricardo">
<b>Palma,</b> <sp>Ricardo</sp>, peruansk Forf., f. 1833
i Lima, d. for 1911, synes det. Han virkede som
Embedsmand i liberal Retning for sit Lands
Oplysning, i en Aarrække beklædte han
Stillingen som Overbibliotekar ved Nationalbiblioteket
i Lima. Dette Bibliotek blev omtr. ødelagt af
Chilenserne i Krigen 1882—83, men det
lykkedes P. efterhaanden at samle et betydeligt
Antal af dets Bøger paa ny. Politiske Forhold
havde i hans unge Dage tvunget ham til at forlade
Peru, og han opholdt sig da en Tid i Chile, hvor
han i Valparaiso redigerede <i>La Revista de
Sud-America</i>. I sin Ungdom forfattede P. et Antal
Dramaer, men siden opgav han denne Art
Forfatterskab og skrev kun Digte og Prosaværker.
Han er anset som en fortrinlig Prosaist, der
skriver et klart og smukt Sprog, præget af
betydeligt Lune. Dette sidste fremtræder især i <i>La
Bohemia de mi tiempo</i> (1886), som er grundet
paa Minder fra hans egne romantiske
Ungdomsdage. En interessant Samling er
<i>Tradiciones peruanas</i>, der udkom fra 1872 i en Rk.
Hæfter, samlede i 4 Bd (Barcelona 1893), og
senere efterfulgtes af <i>Mis últimas tradiciones
peruanas</i> (1906) og <i>Apéndice a mis últimas
trad.</i> (1910). Hans samlede Poesias udkom 1911;
tidligere Samlinger er <i>Armonias</i> (1865) og
Pasionarias (1870). 1911 udkom ogsaa <i>El Demonio
de los Andes</i>.
<i>E. G.</i>
</chapter>

<chapter name="Palmales">
<b>Palmales,</b> se <sp>Palmeordenen</sp>.
</chapter>

<chapter name="Palmanova">
<b>Palmanova</b> [-'nåva], By i det nordøstlige
Italien, Prov. Udine, ligger ved Jernbanen fra
Udine til Padua og har Domkirke, en gammel
Fæstning fra 1593 samt Silkeindustri. (1911)
5575 Indb.
<i>C. A.</i>
</chapter>

<chapter name="Palmaria">
<b>Palmaria,</b> lille Ø i Spezia-Bugten i det
nordvestlige Italien, Prov. Genova. Øen er befæstet.
Kendt for sit sorte Marmor.
<i>C. A.</i>
</chapter>

<chapter name="Palmarium">
<b>Palmarium</b> (lat. af <i>pálma</i>, Palme d. e. Sejr),
Sagførerens Salær for en vunden Proces.
</chapter>

<chapter name="Palmarola">
<b>Palmarola</b> [-'råla], lille vulkansk Ø i det
tyrrhenske Hav, hørende til <sp>Ponza-Øerne</sp>
(s. d.).
<i>N. H. J.</i>
</chapter>

<chapter name="Palmaroli, Don Vicente">
<b>Palmaroli</b> [-'råli], Don <sp>Vicente</sp>, sp. Maler
fra Madrid (1835—96), Elev af Madrazo, derefter
uddannet efter Ingres og i Rom, har især malet
Billeder i Fortuny's Manér. Kendteste Arbejder:
»Prædiken i d. sixtinske Kapel« (1866), »Ofrene
fra 3. Maj 1808 begraves« (1871, Madrid's
Raadhus), »Betragtninger« (Chicago-Mus.), Portræt
af Alfons XIII m. m. Han virkede en Tid som
Direktør for det sp. Akademi i Rom og var
Direktør for Nationalmuseet i Madrid.
<i>A. Hk.</i>
</chapter>

<chapter name="Palmarosaolie">
<b>Palmarosaolie</b> er en æterisk Olie, der faas
ved Destillation af Bladene af <i>Andropogon
Schoenantus</i>, der dyrkes i Forindien, og i det
tropiske Afrika. Den er farveløs eller gullig,
har en behagelig, om Rosenolie mindende Lugt,
en Vægtfylde = 0,888—0,896 og indeholder
76—93 % Geraniol, der betinger dens Lugt. Den
finder en udstrakt Anvendelse i Parfumeriet,
ofte under Navn af <sp>Rusaolie</sp>, <sp>indisk
Græsolie</sp>, <sp>indisk</sp> og <sp>tyrkisk
Geraniumsolie</sp>, og forfalskes ikke sjældent ved
Tilsætning af Gurjuinbalsamolie, Cedertræolie,
Terpentinolie, Parafinolie og Kokosfedt, hvilke
Forfalskninger sædvanlig let opdages ved, at P.,
men ikke Indblandingerne er opløselige i 70
procentholdig Alkohol. Andre Arter Andropogon
giver <sp>Citronelleolie</sp> og
<sp>Lemongræsolie</sp>.
<i>K. M.</i>
</chapter>

<chapter name="Palmas, Kap">
<b>Palmas, Kap</b> P., Forbjerg paa Afrikas
Vestkyst, Øvreguinea, ligger paa 4° 22′ n. Br. og
7° 45′ v. L. f. Grw. Det danner Grænsen mellem
Peber- og Elfenbenskysten eller mellem
Republikken Liberia og den britiske Guldkystkoloni.
<i>C. A.</i>
</chapter>

<chapter name="Palmas, Las">
<b>Palmas, Las,</b> se <sp>Las Palmas</sp>.
</chapter>

<chapter name="Palmblad, Vilhelm Frederik">
<b>Palmblad,</b> <sp>Vilhelm Frederik</sp>, svensk
Forfatter og Lærd, f. 18. Decbr 1788, d. 2 Septbr
1852, Student 1806, Docent i svensk Historie
1822, Prof. i Græsk 1835. I sit Rusaar traf P.
Atterbom, der stiftede det litt. Selskab Musis
amici, hvori P. optoges og blev et virksomt
Medlem. Ved hans Virksomhed udvidedes
Selskabets Planer, cg 1809 antog det Navnet
»Auroraforbundet« i den Forvisning, at med dette
skulde en ny Morgenrøde opgaa over Sveriges
Litteratur. For at kunne iværksætte de litterære
Tanker købte P. i Kompagni med en anden det
akademiske Bogtrykkeri, og dette udgav
Tidsskrifterne »Phosphorus«, »Poetisk Kalender« og
»Svensk Litteraturtidning« samt talrige Skrifter,
som virkede i Nya Skolans Tjeneste. P. var
Nya Skolans praktiske Mand, Forlægger og
Bogtrykker, Kritiker, Novellist og
Videnskabsmand. Han er heldigere som Oversætter
