sv. Officer, avancerede til sidst 1770 til
Generalmajor. P. var en særdeles fremtrædende
Partimand, snu og smidig, men i højeste Grad
upaalidelig og egoistisk; han kan til en vis Grad
siges at være typisk for den Korruption og det
statsødelæggende Partivæsen, som udmærkede
den sidste Periode af Frihedstiden. Særlig
betydningsfuld syntes P.'s Virksomhed at skulle
blive paa Rigsdagen 1760, hvor han optraadte
som en af Lederne for Oppositionen mod
Hattepartiet. Men allerede i Januar 1761 slog han om
og sveg hensynsløst sine egne Partifæller,
delvis foranlediget dertil af Egennytte. P.'s
Handlemaade bidrog i ikke ringe Grad til at forspilde
Mulighederne for Huerne til paa denne
Rigsdag at komme til Magten. I Forbitrelsen
herover fik Huerne gennemført, at P. for to
Rigsdagssamlinger mistede sin Plads paa
Ridderhuset. 1769 sveg P. til Gengæld Hattene og
bærer for en stor Del Skylden for, at den af
Hattene paatænkte Reform af Statsstyrelsen
forhindredes. Ved Gustaf III's Revolution 1772
lykkedes det P. at slippe bort fra Sthlm, og han
syntes at ville gøre et Forsøg paa paa Landet
at sætte sig op mod Kongen og den fuldbyrdede
Forandring af Regeringsformen. Han holdt sig
derefter nogle Aar i Ro, men optraadte senere
i Opposition mod Gustaf III, traadte 1786 i
Forbindelse med den russ. Minister og var 1789 bl.
dem, som Gustaf III, da han vilde gennemføre
en ny Forandring i Statsstyrelsen, for en Tid
holdt i Forvaring. 1792 anklagedes P. for
Delagtighed i Mordsammensværgelsen mod Gustaf
III, og man tager næppe fejl, naar man virkelig
tilskriver ham en meget betydningsfuld Andel
deri. Han kunde imidlertid aldrig overbevises
derom, men indsattes »paa Bekendelse« i
Varbergs Fæstning, hvor han døde. Til yderligere
Belysning af P.'s Karakter kan nævnes, at han
paa sine Ejendomme i Kalmar behandlede
Bønderne meget ilde og betragtedes af dem som
en ligefrem Plageaand.
<i>(A. S.). G. C.</i>
</chapter>

<chapter name="Pechstein, Max">
<b>Pechstein</b> ['pæk∫ta^in], <sp>Max</sp>, moderne tysk
Maler (Berlin), er en af det unge Tysklands
Gennembrudsmænd, der bl. a. ad
Ekspressionismens Baner har søgt ny Udtryksmuligheder
for Kunsten. Paa den baltiske Udstilling i Malmö
1914 var han repræsenteret ved »Kala med
Model« m. m. (<sp>Litt</sp>.: <sp>G. Biermann</sp>, »M. P.
Mit einer Selbstbiographie d. Künstlers«
[Leipzig 1919, Junge Kunst]).
<i>A. Hk.</i>
</chapter>

<chapter name="Pecht, August Friedrich">
<b>Pecht</b> [pæKt], <sp>August Friedrich</sp>, tysk
Maler og Kunstforf., f. 2. Oktbr 1814 i Konstanz,
d. 19. Apr. 1903, malede i Paris under
Delaroche, udfoldede i München fra 1854 en
betydelig Virksomhed som Maler og Tegner
(Oliemalerier fra Goethe's og Schiller's Liv, Illustrationer
til Schiller-, Goethe-, Lessing- og
Shakespeare-Galerierne), udsmykkede en Sal i Münchens
Maximilianeum med Feltherre- og
Statsmandsportrætter og havde Lod i Freskerne i Konstanz'
Konciliumssal. En Øjensygdom førte ham særlig
i senere Aar ind paa Forfattervirksomheden;
han skrev bl. a. »Gesch. d. Münchener Kunst im
19. Jahrh.« (1887 ff.) og »Deutsche Künstler des
19. Jahrh.« (4 Bd, 1877—85) samt blev fra 1885
Redaktør af »Kunst für alle«. (<sp>Litt</sp>.:
Selvbiografi »Aus meiner Zeit« [2 Bd, 1894]).
<i>A. Hk.</i>
</chapter>

<chapter name="Pechuel-Loesche, Eduard">
<b>Pechuel-Loesche</b> ['pe.kuæl?)-'lö.∫<sub>ə</sub>], <sp>Eduard</sp>,
tysk rejsende og geografisk Forfatter
(1840—1913), var overordentlig berejst, idet han
har besøgt baade Vestindien, Nord- og
Sydamerika, Kysterne af det Atlantiske og det Stille
Ocean, af det Nordlige og Sydlige Ishav;
endvidere deltog han 1874—76 i den tyske »Loanga
Expedition« i Sydafrika og var Stanley's
Stedfortræder i Kongo-Staten 1884—85. 1886 blev
han Prof. i Geografi i Jena, 1908 i Erlangen. I
Giiszfeldt, Falkenberg og P.'s »Loango
Expedition« (1882, 1907) har han skrevet 3. Afdeling,
ligesom han har udg. 3. Opl. af Brehm's
»Tierleben« (1890—93).
<i>C. A.</i>
</chapter>

<chapter name="Pechüle, Carl Frederik">
<b>Pechüle</b> [pe'ky.l<sub>ə</sub>], <sp>Carl Frederik</sp>,
dansk Astronom, f. 8. Juni 1843 i Kbhvn, d. 28.
Maj 1914 smst., var 1870—75 ansat ved
Observatoriet i Hamburg, derpaa i Kbhvn, hvor han
1888 blev Observator. 1874 deltog P. i den tyske
Venus-Ekspedition til Mauritius, var 1882 Leder
af den danske Venus-Ekspedition til St. Croix og
skrev <i>Expédition danoise pour l'observation du
passage de Venus 1882</i> (1883). Siden 1866 har P.
publiceret Beregninger og Observationer af
Planeter og Kometer; han opdagede Kometerne
1877 I, 1880 V, 1886 IX. P. har beregnet
Almanakken fra 1889—1915. Desuden har han i »Fysisk
Tidsskrift« siden 1905 givet en Oversigt over
Aarets vigtigste »Astronomiske Begivenheder«
og smst. tillige offentliggjort enkelte mindre
Meddelelser. 1901 udgav P. Tyge Brahe's <i>De
nova Stella</i>, forsynet med en lat. Prooemium og
en dansk Epilog, og holdt i Videnskabernes
Selskab 300 Aars Dagen for Tyge Brahe's Død den
astron. Mindetale over ham.
<i>J. Fr. S.</i>
</chapter>

<chapter name="Peck">
<b>Peck</b> [pek], eng. Hulmaal for tørre Varer =
2 Gallons; for Salt og Mel efter Vægt = 1 Stone.
</chapter>

<chapter name="Peckham">
<b>Peckham</b> ['pek<sub>ə</sub>m], Kvarter i det sydøstlige
London, en Del af Camberwell, med (1921)
76886 Indb.
<i>G. G.<i>
</chapter>

<chapter name="Pecos">
<b>Pecos</b> ['pe<sub>i</sub>ko<sub>u</sub>s], <sp>Rio P.</sp>, Flod i U. S. A.,
gennemstrømmer med sydlig Retning Llano
Estacado i New Mexico og Texas og falder i
Rio Grande del Norte efter et Løb paa 970 km.
Om Sommeren er P. dog som oftest tør.
<i>G. Ht.</i>
</chapter>

<chapter name="Pécska">
<b>Pécska</b> ['pe.t∫kå], rum. <sp>Pecica</sp>, bestaar af
de sammenhængende Flækker Magyar-P. ell.
ung. P. og Ó- ell. Roman- (gl ell. rum.) P.,
ligger i rum. Dept Arad, 18 km V. f. Arad ved
Maros og har 8000 Indb.
<i>N. H. J.</i>
</chapter>

<chapter name="Pecten">
<b>Pecten,</b> se <sp>Kammuslinger</sp>.
</chapter>

<chapter name="Pectinibranchia">
<b>Pectinibranchia</b> [-'braŋkia], se
<sp>Kamgællede Snegle</sp>.
</chapter>

<chapter name="Pectognathi">
<b>Pectognathi</b> [-ti], se <sp>Fastkæber</sp>.
</chapter>

<chapter name="Pectorale">
<b>Pectorale</b> (lat. af <i>péctus</i> = Bryst), et
Bryst-smykke i Form af et Kors, som hører med til
den rom.-kat. Bispedragt.
<i>A. Th. J.</i>
</chapter>

<chapter name="Pectoralia">
<b>Pectoralia</b> (lat.), Lægemidler, der benyttes
ved Lidelser i Aandedrætsorganerne (<i>pectus</i> =
Bryst).
<i>P. H.</i>
</chapter>

<chapter name="Pectus">
<b>Pectus</b> (lat.), Bryst (Brystkasse).
</chapter>

<chapter name="peculatus">
<b>peculatus</b> (<i>públicus</i>) (lat.) er i den rom.
Ret Tyveri af rørlig Statsejendom. Navnet har
sin Oprindelse fra, at i det gl Rom, i Tiden før
møntet Penge var kommet i Brug, udgjorde
det til Offer bestemte Kvæg (<i>pecus</i>) en vigtig
og væsentlig Del af den rørlige Statsejendom og
gjordes fortrinsvis til Genstand for Tyveri.
<i>C. W. W.</i>
</chapter>
