Genstande af nogen Bet. er bragte til Berlin og
opbevares i et særligt P.-Museum.

De gl. Bygninger har væsentlig ligget paa
Terrasserne, medens selve Bankens øverste Spids
var helt ell. næsten
helt ubenyttet. Paa
en lille Udløber tæt
N. f. Toppen laa et
Tempel for
Faustina. Paa den øverste
Terrasse, SV. f.
Toppen, laa et stort
Tempel for Trajan,
paa den næste
Terrasse, længere mod
S., fandtes
Biblioteket og Athena's
Tempel, paa den
tredje det store
Zeus-Alter og længst
mod S., paa den
fjerde. Torvet.
Dette var det ældre P.
og senere Byens
Borg. Kongepaladset
maa antagelig søges
i en Del
Fundamenter, som fandtes tæt
S. f. den højeste
Top. Terrasserne
afgrænsedes med
Støttemure, og det hele
var omgivet af en
Befæstningsmur.
Tæt V. f. de nævnte
Bygninger, der
dannede en Bue, laa et
Teater og en lang
Terrasse med en
Søjlehal og et
Tempel. Lavbyen paa
Sletten hidrørte fra den senere Kongetid og
Romertiden, og over den ligger den moderne
By. Der findes her Rester af talrige gl.
Bygninger (Thermer, Gymnasion, Cirkus, Amfiteater, et
rom. Teater o. s. v.). De tidligere
Undersøgelser holdt sig væsentlig til Bebyggelsen paa
Banken, de ny havde derimod Lavbyen til Genstand.
Der er ved dem fremdraget Dele af Bymuren,
en Torveplads omgiven af Haller m. m. og gjort
talrige Enkeltfund.

<sp>Trajan's Tempel</sp> var ligesom mange
andre Helligdomme omgivet af en Gaard, her ret
stor og af
regelmæssig firsidet
Form. Tempelet var
20 m bredt, 27 m
langt og helt
omgivet af en
korinthisk Søjlehal. Det
stammer formentlig
fra Trajan's egen
Tid, men synes
opført paa en ældre
Helligdoms Plads.

<sp>Athena's
Tempel</sp> var af Kong
Attalos I efter den
store Sejr over
Tolistoagierne opført
paa et ældre
Tempels Plads. Det var
et ikke særlig stort
Tempel, 23 m langt,
13 1/2 m bredt, i
senere dorisk Stil,
med 6 Søjler i
Fronten, 10 i
Langsiderne. Materialet var
ikke Marmor, men
Trachyt med en
Stukbeklædning.
Helligdommen var
omgiven af en
trapezformet
Tempelgaard med
Søjlehaller, den nordlige
i to Stokværk og
smykket med en
interessant Frise med
Vaabenskulpturer. Tempelgaarden fyldtes gennem
Tiderne med Statuer, Altre o. a. Monumenter,
hvis Fodstykker for en stor Del er genfundne;
her stod bl. a. en stor Statue af Athena Nikeforos
(Sejrsbringersken) fra Attalos I's Tid, udført af
Epigonos, Statuer af pergamenske Konger og
senere af rom. Kejsere.

Det berømte <sp>Bibliotek</sp> var antagelig

<img>Fig. 1. Pergamon, Akropolis og den øvre By.</img>

<img>Teater. Basilika. Athenatempel. Zeusalter.
Fig. 2. Pergamon. En Del af Borgen. Rekonstr. Berlin.</img>
