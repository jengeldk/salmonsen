Tabel II.

Følger man Stofferne i en Periode fra
venstre til højre Side af Systemet, ses det, at
yderst til venstre staar de stærkest
elektropositive Stoffer, Alkalimetallerne, hvorimod man i
7. Gruppe har de kraftigt elektronegative
Stoffer i Halogengruppen: F, Cl, Br, J. Typisk er
Overgangen fra Natrium, ved hvis Reaktion med
Vand der som Følge af Na+-Ionens store
Bestandighed dannes en kraftig <sp>Base</sp>, til Klor, der
har meget stor negativ Elektroaffinitet og let
gaar over til Cl÷-Ionen og derved kan danne
en stærk Syre. Mellem disse to Yderpunkter
træffes alle Mellemled; Mg danner en ret stærk
Base, hvorimod Al(OH)3 hører til de saakaldte
<sp>amfotere</sp> Elektrolyter, der snart kan
optræde som svag Base, snart som svag Syre. Si, P
og S er alle Syredannere.

Perioderne II og III er smaa Perioder hver
paa 8 Stoffer, hvorimod hver af de to næste
Perioder indeholder 18 Stoffer. Beg. og Slutn.
af disse Perioder dannes af Stoffer, der
fuldstændigt minder om Stofferne i Perioderne II
og III, f. Eks. K—Na, Br—Cl og Kr—A.

Allerede Ca og Sc fjerner sig i Egenskaber
noget fra Mg og Al, og de flg. Ti, V, Cr og Mn
er meget forsk. fra Stofferne i de samme lodrette
Grupper i Perioderne II og III, skønt der dog
stadig er Lighedspunkter, som f. Eks.
K<sub>2</sub>CrO<sup>4</sup>—K<sub>2</sub>SO<sup>1</sup>. KMnO<sub>4</sub>—KClO<sub>4</sub>. Efter Mangan følger
Jerngruppen med de to- og tregyldige Fe, Co og
Ni, og derefter Kobber, der om end det
hyppigst optræder med Valensen 2, dog ogsaa kan
være engyldigt. Ved de næste Stoffer Zn, Ga og
Ge begynder Ligheden med Stofferne i de
første Perioder igen at blive tydelig
(ZnSO<sub>4</sub>—MgSO<sub>4</sub>, GeH<sub>4</sub>—SiH<sub>4</sub>), og ved As og Se er
Analogien med P og S fuldstændig, Det samme
gentager sig i 5. Periode og ogsaa i 6.
Periode. I 4. og 5. Periode blev den regelmæssige
Skiften Valens fra Stof til Stof »brudt« af
Grupper med Stoffer, hvis kem. Egenskaber
indbyrdes var ganske analoge, nemlig Fe, Co, Ni og
Ru, Rh, Pd. I 6. Periode findes, foruden den til
de to nævnte Grupper svarende Gruppe: Os, Ir,
Pt, den store Gruppe med de sjældne
Jordarter mellem La og Cp. Alle de sjældne
Jordarter besidder i den Grad analoge kem.
Egenskaber, at Adskillelsen og Renfremstillingen af
dem alle først i den allersidste Tid er blevet
gennemført, efter at Kemikerne de sidste
halvhundrede Aar har arbejdet hermed. Efter de
sjældne Jordarter fortsætter 6. Periode igen
fuldstændigt som Perioderne IV og V, idet Cp
svarer til Y og Sc, Hf til Zr og Ti, Ta til Nb
og V, o. s. v. Af 7. Periode kendes kun Beg.
indtil Uran. Grundstofferne fra Po og opefter
er som bekendt alle radioaktive (se
<sp>Radioaktivitet</sp>), saa det maa antages, at
Atomkernerne mod Slutn. af det p. S. bliver saa
store og saa instabile, at Muligheden for stabile
Atomkerner større og tungere end Uran
(Atomnummer 92) kun er ringe.

P. Gr. a. de store Perioder bliver de lodrette
Grupper delt i to Undergrupper. Gruppe I
falder saaledes i en Hovedgruppe med
Alkalimetallerne Li, Na, K, Rb og Cs, medens
Undergruppen Cu, Ag og Au i sine kem. Forhold
fjerner sig ret stærkt fra Hovedgruppen. En
Sammenligning af Stofferne i en og samme Gruppe
viser, at dermed stigende Atomnummer foregaar
en gradvis, kvantitativ, Forandring i de kem.
Egenskaber. Fra Li til Cs bliver Stoffer mere
og mere elektropositive, og Cs(OH) er derfor
den stærkeste Base, der kendes. Lgn. sker i
Grupper som Ca, Sr, Ba, Ra, der dog alle er
svagere elektropositive. I Undergrupperne Cu,
