Heste, 216000 Malkekøer, 675000 Stkr andet
Hornkvæg, 2270000 Faar, 272000 Svin, Agerbrug
og Kvægavl beskæftiger dog kun 1/4 af
Befolkningen. Industrien er i stærk Vækst. 1919
fandtes 2707 industrielle Etablissementer, der
beskæftigede 68005 Personer og producerede Varer
for 367 Mill. Doll. De rige Laksefiskerier, især
i Columbia River, danner Grundlaget for store
Konservesfabrikker. Skovene leverer Raastof til
et Utal af Savskærerier. Mindre betydelig er
Minedriften, skønt der forekommer Guld, Sølv
og Kobbermalm. Manglen paa Kul erstattes
delvis ved Rigdommen paa Vandkraft.
Columbia, Willamette og Snake River er vigtige
Vandveje. Store Oceandampere kan gaa op til
Portland. Jernbanenettet, der især er knyttet til de
velbefolkede Egne i Lavningen mellem Cascade
Range og Coast Range og langs Columbia
Floden, omfattede (1919) 5300 km, hvortil kommer
1100 km elektriske Sporveje. Navnet O.
anvendtes tidligere om Landet mellem 42° og 54°
40′ n. Br., der 1792 tages i Besiddelse af
Englænderne, men deltes mellem England og U. S.
A. ved Traktaten 1846. 1848 »organiseredes
Territoriet O., og 1859 optoges O. som Stat i
Unionen. Den lovgivende Forsamling bestaar af
et Senat paa 30 Medlemmer og
Repræsentanternes Hus paa 60 Medlemmer. 1902 indførtes
Initiativ og Referendum, hvorefter en
Vælgergruppe paa mindst 8 % af hele Vælgermassen
kan fremsætte Lovforslag, der vedtages eller
forkast es ved alm. Afstemning samtidig med de
alm. Valg. I Kongressen er O. repræsenteret
ved 2 Senatorer og 3 Repræsentanter.
<i>G. Ht.</i>
</chapter>

<chapter name="Oregon">
<b>Oregon</b> ['år<sub>i</sub>g<sub>ə</sub>n], se <sp>Columbia</sp>.
</chapter>

<chapter name="Oregon City">
<b>Oregon City</b> ['år<sub>i</sub>g<sub>ə</sub>n-'sit<sub>i</sub>], By i U. S. A.,
Stat Oregon, ligger ved Willamette-Floden, der
her danner 13 m høje Fald. (1910) 4287 Indb.
<i>G. Ht.</i>
</chapter>

<chapter name="Orehoved">
<b>Orehoved,</b> Stationsby med Havn og
Færgehavn paa Nordspidsen af Falster, Nørre-Vedby
Sogn, Falster-Nørre Herred, hvor der er
Jernbanestation som Udgangspunkt for
Gjedser-Banen (Strækningen O.—Nykjøbing aabnedes 1872,
Strækningen Nykjøbing——Gjedser først 1886).
I Havnen er Dybden 2,8 m, udenfor ved
Bolværket 3,1 m og i Dampfærgelejet 3,7 m; herfra
foregaar Dampfærgeforbindelsen med Masnedø
(aabnet 1884). Byen havde 1921 47 Gaarde og
Huse med 193 Indb., og der er Telegrafstation,
Postekspedition, Hotel, Brugsforening,
Købmandshandel og Bageri.
<i>M. S.</i>
</chapter>

<chapter name="Oreibasios">
<b>Oreibasios</b> [ræ^i-], gr. Læge, f. i Pergamon
omkr. 325, d. i Byzans i Beg. af 5. Aarh. O.
stammede fra en Rigmandsfamilie og
uddannedes til Læge i Alexandria under Zenon fra
Kypern. I Athen traf han Julian Apostata, hvis
Livlæge han blev, og som paa enhver Maade
støttede ham. Paa dennes Opfordring forfattede
O. et Udtog af Galens Skrifter og senere en stor
Encyklopædi, indeholdende det væsentligste af,
hvad de andre med. Forf. havde skrevet. Efter
at Julian havde besteget Kejsertronen, blev O.
Kvæstor i Konstantinopel og blev en ivrig
Politiker, der støttede Kejseren i hans
Bestræbelser for at genindføre Hedenskabet. Han fulgte
ham paa Felttoget mod Perserne og var hos sin
kejserlige Ven, da han døde paa Slagmarken.
Under Efterfølgerne, Valens og Valentinian,
blæste en for O. ugunstig Vind. Hans Formue
konfiskeredes, og han blev sendt i
Landflygtighed til Straf for sit Kristendomsfjendskab; han
blev dog snart kaldt tilbage, indsat i sine
Rettigheder og levede i Byzans, beskæftiget med
litterært Arbejde til sin Død. — Omend O. paa
ikke helt faa Steder i sine Skrifter fremsætter
selvstændige Meninger, ligger dog hans Bet.
mere i hans Evne som Kompilator. Han anfører
med stor Omhyggelighed Dele af Værker, der
forlængst er gaaet til Grunde, og hans Skrifter
bliver derfor Hovedkilden til Kendskabet til
Antyllos, Apollonius, Archigenes, Diokles,
Erasistratos, Heliodor, Kriton, Rhuphos,
Theophratos, Xenokrates o. m. a., ligesom Galens
store By i høj Grad skyldes O.'s Omtale af
ham. O.'s Encyklopædi (<i>Collecta medicinalia</i>)
omfattede over 70 Bd, men ikke alle er
bevarede til vore Dage. I en Synopsis, som han
forfattede for sin Søn, samlede han et Udtog
af den. Hans tredie Hovedværk, <i>Euporista</i>, er
en populær med. Haandbog, der udmærker sig
ved at tage Afstand fra Tidens Overtro. O.'s
Skr er udg. af J. B. Rosarius 1555 paa Latin,
med gr. Tekst og fr. Oversættelse af
Bussemaker, Daremberg og Molinier (6 Bd 1851—76).
En Udgave er under Forberedelse i <i>Corpus
medicorum antiquorum</i>, der udgives af
Berlin-Akademiet og Videnskabernes Selskab i
Kbhvn.
<i>J. S. J.</i>
</chapter>

<chapter name="Oréide">
<b>Oréide</b> [åre'id], en Kobber-Zink-Legering, se
<sp>Messing</sp>.
</chapter>

<chapter name="Oreithyia">
<b>Oreithyia</b> [oræ^i'tyia], se <sp>Boreas</sp>.
</chapter>

<chapter name="Orel">
<b>Orel</b> [a'rjæ£], Guv. i det mellemste
Storrusland, begrænses af Guv. Briansk, Kaluga, Tula,
Tambov, Voronesh og Kursk. Arealet er 27101
km<sup>2</sup> med (1920) 1514851 Indb. ell. 56 pr. km<sup>2</sup>.
Terrainet er en svagt bølgende Slette, i hvilken
Floderne har gravet dybe Bassiner, og som
hæver sig lidt mod S. (indtil 265 m). Devon er
fremherskende mod Ø. og N., Kridt mod V. og
S.; i Henseende til Jordbundens Frugtbarhed,
Planteverden og Bebyggelse falder O. i 2 Dele.
Den østlige, der hører til Dons Strømomraade,
er frugtbar, skovfattig og vel opdyrket. Den
vestlige Del, der afvandes af Oka, er mindre
frugtbar, hvorfor Husflidsindustrien her spiller en
større Rolle end Agerbruget. Af Arealet er c.
70 % Agerland og 20 % Skov. Befolkningen er
næsten udelukkende storrussisk og ortodoks, og
c. 70 % af Rekrutterne fra O. er Analfabeter.
De vigtigste Kornsorter er Rug og Havre, der
normalt giver et stort Overskud til Udførsel, og
derefter Hirse og Boghvede, Sukkerroer, Tobak,
Humle og enkelte Steder Træfrugt.
Kvægbestanden udgjorde efter den officielle Tælling 1920:
251597 Heste, 294945 Stkr. Hornkvæg, 600577
Faar og 121617 Svin. Af Mineraler brydes Kalk
samt Brunjernsten. Industrien drives dels som
Husflidsindustri i Landsbyerne, dels som
Storindustri i Byerne, hvor der tilvirkes Glas- og
Lædervarer, Cigarer, Spiritus, Maskiner og
Staalvarer. Handelen er ikke ringe, og
Udførslen bestaar særlig af Korn, Hamp, Olie, Læder,
Talg og Staalvarer. For Resten er O.'s Handel
ved at undergaa en Forskydning, idet Guv.'s
Hovedstad O., der tidl. var det vigtigste
