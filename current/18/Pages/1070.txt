møjsommeligt Arbejde maatte han nu atter
vende skuffet hjem. — Han fik nu
Amerikanerne til at betragte Opnaaelsen af Polen som en
Nationalsag, og Pengemidlerne blev rigelige.
Med Skibet »Roosevelt« lykkedes det i 1905 at
naa op til Kap Sheridan (82 1/2°) paa Nordkysten
af Grant Land, hvor han havde Basis saa nær
Polen som muligt. I Marts 1906 drog P. af Sted
med en stor Ekspedition, der bestod af 6
Amerikanere og 21 Eskimoer med 120 Slædehunde;
de fandt atter aabent Vand paa 84 1/2° Br., men
kom over det og naaede 21. Apr. den hidtil
højest naaede Bredde 87° 06′, men blev
nødsaget til p. Gr. a. Proviantmangel at vende om.
Paa Hjemvejen drev de langt Ø. paa, men efter
store Anstrengelser naaede de Land. Nu var
P. naaet nærmest Polen, men med sin sejge
Udholdenhed var det ikke nok, han vilde naa
Polen. 1908 rejste han atter af Sted med
»Roosevelt«, naaede Kap Sheridan, og forlod Landet
ved det vestligere liggende Kap Columbia 1.
Marts næste Aar med en stor Ekspedition, og
endelig lykkedes det P., ledsaget af
Mulattjeneren Henson efter forbavsende lange Dagsrejser
over den drivende Pakis at naa Polen 6. Apr.
Det er den uvurderlige Hjælp af de dengang
hedenske Polareskimoer, der har gjort det
muligt for P. at foretage disse lange Slæderejser
med voldsomme Strabadser og i stærk Kulde.
— Da P. kom hjem med det lykkelige Budskab,
at han endelig havde naaet det Maal, han nu i
c. 20 Aar havde kæmpet for, kom hans Livs
største Skuffelse, idet hans gamle
Ekspeditionsfælle, Dr. Fr. A. Cook samtidig kom tilbage og
meldte, at ogsaa han havde naaet Polen netop
Aaret før P. U. S. Congress anerkendte P. som
Nordpolens Opdager, og han hædredes med
Admirals Rang og en aarlig Pension. Cook's
Svindel afsløredes senere, men forbitrede dog P.
Resten af hans Liv. (<sp>Litt</sp>.: P., <i>Northward over
the Great Ice</i> [London 1898]; P., <i>Nearest the
Pole</i> [London 1907]; P., <i>The North Pole</i>
[London 1910]; P., <i>The Secrets of the Polar Travel</i>
[New York 1917]).
<i>G. F. H.</i>
</chapter>

<chapter name="Peary Land">
<b>Peary Land</b> ['pi.r<sub>i</sub>-], den nordligste Del af
Grønland, der danner en Halvø, hvis nordligste
Punkt er Kap Morris Jesup, 83 3/4° n. Br., og
som mod Syd begrænses af J. P. Koch's Fjord,
Wandel's Dal, Brønlund's Fjord og
Independence Fjord. Paa Nordsiden er P. L.
gennemskarret af mange Fjorde, af hvilke de største
er De Long Fjord, O. B. Bøggild's Fjord og
Frederic Hyde Fjord. Den nordlige Del af
Landet bestaar af mægtige Fjeldpartier paa 2000
m's Højde og derover og med mellemliggende
talrige lokale Bræer, medens den sydlige Del
bestaar af et Plateau, intet Sted over 1000 m.
Peary er den første, der 1892 fra Navy Cliff
saa Landet N. f. Independence Fjord og senere
(1900) V. fra rejste N. om det til Wyckoff Land
paa Østkysten. J. P. Koch
(Danmark-Ekspeditionen) har Ø. fra berejst det til Kap Bridgman,
og endelig har Lauge Koch 1921 rejst rundt om
Landet.
<i>G. F. H.</i>
</chapter>

<chapter name="Peba">
<b>Peba,</b> se <sp>Bæltedyr</sp>.
</chapter>

<chapter name="Peber (Peberfamilien)">
<b>Peber</b> (Piper L.), Slægt af Peberfamilien,
ofte klatrende Buske (sjælden Urter ell. Træer);
Bladene har 3—flere Nerver og Akselbladie, der
er interpetiolære og slutter om Knopperne som
et Kræmmerhus. Blomsterne er oftest
særkønnede; de hanlige har 2—3, sjælden 6
Støvdragere. Frugten er et glat Bær med et enkelt Frø.
600 Arter, alle tropiske. <sp>Kubeba-P.</sp> (<i>P.
Cubeba</i> L. fil., se Fig.) er en indtil 6 m høj Busk
med læderagtige, aflangt-elliptiske og
tilspidsede Blade. Tvebo. De stilkede Bær (<sp>Kubeber</sp>)
benyttes i Medicinen. Kubeber lever paa Øerne
i det ind. Archipel; den dyrkes der og i
Vestindien. Af <sp>Kawaplanten</sp> (<i>P. methysticum</i>
Forst., <sp>Awapeber</sp>), der vokser paa
Sandwich-Øerne, tygges Roden og giver sammen
med Kokosmælk en berusende Drik, <sp>Awa</sp> ell.
<sp>Kawa</sp>. <sp>Lang P.</sp> (<i>P. longum</i> L.), der har sit
Pljemsted i Indien, udmærker sig ved
hjertedannede Blade og de til en Kolbe
sammensmeltede Bær. Kolberne gaar i Handelen under
Navn af <sp>Lang Peber</sp>. Det samme Produkt
faas af <i>P. officinarum</i> (Miq.) DC. (Sunda-Øerne)
med aflangt elliptiske Blade. <sp>Betel-P.</sp> (<i>P.
Betle</i> L.) er klatrende og har stive, afrundede,
ægdannede Blade, der sammen med
Areca-Nødder anvendes som et yderst udbredt
Tyggemiddel i tropiske Egne. Betel vokser vildt i det
ind.-malajiske Omraade og dyrkes paa Madagaskar,
Bourbon, i Vestindien o. a. St. <sp>Sort P.</sp> (<i>P.
nigrum</i> L.) er en over 5 m høj, klatrende Busk
med graagrønne, afrundede, ægdannede Blade
og enbo Blomster i mere aabne Aks. Bærrene
er kugleformede, grønne, derefter rødlige og
til sidst gule. <sp>Sort Peber</sp> vokser vildt og er
dyrket i hele det ind.-malajiske Omraade, og
dyrkes tillige i Vestindien. Frugterne høstes i
umoden Tilstand og tørres (<sp>Sort Peber</sp>). <sp>Hvid
Peber</sp> er de umodne Bær, af hvilke Kødet er
fjernet. Sort P. er en fra Oldtiden kendt
Krydderplante, hvis Produkter har spillet en stor
Rolle som Handelsvare. Først efter Opdagelsen
af Søvejen til Indien sank den høje Pris, hvori
P. indtil da var holdt. Frugterne af <i>P. aduncum</i>
L. (Brasilien) giver en Art lang Peber; Planten
benyttes tillige medicinsk. <i>P. angustifolium</i> Ruiz
et Pav. (Brasilien) leverer <i>Folia Matico</i> (se
<sp>Maticoblade</sp>), og endnu fl. Arter er anvendte
til Fremstilling af Lægemidler.
<i>A. M.</i>

<img>Kubeba-Peber.</img>
</chapter>

<chapter name="Peber (Peberbusken)">
<b>Peber</b> uden videre Tilføjelse bruges altid
som Betegnelse for de tørrede Frugter af
