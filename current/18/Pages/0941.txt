<i>polytechnique</i> er beliggende. Herfra fører <i>Rue
Monge</i> S. paa til en af de ældste og fattigste
Dele af Byen. Ved den østlige Side af Gaden
findes <i>Arènes de Lutece</i>, et mindre Amfiteater
fra 2. Aarh., og ud mod Seine-Kajen det store
Vinoplag <i>Halles aux Vins</i> og P.'s gl. berømte
bot.-zool. Have <i>Jardin des Plantes</i>, fra først af
en Have med Lægeplanter, stiftet 1635 af
Botanikeren Guy de Labrosse, siden udvidet af
Ledere og Buffon til at omfatte Samlinger af alle
Slags Naturgenstande: levende Planter og Dyr,
bot., zool., miner, og anat. Samlinger, foruden
et Bibliotek og en naturvidenskabelig Højskole, i
Haven har en Udstrækning af 30 ha, c. 20000
forsk. Planter og 900 Dyr. Ud mod
Valhubert-Pladsen ved Austerlitz-Broen ligger den gl.
<sp>Orléans-Banegaard</sp> og <i>la Salpêtrière</i>, den
store Forsørgelsesanstalt for gl. og aandssvage
Kvinder. Lige over for Jardin des Plantes —
i Rue Geoffroy St Hilaire — er en
muhammedansk Moské under Opførsel (1924).

V. f. Boulevard St Michel tilhører
Strækningen indtil <i>Ponts des Arts</i> den gl. Universitetsby,
medens det vestligere liggende St Germain
indtil 18. Aarh. laa uden for Bybefæstningen og
var bekendt som Adelskvarteret. Grænsen er nu
ikke tydelig; dog viser den østlige Del ved sine
mange videnskabelige Institutioner sin
Tilslutning til Quartier Latin. Ud mod Seine-Kajen
midt for Pont des arts hæver sig <i>Palais de
l'Institut</i>'s kuppelkronede Bygning, der skylder
Mazarin sin Tilblivelse. Det var fra først af en
Opdragelsesanstalt for unge Adelsmænd, nu er det
Sædet for <i>L'Académie</i> (se <sp>Akademi</sp>), de
berømte lærde Selskaber, hvoraf <i>Académie
française</i> er det ældste. Enhver fr. Forf. betragter
det som den højeste Udmærkelse at blive
optagen bl. dets Medlemmer, de saakaldte
»udødelige«. Bygningen rummer det store <i>Bibliothèque
Mazarin</i>. Ved dets Side ligger
Møntprægningsanstalten, <i>Hôtel des Monnaies</i>, hvor der findes
en betydelig Mønt- og Medailliesamling. Lidt
længere mod V. ligger det berømte
Kunstakademi, <i>École des Beaux-Arts</i>, for Malere,
Kobberstikkere, Billedhuggere og Arkitekter. Det
besøges af mange Udlændinge og har udmærkede
Kopisamlinger af alle Tidens bedste
Kunstværker. Gaar man herfra S. paa gennem <i>Rue
Bonaparte</i>, har man mod V. <i>Hôpital de la Charité</i>
og paa Hjørnet af Boulevard St Germain en af
de ældste Kirkebygninger i P., <i>St Germain des
Près</i>, hvis Kor indviedes 1163. Af det berømte
Abbedi af samme Navn, som Childebert
oprettede 543, er endnu Abbedibygningen bevaret.
Sydligere i Rue Bonaparte hæver sig bag en lille
Plads <i>St Sulpice</i>, den smukkeste og rigest
udstyrede Kirkebygning paa venstre Seine-Bred,
1733—49 fuldført af Servandoni fra Lyon.
Ø. f. Rue Bonaparte og dens sydlige
Fortsættelse Rue de Luxembourg findes
<sp>Luxembourg-Haven</sp>, ubestridt den fineste af P.'s Parker,
en Renaissancehave i Lighed med Boboli-Haven
i Firenze med skyggefulde Alleer, Plæner,
Blomsterrabatter, Trapper, Balustrader, Fontæner og
et Mylder af Statuer og Statuetter i
Renaissancens elegante, antikiserende Stil og udgaaede
fra store Mestre. I den nordlige Del af Parken
med Hovedfaçaden ud mod Rue de Vaugirard
ligger <i>Palais du Luxembourg</i>, der af Arkitekt
Debrosse byggedes som Enkesæde for Maria af
Medici. Det er en pompøs, noget tung
Renaissancebygning i Smag med Palazzo Pitti i
Firenze, men dog med en egen fr. Karakter, der
navnlig viser sig i Hjørnepavillonerne med de høje
Tage. Siden gik det over til Huset Orléans, og
her fejredes Rokokotidens mest straalende
Banketter. Under Revolutionen benyttedes det til
»Guillotinemagasin«, var under Direktoriet og
Konsulatet Regeringsbygning og siden 1852
Senatspalads. I en Sidebygning, <i>Petit Luxembourg</i>,
residerer Senatspræsidenten, og i
<sp>Luxembourg-Museet</sp>, en moderne Bygning i antik
Stil, findes værdifulde Samlinger med Værker
af nulevende Malere og Billedhuggere. Ved det
nordøstlige Hjørne ligger <sp>Odéon-Teateret</sp>,
den betydeligste litterære Scene paa venstre
Seine-Bred, med en smuk Façade ud mod en
aaben Plads. Stueetagen er helt optagen af
Boghandel (Flammarion). S. f. Luxembourg-Haven
ligger Bjergværksskolen, <i>École des Mines</i>, med
miner., geol. og palæontol. Samlinger, desuden
Kolonialskole, den farmaceutiske Læreanstalt og
Fødselsstiftelsen ud mod en aaben Plads med
et stort Bronzespringvand af Carpeaux, hvor
Boulevarderne Montparnasse og Port Royal
mødes.

<sp>St Germain</sp>. Instituttets Palæ angiver det
vestlige Yderpunkt for Middelalderens P., men
uden for Volden samlede der sig en Bydel om
Abbediet <i>St Germain des Près</i>, og da Henrik
IV's fraskilte Hustru, Dronning Marguerite lod
opføre et Slot paa Klerkevænget ud mod
Seinen, droges Adelen herud. Der opstod en By
af Klostre, milde Stiftelser, Palæer,
Rigmandshuse og faa Lejehuse, og under Ludvig XIV
indlemmedes Faubourg St Germain, der nu ved
<i>Pont du Carrousel</i>, <i>Pont Royal</i>, <i>Pont de
Solferino</i>, <i>Pont de la Concorde</i> og <i>Pont Alexandre
III</i> staar i Forbindelse med højre Seine-Bred.
Paa <i>Quai d'Orsay</i> ud for Concorde-Broen ligger
<i>Chambre des Députés</i>, forhen <i>Palais Bourbon</i>
(gr. Stil), Hertugerne af Condé's gl. Residens,
nu Deputeretkammerets Hus, og ved Siden af
Udenrigsministeriet og Kammerpræsidentens
Embedsbolig. Længere mod Ø., ud mod Seinen,
ligger det tyske Gesandtskabshotel, Æreslegionens
Bygning og den ny Orléans-Banegaard, fuldført
1900 og forbunden med den gl. Banegaard ved
en 3000 m lang Tunnel. Kvarteret mellem
Seinen og St-Germain-Boulevarden indeholder et
stort Antal adelige Palæer, hvis Façader dog
mest ligger ud mod de store Gaardsrum. Der er
paafaldende stille i dette Kvarter, især paa
Helligdage. Ved St-Germain-Boulevarden ligger
Krigsministeriet og Ministeriet for de offentlige
Arbejder. Gaar man herfra S. paa gennem <i>Rue
de Bac</i>, kommer man til det bekendte Varehus
<i>Bon Marché</i> og det store <i>Hôpital Laennec</i>. Ved
Boulevard Raspail ligger <i>Alliance française</i>'s
store Bygning med Kontorer, Skole for
Udlændinge, Bibliotek m. m. Længere V. paa mellem
<i>Rue Varenne</i> og <i>Rue Dominique</i> kommer den russ.
Ambassade, Handelsministeriet og <i>S. Clotilde</i>'s
højtstræbende gotiske Kirkebygning, samt
