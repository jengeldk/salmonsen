Bortkastelse af sidste Ciffer med andet Ciffer i
Multiplikator o. s. v. Ved Addition af disse
partielle Produkter faas det søgte Produkt, idet
doig de to sidste Cifre er upaalidelige. Ved
nedenstaaende af O. foreslaaede Opstilling
kommer hvert Ciffer i Multiplikator til at staa
under det sidste Ciffer i Multiplikanden, som det
skal multipliceres med.
<table>
<td r>0,0014183<td>
<td r>87615<td>(Multiplikators Cifre i omvendt Orden).
<td r>70915<td>
<td r>1418<td>
<td r>846<td>
<td r>98<td>
<td r>8<td>
<td r>0,073285<td>
</table>

Produktet kan sættes = 0,0733.
<i>Chr. C.</i>
</chapter>

<chapter name="Ougrée">
<b>Ougrée</b> [u'gre], Kommune i det østlige
Belgien, tæt S. f. Liège, ved Meuse, har store Jern-
og Staalværker, Maskinfabrikker, Kulgruber og
(1920) 17396 Indb. I Nærheden ligger
Fabrikbyen <sp>Seraing</sp>.
<i>(M. Kr.) G. G.</i>
</chapter>

<chapter name="Ouida">
<b>Ouida</b> ['wid<sub>ə</sub>], se <sp>Ramée</sp>.
</chapter>

<chapter name="Ouless, Walter William">
<b>Ouless</b> ['a^u£<sub>i</sub>s ell. u'£es], <sp>Walter William</sp>,
eng. Maler, f. 21. Septbr 1848 i St Heliers
(Jersey-Øen). O., der er Elev af Millais og
London-Akademiet (fra 1865) og til en Beg.
malede Genrebilleder, skylder Portrætkunsten det
Ry, han nyder. Hans energiske maleriske
Foredrag og Evne for skarp Karakteristik har gjort
hans Kunst stærkt søgt til Portrætering af
betydelige Personligheder i Samtiden: Kardinal
Manning, Darwin, Lord Selbourne, Gladstone,
J. Bright, Kardinal Newman, S. Morley,
General Roberts m. fl. 1881 blev han
Akademimedlem.
<i>A. Hk.</i>
</chapter>

<chapter name="Oulibischeff, Alexander">
<b>Oulibischeff</b> [ulibi∫ef], <sp>Alexander</sp>, russ.
Musikforf. (1795—1858), var en Aarrække
Medlem af de russ. Gesandtskaber ved forsk. europ.
Hoffer, men trak sig senere tilbage til sine
Godser ved Nishnij Novgorod. O. har gjort sig
kendt ved en begejstret, men nu forældet
Biografi af Mozart: <i>Nouvelle biographie de Mozart,
suivie d'un aperçu sur l'histoire générale de
la musique</i> (3 Bd, 1844); endvidere skrev han
et til Dels polemisk Skrift mod Lenz: <i>Beethoven,
ses critiques et ses glossateurs</i> (1857), hvori han
nærmere præciserede sin alt i det nævnte
<i>Aperçu</i> udtalte nedsættende Dom om
Beethoven's senere Værker. O.'s Skrifter gjorde i sin
Tid en vis Opsigt, men er uden dybere Værdi.
<i>W. B.</i>
</chapter>

<chapter name="Oullins">
<b>Oullins</b> [u'læ], By i det østlige Frankrig,
Dept Rhône, 5 km S. f. Lyon, ved Rhône og
Banen Roanne—Lyon, 10280 Indb. (1921). O.
har et katolsk Kollegium og et større Sygehus,
begge i tidligere Slotsbygninger, store
Maskinværksteder, Fabrikation af Silkevarer,
Glasvarer, Kattun og Lim.
<i>(M. Kr.). E. St.</i> .
</chapter>

<chapter name="Ounasvaara">
<b>Ounasvaara</b> ['å^unasva.ra], Bjerg i Finland,
216 m højt, ved Elven Kemijoki, lige over for
Byen Rovaniemi, Jernbanens Endepunkt, 100
km NØ. f. Torneå. Fra O., der ligger 7 km S. f.
Polarkredsen, kan Midnatssolen ses i længere
Tid end fra Aavasaksa (s. d.); da O. tilmed
ligger ved Jernbanen, er Bjerget blevet et søgt
Turiststed.
<i>G. G.<i>
</chapter>

<chapter name="Ounce">
<b>Ounce</b> [a^uns], eng. Vægt: som Probervægt
= 1/12 Pund Troy = 20 Pennyweights; som
Finvægt (afkortet <i>oz</i>) = 480 Grains Troy =
31,1035 g; som Medicinalvægt à 8 Drams indtil
1878 Troyunsen, men alm. (Fluid O., <i>Uncia in
measure</i>) = 1/10 Half Pint = 0,0284 l, siden 1/16
Pound Avoirdupois = 16 Drams = 28,35 g.
<i>(N. J. B.). H. J. N.</i>
</chapter>

<chapter name="Ourcq">
<b>Ourcq</b> [urk], Flod og Kanal i det nordøstlige
Frankrig. <sp>Floden O.</sp> udspringer i Dept Aisne
og udmunder efter 80 km's Løb i vestlig og
sydlig Retning gennem Dept Oise og
Seine-et-Marne ved Lizy i højre Bred af Marne. I
Verdenskrigen stod to store Slag ved Floden O.,
det første under 1. Marne-Slag 6.—13. Septbr
1914, det andet under 2. Marne-Slag 18.—25.
Juli 1918. <sp>Canal de l'O.</sp>, anlagt 1802—05,
begynder ved Mareuil-sur-O., følger Flodens
højre Bred og derefter Marne, indtil den ved
Meaux gaar lige mod Vest til Paris og ender
i Bassinet La Villette. Kanalen er 108 km lang,
sejlbar og uden Sluser. Den fylder Søerne i
Boulogne-Skoven og er af Bet. for Paris'
Forsyning med Vand. En Arm gaar over St Denis
til Seine, og en anden danner Kanal St Martin.
<i>(M. Kr.). E. St.</i>
</chapter>

<chapter name="Ourem">
<b>Ourem</b> [o(i)'r'a<sub>i</sub>], By i det mellemste Portugal,
Prov. Estremadura, har Ruiner af et gammelt
Slot. (1911) 5400 Indb.
<i>C. A.</i>
</chapter>

<chapter name="Ourique">
<b>Ourique</b> [o(i)'rik<sub>ə</sub>], By i det sydlige Portugal,
Prov. Alemtejo, er berømt ved den Sejr, som
Alfons I af Portugal 1139 her vandt over
Maurerne. (1911) 4500 Indb.
<i>C. A.</i>
</chapter>

<chapter name="Ouro Preto">
<b>Ouro Preto</b> ['or<sub>u</sub>-'pret<sub>u</sub>], fhv. Hovedstad i
Staten Minas Geraës, Brasilien, ligger 1152 m
o. H. i en snæver Dalskraaning mellem Morro
de Villarica og Itacolumi. Den grundlagdes
1699 af Guldsøgere og hed indtil 1822 <sp>Villa</sp>
Rica, men fik derfra Navnet O. P., »Sort Guld«.
Det gik imidlertid tilbage med Minerne, og
Indbyggernes Antal sank fra 20000 til c. 10000. Fra
sin Blomstringstid som Hovedstad er den rig
paa offentlige Bygninger.
<i>M. V.</i>
</chapter>

<chapter name="Ourthe">
<b>Ourthe</b> [urt] ell. <sp>Ourt</sp>, Biflod til højre
Bred af Maas, udspringer i Ardennerne med
to Arme, strømmer gennem de belg. Provinser
Luxemburg, Namur og Liège og falder efter
et Løb paa 166 km, hvoraf de 50 er sejlbare,
i Maas ved Liège. I højre Bred optager den
Amblève og Vesdre. Dens Vandfald og
Borgruinerne langs dens Bred er yndede
Udflugtspunkter for Befolkningen i Liège.
<i>(M. Kr.). G. G.</i>
</chapter>

<chapter name="Ourø">
<b>Ourø,</b> d. s. s. <sp>Ovrø</sp>.
</chapter>

<chapter name="Ouse">
<b>Ouse</b> [u.z], Navn paa fl. af Englands Floder,
hvoraf de to største er Tværfloder og udmunder
i Nordsøen. 1) Den nordligste af disse, en
Biflod til Humber, opstaar ved Foreningen af
Swale og Ure, der begge udspringer i det
penninske Højland. Med sydøstlig Retning
flyder den gennem Yorkshire-Sletten og bliver
ved Byen York sejlbar for større Skibe. Efter
et Løb paa 210 km udmunder den neden for
Goole i Humber. Fra Ø. modtager den
Derwent, men de betydeligste Tilløb: Nidd, Warfe,
Aire og Don modtager den dog fra V.
Flodomraadet er 10900 km<sup>2</sup>. 2) Den sydligere O.
udmunder i the Wash. Den opstaar i det sydlige
Northamptonshire, og fra Buckingham til
