Gange udvidet; Vandværket, anlagt 1882,
ligeledes udvidet; Kødkontrolstationen, oprettet
1920. Endelig skal bemærkes
Foreningsbygningeroe Odd Fellow Logen, opført 1898 (Arkt. C.
L. Thuren); Industriforeningen med Teater,
opført 1876 (Arkt. V. Tvede) og K. F. U. M.'s
Bygning, opført 1912—13 (Arkt. Tidemand-Dal).

I N. er der bevaret særlig mange gamle,
interessante Huse fra Middelalderen, saavel
Stenhuse, opførte af Munkesten og i Munkeskifte,
som Bindingsværkshuse. Af den første Slags
skal nævnes: det gamle Raadhus, der som
saadant er benyttet gennem flere Aarh. lige til
1856 og opr. bygget i dette Øjemed; det er nu
fredlyst, og N. Museum har Lokaler her;
endvidere en Række Smaahuse, Skt Peder's
Kirkeplads Nr 6—12, og den resterende Del af det
fra Beg. af 15. Aarh. stammende Helligaandshus
i Ringstedgade, som opr. var Hospital, senere
Kirke og Fattighus, Væveri, militært Sygehus og
Depot og nu Beboelseshus. Af
Bindingsværkshusene stammer ligeledes »Apostelhuset« i
Riddergade fra den sene Middelalder; ved en
Istandsættelse 1884 blev en Del af det meget
rigt udskaarne Tømmer fornyet, men meget er
dog tilbage, saaledes de lange »Knægte« med
Kristus og de 12 Apostle
samt Skjoldmærker.

Af Anlæg har Byen
Sortebrødreanlægget ved
den Soldenfeldt'ske
Stiftelse og det lille
»Udsigtsanlæg« paa Bakken ved
Industriforeningen.

I N. har den
Befolkningsgruppe, som
beskæftiges ved Haandværk og
Industri, endnu større
Overvægt end i de fleste
andre Købstæder, hvorvel
Handel o. l. baade er
betydelig og voksende;
efter disse to Erhrverv
følger: immateriel
Virksomhed, Tyendestilling og
Transport.

Af Fabrikker og
industrielle Anlæg skal
nævnes: Maglemølle
Papirfabrik, grundlagt 1872, og
fra 1889 tilhørende de
forenede Papirfabrikker, den
beskæftiger over 700
Funktionærer og Arbejdere; de
forenede Jernstøberier,
grundlagt 1848, c. 200
Arbejdere; flere
Maskinfabrikker; en Tjærefabrik;
flere Savværker og
Maskinsnedkerier; N.
Træskofabrik, oprettet 1915,
c. 60 Arbejdere; en
Cement- og Monierfabrik;
Kähler's keramikfabrik,
grundlagt 1839 og bekendt
for sine kunstnerisk
udførte Arbejder, c. 50
Arbejdere; Jacobsen's
Farveri, grundlagt 1676, nu
tillige Uldspinderi og
Garnfabrik; flere Bryggerier,
deriblandt »Fønix«;
Koopmann's Svineslagteri, grl.
1896; N. Ismejeri;
Arbejdernes Fællesbageri, Dampmøllegaardens
Brødfabrik og en Margarinefabrik. Af
Pengeinstitutioner er der Industri-Sparekassen for N.
og Omegn (oprettet 1866), Sparekassen for N.
og Omegn (oprettet 1866), N. Diskontobank
(1871) samt Haandværker- og
Detailhandler-Banken for N. og Omegn (1901).

Kun Fartøjer med indtil 1,9 m Dybgaaende
kan gaa op til Byen, hvor der ved Susaaens
østre Side er en lille Havn med tilsvarende
Dybde og c. 200 m Bolværk. Købstadens
Ladeplads ell. Udnavn er ved Karrebæksminde (s.

<img>Situationsplan over Næstved.</img>

<table>
<td r>1.<td><i>Arbejdsanstalt</i>
<td r>2.<td><i>Amtssygehus</i>
<td r>3.<td><i>Sander's Friboliger</i>
<td r>4.<td><i>Sander's Kaserne</i>
<td r>5.<td><i>Jernstøberi og Maskinfabrik</i>
<td r>6.<td><i>Militær Administrationsbygning</i>
<td r>7.<td><i>Kaserne (Statens)</i>
<td r>8.<td><i>Witte's Stiftelse</i>
<td r>9.<td><i>Militær Sygehus</i>
<td r>10.<td><i>Toldkammer</i>
<td r>11.<td><i>Post- og Telegrafstation</i>
<td r>12.<td><i>Vaabenbrødre Stiftelse</i>
<td r>13.<td><i>Missionshus</i>
<td r>14.<td><i>Real- oq Kommuneskole</i>
<td r>15.<td><i>Teknisk Skole</i>
<td r>16.<td><i>Industribygn. med Teater</i>
<td r>17.<td><i>Bank</i>
<td r>18.<td><i>Højskolehjem</i>
<td r>19.<td><i>Kommunekontor</i>
<td r>20.<td><i>Odd-Fellow Loge</i>
<td r>21.<td><i>Sct. Mortens Kirke</i>
<td r>22.<td><i>Nye Apotek</i>
<td r>23.<td><i>Raadhus</i>
<td r>24.<td><i>Politistation</i>
<td r>25.<td><i>Diskontobank</i>
<td r>26.<td><i>Industri- og Sparebank</i>
<td r>27.<td><i>Sparekasse for Næstved og Omegn</i>
<td r>28.<td><i>Helliggejstes Hospital</i>
<td r>29.<td><i>Sparekasse</i>
<td r>30.<td><i>Løveapoteket</i>
<td r>31.<td><i>Hotel Axelhus</i>
<td r>32.<td><i>Hotel »Vinhuset«</i>
<td r>33.<td><i>Storebro</i>
<td r>34.<td><i>Alderdomshjem</i>
<td r>35.<td><i>Gl. Raadhus med Museun</i>
<td r>36.<td><i>Sct. Peders Kirke</i>
<td r>37.<td><i>Kommuneskole</i>
<td r>38.<td><i>Elektricitets- og Vandværk</i>
<td r>39.<td><i>Gasværk</i>
<td r>40.<td><i>Gamle Borgmestergaard</i>
<td r>41.<td><i>Apostelgaarden</i>
<td r>42.<td><i>Den Ostenfeldt'ske Stiftelse</i>
<td r>43.<td><i>Brandt's Kaserne</i>
<td r>44.<td><i>Amtmandsbolig</i>
<td r>45.<td><i>Alderdomshjem</i>
<td r>46.<td><i>Svineslagteri</i>
<td r>47.<td><i>Fattiggaard</i>
</table>
