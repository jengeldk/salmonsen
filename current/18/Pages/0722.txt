<chapter name="Ottavino">
<b>Ottavino</b> (ital.), Oktavfløjte, Pikkolofløjte,
se <sp>Fløjte</sp>.
</chapter>

<chapter name="Ottawa (Hovedstad og Byer)">
<b>Ottawa</b> ['åt<sub>ə</sub>w<sub>a</sub>], 1) Hovedstad i Dominion
of Canada, ligger i Prov. Ontario), 171 km V. f.
Montreal ved Ottawa-Floden, der oven for O.
danner et Vandfald (1921) 107843 Indb.
Parlamentsbygningen, der er opført i gotisk Stil og
fuldendt 1860, ligger paa en Høj. Der findes i
O. et rom.-kat. Univ., et astron.
Observatorium og en agrikulturel Forsøgsstation
(eksperimental Farm) samt Victoria Memorial
Museum med mineralogiske, palæontologiske,
arkæologiske og etnografiske Samlinger. O. er Sæde
for Kanadas Guvernør og Parlament og for en
anglikansk og en rom.-kat. Ærkebiskop. Den er
et meget vigtigt Jernbaneknudepunkt og har
stor Tømmerhandel og megen Industri, især
Savskæreri og Papirfabrikker. O. er en af de
smukkeste Byer i Amerika. Store Kvarterer har
Karakter af Villaby med brede, træbeplantede
Gader og grønne Plæner omkr. Husene. Byen
anlagdes 1823 og hed indtil 1854 <sp>Bytown</sp>.
1858 blev den Hovedstad. 2) By i U. S. A.,
Illinois, ligger i en frugtbar og kulrig Egn 110 km
SV. f. Chicago og har Industri samt
Kornhandel. (1910) 9535 Indb. — 3) By i U. S. A.,
Kansas, ligger ved Osage-Floden i en agerdyrkende
Egn og har et baptistisk Univ. (1910) 7650 Indb.
<i>G. Ht.</i>
</chapter>

<chapter name="Ottawa (Flod)">
<b>Ottawa</b> ['åt<sub>ə</sub>w<sub>a</sub>], Flod i Dominion of Canada
danner Grænsen mellem Provinserne Ontario
og Quebec og falder efter et Løb paa 1250 km
i St-Lawrence-Floden 30 km V. f. Montreal.
Den er sejlbar op til Byen O.
<i>G. Ht.</i>
</chapter>

<chapter name="Ottawa (Indianerstamme)">
<b>Ottawa</b> ['åt<sub>ə</sub>w<sub>a</sub>], Indianerstamme af
Algonkin-Folkenes Æt. O. udgjorde opr. eet Folk sammen
med Ojibwa og Potawatomi og levede N. f. de
store lawrentiske Søer, siden ved Georgian Bay,
men er nu delvis flyttet til Michigan. De var
Majsavlere og drev med Nabostammerne en
livlig Handel med Mel, Pelsvarer, Maatter og
Lægeurter. I Kolonikampene var de Frankrigs
Forbundsfæller, men under den amer. Frihedskrig
stod de paa Englands Side. (<sp>Litt</sp>.: <i>Handbook
of American Indians North of Mexico</i>, II [30.
Bull. Bureau Amer. Ethnol. Washington 1912]).
<i>K. B-S.</i>
</chapter>

<chapter name="Otte">
<b>Otte,</b> nord. Mandsnavn (jfr. <sp>Ottar</sp>, hvis
Grundbetydning er »rædselsfuld Kriger«).
<i>(A. O.). G. K-n.</i>
</chapter>

<chapter name="Otte">
<b>Otte</b> betegner i Norge den tidligste Del af
Morgenen ell. Tiden lige før Dagens Frembrud.
Ordet forekommer i alle gammelgermanske
Sprog: oldnorsk <i>ótta</i>, gotisk <i>uhtwo</i> etc. Den
germanske Grundform er <i>unht</i>-, en Aflydsform til
<sp>naht</sp>- »Nat«. — Heraf <sp>Ottesang</sp>,
»Froprædiken«, oldnorsk <i>óttusǫngr</i> = angelsachsisk
<i>uhtsang</i>, en Gengivelse af lat. <i>matutina</i>, den
første af Dagens <i>horæ canonicæ</i>, der
celebreredes Kl. 3 Morgen, se <sp>Non</sp> og <sp>Horæ
canonicæ</sp>.
<i>H. F.</i>
</chapter>

<chapter name="Otte, Heinrich">
<b>Otte,</b> <sp>Heinrich</sp>, tysk Kunstarkæolog, f.
1808 i Berlin, d. 1890, af Livsstilling Præst, har
skabt grundlæggende (gerne i fl. Opl. udkomne)
Arbejder som »Handb. d. Christi.
Kunstarchäologie d. deutsch. Mittelalters«, »Archäol.
Wörterbuch« og »Gesch. d. romanischen Baukunst
in Deutschland« (Leipzig 1861—74).
<i>A. Hk.</i>
</chapter>

<chapter name="Otteraa">
<b>Otteraa</b> (<sp>Otterelv</sp>, <sp>Otra</sp>), se
<sp>Sætersdalen</sp>.
</chapter>

<chapter name="Otterstrøm, Christian">
<b>Otterstrøm,</b> <sp>Christian</sp>, dansk
Vandbygningsingeniør og Direktør for
Vandbygningsvæsenet, f. 11. Novbr 1833 i Viborg, d. 6. Oktbr
1913 paa Frederiksberg. Blev 1862 polyteknisk
Kandidat i Ingeniørfaget; efter i et Par Aar at
have været beskæftiget ved Projekteringen af
Broen over Guldborgsund og et Par Aar at have
været Lærer i Borgerdydskolen, virkede O. fra
1866 som Assistent ved Kbhvn's
Brolægningsvæsen, indtil han 1869 ansattes som Ingeniør
ved Vandbygningsvæsenet, for hvilket han 24.
Decbr 1889 udnævntes til Direktør. I denne
Stilling var O. indtil sin Afsked 1906 den øverste
Leder af de af Vandbygningsvæsenet udførte
større Havneanlæg (bl. a. Frederikshavn,
Esbjerg, Anholt, Gilleleje, Skagen Havn,
Læmoleanlæggene paa Jyllands Vestkyst o. fl. a.),
ligesom ogsaa Kystsikringsarbejderne sorterede
under hans Ledelse. O. var et virksomt Medlem
af forskellige vedrørende Havneforhold
nedsatte Kommissioner.
<i>(C. Ph. T.). J. M.-P.</i>
</chapter>

<chapter name="Otterstrøm, Thorvald Charles Rose">
<b>Otterstrøm,</b> <sp>Thorvald Charles Rose</sp>,
dansk Klaverspiller og Komponist, f. i Kbhvn
17. Juli 1868, studerede Teori hos Bonnesen og
Klaverspil hos Sofie Menter i Petrograd, virkede
en Aarrække som Klaverlærer i Kbhvn, men gik
1892 til Chicago, hvor han har skabt sig en
anset Stilling som Lærer og Pianist. Fra hans
Haand foreligger en Del Klaverstykker — 24
Præludier, 6 Koncertetuder, 24 Fugaer — nogle
Sange og en Kvintet.
<i>S. L.</i>
</chapter>

<chapter name="Otterup">
<b>Otterup</b> (gl Form Ottorp), Sogn, Sogne- og
Stationsby i det nordlige Fyn (Lunde Herred,
Odense Amt). Sognet er 1359 ha og havde 1921
307 Gaarde og Huse med 1514 Indb. Byen, der
ligger c. 13 km N. f. Odense og er
sammenbygget med Landsbyen Hjorslev, er Station paa
Odense—Bogense Banen og Valgsted for
Amtets 7. Folketings-Opstillingskreds, ligesom der
her er Kontorafdeling af 30. Politikreds
(Bogense). Den havde 1921 180 Gaarde og Huse
med 921 Indb., og foruden Kirke, Missionshus,
Skole, Realskole, Teknisk Skole, Apotek,
Elektricitetsværk, Telegrafstation og Postkontor, er
der flere Fabrikker og industrielle Anlæg,
saaledes Vaaben-, Ammunitions-, Cement-, Stokke-
og Træskofabrikker samt Bryggeri og
Fællesmejeri; endvidere: Kro, Afholdshotel,
Købmandsforretninger, Haandværkere og en Bank
for O. og Omegn. Det tidligere »Frelserens
Hospital«, en Stiftelse oprettet 1722 af
Geheimeraad Sehestedt og Hustru, er 1922 omdannet til
Legat.

I Sognet ligger Hovedgaardene Nislevgaard
(under Ravnholt) og Ørridslev Gaard.
<i>M. S.</i>
</chapter>

<chapter name="Ottery-Saint-Mary">
<b>Ottery-Saint-Mary</b> ['åt<sub>ə</sub>ri-s<sub>ə</sub>nt-'mæ.r<sub>i</sub>], By i
det sydlige England, Devonshire, ved Otter, 75
km NØ. f. Plymouth, har en smuk gotisk
Kirkebygning, driver Handel med
Landbrugsprodukter og har (1921) 3538 Indb. Her fødtes Digteren
Coleridge (1772), og i Omegnen opholdt
Thackeray sig i sin Ungdom (omtalt i <i>Pendennis</i>).
<i>G. G.</i>
</chapter>

<chapter name="Otterøy">
<b>Otterøy,</b> <sp>Herred</sp>, Namdal Sorenskriveri
og Namdal Politidistrikt, Nord-Trøndelag
Fylke, (1921) 1563 Indb., svarer til O. Sogn af
Fosnes Præstegæld og ligger omkr. den midterste
