Ledninger føres tilbage til Kedlen. Man skelner
mellem Højtryks-, Lavtryks- og
Vacuum-Damp-O. og mener med Højtryks-Damp-O. saadanne,
hvor Kedelanlægget (se <sp>Dampkedler</sp>) er
underkastet offentligt Tilsyn og almindeligvis
anbringes i særligt Kedelhus. I Lavtryks-O. maa
Kedeltrykket ifølge Lovbestemmelse ikke
overstige 1 kg pr cm<sup>2</sup>, og i Vacuum-Damp-O. holdes
Trykket ved en for Enden af Anlægget anbragt
Luftpumpe under Atmosfærens Tryk.

Udelukkende til Opvarmningsøjemed vilde
man vel nu kun indrette Højtryksanlæg, naar
det drejede sig om Overføring af særlig store
Varmemængder, paa meget lange Afstande, som
det har været praktiseret i Nordamerika, hvor
hele Bykvarterer forsynes med Damp til
Opvarmning m. m. fra et Centralkedelanlæg, og
selv i saadanne Tilfælde har dog Damp-O. en
stærk Konkurrent i de tidligere beskrevne
Varmtvands-O. med Pumpedrift. Men i mange
Tilfælde har man, saaledes til Kogning af Mad,
Vask ell. i tekn. Øjemed, Brug for
Højtryksdamp, og det falder da naturligt ogsaa at
anvende den til Opvarmning enten direkte eller
til Opvarmning af Luft ell. Vand, henholdsvis
i et saakaldt Damp-Luft-O. ell.
Damp-Varmtvands-O. Højtryksdampen som saadan ledes
undertiden direkte til Ovne ell. Kaloriferer i
Fabriksbygninger, men ellers vil man altid før
Anvendelsen i Opvarmningsøjemed ved Hjælp af
Reduktionsventiler nedsætte Dampens Tryk paa
Forbrugstederne, hvortil dem føres i
Højtryksdampledninger (se <sp>Dampledninger</sp>).
Den reducerede Damp og det i Ovnen dannede
Kondensationsvand føres til og fra disse ved
Hjælp af Ledningsnet — ganske svarende til de
under Varmtvands-O. omtalte. Dog maa
Returledningerne forsynes med
Afspærringsindretninger, de saakaldte Damplaase ell.
Vandudladere, der hindrer ufortættet Damp fra at
trænge ind i Returledningerne, ligesom der
maa træffes Foranstaltninger til at bortskaffe
den Luft, der altid, naar Anlægget er ude af
Funktion, trænger ind i det. Undertiden samles
Returvandet i lokale Returvandsbeholdere, i
før det gennem Hovedreturvandsledninger
føres til Kedelhuset, der helst maa ligge paa
Forbrugsomraadets laveste Punkt, da man
i modsat Tilfælde ofte nødes til at pumpe det
tilbage. Returledninger er særlig udsatte for
Tæring af Rust, hvorfor Hovedledningerne
oftest udføres af Støbejern og Ledningerne i
Lokalanlæggene undertiden af Kobber. De egl.
Lavtryks-Damp-O. kendetegnes ved, at
Damptrykket er saa lille, at Kondensvandet fra Ovnen
kan føres direkte tilbage til Kedlen, uden at
det er nødvendigt at anvende særlige
Apparater til at skaffe Vandet ind i Kedlen. Kedlen
maa da stilles saa dybt, at dens Vandspejl
under Drift ligger under de laveste Ovne. Denne
Dybde er afhængig af delt Tryk, hvormed
Anlægget skal drives, og hvortil det er beregnet,
men bør dog helst aldrig være under c. 1 m.
Er det ikke muligt (f. Eks. p. Gr. a.
Afvandingsforholdene) at anbringe Kedlen tilstrækkelig
dybt, og der dog af bestemte Grunde skal
indrettes et Lavtryks-Damp-O., kommer
Anlægget til at ligne et Højtryksanlæg, idet der da
maa træffes særlige Foranstaltninger for at
bringe Kondensvandet tilbage til Kedlen.
Lavtryksdampkedler udføres saavel af Støbejern som
Smedejern med Magasin- ell. Skaktfyring og
med Trækregulator ganske som ved
Varmtvandskedler, men de maa desuden være forsynede
med de lovbefalede Sikkerhedsforanstaltninger,
saasom aabent Standrør og Sikkerhedsventil,
eller begge Dele, alt efter Kedlens Størrelse og
det til dens Fremstilling benyttede Materiale.
Rørledningsarrangementet er i sine Hovedtræk
ganske som ved Varmtvands-O., ligesom ogsaa
Ovnene er de samme, som anvendes i
Varmtvands-O. Dampen føres i Alm. ind i Ovnen foroven,
saaledes at den tungere Luft, der ved hver
Driftsafbrydelse straks trænger ind i Anlægget, kan
undvige gennem Returledningerne og en med
dem lidt over højeste Kedelvandstand
forbunden særlig Luftledning, der staar i Forbindelse
med Atmosfæren. Man har dog ogsaa
undertiden ført Luften til en Slags Luftklokke, saa at
Anlægget, naar Driften igen blev afbrudt,
kunde fyldes med den samme Luft, hvorved man
mente at kunne modvirke den Tæring af Rust,
der finder Sted indvendig i Rørene.
Virkningen af denne Anordning har dog ikke været
kendelig, og den anvendes nu sjælden. Medens
Reguleringen af Ovntemperaturen ved et
Varmtvands-O. foregaar centralt, hvad der er en af
Systemets store Fordele, er man ved Damp-O.
trods mange Forsøg paa at finde en praktisk
anvendelig Centralireguleringsmaade stadig
henvist til at regulere med Ovnventilerne. Herved
opnaas ganske vist, at kun den øverste Del af
Ovnen bliver varm, men den varme Del har
stadig den fulde Dampvarme, d. v. s. en
Temperatur omkr. 100°, hvad der hygiejnisk set er
for meget. Staar Damp-O. i de nævnte
Henseender tilbage for Vand-O., har de dog ogsaa
Fortrin fremfor disse. Bl. andet foregaar
Opvarmningen af Rummene langt hurtigere, hvad
der ofte er af stor Betydning, og der gaar kun
en ringe Mængde Varme til Spilde, naar Ovnene
i Lokaler, der kun benyttes med større eller
mindre Mellemrum, afspærres.
Lavtryks-Damp-O. egner sig derfor særlig for Forsamlingshuse,
Skoler, Hoteller o. l., og anvendes da ogsaa,
trods den stærke Konkurrence fra Vand-O.,
stadig i ret udstrakt Grad.

Spildedamps-O. er en særlig Slags
Lavtryks-Damp-O., i hvilke Spildedampen fra Maskinen
anvendes efter at være befriet for Olie. Da
Spildedampen alene sjælden slaar til, maa der
i Alm. ved særlige Ventilarrangementer skabes
Mulighed for samtidig at kunne sendes frisk
Kedeldamp i Anlægget.

Vacuum-Damp-O. anvendes navnlig i
Nordamerika og har bl. a. den Fordel, at
Ovntemperaturerne ligger under 100° og kan varieres
svarende til det i Systemet ved Pumpningen
skabte Vacuum — i Praksis dog kun inden for
ret snævre Grænser. Her i Landet er
Vacuum-Damp-O. anvendt paa Rosenborg Slot, som det
for Samlingerne i flere Henseender mest
farefri O.

Det er under Omtalen af de enkelte
Central-O. antydet, under hvilke Forhold de forsk. O.
i Alm. finder deres naturlige Anvendelse, men
