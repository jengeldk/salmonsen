Okulister, Stensnidere,, Broksnidere. Ind i den nyere
Tid udviklede der sig med de bedre anatomiske
Kundskaber, med Kendskaben til Blodomløbet,
efterhaanden en mere fremskreden
Operationskunst, som dog fremdeles af Lægerne (de indre
Medicinere) overlodes til Kirurgerne, der paa
forsk. Maade fik Adgang til bedre Uddannelse
ved virkelige kirurgiske Skoler med
Lærerposter i de forsk. Fag. Efterhaanden fandt man
det unaturligt at adskille de to Retninger
Kirurgi og Medicin ad, og man har nu i lang Tid
i alle civiliserede Lande ladet Lægevidenskaben
studeres under eet, saaledes at alle dens Dyrkere
lærer det til O. fornødne. Men p. Gr. a. Fagenes
Størrelse, de enkelte Personers forsk. Lyst og
Anlæg har Forholdet dog ganske naturligt
udviklet sig derhen, at nogle enkelte særlig har
kastet sig over Kirurgien og saaledes fremfor
andre kommer til at udføre O.; saadanne Læger
gaar alm. under Benævnelsen <sp>Operatører</sp>,
men med den Forskel fra gl. Dages Operatører,
at de nuværende staar paa Grundlag af den
samlede Lægeuddannelse, medens de gl.
»Operatører« ofte var mere ell. mindre udannede og
uvidende Personer. At O. i den nyeste Tid har
udviklet sig til en i tidligere Tider ukendt
Fuldkommenhed, skriver sig dels fra de udvidede
Kundskaber i den patologiske Anatomi, dels fra
den Rk. Opdagelser, Bedøvelse (paa Stedet ell.
for hele Personen), Antiseptik m. m., som er
gjorte, og som efterhaanden har tilladt
Operatørerae at gaa langt videre med O., end man
tidligere kunde tænke sig. Til de tekniske
Forbedringer, som Hospitalerne i det hele har
indført i det forløbne Aarh., hører ogsaa i første
Linie Forbedringerne af de Lokaler, hvori O.
udføres, og hele det i disse Lokaler værende
Materiel. Medens man før foretog alle O. i et
hvilket som helst Rum, har man alt længe haft
særlige Stuer til dette Brug, hvor der særlig
var lagt Vægt paa gunstige Lysforhold. Efter
den moderne Aseptiks (se <sp>Antiseptik</sp>)
Indførelse har man stillet større og større Krav til
<sp>Operationsstuernes</sp> Renlighed, hvorfor
man har bygget disse saaledes, at Renholdelsen
er let; hertil hører først og fremmest glatte
Vægge, Gulve og Lofter, faa og let tilgængelige
Kroge og Hjørner. Dernæst maa man sørge for
godt Afløb af Vand fra Gulv og Vadske, og for
at Luften kan fornyes i rigelig Grad, for at
Patienterne — og Lægerne — ikke skal lide
under de Dampe af Kloroform, Æter,
Udaandingsluft af de tilstedeværende Mennesker,
Forbrændingsprodukter, der nødvendigvis maa være
i Rummet. Men denne Ventilation maa ikke
hindre, at Luften er vel opvarmet, hvilket især
for de nu saa vigtige O. paa
Underlivsorganerne er vigtigt. Hele dette Ventilations- og
Opvarmningsspørgsmaal har krævet stor Omtanke
fra Teknikernes Side. En saadan vel ordnet
Operationsstue bør være forsynet med Siderum;
heraf et, hvor Patienten kan bedøves — og i
øvrigt forberedes før O.; et andet Rum, hvor
Operatør og Assistenter kan foretage de
fornødne Rensninger og Desinfektioner, Rum, hvor
Forbindsager kan tilberedes. Desuden skal
moderne Operationsstuer helst have tilliggende
Rum til Udførelse af en Del kliniske
Undersøgelser — Mikroskopi, Bakterieundersøgelser,
smaa kemiske Undersøgelser o. l. Dertil
kommer, at man gerne skal forbeholde en Stue for
de finere og mere indgribende O., medens en
anden skulde kunne være disponibel til alle
mere dagligdags Tilfælde. En stor
Vanskelighed har det frembudt, hvor Operationsstuen
skulde indrettes saaledes, at baade de
nysnævnte Krav tilfredsstilledes, og samtidig et
større Antal Tilhørere og Tilskuere kunde faa
Adgang til at overvære O. Man er gaaet saa
vidt, at man har opført Operationsstuen
saaledes, at Tilskuerkredsen fik sine Siddepladser
anvist bag en stor Glasvæg, saaledes at denne
adskilte det egl. Operationsrum fra
Tilskuerpladsen. At denne Løsning har store Mangler,
er let at se, og mange Steder har man
foretrukket at undvære denne Adskillelse, men da
kun at udføre for større Tilskuerkredse
saadanne O., som ikke stiller de strengeste
Fordringer til Operationsstuen, medens de O., der
kræver de fineste Forholdsregler, overhovedet
kun udføres for en lille Tilskuerkreds — eller
helt uden andres Nærværelse end de strengt
nødvendige. At man undertiden i sin Iver for
at tilfredsstille alle Krav er gaaet noget videre
end nødvendigt, er sikkert. Navnlig i de
Perioder, da hele den nyere Arkitektur af
Operationsstuer udvikledes, er man undertiden gaaet
ud over Grænserne for det nødvendige, og man
har imidlertid lært, at de strenge Fordringer
kan tilfredsstilles med mindre Udgifter, end man
dengang mente.
<i>(E. A. T.).</i>
</chapter>

<chapter name="Operation (i Matematikken)">
<b>Operation</b> (lat.) kaldes i Matematikken
enhver Regning ell. Konstruktion. For
Regningsoperationer har man indført Tegn, med hvilke
man undertiden driver en symbolsk
<sp>Operationsregning</sp>, idet man f. Eks. ved at føje
Eksponenten <i>n</i> til Tegnet angiver, at O. skal
gentages <i>n</i> Gange, og saa kan udstrække
Anvendelsen af algebraiske Formler for Regning
til disse symbolske Operationstegn.
<i>Chr. C.</i>
</chapter>

<chapter name="Operation (milit.)">
<b>Operation</b> (milit.) kalder man store
Hærdeles samtlige Foretagender, saasom Marcher,
Jernbanetransporter, Kamp, Belejring,
Stillingskrig o. s. v.; Udtrykket anvendes sjældent, naar
Talen er om mindre Styrker. O. maa ledes
efter en bestemt Plan. Ved Udarbejdelsen af
denne maa der tages nøje Hensyn til politiske
og milit. Forhold, og Krigens endelige Maal
maa stadig holdes for Øje. Ved Krigens Beg.
er Planens Hovedpunkter Bestemmelse af
Opmarchrum (ɔ: det Rum, hvor Hæren samles
efter Mobilisering), det Maal, der skal søges
naaet, og de Veje, der skal følges — i de ældre
Strategier benævnt Operationsbasis, -objekt og
-linie. Planen kan kun omfatte Bevægelserne
indtil Sammenstød med Fjenden; thi Resultatet
heraf giver en ny Situation, der kan kræve en
ny Plan.

<sp>Operationsbasis</sp>. Under O. maa
Hæren stadig holdes i kampdygtig Stand; den skal
have Forstærkninger og Forsyninger af enhver
Art, og den maa kunne frigøre sig for det, som
den ikke har Brug for, og som vilde hemme
dens Bevægelser, og om muligt maa der være
Punkter, paa hvilke den eventuelt kan trække
sig tilbage, med andre Ord: O. maa være
