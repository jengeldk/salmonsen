med dens 4 springende Bronzeheste naar til
Mars-Marken. Fra Trocadéro-Pladsen fører
<i>Avenue du President Wilson</i> til
<sp>Jena-Pladsen</sp>, hvor man bemærker to Nybygninger,
<i>Musée Guimet</i>, en kuppelkronet Rundbygning med
overordentlig rige Samlinger af kin., jap. og
ind. Genstande, og i dets <i>Nærhed Musée Galliéra</i>,
en Pragtbygning i ital. Renaissancestil med
kunstindustrielle Samlinger. Wilson-Avenuen
udmunder ved <i>Place de l'Alma</i> i den
træbeplantede <i>Cours Albert I</i>, som fortsættes i <i>Cours la
Reine</i>, der langs Seinen fører tilbage til
Concorde-Pladsen

<sp>Kvarteret</sp> N. f. <sp>Champs Élysées</sp>,
det gl. <i>Batignolles</i>, gennemskæres af de brede
Boulevarder, der udgaar fra Triumfbuen. Lige
mod N. gaar <i>Avenue de Wagram</i> til
Wagram-Pladsen tæt ved Fæstningsvolden. Mod Ø. løber
<i>Avenue de Friedland</i> og Fortsættelsen, den 2
km lange <i>Boulevard Haussmann</i>, ved hvilket bl.
a. ligger de store Magasiner Galeries <i>La Fayette</i>
og <i>Printemps</i>. Mellem dem fører Avenue Roche
ud til <i>Parc de Monceau</i>, hvor den fine Verden
før Revolutionen fejrede sine Fester, nu en
offentlig Park med Mindesmærker, Palmer og
asiatiske Naaletræer. Kvarteret, der især er
Tilholdssted for Kunstnere og Forfattere, ejer
mange stilfulde Pragtbygninger, særlig i <i>Rue
Prony</i> tæt ved Parken. Hovedaarerne er <i>Avenue
des Villiers</i> og <i>Boulevard Malesherbes</i>, den
sidste forbinder Wagram-Pladsen med
Haussmann-Boulevarden. I den sydlige Del hæver en
nyopført Kirkebygning, <i>St Augustin</i>, sin dristige
Kuppel. Forbi Parkens Langside fører
<i>Boulevard de Courcelles</i> Ø. paa gennem; <i>Boulevard
des Batignolles</i> til Clichy-Pladsen og V. paa
gennem <i>Avenue des Ternes</i> til Forstaden
<sp>Neuilly</sp>, mest beboet af Arbejdere,
Funktionærer og mindre Bentister, hvortil mod N.
slutter sig Forstæderne <sp>Levallois-Perret</sp> og
<sp>Clichy</sp>.

Ø. f. den lilla <i>Place de Clichy</i> danner de ydre
Boulevarder: <i>Clichy</i>, <i>Rochechouart</i> og <i>la
Chapelle</i> Grænsen mellem <i>Montmartre</i> i N. og
Operakvarteret i S. Operakvarteret er
en af de livligste og eleganteste Bydele i P.
Vestgrænsen er <i>Rue d'Amsterdam</i>, der
udmunder ved <sp>Lazare-Banegaarden</sp>;
Østgrænsen er <sp>Poissonière-Gaden</sp>. I
Nærheden af de indre Boulevarder, paa Hjørnet af
<sp>Bergère-Gaden</sp>, findes det store
Konservatorium for Musik og Deklamation, og for Enden
af den ret snævre <sp>Lafitte-Gade</sp>, der huser
Rothschild'ernes store Kontorer, hæver sig den
ital. Basilika <i>Notre Dame de Lorette</i>, midt i et
overvejende litterært og kunstnerisk Kvarter.
Bag Kirken fører den stejle, med Trappetrin
forsynede <i>Rue des Martyrs</i> op til <i>Montmartre</i>.
<i>La Trinité</i>, en noget overlæsset
Renaissancekirke, har en lgn. Beliggenhed for Enden af
<i>Chaussée d'Antin</i>. Fra Haussmann-Boulevarden
tæt ved den store Opera forer <i>Rue de Lafayette</i>
med mange Bankhuse og Antikvarbutikker mod
NØ. til det højtliggende <sp>la
Villette-Kvarter</sp>, der indtil 1848 var ubeboet og
Skuepladsen for en haard Kamp mellem Tropperne og
Junioprørerne. Senere fik det et helt nyt
Udseende ved Anlægget af Lafayette-Gaden og
Boulevarderne Magenta og Strasbourg samt
Opførelsen af en Del Pragtbygninger som Øst- og
Nordbanegaarden (<i>Gare de l'Est</i> og <i>Gare du
Nord</i>), <i>Lariboisière</i>-Hospitalet for kirurgiske
Tilfælde og <i>St Vincent de Paul</i>'s
byzantinske Basilika. Af andre Institutioner maa
nævnes Militærhospitalet V. f. <i>Canal St Martin</i>
og det gamle Hospital <i>St Louis</i> for
Hudsygdomme og reumatiske Lidelser Ø. f.
<i>Canal St Martin</i> og det yndede Koncertlokale <i>La
Scala</i> ved Strasbourg-Boulevarden. — Længst
mod N., mellem de ydre Boulevarder og
Volden, hæver sig <sp>Montmartre-Kvarteret</sp>
(102 m over Seinen). Det er Samlingssted for
yngre Kunstnere, der ved deres
Bohèmetilværelse og ny, sære Ideer har vundet en vid, men
noget omstridt Berømmelse. Paa selve
Montmartre-Højens Top, et gl. Kalkstensbrud, der har
spillet en stor Rolle for Byens Forsvar og
tidligere har været kendt for sine mange
Vindmøller, ligger nu en hvid, kastelagtig Bygning,
den mægtige <sp>Sacré-Cœur-Kirke</sp>.
Kuppelen har en Højde af 60 m, Klokketaarnet af 94
m, og Opførelsen har kostet 40 Mill. frc. Paa
Vestskraaningen findes
<sp>Montmartre-Kirkegaarden</sp> (19 ha) og den gl. Kirkebygning
<i>St Pierre</i> (12. Aarh.).

Ø. f. Villette-Boulevarden kommer man til de
gl Forstæder <i>Belleville</i> og <i>Ménilmontant</i>, der
dækker et højt, kuperet Terrain med mange
gode Udsigtspunkter (Buttes Chaumont). Det er
Centeret for P.'s Industri og opfyldt af
Arbejderkaserner. Af monumentale Bygninger findes
kun et Par nyopførte Kirker: <i>Notre Dame de
la Croix</i> og <i>St Jean Baptiste de Belleville</i>. Det
langstrakte <i>Bassin de la Villette</i>, der fra S.
optager St-Martin-Kanalen og mod N. gaar over
i Ourcq- og St-Denis-Kanalerne, er helt omgivet
af Lager- og Pakhusbygninger. Helt ud mod
Volden ligger det store Kvægtorv <i>Marché aux
Bestiaux</i>, og Slagtehusene, <i>Abbatoirs</i>. — Længere
mod S. kommer man til Haussmann's sidste,
ikke mindst tiltalende Værk, Parken <i>Buttes
Chaumont</i>, et gl. Stenbrud, hvor i fordums Tid
Galgerne havde deres Plads. Senere blev det
Losseplads og Tilholdssted for løse og
forbryderiske Eksistenser. Nu er det forhen saa
uhyggelige Sted forvandlet til et Anlæg med
Udsigtspunkter, Bassiner, kunstige Vandfald etc. Gaar
man mod SØ. igennem Boulevarderne <i>Villette</i>,
<i>Belleville</i> og <i>Ménilmontant</i>, kommer man til
den store Kirkegaard (45 ha) <i>Père Lachaise</i>,
der med Rette er bleven berømt. Paa ingen
anden Kirkegaard har saa mange berømte Mænd
og Kvinder fundet Hvile, og ingen anden
Gravplads er saa rig paa Monumenter af høj
kunstnerisk Værdi. Kirkegaarden anlagdes 1804 paa
Ludvigshøjen, et Terrain med gl. Haver, og fik
Navn efter Ludvig XIV's Skriftefader La Chaise,
som her havde haft et Landsted. Fra <i>Père
Lachaise</i> fører <i>Avenue de la République</i> forbi <i>Lycée
Voltaire</i> til <i>Place de République</i>, medens den
stejle <sp>Roquette-Gade</sp> naar ind til
Bastille-Pladsen. Den fører forbi Fængslet for unge
Forbrydere. Paa <i>Place Voltaire</i> skæres den at
<i>Boulevard Voltaire</i>. Et Sidestykke til <i>Place de
l'Étoile</i> er <i>Place de la Nation</i>, hvorfra
<i>Boulevard de Charonne</i> gaar mod N. til
