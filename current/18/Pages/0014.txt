politiske Lyrik, viste ogsaa Talent som wiensk
Lokaldigter i »Wiener Stadtgeschichten« (1869).
Til hans bedste Frembringelser hører
»Frühlingsnächte in Salamanca« og Epos'et »Eine
Römerfahrt«. Fremdeles har han skrevet Romaner
som »Aurelie«, »Zwei Frauen« og »Carrara«,
Fortællingen »Der zerbrochene Spiegel« og
Tragedien »Ein Marschall von Frankreich«.
<i>C. B-s.</i>
</chapter>

<chapter name="Nordmannsgran">
<b>Nordmannsgran,</b> se <sp>Abies</sp>.
</chapter>

<chapter name="Nordmarken">
<b>Nordmarken,</b> et udstrakt, tyndt bebygget
Aas- og Skovparti i Aker Herred, Akershus
Fylke, beliggende straks Nord for Kria. N. er
for Kria's Befolkning et yndet Udflugtssted for
Fodturister om Sommeren og i endnu højere
Grad for Skiløbere om Vinteren. I Alm. regner
man, at N. begrænses ved Bergensbanen gennem
Maridalen og Nittedalen i Øst, Tyrifjorden med
Steinsfjord i Vest, Skovgrænsen mod Lunner i
Nord, Frognersæteren og Vettakollen i Syd.
Men retslig set er dette ikke rigtigt, thi gennem
Aarh. er Navnet N. knyttet til et bestemt
afgrænset Omraade, som stort set omfatter
Terrainet om Skjærsjøen i Syd til Sandungen og
Hakloa med Omgivelser i Nord, altsaa et
betydeligt mindre Omraade end det ovenfor
nævnte, »Matr. Nr. 67«. N. er sammensat] af 7
tidligere særskilt skyldsatte Skove, som i
Matrikulen af 1773 anføres med flg. Navne:
Sandungen, Vestre Fylling, Østre Fylling, Abbedschoug,
Løhren Skovstykke, Haugsetter og
Blanchevand. Af disse St. kan Abbedschoug og
Haugster ikke mere paavises. N. er i Tidernes
Løb gaaet gennem mange Hænder. Den ejedes
i Midten af det 17. Aarh. af J. G. Garnian.
i Beg. af det 18. Aarh. af Generaltoldforvalter
og Justitsraad Gjord Andersen, derpaa af Jens
Hjort og saa af Justitsraad og Købmand i Kria
Christian Anker (Fader til Bernt og Peder
Anker). Fra sidstnævnte gik N. til hans
Svigersøn Grev Herman Wedel-Jarlsberg, derefter til
Sønnen Harald W.-J., efter hvem Svigersønnen
Statsminister Carl Løvenskiold arvede den.
Hams Søn Godsejer Harald L. er nu (1924) N.'s
Ejer. Der er i de senere Aar solgt af en Del
Skovstrækninger i Syd dels til Kria Kommune,
som nu ejer 5000 ha her, dels til private, som
har opført Hytter her. Det højeste Fjeld i N.
er Opkuven, 703 m. Af mere kendte Højder
kan nævnes Gyrihaugen, 628 m, og Ringskollen,
701 m, i Vest, Væringskollen, 550 m, i Øst,
Lagmandshaugen og Kolleren, 673 m, i Nord, og
Tryvandshøjden, 529 m, i Syd, Kikut, 600 m, i
Midten af Omraadet. N. er oversaaet af større
og mindre Vande beliggende mellem 300—500 m
Højde. De største er Ørfiske, Helgeren,
Sandungen, Hakloa, Bjørnsjøen, Fyllingen og
Skjærsjøen, som alle har Afløb til Maridalsvand og
derfra videre gennem Akerselven.
Flaatevandene og Heggelivandene har Afløb gennem
Sørkedalen til Bogstadvand og derfra videre
gennem Lysakerelven. Mylla, Jæringen og
Harestuvand har Afløb i Øst gennem Hakedalselven, og
Øiangens Afløb flyder Vest over ud i
Randselven. Der bor ikke mange fastboende i N.;
enkelte Navne som Finnerud og Katnosa minder
om den Tid, da der boede Finner her, og
Navne som Bjorvand minder om, at Bæveren har
haft sit Tilhold her. Der findes endnu stadig
Elg i N., adskillig Skovsfugl, en Del Harer og
Ræve; Ryper findes nu næppe mere. Den
aarlige Skikonkurrence i Holmenkollen har sit
Længdeløb altid forlagt til N. Gode saavel Ski-
som Turistkort er udg. over N., bl. a. af
Refsdal, Qvale, Bentzen, Kristian Petersen og
Norges geogr. Opmaaling »Kria Omegn«. (<sp>Litt</sp>.: <sp>J.
Gjerdrum</sp>, »N.« [i »Den norske
Turistforenings Aarbog«, 1871, rev. Udg. ved <sp>Aubert</sp>,
Kria 1877]).
<i>M. H.</i>
</chapter>

<chapter name="Nordmarkit">
<b>Nordmarkit,</b> en af Brögger opstillet
Bjergarttype, der har vist sig at optræde
mangfoldige St.; det er en lys, oftest rødlig, middel-
indtil grovkornet Syenit, der i kem. Henseende
udmærker sig ved stort Alkaliindhold og ret
betydeligt Kiselsyreindhold (58—64 %).
Mineralbestanddelene er Alkalifeldspat (næsten ingen
Plagioklas) samt lidt sort Glimmer, Diopsid og
Hornblende; i Reglen ogsaa lidt Kvarts. Det
typiske Forekomststed er Nordmarken, Nord for
Kria, hvor Stenen brydes i store Brud og finder
betydelig Anvendelse som Bygningssten, f. Eks.
i Kunstmuseet i Kbhvn. — Nær beslægtede
alkalirige Syenitbjergarter er <sp>Pulaskit</sp>
(Arkansas, Portugal o. a. St.), som er helt
kvartsfri, og <sp>Umptekit</sp> (Kola, Brasilien), ligeledes
kvartsfri og med Hornblenden overvejende
mellem de mørke Mineraler.
<i>(N. V. U.). O. B. B.</i>
</chapter>

<chapter name="Nordmør">
<b>Nordmør,</b> se <sp>Møre Fylke</sp>.
</chapter>

<chapter name="Nordmøre">
<b>Nordmøre,</b> <sp>Sorenskriveri</sp>, Møre Fylke,
(1921) 38450 Indb., er 6117,45 km<sup>2</sup>, omfatter
Herrederne: Frei, Øre, Gjemnes, Tingvoll,
Straumsnes, Kvernes, Bremsnes, Kornstad, Eide,
Øksendal, Aalvundeid, Sunndal, Stangvik, Aasskard,
Halsa, Tustna, Edøy, Bratvær, Hopen,
Surnadal, Rindal, Aure, Stemshaug, Grip, Valsøyfjord.
Disse Herreder ligger omkr. det af trange og
dybe Fjorde opspaltede Kystdistrikt Sydøst for
Kristiansund, men omfatter ogsaa de udenfor
liggende lave Øer som Smølen, Tusteren,
Skarsø, Ertvaagø, Stabben, Frei m. fl. I Syd
støder Distriktet til og gaar over i Dovres og
Troldheimens mægtige Fjeldmasser med Fjelde,
som naar op i 2000 m, Skrimkolla 1980 m. N.
udgør et Sorenskriveri og sammen med
Kristiansund K. Politidistrikt, det omfatter 25
Herreder, hvorfra til Dels rekruteres Nordmør og
Orkedal Batailloner af Søndre Trondhjems
Infanteriregiment Nr. 12 af 4. Division. Jordbrug,
Kvægdrift og Fiskeri er de vigtigste
Næringsveje, men ogsaa Turisttrafikken er af Bet.
<i>M. H.</i>
</chapter>

<chapter name="Nord-Norge">
<b>Nord-Norge</b> er en Betegnelse paa de
nordlige Landsdele, omfattende Nordland, Troms og
Finmark Fylker, som først har vundet Hævd
siden 1919, men nu er alm. benyttet. Interessen
for N.-N. er stadig stigende, især siden 1898,
da N.-N.'s Forsvar oprettedes. Mens det for 25
Aar siden kun bestod af 2 Kompagnier, har
N.-N. nu (1924) en hel Division paa 3
Regimenter og 2 selvstændige Batailloner Infanteri samt
forskellige Specialvaaben. Skønt der endnu kun
findes nogle faa km Jernbane: Ofotbanen fra
Narvik til Rigsgrænsen (41,9 km) og den private
Sulitjelmabane (24,1 km), saa har dog
Myndighederne nu faaet Øjnene op for N.-N.'s
retfærdige Krav paa bedre Kommunikationer. Et
Bevis herpaa er Nordlandsbanen, hvis Bygning
snart vil blive paabegyndt, i alt Fald frem til
