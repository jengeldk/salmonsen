<i>Ile St. Louis</i>, laa i Cæsar's Dage Standlejren
<i>Lutetia Parisiorum</i>, en Brostad, der beskyttedes
af Floden og de omliggende Højder. Under P.'s
videre Udvikling omkr. denne Kerne var Cité i
Middelalderen Kongeborgens og Kirkernes By;
og her ligger nu P.'s ældste monumentale
Bygninger. Perlen bl. disse er P.'s Hovedkirke
<i>Notre Dame de P.</i> Grundstenen lagdes 1163 i
Overværelse af Pave Alexander III paa det
Sted, hvor der i Romertiden var rejst et Tempel
for Jupiter. En Del af
Bygningen indviedes 1182, men
Kirken fuldførtes ikke før
langt ind i 13.
Aarhundrede. Til Byggemateriale
benyttedes Stenene fra to
ældre Kirker i den
umiddelbare Nærhed. Skønt
noget trykket ved sin lave
Beliggenhed og ikke helt
i Stand til at opfylde de
Forventninger, som Kirkens
Ry medfører, er den dog
en af Gotikkens mest
monumentale Bygninger og
Forbilledet for mange
gotiske Kirkebygninger; især
efterlignedes den
imponerende Portal med de to
svære, aldrig helt fuldførte
Taarne (69 m) og det store
Hjulvindue. Ved sine
Enkeltheder: de fantastiske
Dyrefigurer paa Taget,
det smukke gl Jernbeslag,
Træskærerarbejdet, de
mange Statuer o. s. v. er Kirken
ikke mindre
beundringsværdig end som Helhed.
Det Indre har en Længde
af 130 m, en Bredde af 48
m og er delt i 5
Længdeskibe og et kort Tværskib.
Den store Hvælving bæres
af 75 Piller, der i
Modstrid med den gotiske
Stilart er Rundpiller, og har
i Midterskibet en Højde af
35 m. Under Revolutionen
led den en Del og var en
Tid »Fornuftens Tempel«.
1845 paabegyndtes under
Ledelse af <sp>Lassus</sp> og
<sp>Viollet le Duc</sp> en
omfattende Restauration. Bag
Koret ligger Square de
l'Archevèché og Øst for
denne Plads fandtes tidligere <i>la Morgue</i>,
det gl. Lighus for ukendte Personer, nu
nedrevet, paa dets Plads ligger et mindre Anlæg.
Et nyt Lighus (<i>Institut médico légal</i>) er opført
ved Quai de la Rapée. NV. f. Notre Dame hæver
sig <i>Hôtel Dieu</i>, opr. et i 7. Aarh. opført
Jomfrukloster og siden et Herberg for Pilegrimme.
Det er Europas ældste Sygehus og efter
Ombygningen 1868—78 Byens største
Hospital. Ved dets Side ligger
<sp>Politipræfekturet</sp> og Handelsretten, <i>Tribunal de
Commerce</i>, en smuk Renaissancebygning (1860—65) med
en ottekantet Kuppel (42 m høj) og en
monumental Trappe. Den vestlige Del af Cité optages
af <i>Palais de Justice</i>'s vidtløftige
Bygningskompleks, Sædet for Justits- og Politiforvaltningen
og Landets øverste Domstole. De store,
kunstnerisk udstyrede Sale (<i>Galerie Marchande</i>, <i>Salle
des Pas Perdus</i> o. a.) i Forbindelse med de
mange Retsdramaer, som her udspilles, gør det
til en af Byens interessanteste Seværdigheder.
Her laa i Middelalderen det
kgl. Slot, men dette
overlodes delvis af Ludvig den
Hellige og senere af Karl
VII helt til Landets højeste
Retsinstitution Parlamentet.
Tilbage af det gl Slot er
kun nogle runde Taarne
med spidst Tag og Ludvig
den Helliges Slotskirke, <i>Ste
Chapelle</i>, et af de fineste
gotiske Bygningsværker,
der overhovedet findes. Det
opførtes 1245—48 af
<sp>Pierre de Montereau</sp> for
at rumme de Relikvieskatte,
Kongen havde bragt hjem
fra Korstoget (nu i Notre
Dame). Det bestaar af to
Kapeller, det ene oven paa
det andet. Lavkirken var
bestemt for Tjenerskabet,
Højkirken, hvis Vægflader
næsten helt optages af
Vinduer med sjældne
Glasmalerier, var indrettet for
Hoffet. Paa Nordsiden af
Justitspaladset ligger <i>la
Conciergerie</i>, Stadens ældste
Fængsel, hvortil der
knytter sig mange mørke
Minder fra Frankrigs Historie,
især fra Revolutionstiden,
da det tjente som
Opholdssted for politiske Fanger.
Her tilbragte Girondinerne,
Marie Antoinette, Charlotte
Corday, Danton o. m. a.
deres sidste Dage. Det
ødelagdes delvis ligesom det
meste af Justitspaladset og
i mindre Grad ogsaa Notre
Dame af Kommunebranden
(1871). Ved 4 Broer staar
Ile de la Cité i
Forbindelse med venstre Seinebred,
og ved 1 (Pont St Louis)
med Ile St. Louis. Vestligst Pont Neuf
og Pont au Change, der har sit Navn
efter nogle tidligere Vekselboder, østligst
Pont Notre Dame og Pont d'Arcole. Af disse
er Pont Neuf, bygget 1578—1604, den mest
bekendte, dels for sin Udsmykning med
Billedkunst, dels for det ejendommelige Folkeliv, som
udfoldede sig her i 17. og 18. Aarh., da den var
Samlingssted for Taskenspillere, Kvaksalvere og
Bogjøder. Den bestaar egl. af 2 Broer, en til
højre og en til venstre Seinebred. Den smukke

<img>Paris' Vækst</img>

