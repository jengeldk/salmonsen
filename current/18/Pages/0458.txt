<i>nani fra le colonne</i> (1920), <i>Raffaello e altre
leggi</i> (1923). Særlig er hans Navn dog knyttet til
en Række Romaner, hvoriblandt kan nævnes:
<i>Senza Dio</i> (1899), <i>Il vecchio</i> (1898), <i>Le vie del
peccato</i> (1902), <i>Donne uomini e burattini</i> (1912),
<i>L'amore e suo figlio</i> (1913), <i>Mio figlio ferroviere</i>
(1921) og Novellesamlingerne: <i>L'onesta viltà, Il
Cavallo di Troia</i> (1904) og <i>Mimi e la gloria</i>
(1906).
<i>E. M-r.</i>
</chapter>

<chapter name="Ojibwa">
<b>Ojibwa</b> (<sp>Chippewa</sp>), nordamerikansk
Indianerstamme, hørende til Algonkin-Folkene,
boede endnu 1640 ved Sault Ste. Marie, men
bredte sig derfra V. paa langs Sydkysten af
Lake Superior helt forbi Lake of the Woods,
idet de fordrev Dakotaerne fra disse paa vild
Ris rige Egne. Skønt O. ikke lægger synderlig
Vægt paa Majsavl, men hovedsagelig lever som
Jægere, Fiskere og Rissamlere, er de i
Samfundskultur nærmest beslægtede med de
agerdyrkende, østlige Indianere. Boligen er et Telt
ell. en kuppelformet Hytte, dækket med Bark,
og de vigtigste Samfærdselsmidler Barkkano,
Toboggan og Snesko. En Del O. er endnu
Hedninger. (<sp>Litt</sp>.: <sp>J. G. Kohl</sp>, »Kitschi-Gami«,
I—II [Bremen 1859]; <sp>K. Birket-Smith</sp> i
»Intern. Archiv f. Ethnographie«, XXIV
[Leiden 1918]).
<i>K. B.-S.</i>
</chapter>

<chapter name="Ok">
<b>Ok,</b> en enkeltstaaende, kuppelformet,
isdækket Bjergmasse paa Island SV. f. Langjökull.
O. har en Højde af 1188 m og begrænser
Fjeldvejen Kaldidalur mod Vest; O. er en gammel
Vulkan, der har udsendt store Lavastrømme
i alle Retninger, de er dog alle isskurede og
fremkomne under Istiden ell. før denne. Efter
Istiden synes O. ingen Udbrud at have haft.
<i>(Th. Th.). B. Th. M.</i>
</chapter>

<chapter name="Oka">
<b>Oka</b> [å'ka], Flod i Mellemrusland, udspringer
i den sydlige Del af Guv. Orel (350 m o. H.) og
gennemstrømmer med nordlig og østlig
Retning Guv. Orel, Tula, Kaluga, Moskva, Rjasan,
Tambov, Vladimir og Nishnij Novgorod,
hvorefter den ved Nishnij Novgorod falder i
Volgas sydlige Bred efter et Løb paa 1500 km. Af
Bifloderne nævnes kun de sejlbare Suscha,
Pronja og Mokscha fra højre Side samt Ugra,
Moskva, Para og Kljasma fra venstre. Selve O.
er sejlbar fra Byen Orel, 1420 km fra
Mundingen. Bredden forøges mellem Orel og
Mundingen fra 60 til 400 m. Bunden er sandet, og
Dybden overskrider næsten alle Vegne 1 m.
Bredderne' er temmelig høje, særlig den højre,
der naar indtil 40 m over Flodspejlet. O. er
sædvanligvis tilfrosset fra de første Dage i
Novbr til Slutn. af Marts. Fiskerigdommen skal
være aftagen, og Husblasstøren er nu sjælden.
For Transporten af Korn, Hør, Hamp, Hø og
Industrivarer spiller O. en stor Rolle, og
Reguleringsarbejder er foretagne af Hensyn til
Skibsfarten.
<i>(H. P. S.). N. H. J.</i>
</chapter>

<chapter name="Oka">
<b>Oka</b> (<sp>Okka</sp>, <sp>Unse</sp>), Vægt: i Tyrkiet 1,282,
i Grækenland 1,28, i Ægypten 1,235 kg.
</chapter>

<chapter name="Okanda">
<b>Okanda,</b> se <sp>Ogove</sp>.
</chapter>

<chapter name="Okapi">
<b>Okapi</b> (<i>Okapia jóhnstoni</i>), et afrikansk
drøvtyggende Hovdyr, hørende til Giraffernes
lille Familie (<i>Giraffidæ</i>); skønt den i Ydre
afviger meget fra Giraffen, stemmer den dog i
mange Bygningsforhold, særlig i Hovedform,
Kraniet og Tænderne saa nøje overens med
denne, af dens systematiske Stilling er ganske
uomtvistelig. Baade i Størrelse og i Kroppens
Form ligner den nærmest en Hest, men
Ryggen skraaner bagtil ret stærkt nedad, saaledes
at Skulderpartiet er højest, idet den ret lange,
men slanke Hals bæres lavt fremadrettet.
Underlivet er som hos Giraffen stærkt indknebet
i Krydset, saaledes at Laarene er fri af
Krophuden. Hovedet langstrakt smalt, fortil ret
tilspidset, med meget bevægelige Læber. Paa
Pandebenene har i alt Fald Hannen altid 2
lave, bagudrettede, hud- og haarklædte Horn,
mindende om Giraffens, men deres yderste
Ende er i c. 1 cm's Længde nøgne. Ørene meget
store, brede, men tilspidsede, noget
kræmmerhusformede og sidder ret lavt. Halen tynd, blot
med en sort Haardusk i Spidsen, naar omtr. til
Hælene. Kroppens Haarlag kort, tæt tilliggende
og paafaldende blankt. Benene kraftige, men
ret slanke og høje. Klovene som hos Giraffen,
Biklove mangler ganske. O.'s Farve er meget
ejendommelig; medens Kinder og Strube er
lysebrune, er det øvrige Hoved, Halsen og
Kroppen smukt, ensfarvet brunrøde, mørkere hos
Hunnen; Benene og Laarene derimod hvide, de
sidste lige fra Haleroden til Hælene tæt
dækket af sorte Tværstriber mindende om
Zebraens; lignende Tværbaand over Forbenenes
midterste Del; i øvrigt har Benene en bred sort
Ring om Koderne, samt en lige over og en lige
under Knæet. Skulderhøjden c. 1,5 m.
Mærkværdig nok var dette store, mærkelige Dyr, der
danner en Slægt for sig selv, ganske ukendt
lige op til 1901, og det vakte derfor den største
Opsigt, da det rygtedes, at en saadan ny
Dyreform var opdaget i de afsides Skovegne dybt
inde i Congo-Staten, hvor kun de Indfødte
kendte det under Navnet O. Guvernøren i
Uganda, Sir Harry Johnston, var den første,
der fik Oplysninger om dette forunderlige
Dyr, og det lykkedes ham at erhverve nogle
Livbælter forfærdigede af de Indfødte af de
smukt stribede Laarskind; den engelske Forsker
Sclater mente herefter at kunne konstatere, at
det drejede sig om en ny Zebraform. Men
endnu s. A. kunde Sir Harry sende et
fuldstændigt Skind med tilhørende Kranium til
London, hvorefter O. kunde indføres paa sin rette

<img>Okapi.</img>
