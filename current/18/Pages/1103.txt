hvis læderagtige Løv er grønligt ell. graabrunt,
og hvis rødbrune Frugter er lodret opstigende;
Hundelav findes hyppig i Skove og paa Heder,
paa Gærder o. lgn. St.
<i>A. M.</i>
</chapter>

<chapter name="Peltonen, Juho Vihtori">
<b>Peltonen,</b> <sp>Juho Vihtori</sp> (<sp>Johannes
Linnankoski</sp>), finsk Forf., f. 18. Oktbr
1869, d. 10. Aug. 1913. P. var Bondesøn fra
Askola i Syd-Finland. Efter i et Par Aar at
have været Elev paa Jyväskylä Seminarium gik
han over i praktisk Virksomhed, idet han dog
ved Selvstudium stadig forøgede sit med Tiden
meget store Kundskabsforraad. Han var
Redaktør først i Jyväskylä, senere i Borgå og virkede
en Tid som Sekretær ved Nylands Lens
Landbrugsselskab. Med praktisk Sans og sjælden
Energi tog han Del i Egnens økonomiske og
aandelige Bestræbelser og virkede i Tale og
Skrift særdeles vækkende paa det finske
Folkelement i Nyland. Han udgav en Mængde
Smaaskrifter dels af direkte oplysende, dels af
social, politisk ell. økonomisk Art, men lidt
efter lidt trak han sig dog tilbage for helt at
kunne gaa op i litterært Forfatterskab. 1903
udgav han under Pseudonymet Johannes
Linnankoski sit første store Værk »Ikuinen taistelu«
(»Den evige Strid«), et Tankedrama af bibelsk
Indhold, hvori han i en Fremstilling af
Broderkampen mellem Kain og Abel skildrer den
Konflikt mellem godt og ondt, som i
Menneskeslægten fører til »den evige Strid«. Bogen
vakte stor Opsigt ved sit stærke, dram. Indhold
og sit friske Sprog. Hans næste Værk »Laulu
tulipunaisesta kukasta« (»Sangen om den
ildrøde Blomst«), 1905, vakte endnu større
Beundring. Det er en romantisk Skildring af en
finsk Don Juan, der endelig efter mange
letsindige Kærlighedseventyr vinder Magten over
sig selv og finder Harmonien i Ægteskabet. I
den eventyragtige, skønne Form har man ment
at kunne spore Indflydelse af Selma Lagerlöf.
Højdepunktet af sit Forfatterskab naaede P. i
sin Bondefortælling »Pakolaiset«
(»Flygtningene«), 1908. Af hans Dramaer er de betydeligste
»Simson ja Delila« og »Jeftan tytär« (»Jeftas
Datter«), 1911; det første viser den Kamp
mellem Mand og Kvinde, hvor selv en Helt maa
bukke under, hvis han giver sig hen i sanselig
Lidenskab, det andet er en Højsang til den
selvopofrende Kvinde, som ved sit Heltemod
hæver ogsaa Manden op over Egoismen til et
højere og ædlere Livssyn. — P.'s tidlige Død
kuldkastede et helt Folks skønne
Forhaabninger. Hans stærke og moralsk villende Aand
lagde en tendentiøs Bund i alt, hvad han skrev,
men hans ægte poetiske Sans gav oftest den
fornødne Modvægt derimod; en Del af hvad han
skabte blev derfor mindre harmonisk, men det
bedste blev beaandet og skøn Kunst. Mange af
hans Værker er oversatte til forsk. Sprog,
saaledes til Dansk »Sangen om den ildrøde Blomst«
og »Flygtningene«.
<i>Eva M.</i>
</chapter>

<chapter name="Pelusion">
<b>Pelusion,</b> Grækernes Navn paa en Oldtidsby
nær Middelhavet paa Ægyptens Nordøstspids,
ved en af de gl Nil-Mundinger. Stedet hedder
nu <i>Tell Farama</i>, hvori maaske det gl ægypt.
Navn, som Grækerne har udtrykt ved P., er
skjult. For øvrigt er man ikke helt sikker paa,
hvorledes den gammelægyptiske Form af Ordet
har lydt (efter <i>Brugsch Pa-ram</i> e. l.). Over P.
gik Hovedvejen mellem Syrien og Ægypten, og
her søgte Ægypterne ofte at standse
fremtrængende fjendtlige Hære. Efter hvad Herodot lod
sig fortælle i Ægypten, var det ved P., at
Assyrerkongen Senakherib led et saa stort Tab, at
han maatte opgive sit Angreb (omtr. 700). 527
slog Kambyses her Psametik III, hvoraf
Ægypterrigets Fald blev Følgen. 374 f. Kr. blev P.
belejret og indtaget af Farnabazos og Ifikrates
og 369 af Perserne.
<i>V. S.</i>
</chapter>

<chapter name="Pelvetia">
<b>Pelvetia,</b> se <sp>Alger</sp> S. 497.
</chapter>

<chapter name="Pelvimeter">
<b>Pelvimeter,</b> Apparat til at maale Bækkenet
med (anvendes især i Fødselshjælpen).
<i>J. P. H.</i>
</chapter>

<chapter name="Pelvis">
<b>Pelvis,</b> Bækken, <i>p. renis</i>, Nyrebækken, se
<sp>Nyrer</sp>.
</chapter>

<chapter name="Pelvoux">
<b>Pelvoux,</b> se <sp>Mont P.</sp>
</chapter>

<chapter name="Pelworm">
<b>Pelworm,</b> d. s. s. <sp>Pellworm</sp>.
</chapter>

<chapter name="Pemba">
<b>Pemba</b> ['penib<sub>e</sub>], Ø i det ind. Ocean, 47 km
NØ. f. Sansibar, er 964 km<sup>2</sup> med c. 10000 Indb.
Øen er overordentlig frugtbar og navnlig
bekendt for sin Produktion af Kryddernelliker.
Fra 1890 staar den sammen med Sansibar
under britisk Protektorat.
<i>M. V.</i>
</chapter>

<chapter name="Pembaur, Joseph">
<b>Pembaur</b> ['pæmba^ur], <sp>Joseph</sp>, østerrigsk
Komponist, f. 23. Maj 1848 i Innsbruck,
studerede i Wien og München og var 1875—1918
Direktør for Musikskolen i Innsbruck. P. er i sit
Hjemland navnlig yndet som Komponist af
Sange og Kor, men har i øvrigt ogsaa skrevet
større Vokalværker, Symfonien »In Tirol«, en
Opera »Zigeunerliebe«, foruden
Klaverkompositioner, navnlig af instruktiv Karakter, samt
teoretiske Skr. Hans Søn, <sp>Joseph P.</sp>, f. 20. Apr.
1875 i Innsbruck, er en anset Pianist; fra 1921
Lærer ved »Akademie der Tonkunst« i
München; har paa Kunstrejser bl. a. gæstet Kbhvn.
<i>W. B.</i>
</chapter>

<chapter name="Pemberton">
<b>Pemberton</b> ['pembət<sub>ə</sub>n], By i det nordlige
England, Lancashire, Forstad til Wigan, 26 km
V. f. Manchester, har store Bomuldsspinderier
og Kulgruber. (1921) 17846 Indb.
<i>G. G.</i>
</chapter>

<chapter name="Pemberton, Max">
<b>Pemberton</b> ['pembət<sub>ə</sub>n], <sp>Max</sp>, eng.
Romanforf., f. i Birmingham 1863. Han begyndte som
Journalist ved forsk. eng. Blade og har siden
1896 været Redaktør af <i>Cassel's Magazine</i>. 1891
udkom hans første Roman <i>The Diary of a
Scoundrel</i>. Senere er fulgt: <i>The Iron Pirate</i>
(1893), <i>The Sea Wolves</i> (1894), <i>The Impregnable
City</i> (1895), <i>Queen of the Jesters</i> (1897), <i>Féo</i>
(1897), <i>Dr. Xavier</i> (1903), <i>Beatrice of Venice</i>
(1904), <i>The Hundred Days</i> (1905) og <i>My Sword
for Lafayette</i> (1906). En stor Del af disse, der
alle hører til den lettere
Underholdningslitteratur, er oversatte til Dansk.
<i>I. O.</i>
</chapter>

<chapter name="Pembina">
<b>Pembina</b> ['pemb<sub>i</sub>n<sub>ə</sub>], Landsby i U. S. A.,
North Dakota, ligger ved P. Rivers Udløb i Red
River of the North, ved Grænsen mod
Minnesota og mod Dominion of Canada.
<i>G. Ht.</i>
</chapter>

<chapter name="Pembrey">
<b>Pembrey</b> ['pembr<sub>i</sub>], By i Wales, i
Carmarthenshire, 80 km VNV. f. Cardiff, ved
Burry, hvor der er en Havn, har Tin- og
Kobberværker, Udførsel af Kul, og (192l) 5544 Indb.
<i>(M. Kr.). G. G.</i>
</chapter>

<chapter name="Pembroke">
<b>Pembroke</b> ['pembro<sub>u</sub>k], Shire i det
sydvestligste Wales, danner en Halvø, der skiller
Bristol-Kanalen og Cardigan-Bugten og paa
Landsiden begrænses af Shirerne Cardigan og
