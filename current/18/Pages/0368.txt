(3. Opl. Leipzig 1897—98) og af L. Müller
(sammen med Fragmenterne af Livius Andronicus
[Berlin 1885]); Brudstykkerne af <i>Bellum
Poenicum</i> af L. Müller i hans Udgave af Ennius
(Petrograd 1884). (<sp>Litt</sp>.: <sp>Berchem</sp>, <i>De Gn.
N. vita et scriptis</i> [Münster 1861]; <sp>J. L.
Ussing</sp>, »Om den romerske Digter N.« [Oversigt
over Videnskabernes Selskabs Forhandlinger,
1869]).
<i>H. H. R.</i>
</chapter>

<chapter name="Nævn">
<b>Nævn,</b> gammeldansk Betegnelse for
Nævningerne under en Retssag og for det ved disse
tilvejebragte Bevis. I Nutiden hyppigt brugt om
kollegialt sammensatte administrative
Myndigheder paa lgn. Maade som Raad, Kommission,
Udvalg e. l.
<i>P. J. J.</i>
</chapter>

<chapter name="Nævneform og -fald">
<b>Nævneform og -fald,</b> se <sp>Kasus</sp>.
</chapter>

<chapter name="Nævner">
<b>Nævner,</b> se <sp>Brøk</sp>.
</chapter>

<chapter name="Nævningekredse">
<b>Nævningekredse.</b> Omraadet for de 2
Landsretter, der har Sæde i Kbhvn og Viborg, er
inddelt i N., af hvilke hver har sit Tingsted,
hvor Nævningetinget holdes, saaledes at
Landsrettens Dommere rejser til det paagældende
Sted for at beklæde Retten. Endvidere udgør
N. den administrative Ramme for
Tilvejebringelse af de saakaldte Aarslister m. v. — Søndre
Landsret, der har Sæde i Sønderborg, omfatter
kun een N., og alle Nævningesager afgøres
f. T. ved Rettens Sæde.
<i>K. Hch.</i>
</chapter>

<chapter name="Nævninger">
<b>Nævninger</b> I) (retshistorisk). 1) Den
Institution, som i nugældende dansk Ret betegnes med
Ordet N., har laant sit Navn fra den
middelalderlige Ret. Det sædvanlige Bevis i Retssager
var den Gang Partsed, aflagt af Sagsøgte og
støttet af Ed af Mededsmænd (s. d.), ell. under
særlige Betingelser Jernbyrd, som det ligeledes
var Sagsøgtes Sag at underkaste sig (se
<sp>Gudsdom</sp>). Ved Siden heraf forekom dog ogsaa
tidligt Bevis ved Vidner, der kunde tænkes ført
enten af Sagsøgeren ell. af Sagsøgte, men kun
var anerkendt under bestemte Forudsætninger,
nemlig dels hvor Vidnerne havde været særlig
tilkaldte og opfordrede til af iagttage, hvad de
skulde vidne om, dels hvor Vidnesbyrdet
afgaves i Fællesskab af et større Antal Personer,
horende til samme, i Reglen lokalt begrænsede
Kreds, og angik Forhold, som var
almindelig bekendte inden for Kredsen
(Nabovidner). Beviset var i alle Tilfælde i den
Forstand formelt, at det bestod i bestemte
Bevishandlinger, hvis Foretagelse eller
Ikke-Foretagelse var afgørende for Sagen, uden at der
blev Spørgsmaal om nogen materiel
Bevisprøvelse ved Domstolen, der blot traf Bestemmelse
om, hvem der skulde føre Beviset, og af hvad
Art det skulde være. Ved Partsed besvor
Parten og ved Vidnebevis Vidnerne et bestemt i
Loven fastsat Edstema, der som oftest
omfattede den bevisførende Parts Paastand og et
enkelt ell. nogle enkelte for dens Begrundelse
betydningsfulde Fakta, og om nogen Udspørgen
af Vidnerne om, hvad de vidste til Sagens
Oplysning var der ikke Tale, saa lidt som om
Modbevis. I Forhold til denne Ordning betød det et
Fremskridt, naar Sagens Udfald gjordes
afhængigt af et edeligt Udsagn af Personer, der
særlig var udpegede til at granske
Sagssammenhængen og paa Grundlag heraf fremkomme med
en Erklæring om den. Det var saadanne
Personer, der af Lovene betegnes som N., en
Betegnelse, som skulde fremhæve, at de i
Modsætning til Mededsmænd og Vidner, der
valgtes af den bevisførende Part, udnævntes paa
anden Maade, enten af vedkommendes
Modpart ell. af begge Parter eller, hvad der var
det almindelige, af en upartisk Instans, der
ofte var selve Tinget ell. Tingkredsens
Beboere, men ogsaa kunde være Kongen ell. en
kgl. Embedsmand ell. endelig en ell. flere
uvildige Mænd, der udpegedes af en Embedsmand
ell af Parterne ell. af Modparten. Udsagn af N.
opfattedes fra først af som en Form for Bevis
og blev da ogsaa som anført beedigede, men
da der vistnok ikke afsagdes anden Dom i
Sagen end den Bevisdom, hvorved det
paalagdes N. at sværge, og da Nævningeeden,
skønt den nærmest tilsigtede at oplyse Faktum,
dog sædvanlig ikke blot angik dette, men ogsaa
den retlige Virkning af det, idet den udtalte sig
om, hvem af Parterne, der havde Ret, eller i
Straffesager om, hvorvidt Sigtede var skyldig,
og til Dels om Straffen, virkede den faktisk i
mange Henseender som en Dom og var i
Virkeligheden, saa længe Tingene var uorganiserede
Forsamlinger af Tingkredsenes Beboere og som
saadanne ude af Stand til at foretage en
Bevisprøvelse, den eneste mulige Form, hvorunder
en saadan kunde finde Sted og Resultatet af
den faa et domsmæssigt Udtryk. At N.'s Ed
opfattedes som Bevis, viste sig i Middelalderen
bl. a. deri, at den i Jylland kunde indankes for
den samme Instans, der paakendte Gyldigheden
af Vidneeder og Partseder, nemlig Biskoppen
i Forbindelse med de otte bedste Bygdemænd,
medens Domme indankedes for de højere
Domstole. Fra Mededsmændene adskilte N. sig ved,
at de udtalte sig direkte om Sagen paa Grundlag af
en Undersøgelse af den, medens de førstnævnte
blot besvor, at Partens Ed var sand, hvori ikke
behøvede at ligge andet end, at de havde Tillid
til ham, samt ved, at deres Udsagn var et
tosidigt Bevismiddel, idet de ikke som
Mededsmændene var henviste til enten at sværge til
Gunst for den bevisførende Part ell. helt at
lade være med at sværge, men ogsaa kunde
udtale sig positivt imod ham ell., hvor Sagen
førte dette med sig, til Gunst for hans Modpart.
Medens Mededsmændene blot ved at forholde
sig passive kunde bevirke, at den Part, med
hvem de skulde sværge, tabte Sagen, var
N. pligtige til at tage positivt Standpunkt
for eller imod og kunde ikke fælde Parten
ved deres blotte Tavshed. Vidner lignede N.
i, at de ligesom disse udtalte sig direkte om
Sagen og regelmæssig paa Grundlag af en
virkelig Viden om den, omend ikke
nødvendigvis en Førstehaandsviden, men var i øvrigt,
saa længe Vidnebeviset havde den ovf. omtalte
opr. Form, forsk. fra dem paa de samme
Punkter som Mededsmændene, idet ogsaa de kun
havde Valget mellem at sværge for den
bevisførende Part ell. at lade være med at sværge.
Mellem Parter og Vidner paa den ene Side og
N. paa den anden Side bestod der endelig den
Forskel, at det i Alm. var en frivillig Sag, om
en Person vilde optræde i en at de førstnævnte
Egenskaber, hvorimod Hvervet som N. var et
tvunget Ombud.

N. forekommer i de danske Landskabslove i
