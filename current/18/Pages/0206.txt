Konge i N. ved Haakon V's Død. Den Ordning,
at de to Riger saaledes fik fælles Konge, førte
imidlertid ikke til nogen virkelig Union, kun
til et Forbund, sluttet i Oslo mellem norske og
sv. Stormænd. Saa længe Kongen var Barn,
skulde et særlig Formynder styre, udnævnt efter
hvert Riges Lov, føre Styret; Kongen skulde
sidde vekselvis et Aar ad Gangen i hvert Rige,
og naar han fik Sønner, har Forudsætningen
vistnok helt fra først af været, at
Kongefællesskabet skulde ophøre. Efter et Aars Forløb
lykkedes det imidlertid Kongens Moder,
Hertuginde Ingebjørg, at tage Magten fra
Formynderstyret i begge Lande; hun var kommet under
stærk Paavirkning af den danske Adelsmand
Knud Porse og vilde vinde Skaane fra Danmark
for sig og ham; hun tog Rigsseglet og
Finanserne i N. under sig og brugte norske Penge
til at leje Tropper med; men da hendes Planer
med Skaane led Nederlag, benyttede
Høvdingene først i Sverige, senere i N. Anledningen
til at sætte hende ud af Spillet. Under Ledelse
af Ærkebiskop Eiliv valgte et Møde af
Biskopper og hele Hirden i Oslo (Febr 1323) Landets
fornemste Mand Erling Vidkunnsson af Bjarkey
til at føre Styret som Rigsforstander, med Titel
af Drotsete, saa længe Kongen var mindreaarig.
Sammen med de faste Regeringsraader
(Kansler, Mærkesmand, Febirde og »Lagmanden i
Kongsgaarden«), og med hyppige Møder af
Rigsraadet, førte Erling Styret i 8 Aar, indtil
Magnus selv som myndig overtog Styret (1331).
Da Kongen imidlertid forsøgte at føre
Regeringen selv, uden Kansler og endog, naar ban var
i Sverige, og da han brugte norske
Statsindtægter til at betale Indløsningssummen for Skaane,
som han erhvervede for sit sv. Rige, udbrød der
et Oprør i N., ledet af Erling Vidkunnsson og
Kongens unge Fætre Jon og Sigurd
Havtorsson (Sønner af Haakon V's uægte Datter
Agnes). De besatte Tunsberghus og tvang Kongen
til at love at udnævne en Regering i N., naar
han opholdt sig i Sverige. Da dette Løfte ikke
blev holdt, udbrød der 1338 et nyt Oprør, hvor
Ivar Agmundsson af Hestbø besatte
Tunsberghus og Sigurd Havtorsson Akershus; Kongen
maatte nu overlade en Del af det indre Styre
til Ærkebispen og Ivar Agmundsson, men
forbeholdt sig dog en Del af det selv, endog naar
han var i Sverige; i Sammenhæng dermed
staar vistnok de Forsøg, som i de flg. Aar blev
gjort paa at trække et Skel mellem Kongens
personlige Indtægter og de egl. Statsindtægter.

Da Kong Magnus i sit Ægteskab med Blanca
af Namur imidlertid fik to Sønner, blev
Spørgsmaalet om en Opløsning af Kongefællesskabet
igen aktuelt, og Anledningen kom, da Kongen
led et udenrigspolitisk Nederlag; han havde
forsøgt at fortsætte Bedstefaderens
Handelspolitik og nægtede at stadfæste Tyskernes
Privilegier, men kom derved i Konflikt baade med
de tyske Byer og med deres Forbundsfælle
Kong Valdemar af Danmark; hans Tropper led
i denne Kamp et Nederlag ved Kbhvn (1343), og
han blev nødt til at stadfæste Privilegierne af
1294; men for at faa det norske Rigsraads
Samtykke til denne Politik maatte Kong Magnus
lade sin 3-aarige Søn Haakon udnævne til
Konge, dog saaledes, at han først skulde
tiltræde Regeringen, naar han blev voksen; indtil
da skulde det indre Styre i N. føres af en
Regeringskommission, og denne blev organiseret
Aaret efter (1344) paa et Rigsmøde, hvor der
ogsaa mødte Repræsentanter for Byerne; den
skulde bestaa af Kansler, Overlagmand og
Fehirde samt Statholderne for de vigtigste
Landsdele; naar Kongen ikke var i Landet,
forbeholdt han sig kun Ledelsen af
Udenrigspolitikken. Det ny Styre viste sig meget effektivt;
men nogle faa Aar senere (1349—50) bragte
den store Pest, »Mandedøden«, en Opløsning,
som ikke blot fik politiske, men ogsaa store
økonomiske Følger. Virkningerne af Mandedøden
var vistnok meget forsk. i de forsk. Dele af
Landet, idet den ramte meget haardere Vesten-
og Nordenfjelds end paa Østlandet; men
overalt førte den dog til Nedgang i Folketallet med
oeraf følgende synkende Jordpriser og
synkende Landskyld; adskillige Gaarde blev ogsaa
liggende øde, og alt dette førte igen til synkende
Indtægter for de Samfundsklasser — Adel og
Gejstlighed — hvis Rigdom beroede paa
Landskylden. Gejstlighedens Tal blev ogsaa stærkt
reduceret ved Pesten; bl. a. døde næsten alle
Bisperne. I hele den flg. Tid er der stærk
Præstemangel, saaledes at Kirker maa
nedlægges og Sogne slaas sammen.

Pestens Virkninger maa dog ikke
overvurderes. Nedgangssymptomerne havde alt
tidligere gjort sig gældende paa flere Omraader;
Søfarten var i Tilbagegang, ligesom hele
Aktivhandelen og Forbindelsen med England næsten
var ophørt; det gamle Landeværn var i
Forfald; Befolkningsvæksten og Nybebyggelsen fra
13. Aarh. var i 14. Aarh. afløst af Stilstand.
Og paa den anden Side var flere af Pestens
Virkninger kun af forholdsvis kortvarig
Karakter og blev forholdsvis snart overvundet.

Da Pesten var forbi, indsatte Kong Magnus
i St f. den tidligere Regeringskommission en
Drotsete, Orm Eysteinsson, til at føre
Regeringen; samtidig er han selv optaget af at sikre
sig og sin Hustru personlig store Dele af Riget
(Viken, Haalogaland, Island), naar Sønnen blev
Konge. 1355 overtog Haakon VI Magnusson
(1355—80) selv som myndig Regeringen; men
den tilsigtede Opløsning af Kongefællesskabet
mellem N. og Sverige blev ikke helt opnaaet,
da hans ældre Broder Erik døde 1359 og
Haakon saaledes blev Arving til Sverige. 1363
ægtede Haakon den danske Kong Valdemar's
Datter Margrete; men omtr. samtidig udbrød der
i Sverige et Oprør mod Magnus Eriksson, idet
Stormændene indkaldte Albrecht af
Mecklenburg til Konge. Kun Vestergötland, Dalsland og
Vermland blev Magnus tro, og da Haakon og
Magnus ved et Indfald i Sverige forsøgte at
vinde dette Land tilbage, blev de slaaet i Slaget
ved Gaata (1365), hvor Magnus blev taget til
Fange. Haakon overtog derefter Styret i
Magnus' norske og vestsvenske Land og fortsatte
Krigen med Albrecht, som fik Støtte af de tyske
Stæder. Disse sluttede sig netop ved denne Tid
sammen til det store Hanseforbund, og de
tyske Købmænd havde, navnlig i Bergen, skabt
sig en stærk Organisation — »Kontoret« —,
