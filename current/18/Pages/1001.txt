Passage gennem Duer gjorde Rødsygens Mikrob
mere farlig for Svin end den uforandrede
Mikrob. Her opnaaedes altsaa ikke blot ikke nogen
»Vaccine«, men det modsatte.

Endelig begav P. sig i sine sidste
Undersøgelser over den frygtede Hundegalskab ind paa
den meneskelige Patologis Omraade.
Sygdommens Mikrob var (og er stadig) ukendt. P. viste,
at det fandtes i syge Hundes Hjerne og
Rygmarv og endvidere i Spytkirtlerne, hvorfra det
med Dyrets Spyt førtes ind i Saarene, naar den
»gale« ɔ: syge og antagelig p. Gr. a.
Hallucinationer angste Hund bider. Fra Saaret føres
Smitstoffet til Hjerne og Rygmarv, og ved disse
Organers Angriben indtræder dels Krampe, dels
Lammelse, og Sygdommen fører ofte til Døden.
De hidtil anvendte Midler var ret frugtesløse.
Gennem en stor Rk., paa forsk. Maade varierede
Undersøgelser viste P., at det var muligt at
fremstille en Vaccine ved at føre Smitstoffet
(Rygmarv fra en syg Hund) ind paa en Kanin,
derfra videre fra Kanin til Kanin. Farligheden
for Kaninen stiger herved fra Passage til
Passage, indtil man er naaet til Maksimum (det
saakaldte <i>virus fixe</i>); under Passagerne er
Smitstoffet aftaget i Farlighed for Hund og
Menneske, og yderligere svækkede P. Angrebsevnen
ved at lade Smitstoffet undergaa Udtørring i
større ell. mindre Grad. Da Inkubationstiden,
der medgaar, fra Mennesket er bidt af den »gale«
Hund (sjældnere Kat, Ræv, Ulv), indtil
Symptomerne bryder ud, ofte er meget lang (flere
Maaneder), er der Mulighed for at vaccinere, <sp>efter</sp>
at Bid har fundet Sted, i Inkubationstiden. Ved
at indsprøjte de bidte Mennesker, saa hurtigt
som muligt efter Læsionen, først det mest
tørrede virut <i>fixe</i>, derpaa (næste Dag) lidt mindre
tørret og til sidst helt frisk Virus lykkedes det
i en Rk. Tilfælde at frelse de angrebne. Disse
Undersøgelser vakte en kolossal Opsigt ikke blot
i Frankrig, men i hele Verden; de vakte i
øvrigt ogsaa stor Modstand, der endnu holdes
vedlige af enkelte Fanatikere den Dag i Dag. De
førte imidlertid til, at der ved Bidrag dels af
den fr. Stat, dels af private i Frankrig og fra
talrige andre Lande opførtes et Institut i Paris
til Vaccinering mod Hundegalskab. Hertil
strømmede Patienter fra hele Verden. Senere er der
i Lande, hvor Sygdommen findes (i Danmark
har den i lange Tider praktisk talt været
ukendt), oprettet lgn. Institutter efter fr.
Mønster.

Det nu saa kendte Institut Pasteur i Paris, der
indviedes 1888, er efterhaanden blevet i høj
Grad udvidet, særlig efter at hele
Serumbehandlingen, der for en Del ogsaa hviler paa P.'s
Arbejde, er kommen frem. Det indeholder nu
tillige kem. Laboratorier, og til Instituttet er
knyttet et Hospital for Patienter lidende af
Infektionssygdomme.

I 1884 havde P. paa den internationale
Lægekongres i Kbhvn fremlagt en udførlig Beretning
om sine Behandlingsresultater.

P. ligger begravet i en til Gravkammer
indrettet Hvælving i selve Instituttet. I Anledning
af Hundredaaret for P.'s Fødsel fejrede den fr.
Stat P. ved en storslaaet 8 Dage varende Fest
(i Maj 1923), hvortil var indbudt Delegerede fra
Alverdens Lande. Af den overvældende Litt.
om P. kan særlig anføres en udførlig Biografi ved
P.'s Svigersøn <sp>Vallery-Radot</sp> [17. Udg., Paris
1918], samt en Skildring af en af P.'s Elever
<sp>Duclaux</sp>, <i>L'histoire d'un esprit</i> [Paris 1896].
Paa Dansk foreligger fl. mindre Beretningerom
P. og hans Værk samt en ved
100-Aars-Fødselsdagen (1922) udgiven udførlig Beretning om P.
og hans mangesidige Arbejde: <sp>Oluf
Thomsen</sp> og <sp>Vilh. Jensen</sp>, »L. P.« [Kbhvn 1922];
de forsk. Afsnit er forfattede af paa det
paagældende Omraade særligt sagkyndige.
<i>O. T.</i>
</chapter>

<chapter name="Pasteurisation">
<b>Pasteurisation</b> [-stø-], d. s. s.
<sp>Pasteurisering</sp>.
</chapter>

<chapter name="Pasteurisering">
<b>Pasteurisering</b> [-stø-]. Herved forstaas
Sterilisering for Mikrober ved Opvarmning af
vandholdige Vædsker under Vandets Kogepunkt. I
Beg. opvarmedes til c. 80°, ved hvilken Temp.
ikke-sporeholdige Mikrober dræbes inden for 1/2
Time. Mange Mikrober dræbes allerede ved
lavere Temp. 50—60°, man taler da om
<sp>Lavpasteurisering</sp> (særlig af Mælk). Smlg. i
øvrigt <sp>Pasteur</sp>.
<i>O. T.</i>
</chapter>

<chapter name="Pasti, Malleo de'">
<b>Pasti</b> (<sp>Pastino</sp>), <sp>Malleo de</sp>', italiensk
Medaillør, Maler og Træskærer fra 15. Aarh.,
f. i Verona, især knyttet til Rimini, hvor han
arbejdede for Sigism. Malatesta. Som Medaillør
var P. Elev af Vitt. Pisano og udførte med
megen Dygtighed Skuemønter med Billeder af Sig.
Malatesta og Isotta fra Rimini; 1446 var han
med at udsmykke March. Leonardo da Ferrara's
Breviarium med Malerier. Efter Alberti's
Udkast byggede han Huse i Rimini.
<i>A. Hk.</i>
</chapter>

<chapter name="pasticcio">
<b>pasticcio</b> [pa'stit.∫o], (ital.: »Postej«, fr.:
<i>pastiche</i>), Kopi af et Kunstværk ell.
Efterligning af en bekendt Kunstners Arbejde ell. en
Tids Kunststil i den Hensigt at skuffe Publikum
m. H. t. Navn ell. Stil; heraf atter: Kunstværk,
der i utilladelig Grad eftergør en anden og
større Kunstners Manerer og Stil; Makværk.
<i>A. Hk.</i>
</chapter>

<chapter name="Pastiche">
<b>Pastiche</b> [pa'sti∫] (fr.), se <sp>pasticcio</sp>.
</chapter>

<chapter name="Pastiche">
<b>Pastiche</b> [pa'sti∫] (ital.: <i>pasticcio</i>, egl.
»Postej«), Betegnelsen for de navnlig paa de ital.
Scener tidligere forekommende
Sammenskrabsoperaer, der var sammenflikkede af
Musikstykker, Arier ell. hele Scener af forskellige ældre
Operaer og forsk. Komponister og forsynede
med ny Tekst.
<i>S. L.</i>
</chapter>

<chapter name="Pastiller">
<b>Pastiller</b> (<i>Trochisci</i>) er smaa runde, i Reglen
fladtrykte Kager ell. Skiver, bestaaende i
Hovedsagen af Sukker, Gummi, Chokolade o. l.
tilsat et ell. andet Lægemiddel. P. tilberedes ved,
at man enten laver de paagældende
Ingredienser til en Dej, der rulles ud til en Plade, af
hvilken P. udstikkes ved et Stempel; ell.
Ingredienserne udsættes i Puverform for et stærkt
Tryk i passende Maskiner. P. tilberedte paa
sidstnævnte Maade indeholder ofte kun det
paagældende Lægemiddel uden nogen Tilsætning.
<i>(A. B.). E. K.</i>
</chapter>

<chapter name="pastilles galantes">
<b>pastilles galantes</b> [pa'sti.j-ga'lã.t], Pastiller
med Medikamenter, som stimulerer Kønsdriften
(se <sp>Afrodisiaca</sp>).
<i>E. K.</i>
</chapter>

<chapter name="Pastinaca">
<b>Pastinaca,</b> se <sp>Pastinak</sp>.
</chapter>

<chapter name="Pastinak">
<b>Pastinak</b> (<i>Pastináca</i> L.), Slægt af
Skærmplanterne (Pastinak-Gruppen), toaarige ell.
fleraarige Urter med enkelt fjersnitdelte Blade,
