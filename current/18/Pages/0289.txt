Besiddelser betydelig, men først 1621 erhvervede dens
Hovedlinie sig Plads mellem Højadelen med
Rang og Værdighed som Jarler af
<sp>Westmeath</sp>, hvilken Titel nu tilhører en Sidegren
af Familien, efter at den lige Linie 1875 er
uddød. Slægten har ikke spillet nogen Rolle af
Bet. i det offentlige Liv, hvorfor kun følgende
af dens Medlemmer fremhæves:

1) <sp>Lord Robert N.</sp> (1702—88), eng.
Politiker, var en Irlænder, der havde svigtet den
kat. Tro for Protestantismen. Han var
Skatkammerlord 1754—59 og Præsident i <i>Board of
trade</i> 1766—68. Udnævntes til Jarl N. 1776. Var
ogsaa Digter.

2) <sp>Grev Laval N.</sp>, østerrigsk Feltmarskal
(1777—1862), traadte som ganske ung ind i den
østerrigske Hær, hvor fl. Mænd af Slægten
allerede siden 17. Aarh. havde tjent med Hæder.
Han erhvervede sig hurtig et Navn som tapper
og dygtig Officer, udmærkede sig i
Østerrigernes Kampe med Franskmændene i Norditalien
som Oberstløjtnant, opererede 1813 som
General mod Eugène Beauharnais, besatte 1815 Rom
og adsplittede Murat's Hær. Efter Freden var
han i nogen Tid beskæftiget med at
reorganisere den neapolitanske Hær, men vendte 1820
tilbage til den østerrigske Hær og kæmpede i
denne 1848 og 1849 samt endnu som Frivillig
under det italienske Felttog 1859.

3) <sp>Lord George-Nugent-Temple-Grenville</sp>
(1788—1850) fik Værdigheden som
Lord N. ved Mødrenearv, blev 1830
Skatkammerlord og styrede 1832—35 de ioniske Øer.
<i>(C. F.). H. J-n.</i>
</chapter>

<chapter name="Nûgssuak Halvø">
<b>Nûgssuak Halvø,</b> Grønlands Vestkyst, c.
70 1/2° Br., skyder sig mellem, Vaigat og
Umanak Bugt ud i nordvestlig Retning fra
Fastlandet og har høje, snedækte Fjelde. Halvøen
er kendt for sine kulførende Dannelser, i hvilke
der findes Forsteninger med Planteaftryk fra
tidligere geologiske Perioder. N. hører dels til
Ritenbænk Distrikt, dels til Umanak Distrikt.
(<sp>Litt</sp>.: »Grønland i Tohundredaaret for Hans
Egede's Landing«, I, 1921).
<i>G. F. H.</i>
</chapter>

<chapter name="Nuits-sous-Beaune">
<b>Nuits-sous-Beaune</b> ['n<sub>y</sub>i-su-'bo.n], By i det
ostlige Frankrig, Dept Côte d'Or, ved
Dijon—Lyon-Banen, 3700 Indb. N. har en
Handelsdomstol, Vinavl, Vin- og Brændevinshandel. 18.
Decbr 1870 sejrede her efter en haardnakket
Kamp de badensiske Tropper over
Franskmændene.
<i>(M. Kr.). E. St.</i>
</chapter>

<chapter name="Nuitter, Charles Louis Étienne">
<b>Nuitter</b> [n<sub>y</sub>'te?], egl. <sp>Truinet</sp>, <sp>Charles
Louis Étienne</sp>, fr. Forf. (1828—99), har
skrevet Tekstbøgerne til en Mængde Operaer
(særlig <i>opéra-comiques</i>) og Operetter og til
nogle Balletter, deriblandt <i>Coppelia</i>, og har
oversat adskillige Operalibrettoer, saaledes
»Tryllefløjten«, »Oberon«, »Tannhäuser«,
»Lohengrin« o. fl. N. var Arkivar ved den store
Opera og har i denne Egenskab udgivet
musikhistoriske Bøger af Værdi, som <i>Le nouvel
Opéra</i> og <i>Les origines de l'opéra français</i>.
<i>W. B.</i>
</chapter>

<chapter name="Nukapu">
<b>Nukapu,</b> ubetydelig Ø af Swallow Gruppen,
den nordligste Gruppe af Santa Cruz Archipelet.
</chapter>

<chapter name="Nuklein">
<b>Nuklein</b> (<sp>Nukleinstoffer</sp>) kaldte
Hoppe-Seyler og Miescher en af Miescher fremstillet
fosforsyreholdig Bestanddel af Cellekernen.
Navnet blev senere udstrakt til en Rk. andre
fosforsyreholdige Bestanddele af Cellen. Senere
Undersøgelser viste imidlertid, at disse
Substanser i Virkeligheden dels er Nukleoproteïder,
dels fosforholdige Æggehvidestoffer af
Globulinernes Gruppe (se <sp>Æggehvidestoffer</sp>),
og Betegnelsen har derfor ikke mere nogen Bet.;
dog kaldes endnu undertiden det første
Spaltningsprodukt af Nukleoproteïderne (der
indeholder Purinlegemer) for <sp>ægte N.</sp> i
Modsætning til det uopløselige Spaltningsprodukt af
Fosforglobulinerne (Paranukleïn).
<i>(S. T.). L. F.</i>
</chapter>

<chapter name="Nukleinsyrer">
<b>Nukleinsyrer</b> kaldes en Række
ejendommelige Stoffer, som opstaar som
Spaltningsprodukter af Nukleoproteïder, og kan fremstilles af
disse ell. direkte af Cellernes Protoplasma og
Kerne, af hvilke de altsaa udgør en Bestanddel.
N. kan fremstilles af alle Celler med
Cellekerner og derfor af alle Organer. Der kendes
f. T. mange forsk. N., men de stemmer overens
i fl. Hovedegenskaber, navnlig deri, at der af
alle ved Spaltning dannes Fosforsyre
(Orthofosforsyre), Purinlegemer, Pyrimidinstoffer og
et kulhydratagtigt Stof. I tør Tilstand er det
farveløse, amorfe Legemer uden Lugt og Smag,
tungt opløselige i koldt Vand og uopløselige i
Alkohol og Æter. De opløses derimod let i
Alkalier, idet de danner i Vand let opløselige Salte.
Med Sølv, Kobber og flere tunge Metaller
danner de tungtopløselige Forbindelser. For nogle
af disse Stoffer er deres kemiske Formel kendt,
særlig gennem den tyske Fysiolog Kossel's
Undersøgelser.
<i>(S. T.). L. F.</i>
</chapter>

<chapter name="Nukleoalbuminer">
<b>Nukleoalbuminer</b> brugtes tidligere som
Betegnelse for en Gruppe Æggehvidestoffer, der
hører til Globulinernes Gruppe, men udmærker
sig ved at indeholde Fosfor. Stofferne er ganske
forsk. fra Nukleoproteiderne og kaldes nu for
at undgaa Forveksling: Fosfoglobuliner.
Fosfoglobuliner fraspalter ikke Nukleïnsyre i
Modsætning til Nukleoproteïderne. De mest kendte
Fosfoglobuliner er Kaseinet i Mælken og
Ovotellinet i Æggeblommen.
<i>L. F.</i>
</chapter>

<chapter name="Nukleoproteider">
<b>Nukleoproteider</b> kaldes en Række
sammensatte Æggehvidestoffer (Proteïder), som
forekommer i alle levende Celler, saavel de dyriske
som i Plantecellerne, idet de udgør en
overmaade vigtig Bestanddel af Cellekernen. Der er
fremstillet N. af de farveløse Blodlegemer,
Bugspytkirtelen, Mælkekirtelen, Leveren, Nyren,
Sædlegemerne, Nervesystemet og mange andre
Organer og Celler, og i mange af disse
forekommer fl. forsk. N. De er i ren fremstillet
Tilstand amorfe farveløse Substanser, uden Lugt
og Smag. De indeholder de samme Elementer
som Æggehvidestofferne (Kulstof, Brint, Ilt,
Kvælstof og Svovl) og desuden større ell. mindre
Mængde Fosfor. De kvantitative Forhold er for
de første fem Elementer omtr. det samme som
det gennemsnitlige for Æggehvidestofferne;
Fosformængden varierer i de forsk. N. mellem
0,5 og 2,5 %. Ved Kogning med Vand og endnu
lettere ved Behandling med svag Mineralsyre
(Svovlsyre ell. Saltsyre) spaltes de i
Æggehvidestoffer og en stærk fosforsyreholdig
Substans <sp>Nukleïnsyre</sp>. Man opfatter derfor
N. som Forbindelser af eet ell. fl.
Æggehvidestoffer og een ell. maaske flere Nukleïnsyrer. I
Overensstemmelse hermed er N. overordentlig
