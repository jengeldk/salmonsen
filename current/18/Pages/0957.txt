<chapter name="Parkes, Henry">
<b>Parkes</b> [pa.<sub>ə</sub>ks], <sp>Henry</sp>, eng. (australsk)
Statsmand (1815—96), var kun simpel Arbejder,
da han 1839 udvandrede fra England til New
South Wales. Her tog han vigtig Del i
Arbejderbevægelsen, udgav 1848—57 Bladet <i>Empire</i> og
valgtes 1854 til den lovgivende Forsamling.
Efter at have været Koloniens
Indvandringskommissær i England 1861—62 blev han
1866—68 Kolonisekretær og var 1872—91 med nogle
Afbrydelser, i alt i omtr. 12 Aar,
Førsteminister og gennemførte en Rk. vigtige Fremskridt,
især i Skolevæsenet og de offentlige Arbejder.
Endelig var han 1892 Formand for den
Forsamling, der først forberedte det australske
Forbunds Dannelse og havde væsentlig Del i
Udkastet til den endelige Forfatning, 1877 blev
han Ridder (Sir) og 1888 Baronet. Han udgav
<i>Fifty years in the making of Australian history</i>
(2 Bd, 1892). Lyne skrev hans Levned 1897.
<i>E. E.</i>
</chapter>

<chapter name="Parkeston">
<b>Parkeston</b> ['pa.əkstən], <sp>P. Quay</sp>,
Havneparti ved Harwich (s. d.), England, c. 100
km NØ. f. London.
<i>G. G.</i>
</chapter>

<chapter name="Parket">
<b>Parket</b> (fr.), afsondret Rum; første Plads paa
Gulvet i et Teater; indlagt tavlet Gulv (se ndf.).
</chapter>

<chapter name="Parketgulv">
<b>Parketgulv</b> kaldes en Gulvbelægning, der
lægges paa et Undergulv, dannet af uhøvlede,
pløjede Bræder, som er lagte direkte paa
Bjælkerne. Det egl. P. bestaar af kvadratiske
Træplader med en Sidelinie paa 65—70 cm og
bestaaende af et Rammeværk og Fyldlinger for
saa meget som muligt at undgaa Kastninger.
Man anvender hertil enten fuld Eg ell. blødere
Træsorter, finerede med Eg o. a., og de enkelte
Plader befæstes til Undergulvet med Søm ell.
Skruer og til hverandre indbyrdes ved limede
Indskudsfjedre, saaledes at der ingen Fuger
fremkommer. Det egl. P. erstattes ofte af det
billigere <sp>Remmegulv</sp>, <sp>Wiener</sp>- eller
<sp>Sildebensgulv</sp>, der bestaar af korte,
højst 10—15 cm brede Træstykker, der
befæstes til Undergulvet under en Vinkel af 45°
med Væggen. Træstykkerne er enten falsede ell.
pløjede. P. bliver hverken malede ell.
ferniserede, men bonede (se <sp>bone</sp>).
<i>K. M.</i>
</chapter>

<chapter name="Parketstav">
<b>Parketstav</b> kaldes i Træindustrien de
Træstykker, her i Landet mests af Eg og Bøg, som
er tildannede til at lægge som Parketgulv;
Veddet skal være knastfrit og retvokset.
<i>C. V. P.</i>
</chapter>

<chapter name="Parkhurst">
<b>Parkhurst</b> ['pa.<sub>ə</sub>khəst], Skov paa den eng.
Ø Wight i Kanalen, ved Byen Newport. I
Nærheden en Kaserne og et Fængsel.
<i>G. G.</i>
</chapter>

<chapter name="Parkhurst, John A.">
<b>Parkhurst</b> ['pa.<sub>ə</sub>khəst], <sp>John A.</sp>, amer.
Astronom, f. 24. Septbr 1861 i Illinois, ansattes
1900 som Astronom, ved Yerkes Observatorium,
hvor han har udført vigtige astrofysikalske
Arbejder fornemmelig inden for
Fiksstjernefotometrien (<i>Researches in stellar photometry</i>
[1906]). Sammen med F. C. Jordan har han
udarbejdet en Metode til ad fotografisk Vej af
Stjernernes Lysstyrke at fastsætte deres
Farveækvivalent (<i>The photographic determination of
star colors and their relation to spectral type</i>
[1908]). Dette Arbejde har han yderligere
udviklet og anvendt i større Omfang i sin
Publikation <i>Yerkes actinometry</i> (1912).
<i>J. Fr. S.</i>
</chapter>

<chapter name="Parkia">
<b>Parkia</b> R. Br., Slægt af Mimosefam.,
statelige, tornløse Træer med dobbelt finnede Blade.
De smaa Blomster sidder i langstilkede og
kugle- ell. kølleformede Stande og er tvekønnede
ell. hanlige ell. golde. Bælgen er langagtig og
læder- ell. træagtig. 19 Arter i Troperne. <i>P.
africana</i> R. Br. (<i>Inga biglobosa</i>, <sp>Douratræ</sp>)
vokser i det tropiske Afrika; Frøene, den
saakaldte <sp>Sudan-Kaffe</sp>, er et ikke uvigtigt
Næringsmiddel for Negrene; de spises ligesom de
unge Blade; tillige holder de daarligt ell.
raadnende Vand rent og føres derfor altid med paa
Rejser. Lignende gælder Frøene af <i>P.
Roxburghii</i> Don i det ind. Arkipel.
<i>A. M.</i>
</chapter>

<chapter name="Parkinsonisme">
<b>Parkinsonisme,</b> Sygdom, ved hvilken der
optræder Symptomer, der ligner dem ved
Parkinson's Sygdom, se <sp>Paralysis agitans</sp>.
<i>K. H. K.</i>
</chapter>

<chapter name="Parkinson's Sygdom">
<b>Parkinson's Sygdom</b> ['pa.<sub>ə</sub>k<sub>i</sub>ns<sub>ə</sub>ns.-], se
<sp>Paralysis agitans</sp>.
</chapter>

<chapter name="Parkman, Francis">
<b>Parkman</b> ['pa.<sub>ə</sub>km<sub>ä</sub>n], <sp>Francis</sp>, amer.
Historiker (1823—93), studerede ved Harvard,
hvorefter han 1846 gjorde en Rejse i de
vestlige Stater. Denne Rejse skildrede han i <i>Oregon
Trail. Prairie and Rocky Mountain Life</i> (1849).
Hans Livs Hovedværk er en Rk. hist. Arbejder,
der behandler Krigene mellem England og
Frankrig om Herredømmet i Amerika, og som
ved deres maleriske og paalidelige Skildringer
giver ham en høj Rang mellem Amerikas
Historikere. Rækken af disse Værker er: <i>History
of the Conspiracy of Pontiac</i> (1851), <i>Pioneers of
France in the New World</i> (1865), <i>The Jesuits in
North America in the Seventeenth Century</i>
(1867), <i>La Salle; or, The Discovery of the West</i>
(1869), <i>The Old Regime in Canada</i> (1874), <i>Count
Frontenac and New France under Ludvig XIV</i>
(1877), <i>Montcalm and Wolfe</i> (1884), <i>A
Half-Century of Conflict</i> (1892). — En samlet Udgave af
hans Værker udkom i 12 Bd i Boston 1893.
<i>(T. L.). I. O.</i>
</chapter>

<chapter name="Park Range">
<b>Park Range</b> ['pa.<sub>ə</sub>k-'re<sub>i</sub>ndз], en Del af
Klippebjergene i U. S. A., Stat Colorado, danner
den vestlige Rand af tre Højdale, North Park,
Middle Park og South Park, gennembrydes af
Grand River, Biflod til Colorado, og naar i
Mount Lincoln 4358 m.
<i>G. Ht.</i>
</chapter>

<chapter name="Parkstone">
<b>Parkstone</b> ['pa.<sub>ə</sub>kst<sub>ə</sub>n], By i Sydengland,
Dorsetshire, med c. 4000 Indb., ligger Ø. f.
Poole og maa regnes som en Forstad til denne.
<i>(M. Kr.). G. G.</i>
</chapter>

<chapter name="Parlaghy, Vilma">
<b>Parlaghy</b> ['pårlåd<sub>j</sub>] (-<sp>Brachfeld</sp>), <sp>Vilma</sp>,
ung. Malerinde, f. 15. Apr. 1865 i Hajdu-Drog,
uddannet i München og stærkt paavirket af
Lenbach, hvis Fremstillingssæt i Karakter og
Malemaade hun efterligner. Efter 1887 at være
flyttet til Berlin, hvor hun med Held udstillede
forsk. Arbejder (bl. a. Portræt af Windthorst),
fik hun for en Tid Sensationens Berømmelse i
Anledning af et Portræt i hel Figur af Grev
Moltke. Juryen for den internat. Udstilling i
Berlin 1891 forkastede det, men Kejser Wilhelm
købte det og tvang det frem paa Udstillingen.
Favoriseret af Hoffet malede hun Portrætter af
Kejseren (store Guldmedaille i Berlin 1894) o. a.
<i>A. Hk.</i>
</chapter>

<chapter name="Parlament">
<b>Parlament</b> (lat. <i>parlaméntum</i>) betød opr.
blot Samtale ell. Forhandling (i ældre Dansk
fik det endog Betydningen Skænderi ell. Kiv)
og kunde derfor bruges om Sammenkomster af
højst forsk. Art. I flere Lande blev Ordet dog
efterhaanden særlig knyttet til bestemte Slags
Møder til Behandling af offentlige Anliggender,
