mod S. begrænses af Halvøen Fønsskov, derpaa
Føns Vig, og Tybring Vig, S. f. hvilken sidste
Wedellsborg-Halvøen skyder sig ud; derefter
Sønder-Aaby Vig og længere mod S. Aakrog
Bugt; endelig Helnæs Vig, som skyder sig ind
mellem Halvøerne Helnæs i dette Amt og
Horneland i Svendborg Amt. Hele Arealet er
1809,5 km<sup>2</sup>, hvoraf 40,1 km<sup>2</sup> indtages af de 5
Købstæder, og det er det største af Øernes
Amter. 1. Febr 1921 var der 31779 Gaarde og Huse,
heraf i Købstæderne 7437, og 183729 Indb. (1911:
166572, 1860: 111614), heraf i Købstæderne 66933
(1911: 58048, 1860: 24014); der er saaledes for
hele Amtet 101 og i Landdistrikterne 66 Indb.
pr km<sup>2</sup>, en Befolkningstæthed, som kun
overgaas af Kbhvn's Amt. Overfladen er
gennemgaaende bakket og bølgeformig, højtliggende
mod V., hvor Øens nordvestlige store
Bakkeparti findes med Fyns højeste Punkter
Frøbjerg Bavnehøj, 131 m. og Vissenbjerg, 129 m.
Den østlige og nordliget Del er derimod
lavtliggende og mere jævn, navnlig gælder det
»Sletten«, Egnen V. f. Odense Fjord; ogsaa
Kystlandet mod N. langs Lille Bælt er
lavtliggende og jævnt; dog gaar Bakkerne her
temmelig nær ud til Kysten. En Undtagelse fra den
øvrige nordlige Del danner dog den ret stærkt
kuperede Halvø, Hindsholm; ved Indgangen til
Halvøen mellem Kjerteminde Bugt og Odense
Fjord hæver Munkebo Bakker sig i Loddenhøj
til 58,4 m. Overfladen er næsten overalt dækket
af Rullestensleret; dog fremtræder enkelte St.
ogsaa Rullestenssandet, som i Egnen ved
Bogense og paa Hindsholm. Det største Vandløb
er Odense Aa (s. d.), der kommer fra
Svendborg Amt og i nordlig Hovedretning søger ud
i Odense Fjord; af andre Vandløb paa den
nordlige Skraaning mærkes Stavis Aa, der løber
mod Ø. til Odense Kanal, og Storaa, som løber
mod N. ud i Lille Bælt. Paa Øens vestlige
Skraaning løber to større Aaer ud i Lille Bælt,
nemlig Brendeaa og Haarby Aa, hvis Bækkener
adskilles ved det Højdedrag, hvori det 85 m høje
Øxnebjerg ligger. Amtet er som Helhed meget
frugtbart, og Egnene om Odense Fjord og
Middelfart hører endog til Landets bedste. Det
samlede Hartkorn udgjorde 1905 31443 Tdr, saa
at der pr Td. kun gaar c. 5,8 ha. I
Landdistrikterne var der 184 større Landbrug (12 Tdr
Hartkorn ell. derover) med i alt 5007 Tdr, 5377
Bøndergaarde (1—12 Tdr Hartkorn) med i alt
22523 Tdr og 13593 smaa Landbrug (under
1 Td. Hartkorn) med i alt 3007 Tdr;
desuden 1013 jordløse Huse. Vurderingen til
Ejendomsskyld 1920 var for hele Amtet
672,2 Millioner Kr, heraf Jordværdi 286,4 Mill.;
af disse Summer faldt paa Købstæderne henh.
234,1 og 72,7 Mill. Kr. — Af hele Arealet var
1919 1589,7 km<sup>2</sup> Ager, Eng, Have o. l., 20,2
Tørvemose, 118,6 Skov og 11,5 Vandareal. Hede
og udyrkelige Arealer er meget ubetydelige. I
Amtet dyrkes en Del Sukkerroer, dog er
Produktionen heraf knap 1/4 af Maribo Amts. Af
de vigtigste Husdyr fandtes 1920: 32730 Heste,
119951 Hornkvæg, 19547 Faar og 57928 Svin;
desuden 2497 Geder og et forholdsvis stort
Antal Høns. Amtet er delt i to Amtsraadskredse,
nemlig Odense Amtsraadskreds, der omfatter
Købstæderne Odense, Kerteminde og Bogense
og de 6 Herreder Odense, Aasum, Bjerge,
Lunde, Skam og Skovby, og Assens Amtsraadskreds,
som omfatter Købstæderne Assens og
Middelfart samt de to Herreder Baag og Vends.
Amtet hører til 4. Landstingskreds og har 7
Folketingskredse. I gejstlig Henseende hører det
under Fyns Stift og omfatter 6 Provstier:
Odense Købstads, Odense Herreds, Bjerge og
Aasum Herreders, Lunde, Skam og Skovby
Herreders, Baag Herreds og Vends Herreds. Det
er delt i 6 Retskredse, nemlig: 38. Odense
Købstad med Odense Landdistrikt, 39. Odense
Herred og noget af Aasum Herred, 40. Kerteminde
Købstad og Hindsholm Herred med
Bjerge-Aasum Herreder, 41. Bogense Købstad og Skovby
Herred med Lunde-Skam Herreder og Roepstorffs
Birk, 42. Assens Købstad og Baag Herred samt
noget af Wedellsborg Birk og 43. Middelfart
Købstad og Vends Herred samt Resten af
Wedellsborg Birk. Hver af disse Retskredse danner
tillige en Politikreds (27.—32.), og for dem alle
er der Tingsted, Dommer og Politimester i
Kredsens Købstad. Amtet var fra 1660 delt i 4
Amter: Odense Amt, Rugaards Amt, Assens ell.
Hagenskov Amt og Hindsgavls Amt; 1809 blev
de forenede til det nuv. O. A. (<sp>Litt</sp>.: <sp>J. Aall
Hofman</sp> (<sp>Bang</sp>), »O. Amt, beskr. efter
Opfordr. af det kgl. Landhusholdningsselskab«
[Kbhvn 1843]; Odense og Assens Amters
Vejviser, 1906 flg.; <sp>Christine Reimer</sp>,
»Nordfynsk Bondeliv i Mands Minde«, I—V [Odense
1910—19]).
<i>(H. W.). M. S.</i>
</chapter>

<chapter name="Odense Fjord">
<b>Odense Fjord</b> skærer sig paa Nordsiden af
Fyn, V. f. Halvøen Hindsholm, c. 12 km ind i
Landet. Indløbet, der hedder <sp>Odense Gab</sp>,
er kun 1/2 km bredt og gaar mellem
Enebærodde paa Halvøen Hals mod V. og Halvøen
Skoven mod Ø. Dybden i Indløbet er 6 á 8 m.
Fra Gabet løber igennem Fjorden et smalt,
bugtet, naturligt Løb, hvori der ved
Udgravning er dannet Render med mindst 7 1/2 m
Vanddybde. Den inderste Del af Løbet dannes
af Odense Kanal. Ud for Kanalens Munding
deler Hasseløre Løbet i to Grene, hvoraf den
vestlige har 7 1/2 m og den østlige 5 m Vand. I
øvrigt har Fjorden meget lægt Vand; dog findes
der S. f. Halvøen Skoven en større Bugt med
4—5 m. Kanalen fører til Odense Havn, der
har Dybder indtil 7 1/2 m. Klintebjerg Ladeplads
ligger paa Løbets Nordside c. 3 km fra
Kanalens Begyndelse. Her er en Bro, ved hvis
Hoved er 2 1/2 m Vand. — Løbet og de gravede
Render er godt afmærket med Prikker og tykke
Stager, og til yderligere Vejledning for
Sejladsen gennem Renderne er der fra Gabet til
Kanalen desuden opstillet Ledebaaker. Lodser bor
paa Østsiden af Gabet og ved Stige. Der er
Lodstvang mellem Stige og Odense for Skibe
paa 80 Brutto Reg.-Tons og derover, der ikke
er hjemmehørende i Odense.
<i>G. F. H.</i>
</chapter>

<chapter name="Odense Herred">
<b>Odense Herred,</b> det midterste og
folkerigeste i Fyn, Odense Amt, grænser mod Ø. til
Aasum Herred, hvorfra det paa et Stykke skilles
ved Odense Aa, mod N. til Lunde og Skovby
Herreder, mod V. til Vends og Baag
Herreder og mod S. til Svendborg Amt (Salling
Herred), fra hvilket det skilles ved Odense Aa
og to af dennes Tilløb. Dets største
Udstrækning fra V. til Ø. er c. 24, fra N. til S. 20 km.
