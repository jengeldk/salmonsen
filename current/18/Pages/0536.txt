Dybden er temmelig betydelig og naar et
enkelt Sted 145 m. Den sydlige Halvdel af O. har
jævne, uindskaarne Kyster, hvorimod der mod
N. findes talrige dybe og snævre Fjorde. Den
største af disse er Povjentz Bugt, som mod V.
begrænses af den 74 km lange og indtil 34 km
brede O. Halvø, der fortsættes af
Klimezkij-Øen. Mod N. findes ligeledes talrige Øer, der
tilsammen udgør 82 km<sup>2</sup>, og af hvilke flere er
beboede. Fra Decbr til midt i Maj er O.
tilfrossen. I alt modtager den Tilløb fra et Areal
paa 70000 km<sup>2</sup> og sender alle disse Vandmasser
gennem Svir til Ladoga. Det mest betydelige
Tilløb er Suna fra NV. Siden Peter den Store
har O. spillet en Rolle for Forbindelsen mellem
Neva og det hvide Hav; men, skønt talrige
Planer er lagte for en Kanalforbindelse N. paa, er
dog endnu ingen udførte. S. paa staar O.
derimod gennem <sp>O.-Kanalen</sp>, der er 73 km lang
og fører fra Svir til Vytegra, samt gennem
Vytegra i Forbindelse med
Marie-Kanalsystemet (s. d.).
<i>(H. P. S.). N. H. J.</i>
</chapter>

<chapter name="Oneglia">
<b>Oneglia</b> [o'nel<sub>j</sub>a], By i det nordvestlige
Italien, Porto Maurizio, ligger ved
Genova-Bugten og har Gymnasium, Seminarium,
Døvstummeskole, tekn. Skole samt en Havn og
Handel med Olie, Vin og Sydfrugter. (1911) 10250
Indb.
<i>C. A.</i>
</chapter>

<chapter name="Oneida (By)">
<b>Oneida</b> [o'na^id<sub>ə</sub>], By i U. S. A., Stat New
York, ligger ved Erie-Kanalen, der her er
forbunden med Oneida-Søen. (1910) 8317 Indb.
<i>G. Ht.</i>
</chapter>

<chapter name="Oneida (se Irokeser)">
<b>Oneida</b> [o'na^id<sub>ə</sub>], se <sp>Irokeser</sp>.
</chapter>

<chapter name="Oneida-Søen">
<b>Oneida-Søen</b> [o'na^id<sub>ə</sub>-], fiskerig Sø i U. S. A.,
den vestlige Del af Staten New York, er 32 km
lang, 6,5 km breds, 199 km<sup>2</sup> stor og har sit
Afløb mod V. gennem Oneida-Floden, der
forener sig med Seneca til Oswego, som udmunder
i Ontario-Søen.
<i>G. Ht.</i>
</chapter>

<chapter name="O'Neil, Henry">
<b>O'Neil</b> [o<sub>u</sub>'ni.£] (<sp>O'Neal</sp>), <sp>Henry</sp>, eng.
Maler, f. 1817 i Petrograd, d. 1880. O.,
uddannet paa Londons Akademi, slog helt igennem
ved »Eastward ho« (»Troppers Afrejse til Krim«)
og, Aaret efter (1859), Modstykket »Hjem igen«.
Hans Evne for det karakteristiske og
sindsbevægende kommer ogsaa frem i hans mange andre
populære Genre- og Historiebilleder: »Mozart's
sidste Øjeblikke«, »Rafael's Død« (1866),
»Tintoretto malende sin Datter paa Dødslejet« etc.
Han skrev bl. a. <i>Lectures on painting</i> (1865).
<i>A. Hk.</i>
</chapter>

<chapter name="O'Neill">
<b>O'Neill</b> [o<sub>u</sub>'ni.£], irsk Slægt, hjemmehørende
i Ulster, hvor mægtige Klanhøvdinger af dette
Navn i 10. og 11. Aarh. nævnes bl. Irernes
Førere mod norske Vikinger, medens mange af
Slægtens Medlemmer i 13.—17. Aarh. spillede
en vigtig Rolle under den nationale Rejsning
mod de fremtrængende Englændere, der med
Rette betragtede dem som farlige Modstandere
og søgte at vinde dem ved Titler og
Forleninger. Efter at Cromwell havde knækket Irernes
Modstandskraft, tabte Familien sin politiske
Betydning og trak sig tilbage til sine Godser i
Irland. Først i sidste Halvdel af 18. Aarh.
traadte den atter ind i det offentlige Liv, og
1795 blev <sp>John O'N.</sp> (1740—98) irsk Peer som
<sp>Viscount O'N.</sp>, og da dette Peerskab ophørte
med hans yngste Søns Død (1854), blev
<sp>William Chichester</sp>, der paa Kvindesiden
stamimede ned fra en O'N. og havde arvet
Familiegodserne, 1868 irsk Peer som <sp>Baron O'N.
of Shane's Castle</sp>, hvilken Titel er
bevaret til Nutiden. De mest bekendte
Medlemmer af Slægten er flg.:

1) <sp>Con Bacach O'N.</sp> (1484—1559),
<sp>første Jarl af Tyrone</sp>, forsvarede som
Klanhøvding Ulsters Uafhængighed mod
Englænderne, men underkastede sig 1542 og fik af
Henrik VIII Titelen Jarl af Tyrone; derved mistede
han imidlertid sin Popularitet bl. sine
Landsmænd, og da hans Klan ikke vilde anerkende
Forliget med den eng. Krone, maatte han til
sidst af Frygt for sit Liv flygte til dem eng. Del
af Irland, hvor han døde.

2) <sp>Shane O'N.</sp> (1530—67), Søn af foreg.,
fortsatte Kampen mod Englænderne, men
maatte bøje sig for Overmagten og bede
Dronning Elisabeth om Naade; han blev myrdet i
en Fejde med en fjendtlig Klan.

3) <sp>Sir Turlough O'N.</sp> (1530—95), Shane's
Efterfølger som Klanhøvding, voldte
Englænderne idelige Bryderier og blev kun med Møje
holdt i Ave.

4) <sp>Hugh O'N.</sp> (1540—1616), anden Jarl af
Tyrone, »den store Jarl«, Søn af Mathew O'N.,
en uægte Søn af 1). Som Irernes Fører i deres
sidste Opstand mod Elisabeth havde han en
kort Tid ved Spaniens Hjælp og Essex'
Uforsigtighed (se <sp>Essex</sp>) Udsigt til at kunne gaa
ud af Kampen som Sejrherre, men han forstod
ikke at benytte den gunstige Situation og maatte
underkaste sig (1603). Han beholdt sin Titel og
Værdighed som Klanchef, men da han 1607 fik
Nys om, at hans Fjender vilde anklage ham
for Højforræderi, flygtede han til Udlandet, et
ubetænksomt og overilet Skridt, der vakte
Regeringens Mistanke og hidførte hans
Domfældelse som Højforræder, Inddragelse af hans
Titel og Konfiskation af hans Godser. Han fik
en rundelig Pension af Spanien og Paven, der
modtog ham med stor Udmærkelse i Rom, hvor
O'N. døde.
<i>(C. F.). H. J-n.</i>
</chapter>

<chapter name="Oneiromantik">
<b>Oneiromantik</b> ['onæ^i-] (gr.),
Drømmetydning (s. d.).
</chapter>

<chapter name="Oneiros">
<b>Oneiros</b> [-'næ^i-] (gr.), Personifikation af
Drømmen. Hos Hesiodos kaldes Drømme Børn
af Natten, hos Euripides Jordens Sønner. I
Homer's Odyssé kendes allerede den kendte
Forestilling om, at de sande Drømme kommer
gennem en Port af Horn, de skuffende gennem
en Elfenbensport; de opholder sig paa Vejen
til Underverdenen. Ovid endelig kalder
Drømmene for Børn af Søvnens Gud og nævner som
de fornemste Fobetor (Skræmmer) og Ikelus
(nærmest: Billeddanneren).
<i>H. A. K.</i>
</chapter>

<chapter name="Oneonta">
<b>Oneonta</b> [o'njant<sub>ə</sub>], By i U. S. A., New
York, ligger ved Susquehanna og har
Jernbaneværksteder og (1910) 9491 Indbyggere.
<i>G. Ht.</i>
</chapter>

<chapter name="onera">
<b>onera</b> (lat.), Byrder, de med Besiddelsen af
en Ret forbundne Byrder, jfr f. Eks. den med
en Købers Ret til Tingen forbundne Pligt til at
udrede den for Tingen aftalte Købesum.
<i>K. B.</i>
</chapter>

<chapter name="One step">
<b>One step</b> ['wan-'step], en i 1912 fra Amerika
indført Runddans i 2/4 Takt og adstadig
Bevægelse.
<i>S. L.</i>
</chapter>
