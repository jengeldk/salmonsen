<chapter name="Pansertaarn (fortsat)">
ligger P.'s Bet. væsentlig i Anvendelsen paa Skibe
til Beskyttelsen af Skibsskyts (s. d.) og i Kyst-
og Søbefæstninger, idet Skibsskytset ikke med
Fordel kan indrettes til Kastning, og Faren for
P.'s Ødelæggelse derfor her er mindre.

Et Pansertaarn til Brug i fast Opstilling til
Lands bestaar i det væsentlige af et om en
lodret Aksel drejeligt Loftspanser af Staal ell.
haardstøbt Jern, et ringformet Forpanser, i
Reglen af Støbejern, samt de nødvendige
bærende Konstruktioner og Drejemekanismer.
Kanonen og dens Affutage er opstillede i
Taarnet og paa forsk. Maade sammenbyggede med
dette; Kanonen skyder gennem et Skydeskaar i
Taarnet; Højderetning giver man ved at hæve
ell. sænke Kanonens Bagstykke, hvorimod
Sideretning gives, ved at hele Taarnet drejes om den
lodrette Aksel, saa at Sideretningsfriheden
bliver 360°. Loftspanseret gøres sædvanlig mere
ell. mindre hvælvet, hvorved man opnaar, at
rammende Projektiler lettere preller af, og ved
at hele Taarnet er drejeligt, opnaar man
foruden den store Sideretningsfrihed, at man, naar
der ikke afgives Skud fra Taarnet, kan dreje
Konstruktionens mest saarbare Punkt —
Skydeskaaret — bort fra den fjendtlige Ild.

Af de talrige Konstruktioner af saadanne fast
opstillede P. skal eksempelvis beskrives
følgende, alle hentede fra de nu nedlagte
Panserforter i Kbhvn's Landbefæstning:

<sp>P. for to lange 15 cm Kanoner</sp> (se
Fig. 1) bestaar af et Loftspanser af Form som en
Kuglekalot, dannet af 3 hvælvede c. 20 cm
tykke Plader. I den midterste Plade findes de
to Skydeskaar samt foroven i Midten et
Mandehul (<i>M</i>), saa stort, at en Mand netop kan stikke
Hovedet ud af det. Hele Loftspanseret hviler
paa en Væg (<i>V</i>) af sammennittede Jernplader,
der forneden samles af en Fodplade; denne
hviler igen paa koniske Ruller, der bevæger sig
paa en Underplade, indlagt i den
Betonkonstruktion, hvorpaa Taarnet staar. Til
Fodpladen er fastgjort en Tandkrans, hvori et Drev
griber ind; ved et under Taarnet anbragt
Gangspil kan Drevet og dermed selve Taarnet drejes.
Hele Taarnkonstruktionen er omgiven med
Betonmure, der danner en Brønd af noget større
Diameter end Taarnet og foroven afsluttes med
det hvælvede Forpanser (<i>F</i>).

<sp>P. for en 15 cm Haubits</sp> (se Fig. 2)
ligner udvendig det nys beskrevne Taarn, men er
mindre. I det indre mangler Taarnvæggene og
Rullerne, og Loftspanseret staar i fast
Forbindelse med Haubitsens Lavetvægge (<i>L</i>),
som forneden er indbyrdes forbundne ved
en svær Tværrdgel. Hele dette System
hviler paa en lodret staaende Jernsøjle (<i>S</i>), som
er Omdrejningsakse for Systemet. Jernsøjlen
styres foroven af en paa Gulvet (<i>G</i>) fast
anbragt Jernafstivning (<i>A</i>) og forneden i Rummet
under Panserlavetten af en Jernfod (<i>F</i>). Naar
der ikke skydes, hviler Loftspanseret, hvori
Skydeskaaret findes, paa Forpanseret; skal man
skyde, kam man ved en Mekanisme forneden
hæve Jernaøjlen og dermed Loftspanse ret saa
meget, at dette bringes ud af Berøring med
Forpanseret. I denne hævede Stilling foretages
den horisontale Omdrejning af Systemet og
dermed Sideretningen af Kanonen ved et paa
Siden af Lavetten anbragt Haandhjul ell. ved
at man benytter selve Jernsøjlen som Aksel for
et Gangspil.

Ved <sp>Forsvindingstaarne</sp> (se Fig. 3)
danner Loftspanser, Taarnvæg og Kanonens
Affutage et samlet Hele, der hviler paa den ydre
rørformede Del af den dobbelte
Omdrejningsakse. Dette ydre Rør (<i>R</i>), der kan forskydes op
og ned samt drejes omkr. den indvendige,
faststaaende Del af Akselen (Jernsøjlen <i>S</i>), har
forneden en Forstærkning (<i>F</i>); under denne
Forstærkning ligger en Krans af koniske Ruller,
der løber paa en langs den faste Jernsøjle
forskydelig Jernmuffe (<i>M</i>). Denne hviler paa den
ene Ende af en toarmet Vægtstang, hvis anden
Ende er forsynet med en Kontravægt, der er
noget lettere end den bevægelige Del af
Taarnet, men som kan gøres sværere end denne,
ved at man til Kontravægten kobler en
Tillægsvægt (<i>T</i>). Skal Taarnet fra den sænkede
Stilling hæves til Skud, kobles Tillægsvægten til
Kontravægten, og denne har nu Overvægten
over Taarnet, saaledes at dette, naar man
løsner en Bremse (<i>B</i>), der holder det fast, gaar til
Vejrs til den i Tegningen viste Stilling. Kanonen,
der i den sænkede Stilling af Taarnet har været

<img>Fig. 1. Pansertaarn for to lange 15 cm Kanoner.</img>

<img>Fig. 2. Pansertaarn til en 15 cm Haubits.</img>
