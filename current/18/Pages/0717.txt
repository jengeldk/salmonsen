(1823—1886), begyndte i sin Ungdom at studere Jura,
men opgav det hurtigt. 1847 udg. han nogle
Fortællinger, hvis Emner var hentet fra
Mellemstandens Liv i Byerne, det samme Milieu,
hvori de fleste af hans senere Skuespil
foregaar. O. levede næsten hele sit Liv i Moskva og
lærte til Bunds dens Købmands- og
Smaaborgerklasse at kende. Brydningen mellem det
lyssky og raa Liv, der ofte levedes i disse Kredse,
og udefra kommende friskere Strømninger blev
Konfliktstoffet i de fleste af hans Dramaer, der
er rige paa typiske og livfuldt tegnede
Skikkelser. 1847 udkom »Svoji ljudi sočtemsja« (»Vi
skal nok selv affinde os«). Dette Arbejde
krænkede Moskva-Købmændene til den Grad, at O.
blev sat under Politiopsyn, hvad der
hæmmede hans Arbejdskraft meget. Først 1852 udkom
Skuespillet »Bědnaja nevěsta« (»Den fattige
Brud«) og 1853 »Ne v svoji sani me sadis!«
(»Skomager, bliv ved din Læst«), det først
opførte af O.'s Arbejder; 1854 kom »Ne tak živi
kak chotetsja« (»Lev ikke som det lyster dig«)
og »Bědnost ne porok« (»Fattigdom er ingen
Skam«); alle gjorde de stor Lykke. Medens de
ældste af O.'s Dramaer er fulde af skarp
Kritik af de bestaaende Tilstande, svinger O. efter
1853 om, og paa virket af Slavofilerne opstiller
han gammelrussisk Sæd og Skik som Mønster
for sin Samtid og forsvarer det bestaaende.
Senere, under Reformperioden, frigjorde han sig
atter for denne Indflydelse og skrev da sine
ypperste Arbejder: »Staryj drug lučše novych
dvuch« (»En gl Ven er bedre end to nye«) og
især »Groza« (»Uvejret«) (1860), et herligt
skønhedsfyldt Drama om Følelsens Ret over for raa
Fordom og falsk Dyd. Efter at O., ilde
behandlet af Teaterstyrelsen, i Aarene 1865—70
havde helliget sig hist. Studier, vendte han igen
tilbage til Dramaet. Næsten hvert Aar skrev
han et Skuespil: »Pozdnjaja ljubov« (»Sen
Kærlighed«), »Bogatyja nevěsty« (»Rige Brude«)
(1876), »Bez vny vinovatye« (»De skyldige
uskyldige«) o. fl., alle dygtigt skrevne, men uden at
naa den tidligere Kraft. O.'s Arbejder har lagt
Grunden til det moderne russ. Teater, og paa
alle russ. Scener er hans Stykker blevet
spillet til de seneste Tider. Under Tilsidesættelser,
Kamp for Udkommet og svigtende Helbred
udførte han sit Livsværk, indtil han naaede at
blive Leder af de kejserlige Teatre i Moskva.
Hans Styrelse gav gode Løfter, som
tilintetgjordes ved hans snart efter paafølgende Død.
O. har overs. fremmede Værker, f. Eks.
Shakespeare's »Trold kan tæmmes« fortrinligt. O.'s
samlede Værker i 10 Bd udkom i Petrograd
1885 og Moskva 1890.
<i>(A. M. B.). H. C-e.</i>
</chapter>

<chapter name="Ostrowski">
<b>Ostrowski</b> [å'stråfski], gl polsk Æt, allerede
velkendt i 14. Aarh., hvor <sp>Christinus O.</sp> var
Kastelan i Krakow og senere anførte den
polsk-litaviske Hær ved Tannenberg 1410. Under
Polens sidste Kampe og Oprør har O. udmærket
sig. <sp>Thomas, Greve O.</sp> (1739—1817), var
paa Rigsdagen under August III og udnævntes
af Poniatowski til Senator. Han blev
Frihedspartiet tro, og Targowica-Konføderationen
forviste ham fra Warszawa. 1809 blev han
Senatspræsident i Storhertugdømmet Warszawa, han
forblev i denne Post under Kongedømmet efter
1815 og hjalp med ved Forfatningens
Affattelse. — Hans Søn <sp>Anton Jan O.</sp>, f. i
Warszawa 1782, d. i Paris 1847, kom i den fr.
Garde 1806, blev Medlem af Rigsdagen i
Warszawa 1809, fulgte Napoleon og fangedes ved
Leipzig 1813. Siden blev han Senator i
Kongeriget og var en heftig Modstander af Storfyrst
Konstantin. Som Chef for Nationalgarden deltog
han i Rejsningen 1830 og fulgte derefter med
den vigende Armé, ivrig for at vedblive
Kampen. Da Modstanden var endt, forfattede O. en
Appel til alle Europas Folk og Fyrster (4. Oktbr
1831) og flygtede til Frankrig. Hans Godser
blev konfiskerede. A. J. O.'s Broder <sp>Christian
Joséf</sp>, d. i Paris 1873, har skrevet <i>Nuits d'exil</i>
(1835), <i>Semaine d'exil</i> (1847) og <i>Let tres slaves</i>
(1858). En yngre Broder <sp>Władysław
Thomas O.</sp> (1790—1869) var under Macdonald i
Rusland. Under Rejsningen 1830 blev han
Medlem af Ministerraadet, fik Storfyrst Konstantin
til at rømme Landet, blev Marskal i
Deputeretkamret og senere Undervisningsminister, men
forlod med Hæren Warszawa og flygtede til
Udlandet; senere vendte han tilbage og boede i
Warszawa.
<i>(A. M. B.). H. C-e.</i>
</chapter>

<chapter name="Ostrowskia">
<b>Ostrowskia</b> Rgl., Slægt af Klokkefam. med
en enkelt Art <i>O. magnifica</i> Rgl., en anselig,
fleraarig Urt med Rodknolde og en indtil 1 1/2 m
høj Stængel, hvis Blade er kransstillede.
Blomsterne, der sidder i Klase, er oftest 7-tallige og
har en stor (12 cm i Tværsnit) og klokkeformet
blaa ell. lilla Krone; Støvdragerne er fri.
Frugten er en Kapsel. Planten, der har hjemme i
Bukara, er for nylig indført i europ. Haver
som Prydplante.
<i>A. M.</i>

<i>O. formeres</i> ved Frø, som saas om Foraaret
i Smaapotter under Glas, de opkomne Planter
sættes enkeltvis i Potte og omplantes senere i
større Potter til videre Kultur i Koldhus, ell.
udplantes i Friland, hvilket dog kun kan ske
under meget gunstige Forhold, og i en porøs
muldet Jord.
<i>(L. H.). P. F.</i>
</chapter>

<chapter name="Ostrya">
<b>Ostrya</b> ['å-] Scop., Slægt af Hasselfamilien,
nær Avnbøg, Træer med Blade af Lighed med
Avnbøgens. De hanlige og nøgent overvintrede
Rakler staar endestillede paa Langskud;
Støvdragerne er tvedelte. De hunlige Rakler er
hængende; Frugthylstret er sækformet, med en lille
Aabning foroven. 2 Arter: <i>O. carpinifolia</i> Scop.
(<sp>Humlebøg</sp>), der stammer fra Sydeuropa
og Orienten, og hvis Hunblomster kun har
utydeligt Bloster, og <i>O. virginica</i> Willd., som
stammer fra Nordamerika, Mexiko og Japan, og
hvis Hunblomster har et tydeligt Bloster.
<i>A. M.</i>

<i>O.</i> formeres ved Frø, som ligger eet til to Aar
i Jorden, før det spirer. Det saas bedst straks
efter Modningen, og den første Sommer
dækkes Bedet med gl Gødning for at hindre
Udtørring. Naar de efter første Aar priklede
Planter har opnaaet en passende Størrelse,
udplantes de i Rk. med 60 cm Afstand.
<i>(L. H.). P. F.</i>
</chapter>

<chapter name="Ostuni">
<b>Ostuni,</b> By i det sydlige Italien, Prov. Lecce,
ligger 33 km VNV. f. Brindisi og har gl.
Bymure, Domkirke, Seminarium, tekn. Skole samt
Avl af Oliven og Mandler. Betydelig
Kalkbrænding. (1911) 23640 Indb.
<i>C. A.</i>
</chapter>

<chapter name="Ostwald, Hans">
<b>Ostwald,</b> <sp>Hans</sp>, tysk Forf., f. i Berlin 31.
Juli 1873, er paavirket af Gorki i sine Romaner
