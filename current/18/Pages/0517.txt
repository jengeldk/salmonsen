Med denne Fest begyndte det store
Gennembrud for den internationale Idrætsbevægelse,
som yderligere er fortsat ved de senere
Stævners Fester. Danmark, der til det 1. og 2.
Stævne kun havde deltaget med 3 og 5
Mand, sendte her for første Gang et større
Kontingent til et internatinalt Stævne og kom
i enhver Retning godit fra dette Vovestykke,
idrætslig og pekuniært set, som det var under
de daværendle hjemlige Forhold paa Idrættens
Omraade, at sendte en Styrke af c. 85
Idrætsfolk, deriblandt et Dame-Gymnastikhold, til en
Verdenskamp. Det vakte særlig megen
Opmærksomhed, at Kvinder her for første Gang
viste sig offentlig paa Idrættens Arena, hvad
navnlig Sydboerne fandt mærkeligt, men
Vovestykket lykkedes, ikke mindst paa Grund af
den Støtte og Hjælp, som vistes fra Kong
Georg's Side mod alle Danske. Det 4. Stævne
i London 1908 var delt i to Dele,
Sommeridræt og Vinteridræt. 22 Nationer var
repræsenteret med c. 2700 Idrætsmænd. Men Stævnet
tør næppe kaldes vellykket; det var knyttet
til en Udstilling og druknede i Kæmpebyen. Fra
Danmark mødte c. 100 Deltagere. Det 5.
Stævne fejredes i Sthlm 1912 med stor Deltagelse
fra 27 Nationer med c. 3282 Idrætsmænd.
Danmark gav Møde med 45 Officials og 634
Idrætsmænd. Dette store Antal fra Danmark skyldes
dog, at alene de danske Skytteforeninger mødte
med et Opvisningshold paa o. 500 Gymnaster.
Det 6. Stævne skulde have været afholdt i
Berlin 1916, men her kom Verdenskrigen i
Vejen. Endelig afholdtes det 7. Stævne 1920
i Antwerpen. Deltagelsen her var meget stor,
men nogen officiel Beretning om Festen
foreligger endnu ikke. Danmark vandt bl. a. 3
Førstepræmier i Gymnastik, i Skydning og i
Udspring. Her kappedes man i følgende
Idrætter: Atletik (fri Idræt), Boksning, Brydning,
Cykleløb, Fægtning paa Floret, Kaarde og
Sabel, Gymnastik, Ridning, Lawn Tennis,
Kapsejlads, Roning, Svømning med Udspring,
Skydning med Gevær, Pistol og Revolver,
Vægtløftning, Skøjteløb, Bandy (Ishockey),
Tovtrækning, Fodbold, Hockey, moderne Femkamp,
Polo til Hest og Vandpolo.

Det 8. Stævne blev afholdt i Paris fra
15. Maj til 27. Juli 1924 med Kampe i
følgende Idrætter: Fodbold, Skydning,
Fægtning, Atletik, græsk-romersk Brydning, fri
Brydning, Kaproning, moderne Femkamp, Lawn
Tennis, Svømning, Boksning, Gymnastik,
Vægtløftning, Hestesport, Cykling og Kapsejlads.
Danmark vandt bl. a. en 1. Præmie i
Damefægtning og i Boksning. — Men de olympiske
Lege opfylder ikke længere de Forventninger,
man i Beg. nærede til dem, at bringe
Nationerne nærmere til hinanden ved at samle dem
i fredelig, ærlig Idræt, snarere virker de i
modsat Retning, idet de fremkalder Splid og Kiv,
og bidrager til at man i Idrætten lægger Vægt
paa »Opdrætning« af Personer, der i visse
Sportsgrene har vist ganske særlige Anlæg.
<i>Fr. K.</i>
</chapter>

<chapter name="Olympos">
<b>Olympos,</b> en mytisk Personlighed, der staar
i en vis Forbindelse med Kybele's Kultus i
Frygien. Han var Marsyas' Elev og Yndling og
skal særlig have uddannet Fløjtespillet. Ogsaa
med Pan sættes han stundom i Forbindelse. I
Kunsten fremstilles han nogle Gange, mest dog
i hellenistisk Tid, som en ungdommelig skøn
Skikkelse; han fandtes dog allerede sammen
med Orfeus paa Polygnotos' berømte Maleri i
Leschen i Delfoi. Afb. se <sp>Pan</sp>.
<i>H. A. K.</i>
</chapter>

<chapter name="Olympos">
<b>Olympos,</b> Bjerg paa Grænsen mellem
Thessalien og Makedonien, N. f. Floden Peneios, 2985
m højt. Som Grækenlands højeste Bjerg
spillede det i den gr. Mytologi en betydelig Rolle,
idet man tænkte sig det som Gudernes Bolig.
Den ældste Forestilling synes ganske vist at
have været den, at Guderne boede i Himlen,
men ved Siden deraf opfattedes dog allerede
i Iliaden O. som det Sted paa Jorden, som
Guderne fortrinsvis yndede. Medens Himlen ved
Verdens Deling tilfaldt Zeus alene, hedder det
sig, at Jorden og O. blev Gudernes Fælleseje.
Paa O.'s Top havde Zeus sit Slot, medens de
øvrige Guder boede rundt omkr. paa Bjerget.
I Odysseen skildres O. som ragende op over
Skyerne, op i de Egne, hvor det aldrig
stormer ell. regner ell. sner. Porestillingen om O.
faldt derved let sammen med Forestillingen
om Himlen.
<i>H. H. R.</i>
</chapter>

<chapter name="Olynthos">
<b>Olynthos</b> [-tås] var i Oldtiden en gr. By paa
den makedoniske Halvø (Chalkidike). Den laa i
nogen Afstand fra Kysten mellem Halvøerne
Sithonia og Pallene. Befolkningen var blandet.
Ifølge Herodot tilhørte de opr. Indb. en
thrakisk Stamme; men da Byen var blevet erobret
af Perserne (480 ell. 479), blev den overladt til
chalkidiske Grækere fra de omliggende Egne.
Den blev senere afhængig af Athen, men efter
at dens Indbyggerantal yderligere var blevet
forøget, faldt den fra (432) og fik sin
Uafhængighed anerkendt ved Nikias' Fred (421). Snart
efter blev O. Hovedet for et mægtigt Forbund
af gr. Stæder paa Makedoniens Kyst, men
maatte 379 bukke under for Spartanernes og
Makedonernes forenede Angreb, hvorefter
Forbundet opløstes. Dog hævede Byen sig atter,
men kom nu i Strid med Athen, medens Filip
II af Makedonien søgte at vinde dens Venskab,
bl. a. ved at overlade den det fra Athenerne
erobrede Potidaia (356). Af Frygt for Filip's
Overmagt begyndte O. imidlertid at nærme sig
Athen, medens Forholdet til Makedonien blev
spændt. Athenerne sendte dog kun en ganske
utilstrækkelig Hjælp til O., uagtet Demosthenes
i de saakaldte <sp>olynthiske</sp> Taler ivrig
opfordrede dem til at støtte Byen med Kraft.
348 blev den erobret af Filip og ødelagt
<i>H. H. R.</i>
</chapter>

<chapter name="Olyphant">
<b>Olyphant</b> ['å£<sub>i</sub>f<sub>ə</sub>nt], By i U. S. A.,
Pennsilvania, ligger midt i et rigt Kuldistrikt. (1910)
8505 Indb.
<i>G. Ht.</i>
</chapter>

<chapter name="Oma">
<b>Oma,</b> en af Molukkerne, Residentskabet
Amboina, har et Areal af 721 km<sup>2</sup> med 9000 Indb.,
Avl af Kryddernelliker og Kokos. Hovedstad er
Haruku.
<i>M. V.</i>
</chapter>

<chapter name="Omagh">
<b>Omagh</b> ['o<sub>u</sub>ma.], By i Staten Northern
Ireland, Hovedstad i Tyrone County, ved Strule,
en Biflod til Foyle, har Mølle- og
Lærredsindustri og c. 5000 Indb.
<i>G. G.<i>
</chapter>

<chapter name="Omagua">
<b>Omagua</b> [å'magwa] (<sp>Umaua</sp>),
sydamerikansk Stamme, hørende til Tupi-Sprogætten,
