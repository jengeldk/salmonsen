<chapter name="Nødforordninger">
<b>Nødforordninger</b> (Notverordnungen)
kaldtes tidligere de Forordninger med foreløbig
Lovkraft, som Suverænerne i de enkelte tyske
Stater før Verdenskrigen var berettigede til i
paatrængende Nødstilfælde at udstede, naar
Landdagen ikke var samlet. De maatte dog som
Regel ikke stride mod Forfatningen — i Baden,
Württemberg og Hessen kunde dog selv
Forfatningsændringer gennemføres ad denne Vej —
og skulde som Regel forelægges den flg.
Landdag, saaledes at de regelmæssigt bortfaldt ell.
skulde ophæves af Regeringen, naar blot et af
Landdagens Kamre nægtede at godkende dem.
I selve det tyske Rige var en slig Ret til at
udstede N. ikke anerkendt uden for Tilfælde af
Krigstilstand, se nærmere <sp>Provisoriske
Love</sp>.
<i>K. B.</i>
</chapter>

<chapter name="Nødhavn">
<b>Nødhavn.</b> Et Skib siges at søge N., naar
det ufrivilligt maa gaa i Havn for at udbedre
Havarier, indtage manglende Forsyninger ell.
for at undgaa Stranding m. m. Paa særlig
farlige og for andre Havne blottede Kyster
opretboldes N. forsynede med det til Skibes
Reparation og Udrustning fornødne.
<i>C. B-h.</i>
</chapter>

<chapter name="Nødhjælp">
<b>Nødhjælp</b> betegner saavel i den
akademiske som den populære Lægekunst Indbegrebet
af de Haandgreb, Medicinanordninger etc., der
foreløbig er at bringe i Anvendelse i pludselig
paakomimende Sygdomstilfælde ell.
Ulykkestilfælde, navnlig hvor Hjælperen — Læge eller
Lægmand — staar uden det professionelt
regelmæssige Materiel og derfor skal benytte det
tilfældig forefundne paa bedst mulige Maade.
Medens denne N. for de professionelle Lægers
Vedk. navnlig er bleven udviklet som en Del
af Krigslægekunsten — og her undervises helt
systematisk i N. —, er det for Publikum især
gennem den saakaldte Samaritergerning (s. d.),
at N. er ført ind i et Slags System. Til N.
hører først Behandlingen af Blødninger og
Læsioner af forsk. Art — Benbrud, Saar m. m.,
dernæst Behandling af Forbrændinger,
Forfrysninger, druknede, forgiftede, men endelig
ogsaa den foreløbige Behandling af en Del
pludselige Sygdomstilfælde, som Besvimelser,
Ligfald o. fl.
<i>(E. A. T.). V. Sch.</i>
</chapter>

<chapter name="Nødhjælpere">
<b>Nødhjælpere,</b> katolsk Betegnelse for i alt
fjorten Helgener, som et Menneske i Nød og
Fare skal kunne paakalde med særlig gunstigt
Resultat. Disse fjorten er for det første
følgende, angaaende hvilke der henvises til de
paagældende Art.: Blasius, Sankt Georg,
Margrete af Anitiocheia, Christophorus, Dionysius
af Paris (se <sp>Dionysios Areopagita</sp>),
Eustachius, Katharina af Alexandria og
Barbara, og dernæst den hellige Erasmus, Vitus,
Pantaleon, Cyriacus, Ægidius og Achatus.
<i>A. Th. J.</i>
</chapter>

<chapter name="Nødild">
<b>Nødild.</b> Før Fyrtøjet kom i alm. Brug, hjalp
man sig paa den Maade, at Ilden
vedligeholdtes paa Arnen fra Dag til Dag. Det var dog en
gængs Tro, at alt for gl maatte Ilden ikke blive
i Gaarde, da dette var skadeligt for
Kreaturerne, fordi den gl. Ild ikke længere havde
tilstrækkelig Værnekraft. Man slukkede derfor
paa en given Dag, ved Paaske ell. Skt
Hansdagstid al Ild i Egnen og samledes paa et
bestemt Sted, hvor ny Ild blev optændt,
sædvanlig paa dem ældgamle Maade ved Gnidning (se
<sp>Fyrtøj</sp>). Fra dette Baal blev Ilden saa bragt
rundt til alle Gaarde. I Reglen var det dog først,
naar der var Nød paa Færde, især naar
Kvægpesten hærgede, at man søgte at standse den
ved at optænde N., hvorigennem Kreaturerne
blev drevet, og af hvis Rester den ny
værnekraftige Ild paa Arnen igen blev optændt.
(<sp>Litt</sp>.: <sp>Feilberg</sp>, »Jysk Ordbog«, II, S. 10,
Tillægsbind S. 243. Vor Jord, 1899—1900, Nr 19).
<i>(Alfr. L.). H. El.</i>
</chapter>

<chapter name="Nødkæde">
<b>Nødkæde,</b> se <sp>Kobling</sp>, S. 247.
</chapter>

<chapter name="nødlidende">
<b>nødlidende</b> kaldes en Veksel, for hvilken
der forgæves er søgt opnaaet Accept ell.
Betaling i Overensstemmelse med Veksellovens
Forskrifter, og som derefter paa foreskreven
Maade er bleven protesteret.
<i>(E. M.). J. Th.</i>
</chapter>

<chapter name="Nødmast">
<b>Nødmast</b> (Søv.). Naar et Sejlskib enten ved
Kollision, Uvejr ell. andet Uheld har mistet sin
Rejsning og ikke kan blive bugseret til Havn,
maa det opsætte N. for med disse — saa godt
som muligt — at kunne fortsætte Rejsen. N.
dannes i Reglen af en Stang, et Spir e. l. og
forstøttes med Tovværk for- og agterefter samt
til Siderne. Paa N. anbringes efter
Omstændighederne eet ell. flere Sejl, i Reglen af Skibets
Beholdning af Smaasejl, som bringes til at
trække derved, at de udspændes mellem et
Par Smaaræer (se <sp>Raa</sp>) ell. mellem en
interimistisk Gaffel og Bom.
<i>C. B-h.</i>
</chapter>

<chapter name="Nødret">
<b>Nødret.</b> Sætningen, at Nød bryder alle Love,
har været kendt vistnok til alle Tider og i alle
Lande. I de fleste Landes Straffelovgivninger
erklæres derfor ogsaa — i snævrere ell. videre
Omfang — ellers strafbare Lovovertrædelser
for straffri, naar de foretages i Nødstilstand.
Saaledes hedder det i dansk Strl.'s § 41, at
den, som for at redde sig ell. andre fra
overhængende Fare for Liv ell. Helbred
bemægtiger sig fremmed Ejendom ell. gør Skade
derpaa, ikke straffes for denne Handling, for saa
vidt ingen anden Redningsmaade stod til hans
Raadighed, og i norsk Strl.'s Kap. 7 § 5
udtales den samme Regel næsten med de samme
Ord, kun at Straffen her udelukkes ogsaa, selv
om anden Redningsmaade var mulig, naar
denne dog ikke var Gerningsmanden bekendt.
I Alm. er det — som efter dansk og norsk Ret
— kun til Redning af saakaldte absolutte
Retsgoder, særlig Liv og Helbred, at Straffelovene
udtrykkelig tillader at opofre saakaldte
relative Retsgoder; men efter flere Love, saaledes
i Frankrig og Italien, opstilles ingen saadan
Begrænsning, men kun, at Handlingen er
foretagen i Nødstilstand. Ofte er fremdeles
Handlingen kun retmæssig, naar den foretages for at
afværge en Fare, der truer den handlende selv
ell. en af hans nærmeste, men efter flere Love,
saaledes dansk og norsk, forandrer det ikke
Handlingens Retmæssighed, enten den
foretages til Redning for den paagældende selv ell.
for andre. Endelig er Straffriheden ofte —
saaledes i tysk og italiensk Ret — udtrykkelig
udelukket, naar den paagældende selv har givet
Anledning til, at han er kommen i Nødstilstand,
medens den i andre Tilfælde; — saaledes i
dansk og norsk Ret — heller ikke er ubetinget
udelukket i dette Tilfælde.

Handlinger, hjemlede af N. er imidlertid ikke
