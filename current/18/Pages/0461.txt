var opdaget og følgelig end mindre taget i
Besiddelse. Under Henvisning til dette Pavebrev
krævede den sp. Regering endnu 1724 af den
danske, som da havde okkuperet St Thomas og
St Jan, at de derværende danske Undersaatter
skulde forlade Øerne, og først 1735 erkendte den
sp. Regering, at skønt de pavelige Bevillinger
baade for Spanien og Portugal havde al
skyldig Autoritet, »saa er de dog ikke saa anerkendt
en Grundregel, at de kan anvendes mod
Franske, Engelske, Hollandske og Danske, som
nægter Paven Myndighed til at bevilge nogen
enkelt Fyrste, med Udelukkelse af de andre,
Sejlads og Handel paa (Vest)-Indien og Ret til at
tage det i Besiddelse, som ikke er beboet af
andre«. Kravet om O.'s Effektivitet hævdedes
imidlertid af Folkeretslærerne, og i
Kongo-Akten af 26. Febr 1885 gav de europ. Magter og
Amerikas Forenede Stater Udtryk for
Effektivitetsprincippet, idet de i Art. 36 »anerkender
Forpligtelsen til i de af dem okkuperede
Omraader paa det afrikanske Fastlands Kyster at
sikre Tilstedeværelsen af en Øvrighed, der er
tilstrækkelig til at beskytte erhvervede
Rettigheder og i paakommende Tilfælde Handels- og
Transitfriheden . . .« Fordringerne til
Besiddelsestagelsens Effektivitet retter sig imidlertid
efter Forholdene — jfr f. Eks. Storbritanniens
O. af det nordlige Kanada og Ruslands af det
nordlige Sibirien —, saaledes at der i
vanskeligt tilgængelige, ubeboede arktiske Egne
kræves væsentlig mindre end paa frugtbare og
befolkede Steder. Medens paa den ene Side den
blotte Opdagelse eller en ren symbolsk
Besiddelsestagen ved Flaghejsning o. l. ikke er nok,
kan det efter Omstændighederne være en
tilstrækkelig effektiv Udøvelse af Højhedsretten,
at der i det okkuperede Omraade findes f. Eks.
statsstøttede Erhvervsvirksomheder (Waultrin
og Balch).

Ældre folker. Forf. som Grotius (1625), Vattel
(1758) og Bluntschli (1878) omtaler ikke
Spørgsmaalet om, hvorvidt andre Magter bør
underrettes om en stedfunden O. Derimod foreskrev
Kongo-Akten af 1885 i Art. 34, af ny O. paa det
afrikanske Fastlands Kyster skulde
<sp>notificeres</sp> de andre Signatarmagter for at sætte
dem i Stand til i paakommende Tilfælde at
gøre deres Indsigelse gældende. Denne
Bestemmelse blev udtrykkelig kun fastsat for O. paa
Afrikas Kyster. Fordringen om Notifikation er
i Kongo-Akten næppe, som det antages af nogle
(Liszt og Ullmann), opstillet som en egl.
Betingelse for O.'s Retsgyldighed, idet de andre
Magter kun skal underrettes for eventuelt at
kunne gøre deres Indsigelser gældende; fra de
andre Magters Side kræves der ikke nogen
Anerkendelse af Notifikationens Modtagelse,
endsige Samtykke til O. For øvrigt er
Kongo-Akten nu for de fleste Magters Vedk. afløst
af en Traktat af 10. Septbr 1919, der ikke
gentager dens heromhandlede Bestemmelser. Efter
Forholdets Natur kan det ikke kræves, at O.
uden for Afrika skal notificeres andre Magter
for at være gyldig, idet O., som opr.
(primitiv) Erhvervsmaade netop forudsætter
Besiddelsestagen af et Omraade, som ingen anden
Stat har nogen Ret over. I Alm. anerkendes det
ogsaa, at Notifikation ikke er Betingelse for O.'s
Gyldighed (saal. Matzen, Nys, Oppenheim).
Noget andet er, at Notifikation i mange Tilfælde
har fundet Sted, hvor den ikke var nødvendig
for O.'s Gyldighed, idet det kan være naturligt
ell. formaalstjenligt at underrette andre Stater
om en O., f. Eks. for at opnaa deres
udtrykkelige ell. stiltiende Anerkendelse deraf eller
blot for Klarheds Skyld. Saaledes notificerede
Frankrig, skønt det under Forhandlingerne om
Kongo-Akten havde betonet, at
Notifikationsbestemmelsen ikke gjaldt Madagaskar, de andre
Magter O. af dette halvsuveræne Kongerige
baade 1886 og 1896, da Øen blev gjort til fransk
Koloni. Tyskland notificerede 1886 O. af
Marschal-Øerne og Frankrig sin Besiddelsestagen
af Comino-Øerne, ligesom det kan nævnes, at
Storbritannien og Tyskland ved Traktat af 1.
Juli 1890 forpligtigede sig til gensidig at
notificere hinanden de Overenskomster, de maatte
slutte vedrørende Omraader ved Tshad-Søen.
I Tilslutning til en Udtalelse af <i>Institut de droit
international</i> 1888 hævder en Række
Folkeretsforfattere Ønskeligheden af
Publicitetsprincippets Gennemførelse (saaledes Hall og
Bonfils-Fauchille) ell. erklærer, at Kongo-Aktens
Bestemmelser er ved at blive alm. Regel (Calvo
og Lawrence) ell. endog, at skønt de fra et
retligt Synspunkt kun gælder Afrika, dog er
blevet alm. folkeretlig Sædvane (Moye). Dette
lader sig imidlertid ikke fastholde, idet f. Eks.
Storbritannien ikke vides at notificere
stedfundne O., med mindre der foreligger
traktatmæssig Aftale herom.

O.'s <sp>Virkning</sp> er, som berørt, Erhvervelse
af Højhedsretten (Suveræniteten) over det i
Besiddelse tagne Territorium og dermed ogsaa
Herredømmet over dets Beboere, i Modsætning
til privatretlig O. af et Omraade, der kun stifter
privatretlig Ejendoms- ell. — som iflg. Art. 4 i
den dansk-norske Overenskomst af 9. Juli 1924
angaaende Østgrønland — Brugsret over
Stedet. Højhedsretten erhverves i den
Udstrækning, hvori Omraadet er taget i Besiddelse, d.
v s. saa vidt den okkuperende Stat med
forhaandenværende Magtmidler er i Stand til
varigt at styre Landet i normale Fredstider
(Holtzendorff), hvoraf følger, at Forholdet i
denne Henseende kan stille sig meget
forskelligt, efter som Landet er beboet eller ej.

En Stat kan erhverve <sp>Forret til</sp> O. af
bestemte Landomraader, enten ved Overenskomst
om Afgrænsning af Interessesfærer, saaledes at
de paagældende Stater forpligter sig til ikke
at okkupere inden for den anden Magts
Interessesfære, ell. ved andre Magters
udtrykkelige ell. stiltiende Anerkendelse af en
Meddelelse om, at vedk. Stat forbeholder sig at
tage et vist Omraade i Besiddelse, f. Eks. det
bag ved en tidligere okkuperet Kyststrækning
liggende »Hinterland«. — Anerkendte Magters
Overenskomster med indfødte Stammer, der
ikke udgør Stater, gaar undertiden ud paa, at
det af vedk. Stamme beboede Omraade
undergives den paagældende Stats <sp>Protektorat</sp>.
Denne Betegnelse dækker imidlertid i
