Mahmud, blev P. til sidst overvundne og Byen
plyndret, saa at de stakkels Folk nu atter
maatte flakke om for at søge Fodfæste. De drog
helt op til Banda ved Allahabad, men fandtes
dog senere i Kystbyerne Surat og Bombay.
Imidlertid havde de hjemmeparsiske
Menigheder, der fristede en taalt Tilværelse i Byerne
Jezd og Kirman i Persien, aabenbart haft
blidere Kaar og navnlig kunnet bevare deres
hellige Bøger og Traditioner nogenlunde; til disse
henvendte da de hinduiske Brødre sig og fik
deres Gudstjeneste og deres hellige Skr
restaurerede; der opstod nu et lærd og religiøst
Samkvem mellem de to Menighedsgrupper, saa at
den teologiske Videnskab endogsaa kunde
blomstre op igen. Af disse Menigheder har imidlertid
kun de ind. siden hen haft Lykken med sig;
de pers. er under Tidernes Ugunst svundne ind
til et Par Landsbyer med c. 8000 Indb. I det
britiske Ostindien derimod, hvor P. i lang Tid
nu har haft fuld Religionsfrihed, er deres Tal
c. 90000, og disse fører et meget betrygget Liv.
Dygtige Købmænd var P. fra gl Tid, og
Flygtningene lagde sig derfor efter Bankvæsen og
Købmandskab i de Byer, hvor de nedsatte sig.
Derved har de nu erhvervet sig stor Velstand,
og i de sydasiatiske Handelsbyer møder man
hyppig Parseren med hans sorte Talar, hans
høje, sorte Hue og Hængekrøllerne. Han fører
sig med Værdighed og nyder ogsaa megen
Anseelse for sin Velstand og sin Dygtighed. Den
Sanddruhed og Redelighed, hvortil Zoroaster
forpligter sine Disciple, er ikke glemt iblandt
dem, og et simpelt Haandslag er dem
tilstrækkelig Borgen for en indgaaet Forpligtelse.
Overhovedet hænger P. — hvis overvejende Antal
bor i Bombay — stærkt ved Fædrenes
Overlevering og sætter en stor Ære i at være Ormazd's
Dyrkere. De slutter sig derfor ivrig til
Gudstjenesten, for hvilken de har bygget prægtige
Ildtempler, og følger de gl. Skikke, f. Eks. den
ejendommelige Gravlægning paa fritstaaende
Taarne (Dakhma), hvor Ligene fortæres af
Gribbe. Navnlig er deres Menighedsliv af stor
Bet., idet det udmærker sig ved stærkt
Sammenhold, støttet af den Fællesformue, som rige
Legater efterhaanden har skabt. Ogsaa det
lærde Liv blomstrer hos P., især efter at den
europ. Videnskab har behandlet deres hellige
Bog (Zend-Avesta, se <sp>Mazdaisme</sp>) og
derved banet Vejen for P.'s egne Studier. Disse
har i øvrigt, under Paavirkning af de
omboende Religioner, efterhaanden foretaget en
Reformation af deres Religion, hvorved paa den
ene Side dens skarpe Dualisme er mildnet, dels
mange af dens tidsspildende og meningsløse
Ceremonier er fjernede ell. rensede. P. nærer
endnu Forhaabninger om, at deres Religion engang
vil blive den sejrende, og det er i hvert Fald
ikke udelukket, at den endnu har en Fremtid
for sig; i hvert Fald er der intet Tegn paa, at
den ell. dens Bekendere er i Tilbagegang. (<sp>Litt</sp>.:
<sp>D. Menant</sp>, <i>Les Parsis</i> [Paris 1901]; <sp>A. W.
Jackson</sp>, <i>Persia. Past and Present</i> [New York
1906]).
<i>Edv. L.</i>
</chapter>

<chapter name="Parseval-Grandmaison, François Auguste">
<b>Parseval-Grandmaison</b>
[pars<sub>ö</sub>'val-grãmæ'zå], <sp>François Auguste</sp>, fr. Digter
(1759—1834), hørte til Delille's deskriptive Retning,
deltog i Niapoleon's Tog til Ægypten og var
Kejserdømmets Hofpoet.
<i>S. Ms.</i>
</chapter>

<chapter name="Parsi">
<b>Parsi,</b> Transkription af Pehlevi-Tekster
med det arab. Alfabet. P. ligner ældre
Nypersisk, men har i den Form, hvori det foreligger,
aldrig været noget talt Sprog.
<i>A. C.</i>
</chapter>

<chapter name="Parsifal">
<b>Parsifal,</b> d. s. s. <sp>Parcival</sp>.
</chapter>

<chapter name="Parsisme">
<b>Parsisme,</b> se <sp>Mazdaisme</sp>.
</chapter>

<chapter name="Parsons">
<b>Parsons</b> ['pa.<sub>ə</sub>s<sub>ə</sub>nz], By i U. S. A., det
sydøstlige Kansas, er et vigtigt Jernbaneknudepunkt
og har store Jernbaneværksteder. (1920) 16028
Indb.
<i>G. Ht.</i>
</chapter>

<chapter name="Parsons, Theophilus">
<b>Parsons</b> ['pa.<sub>ə</sub>s<sub>ə</sub>nz], <sp>Theophilus</sp>, amer.
Retslærd, f. 17. Maj 1797 i Newburyport, d. 26.
Jan. 1882 i Cambridge, Søn af den ansete jur.
Forf. af s. N. (1750—1813). 1847 Prof. ved
Harvard-Univ. Han var en litterært og religiøst
bevæget Mand, grundlagde og udgav saaledes
<i>United States Free Press</i>, skrev en Bog om sin
Fader (1859) og forsk. Værker om
Swedenborgianismen). Som jur. Skribent hørte P. til
Amerikas bedste. Stor Udbredelse vandt bl. a. hans
<i>The law of contracts</i> (I—II, 1853, 8. Udg. ved
Samuel Williston, I—III, 1893), <i>A treatise on the
law of partnership</i> (1867, 4. Udg. ved Joseph
Henry Beale, 1893), <i>A treatise on maritime law</i>
(I—II, 1859), af hvilket <i>On maritime insurance</i>
(I—II, 1862) og <i>A treatise on the law of
shipping and the law and practice of admiralty</i>
(I—II, 1869) til en vis Grad udgør 2. Opl. Af
statsretligt Indhold er P.'s <i>The political,
personal and property rights of a citizen of the
United States</i> (1875).
<i>Fz. D.</i>
</chapter>

<chapter name="Parsons Manganbronze">
<b>Parsons</b> ['pa.<sub>ə</sub>s<sub>ə</sub>ns] <b>Manganbronze,</b> der har
været brugt siden 1876, har Deltametallets
Egenskaber og Sammensætning. Legeringen er meget
syre- og slidfast og bruges til Skibspropeller og
Skovle i Centrifugalpumper med syre- ell.
sandholdigt Vand. For Støbegods angives Trækstyrken
til 5200 at, Brudforlængelsen til 21 %. Am. Soc. for
Testing Materials foreskriver flg.
Sammensætning: 55—60 % Cu, 39—45 % Zn, < 0,2 % Fe,
< 0,2 % Sn, < 0,5 % Mn, < 0,5 % Al.
Aluminium bør kun forekomme i Støbegods, ikke i
Valsegods.
<i>E. Su.</i>
</chapter>

<chapter name="Parsonstown">
<b>Parsonstown</b> ['pa.<sub>ə</sub>s<sub>ə</sub>nzta^un] ell. <sp>Birr</sp>, By
i det midterste Irland, King's County, ved Little
Brosna, et Tilløb til Shannon, c. 110 km SV. f.
Dublin med (1911) 4438 Indb. I Byens Nærhed
ligger Slottet <sp>Birr</sp>, der huser Lord Ross' store
Teleskop.
<i>(M. Kr.). G. G.</i>
</chapter>

<chapter name="pars pro toto">
<b>pars pro toto</b> (lat.), »en Del i Stedet for
det hele«, betegner den sproglige ell. retoriske
Udtryksmaade, hvorved en Genstand angives
derved, at man kun nævner en Del af den, som
naar man siger »Hoveder« ell. »Sjæle« i St. f.
»Mennesker«.
<i>H. H. R.</i>
</chapter>

<chapter name="Part">
<b>Part,</b> se <sp>Tovværk</sp>.
</chapter>

<chapter name="Partalopasaga">
<b>Partalopasaga,</b> en vistnok opr. norsk
Oversættelse af en oldfransk Roman; dens
nuværende Form viser, at Teksten paa Island er
undergaaet temmelig stærk Bearbejdelse. Sagaen er
udg. af Klockhoff 1877. (<sp>Litt</sp>.: <sp>Kölbing</sp> i
»Germ. Studien« [II, 1875]; »Ueber die nord.
Gestaltungen der Part. sage« [1873]).
<i>F. J.</i>
</chapter>

<chapter name="Partanna">
<b>Partanna,</b> By paa Sicilien, Prov. Trapani,
ligger 40 km SØ. f. Trapani og har Olie- og
Vinavl. (1911) 16175 Indb.
<i>C. A.</i>
</chapter>
