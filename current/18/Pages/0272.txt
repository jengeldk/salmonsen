Henrettelse (1557) gav Dronning Maria den
tilbage til Percy'erne, idet den ovenn. Henry
Algernon's Brodersøn, <sp>Thomas Percy</sp>, der
1536 havde mistet Arveretten til Titlen p. Gr. a.
sin Faders Domfældelse som Højforræder, nu
blev syvende Jarl af N. Ligesom Faderen døde
han paa Skafottet (1572), anklaget for Deltagelse
i en katolsk Sammensværgelse mod Dronning
Elisabeth. Ogsaa hans Broder Henry, ottende
Jarl af N., blev beskyldt for at have været
Medvider i et katolsk Komplot mod Dronningens
Liv og fængslet i Tower; her fandt man ham
en Morgen (21. Juni 1585) død, idet han
antagelig selv har gjort Ende paa sit Liv. Hans
Søn <sp>Henry</sp>, niende Jarl af N., blev anklaget
for Deltagelse i Krudtsammensværgelsen (1605),
idømt en Bøde af 20000 £ og holdt i Fængsel i
15 Aar; han døde 1632. Sønnen, <sp>Algernon
Percy</sp>, tiende Jarl af N., hørte til
Oppositionen mod Karl I og stillede sig ved
Borgerkrigens Udbrud (1641) som Tilhænger af den
presbyterianske Kirkeordning paa Parlamentets
Side, men nedlagde Indsigelse mod Kongens
Domfældelse og trak sig efter 1649 ud af det
politiske Liv. Efter Cromwell's Død arbejdede han
for Restaurationen og blev under Karl II
Medlem af Gehejmeraadet. Efter hans Død (1668)
blev hans Søn <sp>Joscelin</sp> ellevte Jarl af N.;
med ham uddøde (1670) den mandlige Linie
af Huset Percy, men hans Dattersøn,
<sp>Algernon Seymour</sp>, antog Familienavnet Percy
og blev, efter at en uægte Søn af Karl II,
<sp>Georg Fitzroy</sp>, fra 1674 havde ført Titel
af <sp>Hertug af N.</sp> og var død 1716 uden
Afkom, 1722 Medlem, af Overhuset som Baron
Percy; 1749 blev han Jarl af N., men da han
ved sin Død (1750) ikke efterlod mandlige
Arvinger, gik Titlen over paa hans Svigersøn,
Sir <sp>Hugh Smithson</sp>, der 1766 blev
ophøjet til Hertug af N. og døde 1786. Hans
ældste Søn, <sp>Hugh Percy</sp>, anden Hertug af
N. (1742—1817), var eng. General og deltog som
saadan i den nordamerikanske Frihedskrig. Da
hans ældste Søn, <sp>Hugh Percy</sp>, tredie
Hertug af N. (1785—1847), døde barnløs, blev
dennes Broder, <sp>Algernon Percy</sp>, fjerde
Hertug af N. (1792—1865); han var eng. Admiral
og beklædte Febr—Decbr 1852 Stillingen som
første Admiiralitetslord i Lord Derby's
Ministerium, men har gjort sig mest kendt ved sine
arkæologiske Rejser. Ved hans Død blev en
yngre Søn af den første Hertug Hugh, <sp>George
Percy</sp> (1778—1867), femte Hertug af N. Hans
Søn <sp>Algernon George Percy</sp>, sjette
Hertug af N. (1810—99), deltog i det politiske
Liv paa konservativ Side, sad 1852—65 i
Underhuset og var Febr 1878—Apr. 1880 Medlem
af Beaconsfield's Kabinet. Hans Søn var
Henry George (1846—1918). hvis Søn igen er
den nuv. Hertug af N., <sp>Alan Jan Percy</sp>,
der er født 1880.
<i>(C. F.). H. J-n.</i>
</chapter>

<chapter name="Northumberland Stræde">
<b>Northumberland Stræde</b> [nå.<sub>ə</sub>'þambə£<sub>ə</sub>nd-]
skiller Prins Edward's Ø fra Nova Scotia og
New Brunswick i Dominion of Canada og er
15—45 km bredt.
<i>G. Ht.</i>
</chapter>

<chapter name="Northumbrien">
<b>Northumbrien</b> [eng. nå.<sub>ə</sub>'þambrj<sub>ə</sub>], det
nordligste anigelsachsisike Rige, opstod 588 af
Rigerne Deira og Bernikia, kuedes 829 af Egbert
af Wessex.
<i>G. S-e.</i>
</chapter>

<chapter name="Northupit">
<b>Northupit</b> [-tu-], et Mineral af Sammensætning
MgCO<sub>3</sub>,Na2CO<sub>3</sub>,NaCl, der i Form af farveløse,
oktaedriske Krystaller er fundet i Borax Lake
i Kalifornien.
<i>O. B. B.</i>
</chapter>

<chapter name="North Walsham">
<b>North Walsham</b> ['nå.<sub>ə</sub>þ-'wå£∫<sub>ə</sub>m], By i det
østlige England, Norfolk, 22 km N. f. Norwich,
har Markeder med Landbrugsprodukter fra
Omegnen, en gotisk Kirke og (1921) 4155 Indb.
<i>G. G.</i>
</chapter>

<chapter name="Northwich">
<b>Northwich</b> ['nå.<sub>ə</sub>þwit∫], By i det vestlige
England, Cheshire, 28 km SV. f. Manchester,
ved den sejlbare Weavers Sammenløb med Dåne
og nær dens Forbindelse med
Grand-Trunk-Kanalen. N. er Midtpunktet for Englands
vigtigste Saltdistrikt. Saltet faas ved Brydning ell.
Pumpning. Den herved underminerede Jord er
gentagne Gange (1881 og 1892) styrtet sammen,
saa mange Huse er sunket og blevet delvis
ubeboelige til Trods for, at de er solidt boltede.
N. har desuden Teglværker, Jern- og
Messingstøberier og kemisk Industri. (1921) 24654 Indb.
<i>G. G.</i>
</chapter>

<chapter name="Norton, Caroline Elisabeth Sarah">
<b>Norton</b> ['nå.<sub>ə</sub>t<sub>ə</sub>n], <sp>Caroline Elisabeth
Sarah</sp>, f. <sp>Sheridan</sp>, eng. Forfatterinde
(1808—77). Som tyveaarig ægtede hun George
Chapple N., men Ægteskabet blev ulykkeligt og
opløstes 1836 efter en Skandaleproces. 1877
ægtede hun Sir William Stirling-Maxwell, men
døde kort efter. Hendes første Værk var: <i>The
Sorrows of Rosalie</i> (1829), en rørende Skildring
fra Landlivet. Derefter fulgte: <i>The Undying One</i>
(1830), der behandler den evige Jøde. <i>The
Dream</i> (1840), <i>The Child of the Islands</i> (1845),
hvis Titel betegner Prinsen af Wales, og hvori
hun angriber Hykleriet i Selskabslivet. Hendes
betydeligste Digt er: <i>The Lady of La Garaye</i>
(1861).
<i>I. O.</i>
</chapter>

<chapter name="Norton Sund">
<b>Norton Sund</b> ['nå.<sub>ə</sub>t<sub>ə</sub>n-], Bugt i U. S. A.,
Territoriet Alaska, ligger under 63°—65° n. Br.
og optager Jukon-Floden, hvis Aflejringer gør
N.'s sydlige Del temmelig lavvandet.
<i>G. Ht.</i>
</chapter>

<chapter name="Norvagismer">
<b>Norvagismer</b> kaldes fra dansk Synspunkt de
i Fælleslitteraturen ell. i senere dansk Litteratur
lejlighedsvis opdukkende særnorske Ord,
Vendinger ell. Konstruktioner. I større Antal
optræder N. kun hos norskfødte Forfattere, som
Absalon Pederssøn, Peder Claussøn, Jens
Nilssøn, Dorthe Engelbrektsdatter, Petter Dass,
Holberg, Wessel og den Kreds af norske Forfattere,
som digtede i Danmark ved Slutn. af 18. Aarh.
Gennem de sidstnævntes Skr har det norske
Sprog øvet en ikke ubetydelig Indflydelse paa
det danske. I den Litteratur, som i 19. Aarh.'s
sidste Halvdel har set Lyset i Norge, kan der
ikke længere fra noget Synspunkt tales om N.;
her foreligger et selvstændigt Idiom. (<sp>Litt</sp>.:
<sp>R. Iversen</sp>, »Bokmål og talemål i Norge
1560—1630« [Kria 1921]; <sp>D. A. Seip</sp>, »Norsk
Sproghistorie«; <sp>Samme</sp>, »Norskhet i Sproget hos
Wergeland« [Kria 1914]).
<i>H. F.</i>
</chapter>

<chapter name="Norvegia">
<b>Norvegia</b> (lat.), Norge.
</chapter>

<chapter name="Norwalk">
<b>Norwalk</b> ['nå.<sub>ə</sub>wå.k], 1) By i U. S. A., Stat
Connecticut, ligger 94 km SV. f. Hartford ved
N.-Flodens Udløb i Long-Island-Sound. (1920)
27743 Indb. N. driver Østersfiskeri og
Fabrikvirksomhed. — 2) By i U. S. A., Stat Ohio,
ligger 144 km NNØ. f. Columbus. (1910) 7858 Indb.
N. er Centrum for et rigt Agerbrugsdistrikt.
<i>G. Ht.</i>
</chapter>
