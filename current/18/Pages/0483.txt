Arveretten til Lenet (1168); men da Henrik
1180 bukkede under i Kampen mod Frederik
Barbarossa, fik Christian I's Sønner O. tilbage
under Ærkebispen af Bremens Overhøjhed.
Midt i det flg. Aarh. frigjorde Landet sig for
denne Lensafhængighed, og ikke før end i 15.
Aarh. knyttedes det til Kejserriget som
rigsumiddelbar Stat. Heftige Kampe førtes i disse
Aarh. med Friser og Stedinger, hvilke sidste
maatte afstaa Halvdelen af deres Land til O.
— Grev <sp>Diderik den Lykkelige</sp>
(1420—40) efterlod sig 3 Sønner, <sp>Christian</sp> VIII,
<sp>Gerhard</sp> og <sp>Morits</sp> V. Den ældste af disse
besteg 1448 som Christian I den danske Trone,
medens O. efter fleraarige Underhandlinger
tilfaldt Gerhard (1454); men herimod nedlagde
Morits Indsigelse og tiltvang sig med
Vaabenmagt Besiddelsen af Delmenhorst, som
allerede fra 13. Aarh. jævnlig havde været udskilt
fra det øvrige Land og tildelt Grevehusets
Sidelinier, men som dog efter M.'s Død (1464) atter
faldt i Hænderne paa Gerhard. Denne urolige
og stridbare Mand, der voldte Christian I saa
stort Besvær ved sine Fordringer paa Holsten,
laa stadig i Fejde med sine Naboer; navnlig
gik det ud over Bremen, hvis Handel han, for
at presse Penge ud af Købmændene, lagde alle
mulige Hindringer i Vejen. Efter at han 1474
havde tilføjet Bremerne et alvorligt Nederlag,
blev der endelig bragt et Forlig i Stand, som
han dog snart brød, hvorfor Hamburg, Lübeck
og Bremen med forøgede Kræfter angreb ham
og tvang ham til at nedlægge Regeringen (1483),
17 Aar før hans Død. <sp>Johan</sp> XIV, den eneste
af hans Sønner, der efterlod sig Afkom, førte
en mangeaarig og blodig Krig med
Butjadingen (s. d.), som han endelig 1514, efter at
have tilføjet dem et afgørende Nederlag, tvang
til Underkastelse, hvorefter hele deres Land
ved Overenskomst med Ostfriesland og
Braunschweig efterhaanden kom i hans Besiddelse.
Efter hans Død (1526) tilfaldt O. hans Søn
<sp>Anton</sp> I (en af dennes Brødre er den fra
»Grevens Fejde« kendte Grev Christoffer af O.),
under hvem Reformationen indførtes i O.; dog
sluttede han sig 1547, efter det schmalkaldiske
Forbunds Opløsning, til Kejseren, hvorved han
friede sit Land fra Forulempelser fra de
kejserlige Troppers Side og skaffede sig adskillige
Fordele af ikke uvæsentlig Betydning. Da han
efter en langvarig Regering døde (1573),
efterfulgtes han af sine Sønner <sp>Johan XVI</sp> og
<sp>Anton</sp> II, af hvilke den første fik O., den
sidste Delmenhorst. Johan XVI hindrede
videre Delinger af O. ved at fastslaa
Førstefødselsretten som Arvegangslov for sin Andel,
og da hans Søn <sp>Anton Günther</sp>, der 1603
fulgte Faderen i Regeringen, 1647 arvede
Delmenhorst, blev Loven gældende for alle
oldenborgske Lande. Anton Günther var en dygtig
og forstandig Mand, under hvis mangeaarige,
fredelige Styrelse O. nød et større Maal af Ro
og Velvære end det, der faldt i det øvrige
Tysklands Lod, idet Greven ved en klog Benyttelse
af de skiftende politiske Situationer sørgede for,
at hans Land ikke blev inddraget i
Trediveaarskrigen ell. kom til at lide under dens
Følger. Da han ingen ægtefødte Arvinger havde,
søgte han ved i Tide at ordne Arvefølge
Spørgsmaalet at sikre sine Undersaatter en rolig
Overgang til de ny Forhold, hans Død vilde
medføre; derfor blev der alt 1649 sluttet en
Traktat mellem ham, Kong Frederik III af
Danmark og Hertug Christian Albrecht af Gottorp,
hvorved Kongen og Hertugen erkendtes som
Arvinger til O. Det blev dog Danmark alene,
der nogle Aar efter Anton Günther's Død (1667)
kom i Besiddelse af Grevskabet, idet
Griffenfeld, der forudsaa, at de af Hertug Joakim
Ernst af Plön ved Rigshofretten i Wien rejste
Arvekrav vilde blive billigede, havde faaet
Christian V til ved en hemmelig Traktat (Marts
1671) at afkøbe Hertugen hans Fordringer, og
da nu Joakim Ernst kort efter vandt
Processen, kom O. udelt ind under den danske Krone
(1676), under hvilken Landet nu i 100 Aar
kunde glæde sig ved en uforstyrret stille, men
ogsaa temmelig stillestaaende Tilværelses Ro
og Fred. Det var Mageskiftetraktaten af 31.
Maj 1773 mellem Christian VII og Storfyrst
Poul (Poul I), der skilte O. fra Danmark, idet
Storfyrsten opgav sine Fordringer paa den
forrige gottorpske Del af Slesvig og afstod sin Del
af Holsten til Danmark mod til Gengæld at faa
O. og Delmenhorst, som han straks efter
overlod til sin Farfaders Fætter, <sp>Frederik
August</sp>, Biskop af Lübeck (af den yngre
gottorpske Linie), der 1774 af Kejser Josef II blev
ophøjet til Hertug af O. Efter hans Død (6.
Juli 1785) blev hans sindssvage Søn <sp>Peter
Frederik Vilhelm</sp> Hertug; lige til
dennes Død (2. Juli 1823) stod O. under
Administration af hans Fætter, <sp>Peter Frederik
Ludvig</sp>, Biskop (fra 1803 Fyrste) af Lübeck,
som han, da han 1823 blev Hertug af O., forenede
med dette Land. Peter Frederik Ludvig var
en ypperlig Regent, der har indlagt sig store
Fortjenester af O.; men desværre blev hans
frugtbringende Virksomhed i længere Tid
afbrudt ved Napoleon I's hensynsløse Politik, idet
Kejseren 1806 under Krigen med Rusland besatte
O., som Franskmændene vel efter Freden i Tilsit
(1807) rømmede; men da Peter Frederik Ludvig
ikke vilde gaa ind paa at bytte O. med Erfurt, blev
Hertugdømmet 1810 indlemmet i Frankrig,
medens Hertugfamilien søgte Tilflugt i Rusland og
først 1814 vendte tilbage. Ved Wien-Kongressen
blev O.'s Territorium udvidet, bl. a. med
Birkenfeld, og Hertugen fik Ret til at antage Titel
af Storhertug, en Værdighed, der dog først
efter Peter Frederik Ludvig's Død (21. Maj
1829) blev optaget af hans Søn og Efterfølger,
<sp>Poul Frederik August</sp>. Denne styrede
sit Land i moderat absolutistisk Aand, men
bøjede i Tide af for de stærkere og stærkere
fremtrædende Ønsker om en fri Forfatning, og
herved undgik O. 1848 de heftige Kampe, der
hjemsøgte det øvrige Tyskland. Efter
Raadslagning med en Notabelforsamling
sammenkaldte Storhertugen en konstituerende
Landdag (1. Septbr 1848), og 1. Marts 1849 blev den
ny, konstitutionelle Forfatning bekendtgjort
(revideret i konservativ Aand 1852). Efter
Storhertug August's Død (27. Febr 1853) fulgte hans
Søn, <sp>Nikolaj Frederik Peter</sp>, under
hvem en betydelig Reformlovgivning førte O.
