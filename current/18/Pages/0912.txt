alle Overgange til vældige Buske af lange, løse,
nedhængende Fjer, med usammenhængende,
undertiden manglende Fane.
<sp>Hovedprydelser</sp>, hvortil maa regnes de Hudlapper, der
hos nogle Slægter findes ved Næbroden ell. i
Øjeegnen; undertiden findes opstaaende
Fjerkamme ell. lange, tynde Skafter med en kort
Fane i Enden. <sp>Nakke</sp>- og <sp>Rygprydelser</sp>,
bestaaende, hvor der er mindst, af enkelte
fremstaaende Fjer, hvor der er mest, af en fra
Baghalsen udgaaende Fjerbusk, der kan rejses
som en mægtig Krave. <sp>Haleprydelser</sp>:
nogle Arter har kort Hale uden Prydelser,
andre derimod en Hale af flere Gange Kroppens
Længde; ofte er kun de midterste Halefjer
forlængede, undertiden forsynede med en smal
Fane langs hele Skaftet ell. kun i Enden, hvor
Skaftet hos nogle Arter er lyreformet ell.
spiralsnoet. — Alle Fjerprydelserne, der sikkert ofte
hindrer Fuglene i deres Bevægelser, tjener
utvivlsomt kun som Pryd. De tabes umiddelbart
efter Parringstiden, vokser ud igen i Løbet af 3
Maaneder, saa at de i alt bæres c. 3/4 af Aaret.

P. bebor Ny Guinea og nogle af de
nærliggende Øgrupper, bl. hvilke særlig Aru-Øerne er
berømte for deres P., nogle Slægter Australien
og Ny Zeeland. De opholder sig væsentlig i
Skove, ofte højt paa Bjergene, lever i
Trætoppene, undertiden i smaa omstrejfende
Selskaber. Føden er væsentlig Frugter og Insekter,
medens enkelte Slægter suger Blomstersaft.
Stemmen bestaar af hæse Skrig. I Parringstiden
opfører Hannerne Lege, under hvilke de paa
enhver Maade stiller deres Prydelser til Skue,
øjensynlig selv stolte over deres Skønhed. I
øvrigt er mange Arters Levevis ukendt,
fremfor alt deres Yngleforhold. Rede og Æg kendes
af de færreste Arter og først fra de senere
Aartier; de fundne Reder er byggede frit paa
Træer og indeholder 2 Æg. P. er vanskelige at
holde i Fangenskab; dog findes Eksemplarer i
de større zool. Haver.

Europas Kendskab til P. stammer fra
Magalhães' Jordomsejling, fra hvilken der 1522
bragtes Skind hjem, som ved deres Skønhed og
ejendommelige Udseende vakte megen
Beundring; de beskreves under Navnet <i>Manucodiata</i>
(Guds Fugle), og snart dannede der sig talrige
Fabler om dem: de antoges at høre hjemme i
Paradiset, at mangle Fødder (der var afskaarne
paa Skindene), derfor at leve i Luften og nære
sig af Dug. I en Fordybning paa Hannens Ryg
skulde Hunnen lægge sine Æg, udruge dem der

<img>Fig. 3. <i>Seleucides niger</i>.</img>

<img>Fig. 4. <i>Falcinellus striatus</i>.</img>

<img>Fig. 5. Vimpelbærer (<i>Pteridophora alberti</i>).</img>
