lagdes oven paa Tobakken i Piber af en særlig
Konstruktion. Om de i Opium indeholdte
Stoffer se i øvrigt <sp>Morfin</sp> og <sp>Opium</sp>. Foruden
som Nydelsesplante og vigtig Lægeplante har
Opiat-V. Bet. som Prydplante; den dyrkes i en
stor Mængde Former med forsk. farvede
Kroner og træffes nu og da forvildet fra Haver. Af
Frøene vindes <sp>Valmueolie</sp> (Nordfrankrig),
og de benyttes desuden som <sp>Birkes</sp> til
Bestrøning af Bagværk. De i Norden ellers
forekommende Arter er <i>P. rhoeas</i> L. (<sp>Korn-V.</sp>),
20—60 cm høj og ligesom de øvrige Arter
enaarig. Stængel og Blade er haarede og rent
grønne, Blomsterstilkens Haar er udstaaende;
Støvtraadene er sylformede, og Kronbladene
røde, som hos de nærmest nedenfor nævnte
Arter; Kapselen lige saa bred som lang. Den
forekommer hist og her paa Marker i Danmark,
sjælden i Norge (det sydlige). <i>P. dubium</i> L.
(<sp>Gærde-V.</sp>), der adskiller sig fra foreg. ved,
at Blomsterstilkens Haar er tiltrykte og Frugten
langstrakt, er alm. paa Marker i Danmark,
sjælden i Norge (det sydlige). <i>P. argemone</i> L.
(<sp>Kølle-V.</sp>) med stivhaaret Stængel og Blade og
kølleformet Kapsel, som i Modsætning til de foreg.'s
ogsaa er stivhaaret. Paa samme Voksepladser,
alm. i Danmark, meget sjælden i Norge. I
Højfjældsegne i Norge, paa Island, i Grønland o. a.
arktiske Egne findes den lille <i>P. nudicaule</i> L.
(<i>P. radicatum</i> Rottb.) med rosetstillede Blade
og gule Blomster; den dyrkes som
Stenhøjsplante og er ligesom den ligeledes dyrkede <i>P.
alpinum</i> L. (Alperne) fleraarig. <i>P. bracteatum</i>
Lindl. (Kaukasus) og <i>P. orientale</i> L. (Lilleasien)
er c. 1 m høje Stauder med meget store,
højrøde Blomster, hvis Kronblade ved Grunden har
en sort Plet; især den sidste er alm. dyrket i
Haver (se nedenfor).
<i>A. M.</i>

Til Dyrkning i Haver er bl. a. flg.
anvendelige. Enaarige: <i>P. glaucum</i> Boiss. & Hassk.,
Tulipan-V., har hjemme i Syrien, 60 cm høj, med
blændende skarlagenrøde Blomster. <i>P.
pavonium</i> Mey, Paafugle-V. fra Turkestan, 60 cm
skarlagenrød Blomst med kirsebærrødt
Centrum. <i>P. Rhoeas</i> L. fl. pl., tætfyldte Blomster
fra hvidt til mørkerødt. En særlig Gruppe
Varieteter af <i>P. Rhoeas</i>, kaldet Shirley-V., har
middelstore Blomster, enkelte ell. halvfyldte,
silkeglinsende fra hvidt til højrødt. Af <i>P.
somniferum</i> L., 80—120 cm, dyrkes Varieteter med
fyldte Blomster fra hvid til sortviolet. <i>P. s.
Dannebrog</i> har enkelte, skarlagenrøde
Blomster, hvert af de fire Kronblade har en stor
hvid Plet ved sin Grund, der danner et Kors
paa skarlagenrød Bund. <i>P. s. Mephisto</i> ligner
foreg., men Pletterne er sorte i St f. hvide <i>P. s.</i>
Murselli fl. pl. har store med rødt isprængte
hvide Blomster, og Kronbladene er stærkt
frynsede i Randen. <sp>Kultur</sp>: Frøet saas paa
Blivestedet enten om Efteraaret i September ell. saa
tidlig som Jorden er bekvem om Foraaret.

Fleraarige: <i>P. alpinum</i> L., Alperne, lav med
smaa hvide, gule, orange ell. røde Blomster.
Egner sig for Stenhøj. Af <i>P. nudicaule</i> findes
Varieteter med hvide, gule ell. orange
Blomster. Den kan dyrkes som enaarig, men i
Reglen saas den Juni—Juli, prikles, og efter at
være overvintret i Bænk udplantes den om
Foraaret paa Blivestedet. <i>P. orientale</i> L.,
Lilleasien, 60—100 cm, og <i>P. bracteatum</i> Lindl.,
Kaukasus, har begge meget store, henh. højrøde
og mørk-blodrøde Blomster, og ved Grunden af
hvert Kronblad findes en sort Plet. Haardføre
Stauder, der formeres ved Frø ell. Fraskilning
af Rodspirer.
<i>(L. H.). P. F.</i>

<img>Opiat-Valmue.</img>
</chapter>

<chapter name="Papaveraceæ">
<b>Papaveraceæ,</b> se <sp>Valmuefamilien</sp>.
</chapter>

<chapter name="Papaverin">
<b>Papaverin,</b> C<sub>20</sub>H<sub>21</sub>NO<sub>4</sub>, et Alkaloid, der findes
i Opium og vindes ved Morfinfremstillingen. I
varm Alkohol er det letopløseligt og
udkrystalliserer af Opløsningen i fine Prismer; ligeledes
opløses det let i Benzol og Kloroform, men
derimod meget vanskeligt i Æter. I Vand er det
næsten uopløseligt. Det smelter ved 147° og er
en svag Base, som ikke reagerer alkalisk og er
uden Lugt og Smag. <sp>Saltsurt P.</sp> danner
rombiske Prismer, som er temmelig opløselige i
Vand; Opløsningen reagerer surt. Opium
indeholder gennemsnitlig 1 % P.
<i>(O. C.). R. K.</i>
</chapter>

<chapter name="Pape, Alexander August Wilhelm">
<b>Pape</b> ['pa.p<sub>ə</sub>], <sp>Alexander August
Wilhelm</sp>, Preuss. General (1813—95), blev Officer
1831 og var 1866 Oberst og Chef for 2.
Garderegiment, med hvilket han udmærkede sig ved
Königgrätz. Han forfremmedes til Generalmajor og
førte 1870 2. Gardedivision i Gardens
haardnakkede og blodige Kamp ved St Privat samt ved
Beaumont og Sedan. 1888 blev han
Generaloberst og Guvernør i Berlin. Han stod i høj
Gunst hos Kejser Wilhelm, der optog ham som
Medlem af Statsraadet og som fast Medlem af
den Kommission, der beskæftigede sig med
Landets Forsvarsvæsen.
<i>(B. P. B.). E. C.</i>
</chapter>

<chapter name="Pape, Heinrich Eduard">
<b>Pape</b> ['pa.p<sub>ə</sub>], <sp>Heinrich Eduard</sp>, tysk
Retskyndig, f. 13. Sept. 1816 i Brilon (Westfalen),
d. 11. Septbr 1888 i Berlin, beklædte en Rk.
vigtige judicielle og admin. Embeder, 1869
Departementschef i det preussiske
Justitsministerium, 1870—79 Førstepræsident i
Forbunds-Overhandelsretten, senere
Rigsoverhandelsretten, Medlem blandt landet af Handelslov og
Proceslovkommissionerne, Formand for den 1874
nedsatte Kommission for Udarbejdelsen af en
alm. tysk borgerlig Lovbog. I det særlig af
<sp>Otto von Gierke</sp> skarpt kritiserede 1.
Udkast hertil havde P. en væsentlig Andel. Han

