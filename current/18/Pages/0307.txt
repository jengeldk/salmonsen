Marstrand, Købke, Roed, Rump, Zahrtmann o. fl.
Endvidere findes der en Samling
Haandtegninger. Paa Facaden af den stilfulde Bygning er
der mellem de 14 Søjler Bronzeafstøbninger
af berømte Kunstværker.

Da Samlingen af nyere Kunst var overdraget
Kbhvn's Kommune, kastede Stifteren sig
særlig over Forøgelsen af Tallet af de fortrinlige
antikke Kunstværker, han havde samlet ved sin
Bolig, og det lykkedes ham saa godt, at han i
Løbet af ikke mange Aar kunde tilvejebringe
en fremragende Samling af antikke
Kunstværker, som taaler Sammenligning med de fleste
større offentlige Museer paa denne Side
Alperne. Denne Samling, »N. C. G.«, er overført og
udstillet i den ny, af Prof. H. Kampmann paa
Dante's Plads i Tilslutning til den af Dahlerup
1892—97 opførte Bygning konstruerede store og
smagfulde af mange Sale bestaaende Tilbygning
til N. C. G. Saml. bestaar af en græsk-romersk,
en ægyptisk, en etrurisk (Helbig-Miuseet) og en
palmyrensk Skulptursamling. I den
græsk-romerske Samling er alle den gamle Kunsts
Tidsrum fortrinlig repræsenterede, til Dels ved
Skulptur arbejder, til hvilke der ikke i andre
Museer kan opvises noget tilsvarende. Fra den
arkaisk-græske Tid maa nævnes: et smukt
Hoved af Sandsten fra Cypern, et Hoved af en
Atlet af Marmor (Tête Rayet) fra Athen, en
Relief fra Sparta, en Sfinks fra Spata,
Løvefigurer af Marmor, flere Kvindefigurer o. s. v.
Den helt udviklede Kunst er repræsenteret ved
Rækker af Kunstværker, tilhørende alle Aarh.
af den græske Kunsts Blomstringstid. Særlig
kan nævnes: en Amazone af Polykleitos, et
Relief: Klytaimnestra's Mord, en Figur i
Bevægelse og en liggende Figur, efter
Furtwängler, opr. udførte til Theseus-Templets
Frontispice i Athen (?), en siddende og en staaende
gr. Digter (Anakreon), en kolossal
Hera-Statue, Statuer af andre græske Guder, græske
Gravrelieffer og Gravvaser, kolossale Buster fra
den alexandrinsike Tid, en stor Samling Buster
af berømte Grækere, Buster af berømte Romere,
deriblandt den bedste Pompejus-Buste, der
kendes; Statuer og Buster af de fleste romerske
Kejsere og af andre Medlemmer af
Kejserfamilierne, to græske Bronze statuer fra
Kunstens Blomstringstid, fortrinlige
Bronzestatuetter m. m. Til den etruriske Samling er der
kommet en enestaaende, meget fuldstændig
Samling af Kopier af Freskomalerierne i de
etruriske Grave. Den palmyrenske Samling er
den største i Europa og indeholder talrige
Buster fra Grave ved Palmyra. Der findes ogsaa
et assyrisk Relief fra Nimrod (fra 870 f. Kr.),
en fortrinlig Relieffigur med fønikisk Indskrift
fra Egnen om Tyros, uden Sammenligning det
bedste fønikiske Mindesmærke, der er kommet
til Europa. Endelig ses en meget fuldstændig
Samling ægypt. Skulptur arbejder, i hvilken alle
Tidsrum af den ægyptiske Kunsts Udvikling er
fyldig repræsenterede, til Dels ved enestaaende
Stykker, hvortil intet tilsvarende findes i noget
Museum. Eksempelvis kan nævnes: en kolossal
siddende Anubis af Basalt, en mindre af
Bronze, en Statue af Guden Seth, et fortrinligt
udført Hoved af en Gud ell. Konge af haard Sten
fra en tidlig, ikke let bestemmelig, Tid, et
Portræthoved af Kong Khefren, som opførte og
blev bisat i den anden Pyramide ved Ghizeh,
en Statue af en knælende Ægypter fra det
»Mellemste Rige«, flere Statuer, Statuetter og
Relieffer fra det »Gamle Rige«, en Gruppe af en
Mand og hans Moder fra den saïtiske Tid, en
Statuette af en knælende Ægypter, samme Tid,
en meget fuldstændig Samling af
Bronzestatuetter af ægyptiske Guddomme og hellige Dyr
m. m.; Portrætter malede paa Træ (fra
Fajjum), Gipsmasker fra Kejsertiden o. s. v. Som
man kunde vente af Dr. Carl Jacobsen's
praktiske Sans og Betænksomhed, havde det altid
staaet klart for ham, at ikke alle Besøgere af
Museet og Samlingen besidder de samme.
Kræfter og Udholdenhed til uafbrudt med Udbytte
at vandre rundt i Museer og Galerier for at
tage Kunstværker i Øjesyn. Ikke faa havde
Hvile Behov i kortere ell. længere Tid. Han
paalagde derfor Arkitekt Kampmann at skabe
et behageligt Hvilested for Besøgere, der
ønskede at holde sig lidt i Ro. Han anlagde
derfor imellem de to Bygninger, Dahlerup's og
hans egen, en storartet Vinterhave, med talrige
Palmetræer o. a. tropiske Vækster og
Blomster, af hvilke mange kom fra hans Moders
Bolig paa Gamle Carlsberg. En
beskrivende Katalog af de græsk-romerske
Kunstværker skyldes Brygger, Dr. Carl Jacobsen,
hvortil slutter sig flere Kataloger af <i>Dr. phil.</i>
Fred. Poulsen, over Palmyra-Samlingen
Rabbiner D. Simonsen, over den ægyptiske Prof.
Vald. Schmidt, og franske, beskrivende
Kataloger af Frk. M. Mogensen. Et Pragtværk over
Antikkerne i N. C. G. udgives i München: <i>La
Gtyptothèque de Ny Carlsberg</i> med Tekst af
Poul Arendt.
<i>V. S.</i>
</chapter>

<chapter name="Ny Carlsberg Legater">
<b>Ny Carlsberg Legater,</b> 4 Legater, hver
paa 250000 Kr, som oprettedes af Brygger Carl
Jacobsen paa Ny Carlsberg 1884, nemlig 1)
Kirkelegatet, 2) Arbejderlegatet, 3) Kunstlegatet
og 4) Museumslegatet. Af disse anvendtes det
første til Opførelsen af Jesus-Kirken i Valby,
det andet til Opførelsen af Ny Carlsbergs
Arbejderboliger, det tredie til Indkøb af
Kunstværker; af det fjerde oprettedes Ny Carlsbergs
Museums Legat, medens Resten anvendtes til
Indkøb af Kunstværker, til Industrimuseet o.
s. v. Da de bestemte Summer ikke slog til i de
bestemte Øjemed, tilskød Carl Jacobsen store
Summer, bl. a. til Opførelsen af Jesus-Kirken
i Valby. Legatet »Albertina« er uden
Forbindelse med N.
<i>V. S.</i>
</chapter>

<chapter name="Ny Carlsberg Museums Legat">
<b>Ny Carlsberg Museums Legat,</b> stiftet af
Brygger Carl Jacobsen og Hustru, 100000 Kr,
forrentes med 4 1/2 %, saaledes at Renten, 4500
Kr, aarlig udbetales af Bryggeriet, fra 1902 af
Ny-Carlsberg-Fonden, til Dansk
Kunstindustrimuseum til Indkøb af Kunstindustrigenstande o.
l. Smlg. <sp>Ny Carlsberg-Legater</sp>.
<i>V. S.</i>
</chapter>

<chapter name="Nyctaginaceæ">
<b>Nyctaginaceæ,</b> Fam. af tokimbladede og
frikronede Planter af Krumkimedes Orden,
Urter, hvis Stængel ofte er opsvulmet ved
Grunden, ell. Vedplanter med modsatte ell.
sjældnere spredte og hele Blade uden Akselblade.
Blomsterne sidder hyppigst i Kvaste. De er
omgivne af et Svøb af fri ell. sammenvoksede
