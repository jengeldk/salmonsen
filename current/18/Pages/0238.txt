Takstsummen; dog gaar man sjælden til denne
Højde. Paa ubebyggede Tomter paa Landets
Grund udlaanes ikke over 3/10 af dennes
Takstværdi. Ligeledes kan Skovejendom kun
belaanes med indtil 8/10 af Værdien,
beregnet efter den aarlige Tilvækst. Laanetiden
er som Regel fastsat til 94 halvaarlige Terminer
og saaledes, at Renter og Afdrag tilsammen
hver Gang udgør omtr. det samme Beløb;
Skyldneren kan dog med mindst 3 Maaneders
Varsel indbetale større Afdrag end fastsat ell.
helt indfri Gælden. Bankens Udlaansmidler
tilvejebringes ved Udstedelse og Salg af
Obligationer, lydende paa Ihændehaveren. De solgte
Obligationers samlede Beløb maa til enhver Tid
holdes inden for Grænsen af det 8-dobbelte af
Grundfondet. Dette udgjorde opr. 2 Mill. Kr, men
er oftere udvidet, senest ved Stortingets
Beslutning 17. Juni 1922 til 38 Mill. Kr. Bankens
Obligationer, som garanteres af den norske Stat,
noteres officielt paa en Del af Udlandets Børser.
<i>K. V. Hammer.</i>
</chapter>

<chapter name="Norges kristelige Ungdomsforbund">
<b>Norges kristelige Ungdomsforbund.</b> Den
første Ynglingeforening i Norge blev dannet af
<i>cand. theol.</i> Peter Hærem i Stavanger 1868.
Aaret efter organiserede han Kria
Ynglingeforening. 1880 blev Landsforbundet dannet af
12 Foreninger. 1924 omfatter N. K. U. 580
Foreninger (Ynglingeforeninger, Kristelige
Foreninger af unge Mænd, Kristelige Foreninger af
unge Kvinder, kristelige Ungdomsforeninger
o. l.). Foreningerne er organiseret i 29 Kredse.
Medlemstallet udgør tilsammen henved 50000.
13 Kredse og 32 Foreninger har lønnede
Sekretærer, hvortil kommer 12 Forbundssekretærer.
190 Foreninger ejer eget Hus. Desuden ejer
forsk. Kredse 23 Soldaterhjem paa
Eksercerpladserne, hvor der hver Sommer ved ansatte
Sekretærer drives Virksomhed blandt de
militære, samt Landsteder og Hospitser. De 190
Bygningers samlede Værdi udgør c. 7 Mill. Kr.
Siden 1920 har Forbundet haft en
Sekretærskole i Kria. Kursus'ene er nu paa 1 1/2 Aar.
1919 oprettedes en Pensionskasse for alle
lønnede Arbejdere i Forbundet. Forbundets Organ
er fra 1880 »Den Unges Ven«.
<i>Wt. K.</i>
</chapter>

<chapter name="Norges Landbrugshøjskole">
<b>Norges Landbrugshøjskole</b> ligger i Aas
Herred, Akershus Fylke, 32 km's Jernbanerejse
fra Kria. Ved Stortingsbeslutning af 28. Juli
1854 blev der givet Bevilling til Oprettelse af
»Den højere Landbrugsskole i Aas«, hvis
Formaal skulde være at uddanne Landbrugslærere
og Bestyrere af større Gaardbrug. Til
Skolegaard blev valgt Aas Præstegaard, hvorhos
Staten ogsaa købte Naboejendommen, Gaarden
Vollebæk. Efter at de nødvendige Bygninger var
opført, kom Skolen i Gang 1. Oktbr 1859 med
32 Elever. 1871 blev Skolen omordnet; den fik
to Afdelinger, en lavere med 2-aarigt Kursus og
en højere med 1-aarigt Kursus. Hidtil havde
man nærmest haft for Øje en Uddannelse for
den egl. Jordbrugsvirksomhed. 1887 oprettede
man en Havebrugsskole som egen Afdeling. I
Tidsrummet 1859—95 lededes Aas højere
Landbrugsskole af Direktørerne <sp>F. A. Dahl</sp> og <sp>Th.
Koller</sp>. 1895 blev <sp>Joh. L. Hirsch</sp> beskikket
som Direktør, og s. A. nedsatte Stortinget
en parlamentarisk Landbrugskommission med
Hirsch som Formand. Komiteens Arbejde førte
først til Oprettelsen af N. L., som skete ved L.
22. Maj 1897. Det var især Hirsch, som havde
udformet Højskolens Plan, og som dens første
Direktør kom han derpaa til at sætte den i
Funktion.

Den nu gældende L. om N. L. er af 18. Juli
1919. N. L. er organiseret i 5 Afdelinger —
hvad den for øvrigt blev allerede ved L. af
1897 —, nemlig Jordbrugs-, Skovbrugs-,
Havebrugs-, Udskiftnings- og Mejeriafdelingen.
Kurset er 3-aarig for alle Afdelinger. Der optages
Studerende hvert Aar; de maa have fyldt 19
Aar, og ellers er Optagelsen betinget af
følgende Fordannelse: Bestaaet fuldstændig
Afgangsprøve fra den til vedk. Afdeling ved N. L.
svarende alm. Fagskole, derhos enten bestaaet
<i>examen artium</i> ell. i alt Fald Artiumsprøve i
Norsk og Matematik (skriftlig) samt
Middelskoleprøve i Tysk og Engelsk (mundtlig). Det
kræves derhos, at Aspiranterne har mindst 2
Aars Praksis i deres Gren af Landbruget. Som
det første Kuld af Studerende efter den ny Lov
blev der Vaaren 1922 udeksamineret 61
Kandidater, nemlig 8 Havebrugs-, 42 Landbrugs-, 1
Mejeri- og 10 Udskiftningskandidater. Det
andet Kuld i 1923 var paa 68 Kandidater: 8
Havebrugs-, 26 Landbrugs-, 1 Mejeri-, 26
Skovbrugs- og 7 Udskiftningskandidater.

N. L. staar direkte under
Landbrugsdepartementet. Den ledes af en Rektor, et
Professorudvalg og et Professorraad. Professorraadet
bestaar af samtlige faste Lærere: 20 Professorer,
10 Docenter, samt Driftslederen ved N. L.'s
Gaardbrug. Rektor er Professorraadets
Formand. Professorudvalget dannes af Rektor og
to faste Lærere, valgt af Professorraadet. Alle
de faste Lærere har kgl. Udnævnelse som
Embedsmænd. Rektor beskikkes af Kongen for 3
Aar ad Gangen bl. de faste Lærere, efter at
disse har indsendt hver sin Indstilling i
Nummerorden paa 3 Personer.

Til N. L. hører et Jordareal paa 390 ha; deraf
anvendes 135 ha til den egl. Gaardsdrift; 110
ha er Skov, 47 ha anvendes som Kulturbeiter,
40 ha benyttes til Havebrug og Forsøgsfelter.
Gaardbruget har Aar om andet en Besætning af
200 Storkreaturer, 35 Heste, 100 Svin, 40 Sauer,
et Par Hundrede Høns og nogle Gæs. N. L. har
et moderne Mejeri samt eget Savbrug og
Høvleri. I Grunden staar hele Ejendommen og alle
de praktiske Bedrifter i Forskningens Tjeneste.

En Række landøkonomiske Forsøgsstationer
er knyttet til N. L.; saaledes drives her
Agervækstforsøg med Kornbehandlingsforsøg,
Fodringsforsøg, Jordkulturforsøg, Ugræsforsøg
samt Forsøg med Frugttræer og Grønsager.
Statens Jordundersøgelser er henlagt under N. L.'s
geol. Institut. Ved N. L. er der ogsaa en
Maskinprøveanstalt — for Landbrugsmaskiner —,
som ledes af Professoren i Maskinlære. Under
Driftslederen ved Gaardbruget sorterer en
Fjøsrøgterskole med baade teoretisk og praktisk
Undervisning; Kurset er 1-aarigt.

Foruden en aarlig Beretning om N. L.
udgives der under Redaktion af Rektor
»Meldinger fra N. L.« i 4—6 Hæfter aarlig,
indeholdende videnskabelige Afh. og Meddelelser fra
Forsøgsstationerne og Maskinprøveanstalten.

Professorraadet ved N. L. meddeler
