Af de mange, den vesten- og nordenfjeldske
Gruppe tilhørende Bygninger, bevarede til vor
Tid, maa nævnes: de treskibede Basilikaer, St.
Svithun i Stavanger (Fig. 3 og 4), opført under
Sigurd Jorsalafare kort før 1130, og
Mariakirken i Bergen (Fig. 6), med en særlig pragtfuld
Sydportal, fra c. 1160; begge Kirker har tabt
deres opr. Korafslutning ved gotiske Udvidelser.
Af enskibede Kirker med rigere Udstyr
mærkes: Talgø Kirke i Ryfylke, Hove Kirke i
Sogn, Vernes Kirke i Stjørdalen (Fig. 5) med
den opr. Tagstol og højt
Vesttaam, Mære Kirke i
Sparbuen, St. Olav's
Kirke paa Stiklestad i
Værdalen, antagelig bygget
over det Sted, hvor St.
Olav faldt, samt
Alstahaug Kirke paa
Helgeland (Nordland). I sin
skønneste Skikkelse
møder vi dog den
normannisk-romanske Stil i
Kapitelhuset og Tværskibet
ved Trondhjems
Domkirke (Fig. 8 og 9). I
Tværskibets øvre
Galerier — Triforiet og
Klerestoriet — naar Stilen
Zenit. Disse Partier er
antagelig opførte af
Ærkebiskop Øistein kort før
1179. Hjemkommen fra
sit treaarige Eksil i
England Aar 1183 genoptog
Øistein sin
Byggevirksomhed og opførte nu den
nedre Del at Koret og Oktogonen i en
fantasirig, stærkt detailleret Overgangsstil med
Anvendelse af Spidsbuen. Disse Partier afløste Olav
Kyrre's Kristkirke, der ikke kunde fyldestgøre
Fordringerne til den i 1151 oprettede Ærkestols
Værdighed. Det ældste Anlægs Fundamenter
danner Underlag for det yngre Kors Piller.

Af de mange Klostre, der opførtes i 12. Aarh.,
findes blot Ruiner, men af disse viser sig
særlig Lyse Kloster ved Bergen, anlagt 1146, og
Hovedøens Kloster ved
Bergen, anlagt 1147, at
have været rigt
udstyrede Komplekser, hvor
Kirke og Klosterrum
grupperer sig paa
vanlig Maade rundt
Klostergaarden med Indgange
fra Korsgangen. Denne
aabner sig med rige
Buestillinger over
Brystværnshøjden indad mod
Gaarden.

Borgerkrigene omkring
1200 har lagt en
Dæmper paa den kunstneriske
Virksomhed, og naar
undtages det uforstyrret
fortsatte Arbejde paa
Trondhjemskatedralens
Kor, møder os derfor
heller intet betydeligere
nyt Værk, før Landet
under Haakon den Gamle
er kommet til Ro og en
fast Grænse sat mellem
Kirkens og Kongeværdighedens Magtomraade. Da
grundl. 1248 af Ærkebiskop Sigurd Trondhjems
Domkirkens tredelte Vestskib, afsluttet mod V. af
en rigt smykket Gavl, flankeret af to Taarne.
Dette ligger endnu for en Del i Ruiner, men
den paa Resterne baserede Rekonstruktionsplan
viser den gotiske Stil i sin højeste Udvikling,
baade hvad Konstruktion og Formbehandling
angaar, og de bevarede Deles Skønhed staar
næppe tilbage for Katedralen i Lincoln, med
hvilken Vestskibet synes at staa i nær

<img>Fig. 3. Domkirken, St. Svithun, i Stavanger.</img>

<img>Fig. 4. Det indre af Domkirken i Stavanger.</img>
