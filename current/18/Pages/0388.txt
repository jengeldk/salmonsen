haft Færgefart »fra Arilds Tidt«. Imidlertid
holdt Aalborg med haard Haand den lille By
nede og tiltvang sig 1589 endog Ret til
Færgefarten; to Aar senere opnaaede N. dog
Tilladelse til atter at deltage i denne med to
Færger. 1815 og 1820 søgte N. om at faa
Købstadret, men begge Gange fik Aalborgs Borgere
dette forhindret. Først 1856 lykkedes det at faa
Ret til at drive Handel, og da Aaret efter
Næringsloven gav Byen større Frihed paa alle
Omraader, gik den betydelig frem. Som de
fleste Byer har N. været hærget af voldsomme
Ildebrande, saaledes 1791, da hele den vestlige
Bydel brændte, 1838 og navnlig 1865, da over 100
Bygninger blev Rov for Flammerne.
Beliggenheden ved Hovedoverfartsstedet har ogsaa medført,
at Byen og Omegnen fl. Gange har været
Skuepladsen for krigerske Begivenheder, saaledes i
Bondeoprøret 1441 og i Trediveaarskrigen, da
de kejserlige Tropper forskansede Højderne
Nord for Byen, ligesom, i Krigene 1644 og 1657;
i Krigen 1864 besatte en dansk Troppestyrke
Højderne her, medens Fjenden laa i Aalborg.
Ved disse Lejligheder har der Nord f. Fjorden
været anlagt Befæstninger, bl. a. paa
Skansebakken, som herfra har faaet sit Navn. (<sp>Litt</sp>.:
<sp>Chr. Petresch Christensen</sp>, »N.'s
Historie indtil 1701« [Aalborg 1921]; <sp>Trap</sp>,
4. Udgave, 5. Bd [1924]; <sp>Daniel Bruun</sp>,
»Danmark Land og Folk«, III Bd [1920]).
<i>(H. W.). M. S.</i>
</chapter>

<chapter name="Nørresø, Martin Nielsen">
<b>Nørresø,</b> <sp>Martin Nielsen</sp>, dansk
Artilleriofficer, f. 23. Januar 1860 i Viborg,
blev Sekondløjtnant 1879 og avancerede
gennem Graderne til Generaltøjmester 1909 og
tillige Generalmajor 1923. N. har siden 1890
udelukkende været knyttet til Artilleriets og
Hærens tekniske Tjeneste, fra 1893—1907 som
Artilleriets Konstruktør (i Tiden 1895—1907 som
fungerende Underdirektør), fra 1908 til 1909 som
fungerende Direktør for Artilleriets tekniske
Tjeneste og endelig siden 1909 som Chef for
det i dette Aar oprettede »Hærens tekniske
Korps«, under hvilken Myndighed Hærens
tekniske Tjeneste, fraregnet den under
Ingeniørkorpset og Flyverkorpset henhørende, nu er
samlet. N. har i de nævnte Tjenestestillinger i
omfattende Grad været benyttet til
Udsendelser til Udlandet i Anledning af Forhandlinger
om og Indkøb af Krigsmateriel, særlig Skyts og
Ammunition, og har endvidere haft Sæde i et
Antal Kommissioner o. l. af militær og dermed
beslægtet Art. 1901—05 var han saaledes
Medlem af Feltskytskommissionen, der var nedsat
vedrørende Anskaffelsen af det
hurtigtskydende, lette Feltskyts, som endnu, er
reglementeret i Hæren, og 1902—08 var han som militær
sagkyndig tilforordnet Forsvarskommissionen af
1902 og udrettede som saadan et meget
omfattende Arbejde. — I sin ovf. angivne
Virksomhed har N. udøvet en afgørende Indflydelse
paa Udviklingen af den danske Hærs
Krigsmateriel og har ydet et væsentligt Bidrag til
den danske Militær-Tekniks anerkendt høje
Standpunkt.
<i>C. H. R.</i>
</chapter>

<chapter name="Nørre Tyrstrup">
<b>Nørre Tyrstrup,</b> tidligere et eget <sp>Herred</sp> i
det sydøstlige Hjørne af Nørrejylland, Vejle
Amt, S. f. Kolding Fjord og i øvrigt omgivet af
Brusk Herred, Ribe Amt, Sønder Jylland,
Hejlsminde og Lille Bælt, bestaaende af 8 Sogne,
men 1876 i jurisdiktionel Henseende indlemmet
i det da oprettede Kolding Herred. I gejstlig
Henseende bevares dog stadig Navnet N. T., og
det udgør nu eet Provsti med Brusk Herred
(tidligere hørte ogsaa Elbo, Holmans og Jerlev
Herreder til Provstiet). Det er 197 km<sup>2</sup> og
havde 1. Febr 1921 2147 Gaarde og Huse med
10017 Indb. Se i øvrigt under <sp>Brusk</sp> og
<sp>Kolding</sp> Herreder.
<i>(H. W.). M. S.</i>
</chapter>

<chapter name="Nørre Vosborg">
<b>Nørre Vosborg,</b> opr. Osborg, d. e. Borgen
ved Aamundingen, Hovedgaard i Ulvborg
Herred ved Storaaens Udløb i Nissum Fjord. N. V.
nævnes allerede 1297 i Forliget mellem Erik
Menved og Jens Grand som »Fosburg«. Niels
Bugge opførte Gaarden »som sin rette
Fædreneborg«, længe før han grundlagde Hald, og det
er sandsynligvis denne Borgs Voldsted, der
endnu er synligt. Om Gaarden og dens
Bygmester gaar der adskillige Sagn. Gennem Niels
Bugge's Datter, Christine, og dennes
Sønnedatter kom N. V. til Slægten Podebusk. Jytte
Podebusk bragte den 1539 til Knud Henriksen
Gyldenstjerne, den kat. Biskop, som gik over
til Protestantismen. Hans Søn Preben opførte
delvis det nuv. N. V., der vistnok fuldførtes af
hans Søn Knud Gyldenstjerne. Senere tilhørte
Gaarden den som en rask og dygtig Soldat samt
Sortekunstner lige bekendte Oberst H. F. v.
Schwanwede (d. 1697). I 18. og 19. Aarh. var
Familierne de Leth og Tang Ejere af N. V.
<i>B. L.</i>

<img>Nørre Vosborg.</img>
</chapter>

<chapter name="Nørvang">
<b>Nørvang,</b> <sp>Herred</sp> i det sydøstlige
Nørrejylland (Vejle Amt), Amtets største og Landets
næststørste Herred, begrænses mod Ø. af
Hatting Herred, hvorfra det til Dels skilles ved
Gesager Aa, mod S. af det inderste af Vejle
Fjord og Tørrild Herred og omgives i øvrigt
mod SV., V. og N. af Ribe Amt (Slavs Herred),
Ringkjøbing Amt (Nørre-Horne og Hammerum
Herreder) og Aarhus Amt (Vrads og Nim
Herreder). Fra V. til Ø. er Udstrækningen c. 55
km, medens den største Bredde fra N. til S.
er c. 29 km og den mindste (NNV. f. Vejle)
kun 4—5 km. Ved denne Indsnævring falder
Herredet i to i mange Henseender meget forsk.
Dele; en større vestlig, der hovedsagelig hører
til Jyllands Hedeflader, og den langt mindre
østlige, som i alt Fald delvis har Østkystens
Karakter. Hele Arealet er 809,8 km<sup>2</sup>, og 1. Febr
1921 var der 5221 Gaarde og Huse med 26863
Indb. (1901: 18962, 1850: 13209, 1803: 6144),
heri ikke medregnet Købstaden Vejle, som
ligger i Herredet. Der er altsaa 33 Indb. pr km<sup>2</sup>,
