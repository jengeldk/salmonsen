<h1>O</h1>

<chapter name="O">
<b>O</b> er det 15. Bogstav i vort Alfabet. Det
latinske Bogstav Ǫ er uforandret laant fra det
græske Alfabet (ð μικρόν).

I de nyeuropæiske Sprog, som skrives med
latinske Bogstaver, bruges <i>o</i> normalt til at
betegne to forsk. Lyd: det lukkede <i>o</i> (dansk <i>sort</i>,
ital. <i>molto</i>) og den aabne <i>å</i>-Lyd (dansk <i>kold</i>,
ital. <i>forte</i>). I oldnorsk-islandske Haandskrifter
bruges som Tegn for <i>å</i>-Lyden ofte: ǫ (dannet
af <i>o</i> med Hagen fra <i>a</i>); det svenske <i>à</i> er
derimod rimeligvis dannet af <i>a</i> med et <i>O</i>
ovenover. I Nyislandsk betegner <i>o</i> kun <i>å</i>-Lyd,
medens <i>ó</i> betegner Diftongen <i>o<sup>u</sup></i>. I Engelsk kam <i>o</i>
ikke alene betegne <i>o</i>- og <i>å</i>-Lyd, men ogsaa en
stor Mængde andre Lyd, f. Eks. langt og kort
<i>u</i>: <i>who</i>, <i>woman</i> (i <i>women</i> derimod kort <i>i</i>).

I Forbindelse med andre Vokaltegn
udtrykker <i>o</i> mange forsk. Lyd (især i Engelsk), af
hvilke enkelte skal anføres her:
<i>oa</i> i Engelsk: <i>o<sup>u</sup></i> (<i>boat</i>),
<i>oe</i> i Hollandsk: langt <i>u</i> (<i>boer</i>),
<i>oi</i> i Fransk: <i>wa</i> (<i>trois</i>), i Engelsk; <i>o^i</i> (<i>boil</i>),
<i>oo</i> i Hollandsk: langt <i>o</i> (<i>brood</i>), i Engelsk: <i>u</i>
(<i>book</i>, <i>bloom</i>); men <i>blood</i> [<i>blåd</i>],
<i>ou</i> i Fransk: <i>u</i> (<i>tout</i>), i Hollandsk: <i>o^u</i> (<i>oud</i>),
i Engelsk: <i>a^u</i> (<i>out</i>), <i>o<sup>u</sup></i> (<i>soul</i>) m. fl.

De germanske Sprog har i St f.
indoeuropæisk kort <i>o</i> (eller <i>å</i>) faaet kort <i>a</i>: lat. <i>quod</i>,
dansk <i>hvad</i>, lat. <i>hostis</i> (opr. »fremmed«), got.
<i>gasts</i> (»Gæst«), medens indoeuropæisk langt <i>a</i>
og langt <i>o</i> begge er blevne til langt <i>o</i> i Germ.:
lat. <i>frater</i>, dansk <i>Broder</i>; lat. <i>ó</i>s. oldn. <i>óss</i>
(Munding). Et nyt kort <i>o</i> har udviklet sig i de
germanske Sprog af opr. <i>u</i> under Indflydelse
af et følgende <i>a</i>: gr. γυνή, oldn. <i>kona</i> (Kone).
<i>V. D.</i>
</chapter>

<chapter name="O">
<b>O,</b> romersk Taltegn = 11; Nul; i Kemien
Tegn tor Ilt. O er Tegnet for en Gnad af en
Cirkel; % ɔ: p. Ct.; i Amerika officiel
Forkortelse for Ohio. — O (magyar.), gammel;
benyttes ofte som Led i ungarske Stednavne.
</chapter>

<chapter name="O'">
<b>O'</b> i irske Familienavne (O'Connell etc.), d.
s. s. <i>son of</i>, Søn af.
</chapter>

<chapter name="Oahu">
<b>Oahu,</b> den frugtbareste og bedst befolkede
af Hawaii-Øerne. Ved Kysterne findes
Koralrev, som er hævede 9 m over Havfladen.
Koralkalken er stedvis 300 m tyk. Paa Sydkysten
danner Honolulu-Bugten em naturlig Havn, og
Vest for denne skærer Ewa-Lagunen sig dybt
ned i Landet. Herfra gaar en tør, græsbevokset
Lavning videre og skiller Øens to Bjergdrag,
mod Vest Kaala (1230 m) og mod Øst
Konohuanui (950 m). Ophøret af den vulkanske
Virksomhed ligger saa langt tilbage, at der i
Bjergene intet Krater er bevaret. Kun ved deres
Fod findes nogle smaa Sidekratere, som det 150
m høje, 500 m lange Krater Punch Bowl ved
Honolulu og det 232 m høje Diamond Head.
I Bjergene findes Skov, i Lavlandet dyrkes
Sukker, Taro, Bomuld o. fl. a. Kulturplanter.
Ved Honolulu-Bugten ligger Honolulu
Hawaii-Territoriets Hovedstad.
<i>M. V.</i>
</chapter>

<chapter name="Oajaca">
<b>Oajaca</b> [<sub>å</sub>a'kaka], d. s. s. <sp>Oaxaca</sp>.
</chapter>

<chapter name="Oakeley, Herbert Stanley">
<b>Oakeley</b> ['o<sub>u</sub>k£<sub>i</sub>], <sp>Herbert Stanley</sp>,
eng. Musiker (1830—1903), studerede i Dresden
og Leipzig og blev en udmærket Orgelspiller,
der i Edinburgh, hvor han blev Prof. i Musik,
gav renommerede Orgelkoncerter; O. var en i
England højt anset Musiker, der navnlig har
komponeret verdslige og gejstlige Korværker
(Studentersange, Mandskor, skotske Folkeviser,
<i>Anthems</i> etc.), men ogsaa Sange,
Klaverstykker og forsk. anden Musik.
<i>W. B.</i>
</chapter>

<chapter name="Oakengates">
<b>Oakengates</b> ['o<sub>u</sub>k<sub>ə</sub>nge<sub>i</sub>ts], By i England,
Shropshire, ligger 36 km NV. f. Birmingham.
O. har en gotisk Kirke, Kul og Jerngruber og
(1911) 11744 Indb.
<i>G. G.<i>
</chapter>

<chapter name="Oakham">
<b>Oakham</b> ['o<sub>u</sub>k<sub>ə</sub>m], engelsk By, Hovedstad i
Rutland County, 40 km Ø. f. Leicester, har en
gl Borg, nu Retsbygning, og en Latinskole fra
1584. Byen havde (1921) 5999 Indb. I Nærheden
ligger omgivet af en smuk Park Slottet
<sp>Burley on the Hill</sp>.
<i>G. G.<i>
</chapter>

<chapter name="Oakland">
<b>Oakland</b> ['o<sub>u</sub>k£<sub>ə</sub>nd], By i U. S. A., Stat
California, ligger ved San-Francisco-Bugten, 10 km
Ø. f. San Francisco, med hvilken By den
forbindes ved Dampfærge. (1920) 216261 Indb. O.
er Endestation for flere vigtige Jernbanelinier,
modtager Passagerer og Fragt Ø. fra til San
Francisco. Beliggenheden er meget smuk, og
O. har flere Parker, der samler sig om Lake
Merritt i Byens Midte. Skibsbyggeriet er den
vigtigste Industri; desuden findes store Jern- og
Staalværker, Maskinfabrikker,
Automobilfabrikker, Savskærerier, Fabrikation af Frugt- og
Kødkonserves m. m. O. er Sæde for flere højere
Skoler, deriblandt et baptistisk og et rom.-kat.
College. — Umiddelbart S. f. O. ligger
<sp>Alameda</sp> (34000 Indb.) med stor Flaadestation,
