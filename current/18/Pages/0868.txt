München, særlig ved Arbejder i kunstindustriel
Retning. Hans Opvoksen i et Haandværkerhjem
kom ham her til gode, og han knyttedes til de
1898 oprettede »Forenede Værksteder for Kunst
og Haandværk«. P. blev en af de originaleste
Forkæmpere for Modernismen og en ny
dekorativ Stil i Tyskland. Hans Kunst, ofte raffineret
og urolig, men præget af Energi og ikke ringe
nyskabende Evne, er overordentlig alsidig:
foruden Møbler med kostbare Stoffer og
Indlægning (i rig og til Tider vel broget Blanding)
Udkast til Puder, Tæpper, Tapeter,
Metalarbejder, Bogbind m. m. Desuden Raderinger,
farvede Akvatintastik, Elfenbens- og Træskærerier,
Freskoarbejder (Eks. i Dessauer Standesamt),
Arkitektur (Prof. Lange's Hus i Tübingen,
Museumssalene i Berlin's Nationalgal.). Bl. hans
største kunstindustrielle Værker kan nævnes
Musikværelset til Verdensudstillingen i St. Louis
og Læseværelset i Stuttgart's Statsgaleri,
Teaterdekorationer til Stuttgarts Hofopera, m. m.
Han har bl. m. a. malet fortrinlige Portrætter:
Konrad Lange, Selvportræt (1904, et tidligere
fra 1892), Familiebillede (1905), »Sommerdag«
m. v. Arbejder af P. i Berlins Nationalgal., Mus.
i Stuttgart, Schwerin, Hamburgs Kunsthalle
(Grev Zeppelin [1914] m. m.). En Del
Oliemalerier af P. [Landskaber, Portrætter af Prof.
Diez] saas paa den baltiske Udstilling, i Malmø
1914.
<i>A. Hk.</i>
</chapter>

<chapter name="Pankow">
<b>Pankow</b> ['paŋko.], <sp>Berlin</sp>-, Landkommune
i preuss. Prov. Brandenburg N. f. Berlin, med
hvilken den er forbunden ved en Sporvejslinie,
Knudepunkt for Jernbanelinierne
Berlin—Kremmien, Berlin—Tegel, Berlin—Bernau og
Berlin—Oranienburg, har (1919) 57923 Indb., talrige
Landsteder, 4 Hospitaler, Havedyrkning,
kemisk og anden Industri.
<i>(Joh. F.). O. K.</i>
</chapter>

<chapter name="Pankration">
<b>Pankration</b> (gr.), en Kampart, hvorved
Brydning og Nævekamp er forenede; se
<sp>Gymnastik</sp>, S. 477.
<i>H. H. R.</i>
</chapter>

<chapter name="Pankreassaft">
<b>Pankreassaft,</b> se <sp>Bugspyt</sp>.
</chapter>

<chapter name="Pankreon">
<b>Pankreon</b> er en Forbindelse af Pankreatin
med 10 % Garvesyre, der bruges som
Lægemiddel mod forsk. Fordøjelsesvanskeligheder.
Sendes sædvanlig i Handelen i Form af
Tabletter med et vist Indhold af P.
<i>E. K.</i>
</chapter>

<chapter name="pankromatisk Plade">
<b>pankromatisk Plade,</b> se
<sp>Farvefotografi</sp>.
</chapter>

<chapter name="Panlatinisme">
<b>Panlatinisme</b> har man kaldt Tanken om
nøjere Sammenslutning mellem de romanske
Folk og Stater i Europa; den har hidtil kun
givet sig Udslag i den latinske Møntenhed, der
siden 1868 omfatter Frankrig, Italien,
Rumænien, Spanien samt Belgien, Schweiz og
Grækenland. Napoleon III gav dog paa en vis Maade
Tanken Udtryk, da han 1857 fik Neuchâtel
frigjort for Kongen af Preussens Magt og 1859
vilde løsrive Norditalien fra Østerrigs
Herredømme, ligesom han efter dem orientalske Krig
virkede for de to rumænske
Donau-Fyrstendømmers Forening og 1864 vilde grundlægge et
Kejserdømme i Meksiko som Bolværk imod det
germanske Nordamerika.
<i>E. E.</i>
</chapter>

<chapter name="Panlogisme">
<b>Panlogisme</b> (gr.) betegner den Lære, at hele
Verden og alle deri forekommende Fænomener
er behersket af og Udtryk for lovmæssige
Tanker, altsaa en af ren Logik bestemt Realitet.
Paa forsk. Vis gør denne Tankegang sig
gældende i Platonismen og i Hegel's System.
<i>W. N.</i>
</chapter>

<chapter name="Pannekoek, Antonie">
<b>Pannekoek</b> ['pan<sub>ə</sub>ku.k], <sp>Antonie</sp>, holl.
Astronom, f. 2. Januar 1873 i Vaassen,
studerede Astronomi i Leyden, var 1896—99
ansat ved den hollandske geodætiske
Kommission, blev 1819 Observator i Leyden,
levede 1906—14 som Journalist i Tyskland,
indehavde saa Lærerstilling ved holl. Realskoler
og blev 1918 ansat som Lektor i Astronomi ved
Univ. og Bestyrer af »Sterrekundig Instituut« i
Amsterdam. P. har beskæftiget sig med
foranderlige Stjerner (»Untersuchung über den
Lichtwechsel von β Lyræ« [1897],
»Untersuchungen über den Lichtwechsel Algols« [1902]),
Stjernernes Farve og Lysstyrke (<i>The variability
of Polaris, Researches on the structure of the
galaxy, the dark nebulæ in Taurus</i>), publiceret
i <i>Proceedings of the Amsterdam academy</i>
(1910—20), Mælkevejen (»Die nördliche Milchstrasse«
[1920]), hist. Astronomi (<i>Calculations of dates
in the babylonian planetary tables</i> [1916], <i>The
origin of the saros</i> [1917]), foruden enkelte
mindre Meddelelser i <i>Bulletin of the astronomical
Institutes of the Netherlands over Ionization in
stellar atmospheres</i> (1922), <i>Photographi
photometry of the Milky way</i> (1923). Han har
skrevet en populær Astronomi paa Hollandsk.
<i>J. Fr. S.</i>
</chapter>

<chapter name="Pannetiers Grønt">
<b>Pannetiers Grønt</b> [pan't<sub>i</sub>es-], se
<sp>Kromgrønt</sp>.
</chapter>

<chapter name="Panniculus adiposus">
<b>Panniculus adiposus</b> ell. det <sp>subkutane
Fedt</sp> kaldes det Fedtlag, der under normale
Forhold findes under Huden paa største Delen
af Legemets Overflade; kun paa Øjenlaagene,
Ørene, Næsen, Læberne og Kønsdelene findes
der saa godt som intet Fedt, selv hos
overernærede Individer. Omvendt findes der paa
visse andre Steder af Legemet altid, selv hos
meget magre Mennesker, en forholdsvis rigelig
Fedtaflejring, f. Eks. i Armhulerne, i Lysken,
om Endetarmens Aabning og i Knæhaserne.
Hos velnærede Personer ophobes Fedtet med
Forkærlighed i Kinderne, om Brystkirtlerne,
paa Underlivet, om Lænderne og Sædet samt
paa Overarme og Laar. I det hele er Kvinden
mere tilbøjelig til at ansætte Fedt end Manden;
de »bløde« kvindelige Former bestemmes for
en stor Del ved dette Forhold. Hos et voksent
Menneske i middel Ernæringstilstand vejer det
subkutane Fedt gennemsnitlig 13 à 15 kg.
<i>S. B.</i>
</chapter>

<chapter name="Pannini, Gian Paolo">
<b>Pannini</b> (<sp>Panini</sp>), <sp>Gian Paolo</sp>, ital.
Maler, f. 1695 i Piacenza, d. 1768 (1764) i Rom.
P., Elev af Luti og Locatelli, længe virkende i
Rom, var en af Tidens bedste Malere af
Perspektiver og Ruiner med livfuld Staffage. Hans
Motiver er ofte fri Kompositioner ell. fri
Sammenstilling af sete Motiver. Særlig efter
Pitti-Udstillingen 1921 i Firenze, hvor han var
repræsenteret ved store Interiører, en udmærket
Udsigt over Quirinalpaladset i Rom etc., er
Værdsættelsen af hans Kunst stegen. Hans
Arbejder har vundet frem ogsaa til mange Museer
uden for Italien (i Sthlm's Nationalmus. to med
Tempelruiner) og til Privatsamlinger, især i
England (»Ruiner« i Nat. Galery).
<i>A. Hk.</i>
</chapter>

<chapter name="Pannonien">
<b>Pannonien</b> hed i Oldtiden en Del af det
nuv. Østerrig, Ungarn og Jugoslavien,
begrænset af Donau i N. og Ø., medens det mod V.
