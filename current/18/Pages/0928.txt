August Schiebe med Fortale af C. J. A.
Mittermaier 1838 og 1840), der i Anlæg og Metode
ikke bærer Spor af at være udgaaet fra en
Retshistorikers Værksted. Berettiget Opsigt vakte
P.'s mægtige, nu delvis forældede Værk
<i>Collection de lois maritimes, antérieures au XVIII<sup>e</sup>
siècle</i> (I—VI, 1828—45), af hvilket 3. Bd bl. a.
omhandler Norge, Island, Sverige og Danmark,
og hvortil sluttede sig <i>Tableau du commerce
antérieurement à la découverte de l'Amérique</i>
(1834) og <i>Us et coutumes de la mer</i> (I—II,
1847). Grundlæggende var ogsaa P.'s Udgave af
den Saliske Lov (1843), der byggede paa et
omfattende Haandskriftmateriale. Samme
utrættelige Flid og videnskabelige Iver anvendte P.
paa sine øvrige retshistoriske Arbejder,
<i>Diplomata, chartae, epistolae, leges aliaque
instrumenta ad res Gallo-Francicas spectantia</i> (I 1843,
II 1849), <i>Essai historique sur l'organisation
judiciaire et l'administration de la justice depuis
Hugues Capet jusqu'à Louis XII</i> (1851), en
anselig Rk. <i>Mémoires</i>, forelæste i Akademiet,
Tidsskriftafhandlinger o. a. 1819 udgav P. <i>Oeuvres
complétes du chancelier d'Aguesseau</i> (I—XVI).
I <i>Journal des Savans</i> (1831) skrev han et Essai
over den Arnamagnæanske (Schlegel'ske) Udg.
af Grágás fra 1829. (<sp>Litt</sp>.: <sp>Henry Éloy</sp>, <i>M.
P., sa vie et ses œuvres</i> [Paris 1868]; <sp>André
Lesort</sp> i <i>Nouvelle revue historique de droit
français et étranger XXXVII</i> [1913], S. 376—81).
<i>Fz. D.</i>
</chapter>

<chapter name="Pardo (By)">
<b>Pardo</b> ['pard<sub>u</sub>], <sp>El P.</sp>, By i det mellemste
Spanien, Prov. Madrid, ligger ved Manzanares,
12 km N. f. Madrid og har et kgl. Jagtslot med
stor Park og Dyrehave.
<i>C. A.</i>
</chapter>

<chapter name="Pardo (Floder)">
<b>Pardo</b> ['pard<sub>u</sub>], 1) Biflod til Paraná,
kommer fra Serra das Araras i Staten Matto
Grosso, Brasilien, er ikke sejlbar. — 2) Biflod til
Rio São Francisco i Staten Minas Geraes. — 3)
Kystflod i Staten Espiritu Santo, Brasilien.
<i>M. V.</i>
</chapter>

<chapter name="Pardo Bazán, Emilia">
<b>Pardo Bazán</b> ['pard<sub>å</sub>'ba'þan], <sp>Emilia</sp>,
Grevinde, gift <sp>Quiroga</sp>, sp. Forfatterinde,
født i La Coruña 16. Septbr 1851, død i Madrid
12. Maj 1921.
Hun var af
fornem Slægt og
levede efter sit
Giftermaal 1868
i Madrids
aristokratiske
Kredse, hvor
hendes dengang
karlistiske
Sympatier en
Tid førte hende
ind i politisk
Intrigevæsen.
Ved flere
Udenlandsrejser
skærpedes og
berigedes
hendes Aand, og
1876 udgav
hun sin første Bog, en prisbelønnet
Afhandling om Oplysningsvennen Pater Feijóo.
Hendes senere Forfatterskab var omfangsrigt,
vægtigt og meget forskelligartet. Hun var en anset
Romanforfatterinde i moderne naturalistisk
Retning, og til Propaganda for denne udgav
hun den livligt skrevne Bog <i>La cuestión
palpitante</i>, en Rk. æstetiske Betragtninger [Madrid
1883], der vakte megen Opsigt og Modsigelse.
Blandt hendes talrige Prosafortællinger er at
mærke <i>Un viaje de novios</i> [1881], <i>El cisne de
Vilamorta</i> [1885], <i>Los Pazos de Ulloa</i> [1886,
hendes Hovedværk, overs. bl. a. paa Dansk af
Frits Gigas med Titel: »En spansk
Herregaard«, 1900], dens Fortsættelse: <i>La Madre
Naturaleza</i> [1887], <i>Morriña</i> [1889], <i>Una cristiana</i> og
Fortsættelsen <i>La prueba</i> [1890] m. fl. En
særlig Stilling i hendes Forfatterskab indtager
<i>La Quimera</i> (1905), hvori hun har forladt den
naturalistiske Retning; Romanen foregaar mest
i de aristokratiske Kredse og skildrer med
dygtig Psykologi en i sig selv ædel, men sygelig og
sjælsnedbrydende Kunstner-Idealisme, mod
hvilken Forf. opstiller som eneste Lægemiddel at
vende tilbage til religiøs Tro. Til disse Værker,
som blandt andre Fortrin besidder det at
indeholdte ypperlige Naturskildringer fra Forf.'s
galiciske Hjem (<i>Marineda</i> kalder hun sin Fødeby),
slutter sig nogle smukke Kulturskitser, især
samlede under Titelen <i>De mi tierra</i> (1888). Sit
litterært kritiske Talent og sine betydelige
Kundskaber har hun lagt for Dagen ved at behandle en
Mængde heterogene Emner, lige fra Dante til
Tolstoj, lige fra St. Franciscus til Victor Hugo.
Et eklatant Vidnesbyrd om hendes djærve
Energi og kraftige Temperament er
fornemmelig Tidsskriftet <i>Nuevo Teatro critico</i> (1891—93),
hvilket hun i 3 Aar skrev ganske alene. Som
fornøjelige Rejsebeskrivelser er at nævne <i>Al pié
de la torre Eiffel</i> og <i>Por Francia y por
Alemania</i> (1888). Den rigt begavede Adelsdame, som
var troende Katolik, men hvis aandelige
Horisont dog var alt andet end snæver, dannede af
sit Hus i Madrid et Samlingspunkt for
Hovedstadens intelligente Verden. Hun udnævntes 1916
til Professorinde i romanske Sprog ved Madrids
Univ., en ny og stor Ære. Hendes samlede
Værker begyndte at udkomme i Madrid 1891. Efter
hendes Død udgaves <i>Cuentos de la tierra</i> (1922).
<i>E. G.</i>

<img>E. Pardo Bazán.</img>
</chapter>

<chapter name="Pardon">
<b>Pardon</b> [fr. par'då] (fr., Tilgivelse), om
Forladelse! undskyld! Med Udtale Pardon benyttes
P. i Krigssproget i Bet.: Naade, Undladelse af
at berøve den overvundne Livet (give P.).
</chapter>

<chapter name="Pardubice">
<b>Pardubice</b> ['pardubitsæ], By i Böhmen ved
Chrudimkas Indmunding i Elben, har (1921)
25171 Indb., Slot, Olie-, Sprængstof-, Skotøjs-
og Sukkerfabrikation, Mølledrift, Træ- og
Kornhandel, store Hestemarkeder.
<i>(Joh. F.). O. K.</i>
</chapter>

<chapter name="Paré">
<b>Paré</b> [pa're] (urigtig for fr. <i>pari</i>), Væddemaal.
</chapter>

<chapter name="Paré, Ambroise">
<b>Paré</b> [pa're], <sp>Ambroise</sp>, fr. Kirurg, f. i
Bourg-Hersent c. 1510 (urigtige Kilder angiver
1517), d. 20. Decbr 1590 i Paris. Opdraget under
de beskedneste Forhold kom P. i Barberlære i
Paris, men fik ogsaa en Del af sin Undervisning
i Hôtel-Dieu, og det var her, at hans udmærkede
Anlæg for Kirurgien udvikledes. Han virkede da
ogsaa der 3—4 Aar fra 1533, og han mindedes
senere denne Læretid med Glæde. Da den 3.
fr.-tyske Krig brød ud 1536, og Karl V brød ind i
Provence, gik P. med som Kirurg hos Marskal
Montejean. Hærtoget blev for ham en glimrende
