<i>Service géographique de l'Armée</i>. I V. hæver sig
over Husmasserne Invalidehotellets forgyldte
Kuppel, for hvilken de tilhørende omfangsrige
Bygninger, der dækker et Fladerum paa 127000
m<sup>2</sup>, kun synes at danne et lavt Fodstykke,
paa Mars-Marken <sp>Eiffel</sp>-Taarnets
himmelstræbende Jernbygning og bag dette det højtliggende
<sp>Trocadéro</sp>-Palads. <sp>Invalidehotellets</sp>
Paladskaserne byggedes under Ludvig XIV og
udvidedes under Napoleon I til Bolig for 7000
Krigsinvalider. Deres Tal er for Tiden (1924)
c. 150, og Bygningerne er nu indrettede til
et historisk Museum for den fr. Armé, en
enestaaende Samling af Vaaben og Rustninger fra
alle Tider og Folk, ikke blot europ., men ogsaa
asiatiske og afrikanske, en Park af erobrede
Kanoner, <i>Batterie triomphale</i>, hist. Relikvier
(Jeanne d'Arc's Standart, Kongerustninger, Ting,
der har tilhørt Napoleon, fjendtlige Faner o. s. v.),
det første Automobil (Citroën), som krydsede
Sahara (1922—23), etc. Under den store
Kuppelhvælving staar Napoleon's Sarkofag af rød,
finsk Granit omgiven af Austerlitz-Fanerne, og
over Gravkapellets Dør læses disse Ord af hans
Testamente: »Jeg ønsker, at min Aske maa
hvile ved Seinens Bred hos det franske Folk,
som jeg har elsket saa højt«. Desuden er der
bisat Napoleon's kgl. Brødre Josef og Jérôme.
Ud mod Seinen vender den træbeplantede
<i>Esplanade des Invalides</i> med <i>Avenue du
General Gallieni</i>, og paa Sydsiden ligger <i>Place
Vauban</i>, et Mødested for 7 brede Gader.
Vestligere mellem <i>Place Fontenoy</i> og <i>Avenue de la
Motte Picquet</i> breder sig
<sp>Militærhøjskolens</sp> store Bygningskompleks, der støder op til
Mars-Marken, <i>Champ de Mars</i>, som først var en
Eksercerplads, men senere blev Skueplads for
store Folkefester og milit. Festligheder samt for
de i P. afholdte Verdensudstillinger, den seneste
1900. Ud mod Seinen, lige for Jena-Broen og
Trocadéro, staar <sp>Eiffel-Taarnet</sp> (s. d.),
der er Verdens højeste Bygning (300 m) og
byder det bedste Rundskue over P. Ud mod
Seinen ligger de to Banegaarde Champ de Mars og
Invalides samt <i>Garde Meuble de l'État</i>, den
fineste Udstyrsforretning i Europa, desuden
<sp>Militærmagasinerne</sp> og
<sp>Tobaksmanufakturet</sp>, der er en Statsinstitution.

<sp>Randkvartererne</sp>. Disse har i Tidens
Løb krystalliseret sig om den indre By og blev 1860
indlemmede i P.'s Kommune. <sp>Den sydl.
Bydel</sp> omfatter de gl. Forstæder Grenelle,
Vaugirard, Petit Montrouge og la Glacière. Ø. f.
Luxembourg-Haven ligger <i>Institut Océanographique</i>,
<i>Institut Géographique</i> og <i>Institut du Radium</i>, og
i <i>Rue l'Abbé de l'Epée</i> findes Døvstummeskolen,
det pæd. Mus. og <i>École Normale Supérieure</i> til
Uddannelse af Latinskolelærere. Sydligere findes
et helt Hospitalskvarter, bl. a.: <i>Hôpital du Val
Grace</i>, opr. et Benediktinerkloster, nu
Militærhospital, og ved Siden af <i>Val de Grace</i>'s
Kuppelkirke med Gravmæler over Prinser og
Prinsesser af Huset Bourbon og <sp>Observatoriet</sp>,
grundlagt 1672, med Chapu's Statue af
Astronomen Leverrier. Lidt længere mod V. ligger
<sp>Montparnasse</sp>-Kirkegaarden og østligere
i <i>Avenue des Gobelines</i> og ud mod den lille
Bièvre-Flod det berømte
<sp>Gobelinsmanufaktur</sp>, en i det ydre uanselig Bygning. Det
er en Statsanstalt, men opr. oprettet af
Uldfarveren Gobelin, der beskæftigede nogle af Henrik
IV indkaldte ital. og nederlandske Vævere.
Anstalten købtes af Ludvig XIV og har siden
arbejdet for Staten. — De nævneværdigste
Pladser er mod Ø. Place d'Italie, et Mødested for 8
Gader, og S. f. Observatoriet <i>Place Denfert
Rochereau</i>, hvor 7 Gader krydser hinanden.
Her er Nedgangen til Katakomberne, gl.
underjordiske Stenbrud, som senere blev Gemmested
for Dødningeben. I Nærheden ligger
<sp>Denfert-Banegaarden</sp> og lidt længere mod V.
<sp>Montparnasse-Banegaarden</sp> ud mod
Boulevarden af s. N. Helt ude i den vestlige
Byende i Rue de Vaugirard ligger <i>l'Institut Pasteur</i>
og i den sydlige Udkant Slagtehallerne, det
store Vandreservoir og den smukke
<sp>Montsouris-Park</sp>.

V. f. <sp>Concordepladsen</sp> aabner sig den
berømte Promenade <i>Champs Élysées</i>. Til venstre
i Parkanlægget har man <i>Petit Palais</i> og <i>Grand
Palais</i>, hvor den aarlige Kunstudstilling,
<sp>Salonen</sp>, afholdes, og <i>Palais de Glace</i>. Til højre
finder man Varieteerne <i>Ambassadeurs</i>,
<i>Alcazar</i>, og i en Tværallé, halvt skjult af et
Haveanlæg, Præsidentens Residens, <i>Palais de
l'Élysée</i>, et mindre Slot opført af Markisen af
Pompadour. Promenaden fortsætter sig 2 km
mod V. gennem <i>Avenue des Champs Élysées</i> og
<i>Avenue des Grandes Armées</i>, hvorigennem
Napoleon 1806 førte Storarmeen. Midtvejs, paa
<i>Place de l'Étoile</i>, Stjernepladsen, hvorfra 12
brede Gader udstraaler, hæver sig den store
Triumfbue, <i>L'Arc de Triomphe</i>, det mægtige
Sejrsmonument for Napoleons-Krigene, smykket
med mange Billedværker og udmærket ved sine
store Dimensioner, 45,3 m i Højden, 40,8 m i
Bredden og 22 m i Dybden. Under Triumfbuen
findes den ukendte Soldats Grav (fra
Verdenskrigen). Promenaden viser sig i Tiden Kl. 3—5
i al sin Glans, fyldt som den da er med et
hastende Tog af Herskabskøretøjer og
Luksusautomobiler, hvis Maal er
<sp>Boulogne-Skoven</sp>, der som en stor Lunge paa 872 ha
strækker sig langs den sydvestlige Del af Byen og
omslutter Væddeløbsbanerne <i>Longchamp</i> og
<i>Auteuil</i> samt en betydelig botanisk-zoologisk
Have, <i>Jardin d'Acclimatation</i>.

<sp>Kvarteret</sp> S. f. <sp>Triumfbuen</sp>
begrænses af Seinen og Boulogne-Skoven. Det er
vokset op om de gl. Landsbyer <sp>Passy</sp> og det
længere mod S. liggende <sp>Auteuil</sp>, der p. Gr. a.
Boulogne-Skovens Nærhed er blevne
forvandlede til smukke Villakvarterer, som huser en
velhavende Befolkning. Fra den højtliggende
<i>Place de l'Étoile</i> fører <i>Avenue de Bois de
Boulogne</i> ud til <i>Bois de Boulogne</i> og <i>Avenue Victor
Hugo</i>, der fortsættes i <i>Avenue Henri Martin</i>,
ud til <sp>Muette-Parken</sp>, hvor der findes
Rester af et kgl. Jagtslot. Fra Triumfbuen fører
en tredje Aare, Avenue <i>Kléber</i>, mod S. til
<sp>Trocadéro-Paladset</sp>, opført 1878 i maurisk
Stil med to 82 m høje Minarettaarne. Paladset
ligger højt, og Skraianingen mod Seinen dækkes
af et Anlæg, hvorigennem man over Jena-Broen
