Ordenskapitulet, at samle alt, hvad der henhører
til de danske Ridderordeners ældre Historie og
besørge Udgivelsen af de Skrifter, som
Ordenskapitulet maatte overdrage ham at publicere.
O.-Stillingen har følgende beklædt: Professor
Abraham Kall (1808—21), Professor Laurids
Engelstoft (1837—51), Gehejmekonferensraad C.
F. Wegener (1852—93), Professor T. F.
Troels-Lund (1897—1921) og Dr. phil. L. T. A. Bobé
(siden 1921).
<i>Paul Hennings.</i>
</chapter>

<chapter name="Ordensinsignier">
<b>Ordensinsignier</b> kaldes de til en
Ordensgrad normerede materielle Bestanddele af
Ordenen, altsaa foruden selve Ordenstegnet tillige
Baand, Stjerner, Kæde, Ridderdragt o. s. v.; de
kaldes ogsaa Ordensklenodier. De skal
herhjemme — og i mange andre Lande — leveres
tilbage til Ordenskapitulet efter
Ordensridderens Død.
<i>Paul Hennings.</i>
</chapter>

<chapter name="Ordenskansler">
<b>Ordenskansler</b> er den øverste Embedsmand
i Ordenskapitulet (s. d.); han har Ledelsen af
alle Ordenssager, kontrasignerer de
Ordensvæsenet vedrørende Udfærdigelser og har
umiddelbar Forestilling til
Ordensherren. O. er den
eneste af
Ordenslkapitulets Embedsmænd, der
(siden 1808) er
Indehaver af særlig Rang (1.
Rangklasse Nr 6),
altsaa Ret til
Excellenceprædikatet. En
Ordensvicekansler fungerer i
hans Forfald. Begge har
hidtil altid været
Elefantriddere; flg. har
beklædt Embedet som O.:
Gehejmestatsminister,
Lensgreve J. V.
Moltke-Bregentved 1808—18,
Gehejmestatsminister
Fr. Kaas 1824—27,
Gehejmestatsminister
P. C. Stemann
1843—55, Gehejmestatsminister, Lensgreve A.
W. Moltke-Bregentved 1856—64,
Gehejmestatsminister, Grev C. Moltke-Nütschau 1864—66,
Gehejmekonferensraad F. F. Tillisch 1874—89,
Generalpostdirektør, Grev O. S.
Danneskjold-Samsøe 1889—94, Prins Hans af Glücksburg
1894—1911, Hofjægermester, Lensgreve C. F.
Danneskjold-Samsøe 1911—14 og Prins Harald til
Danmark siden 1914.
<i>Paul Hennings.</i>

<img>Kanslertegnet.</img>
</chapter>

<chapter name="Ordenskapitul">
<b>Ordenskapitul</b> kaldes den Ridderforsamling,
der, oprettet ved kgl. aabent Brev af 28. Juni
1808, jfr Anordn. 28. Jan. 1809, har Pligt til at
varetage alt vedrørende Ordensvæsenet.
Kongen er som Ordensherre Præses,
Ordenskansler en styrende Formand. Medlemmer er alle
de indenlandske Elefantriddere og
Storkommandører af Dannebrog samt 7 Overofficianter.
Overofficianterne er: Ordemskansleren,
Ordensvicekansleren, Ordenssekretæren,
Ordensmarskallen, Ordensskamesteren,
Ordensceremonimesteren og Ordensbiskoppen. Disse bærer alle
et Overofficianttegn — for Kansleren og
Vicekansleren et særligt Kanslertegn, lignende
Storkorset af Dannebrogsordenen i Diamanter
i dets ældre Form, for de Overofficianter, der
er Elefantriddere bæres Dannebrogsordenens
Storkors i Diamanter som Overofficianttegn, og
for de øvrige har det Form af en Elefant uden
Taarn og Diamanter med et Dannebrogskors
paa hver Side af Dækkenet, disse Tegn bæres
alle om Halsen i et Baand halvt blaat som
Elefantordenens, halvt hvidt med rød Kant som
Dannebrogsordenens. Samtlige Medlemmer af
O. bærer tillige Dannebrogsmændenes
Hæderstegn. Ordenskanslerens, Ordenssekretærens og
Ordensskatmesterens Virksomhed ved
Bestyrelsen af det ved egne Fonds
opretholdte
Ordensinstitut, der intet Tilskud
nyder af Statskassen, har
stadig Bet., de øvrige
Overofficiantstillinger maa
nu til Dags opfattes som
rene Ærestitler og de
henstaar for Tiden alle
ubesatte.

Under O. sorterer —
uden at være
Medlemmer af dette — 4
Officianter: Vice-Ceremonimesteren, O.'s Sekretær,
Ordensbiskoppens Vikar
og Ordenshistoriografen,
af hvilke dog kun
Sekretæren og Historiografen
har effektive Hverv,
hvorfor ogsaa kun disse to
Stillinger i en lang Aarrække har været besat.
Officianterne bærer en Elefant meget lig
Overofficianternes i samme Baand paa venstre Bryst.

O. har et Ekspeditionskontor for Ordenssager,
der ledes af O.'s Sekretær, og et igennem de
indsendte Ordensbiografier værdifuldt Arkiv,
hvis ældre Bestand gik op i Luer ved
Christiansborg Slots Brand 1884. Til O.'s Ressort
hører Tildelingen af Bæretilladelse for fremmede
Ordener, Udredelse af Pensioner til
Dannebrogsmænd og -Riddere og disses Efterladte samt
Tilbagelevering af danske Ordensinsignier og
af Fortjenstmedaillen, medens Ekspeditionen af
de øvrige Hæders- og Erindringstegn enten sker
gennem vedk. Ministerium ell.
Kabinetssekretariatet. I andre Lande haves Ordensraad,
Ordensnævn o. l. Institutioner, fl. Steder, f. Eks.
paa Island, i Norge og i Frankrig, har disse
Indstillingsret med større eller mindre
Magtbeføjelse.
<i>Paul Hennings.</i>

<img>Officianttegnet.</img>
</chapter>

<chapter name="Ordenskors">
<b>Ordenskors,</b> se <sp>Ordenstegn</sp>.
</chapter>

<chapter name="Ordenskæde">
<b>Ordenskæde</b> hører i Reglen til
Ordensinsignierne, naar en Orden (s. d.) kun har en
enkelt Klasse, ell. til Insignierne for den højeste
Klasse af en af flere Klasser bestaaende
Orden. I Alm. er Ordenskæden af Guld eller dog
forgyldt og bestaar af en Række Led,
forestillende Ordenssymbolet i kunstnerisk Udførelse,
undertiden dog kun enkelte Dele af dette, i
vekslende Rækkefølge. O. bæres over Skulderen.
Ordenstegnet hænger foran paa Brystet. Den
anlægges nu til Dags kun ved særlig
højtidelige, som oftest i Ordensstatutterne
foreskrevne Lejligheder, Ordensfester, Kongekroninger
o. l., idet Ordenstegnet ellers i Alm. bæres i
Ordensbaandet (s. d.). O. maa i Alm. som en
