Blyantstegninger en Del, og Enkelthederne deri kom ikke
til deres Ret. Først 1902 blev Tegningerne i en
saakaldt »Kunstudgave« saaledes reproducerede
ad foto-mekanisk Vej, at de helt kommer til
deres Ret i al deres jævne og uskyldige Finhed
og Ynde. Alligevel kan det ikke nægtes, at de
fleste af Træsnittene er skaarne med stor
Dygtighed og Smag (for en Del af H. P. Hansen)
og virker mere harmonisk sammen med
Bogtryk end Reproduktionerne af de originale
Tegninger. P. har efterladt sig adskillige andre
Tegninger, som viser en levende
Kompositionsevne og nogen Paavirkning af Marstrand. En
Del af dem findes i Kobberstiksamlingen.
<i>(S. M.). P. J.</i>
</chapter>

<chapter name="Pedersen, Viggo Christian Frederik Vilhelm">
<b>Pedersen,</b> <sp>Viggo Christian
Frederik Vilhelm</sp>, dansk Landskabs- og
Genremaler, foreg.'s Søn, f. i Kbhvn 11. Marts 1854.
Efter at han fra sit 17. Aar havde studeret paa
Kunstakademiet, begyndte han 1876 at udstille
paa Charlottenborg, hvor hans første, af P. S.
Skovgaard kendelig paavirkede Billeder vakte
Opmærksomhed ved deres ærlige og alvorlige
Syn paa Naturen; et af dem, »Udsigt over
Sundet og den svenske Kyst, set fra Tryggerød
Mose«, blev købt til Bortlodning af
Kunstforeningen, der ogsaa 1877 købte et af hans
Arbejder, »Uden for et Bryggers i en
Bondegaard«, ligesom den baade fra Charlottenborg
og fra den fri Udstilling, hvoraf han fra 1890
har været Parthaver, har erhvervet flere af
hans Landskaber. 1882 erhvervede
Nationalgaleriet for første Gang et Billede af P., nemlig »En
opkørt Vej under gamle Træer; Graavejrsdag;
Køerne drives hjem«; ligesom det s. A.
udstillede »En Blegeplads paa en Sommerdag; Piger
hænger Tøj op til Tørring« vandt megen
Anerkendelse. S. A. rejste P. udenlands med
Akademiets Understøttelse, var borte et Par Aar og
udførte i denne Periode saavel som paa senere
Rejser i Syden en Mængde Studier og Billeder
af betydeligt Værd. Hans ypperste Værker,
hvoraf flere findes paa Nationalgaleriet
(saaledes »Aftenlandskab«, 1890) og i den
Hirschsprung'ske Samling, er dog malede i Danmark,
hyppig i Egnen omkr. Frederiksborg, hvor han
har taget fast Bolig. I sine første Aars vel
farvefyldige, men dog oftest fint og mildt stemte
Billeder, hvis Motiver flere Gange var hentede fra
Døgnets Overgangstider med det milde Lys, er
P. i Aarenes Løb i stedse højere Grad gaaet
over til det kraftige Sollys og de intensive
Farver, undertiden noget paa Bekostning af den
sikre Harmoni i hans Ungdomsarbejder. Han
har en udpræget Sans for virkningsfulde
Motiver og deres Linierythme. Skønt han ganske
afgjort er Landskabsmaler, har han dog ogsaa
forsøgt sig med Figurbilleder, saaledes »Marie
Bebudelse« (1894) og »Isak ser Rebekka
komme«, i hvilket dog Ørkenlandskabet er af
væsentlig Bet. P. har gjort indgaaende Studier
over Farveteknik, og har, efter
München-Kongressen 1893, sammen med A. Jerndorff skrevet
en værdifuld Afh. om dette Emne, som i
Haandskrift bevares i Kunstakademiets Bibliotek.
<i>(S. M.). P. J.</i>
</chapter>

<chapter name="Pedersen, Thorolf Frederik Paludan-Müller">
<b>Pedersen,</b> <sp>Thorolf Frederik
Paludan-Müller</sp>, dansk Marinemaler, foreg.'s
Broder, f. i Kbhvn 1. Maj 1859. 1882, Aaret før
han afgik fra Kunstakademiet, debuterede han
paa Charlottenborg med to mindre
Figurbilleder, »En ung Pige, der læser i en Bog« og »En
ung Pige med et Brev«, og i de nærmest flg.
Aar udstillede han endnu et Par Genrestykker;
smart gik han dog over til saa godt som
udelukkende at vie Sømaleriet sine Kræfter og vandt
hurtig paa dettes Omraade Navn som en af
Fagets ejendommeligste og solideste yngre
Kunstnere. Mellem hans Arbejder kan nævnes de to,
som 1885 og 1889 indbragte ham den
Neuhausen'ske Præmie, »Skibe i Kattegat,
Mærssejlskuling« og »Helsingør's Havn, Eftermiddag«,
samt det store »Brede Sejl over Nordsjø gaar«,
der 1895 blev købt til Nationalgaleriet fra den
fri Udstilling, til hvis faste Deltagere P. siden
det nævnte Aar har hørt. Fra 1895 har P. været
knyttet til det kgl. Teater som Dekorationsmaler
og har med megen Opfindsomhed, malerisk
Sans og teknisk Dygtighed udført en Mængde
Dekorationsarbejder, bl. hvilke som særlig
betydelige kan nævnes de til Vølund Smed,
Richard Wagner's Trilogi, Trymskviden, Hamlet
(Tragedien) og Dem lille Havfrue, Det gl. Spil
om Enhver o. m. a.
<i>(S. M.). P. J.</i>
</chapter>

<chapter name="Pedersen-Bjergaard, Jens">
<b>Pedersen-Bjergaard,</b> <sp>Jens</sp>, dansk
landøkonomisk Forf., f. i Søvind (Jylland) 26. Marts
1843. Efter at have tilbragt nogle Aar ved
Handelen rejste han et Par og tyve Aar gl til
Nordamerika, hvor han i en halv Snes Aar førte
et ret eventyrligt Liv, som han har skildret i
Skriftet »Et Ungdomsliv i Bølgegang« (1917);
1876 vendte han hjem. Det er særlig paa
Fjerkræavlens Omraade, at han baade praktisk og
teoretisk har vundet sig et anset Navn. Han har
indført flere ny Racer Høns og Ænder, af
hvilke nogle har faaet stor Bet., han har udg.
fortræffelige Skr om Fjerkræavl, og i en Aarrække
redigerede han det af »Foreningen for
landøkonomisk Fjerkræavl« udgivne Blad
»Hønsegaarden«, og derefter den af ham selv udgivne
»Fjerkræavls- og Binæringstidende«. Af hans
Skr kan fremhæves »Hønsegaarden« (2. Opl.
1898), »Vort Fjerkræ« (1901), af hvilken der er
udkommet Udgaver i flere fremmede Sprog,
»Dansk Fjerkræ Standard« (1908) og
»Skandinavisk Fjerkræ Standard« (1924). — 1913
oprettede han et under
Landhusholdningsselskabet henlagt Legat paa 10000 Kr., hvis Renter
anvendes til Præmier for fremragende Ydelser
af Smaakaarsfolk paa Fjerkræavlens og
Binæringernes Omraader.
<i>H. H-l.</i>
</chapter>

<chapter name="Pederssøn, Absalon">
<b>Pederssøn,</b> <sp>Absalon</sp>, se <sp>Absalon P.</sp>
</chapter>

<chapter name="Pederstrup">
<b>Pederstrup,</b> Hovedgaard i Grevskabet
Christianssæde, liggende i Lolland Nørre-Herred,
NØ. f. Nakskov, er oprettet af Gods, som
Valdemar Atterdag 1354 erhvervede af Halsted
Kloster, til Dels beliggende i Landsbyen
Pederstrup. Den af dette Gods oprettede Gaard P.
var Kronlen, indtil den 1576 mageskiftedes til
Lage Venstermand. Den tilhørte senere
Grubbe'rne, Grabov'erne o. a. og solgtes 1725 af
Schoutbynacht H. Brandt til Grev C. D.
Reventlov, som 1729 lagde den under Grevskabet
Christianssæde. — Den nuv. Hovedbygning er
opført efter Tegning af C. F. Hansen 1827,
ombygget 1861—62 af Meldahl og forsynet med
Taarne og Spir.
<i>B. L.</i>
</chapter>
