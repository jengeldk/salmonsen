Slægter, der er ejendommelige for den o. F.,
f. Eks. <i>Porambonites</i>; af andre Slægter med
større Udbredelse kan fremhæves <i>Strophomena</i>,
<i>Orthis</i> og <i>Leptæna</i>. — Ogsaa <sp>Muslinger</sp> og
Snegle optræder med et ret betydeligt Antal
Former; endvidere fremtræder for første Gang
i Jordens Historie <sp>Cephalopoderne</sp>; de
i den o. F. fundne Former hører alle til
Nautilgruppen; særlig kan fremhæves Slægterne
<i>Orthoceras</i> og <i>Lituites</i>. — <sp>Trilobitterne</sp> er
fundne i en Mangfoldighed af Former, som p.
Gr. a. deres ringe vertikale, men hyppig store
horisontale Udbredelse spiller Hovedrollen som
Ledeforsteninger. Ejendommelige for den o. F.
er bl. a. Slægterne <i>Asaphus</i>, <i>Ogygia</i>, <i>Chasmops</i>,
<i>Æglina</i> og <i>Remopleurides</i>, medens Slægter som
<i>Chirurus</i>, <i>Acidaspis</i>, <i>Lichas</i>, <i>Calymmene</i>,
<i>Ampyx</i> og <i>Harpes</i> tillige er fundne i <i>Gothlandium</i>.
— Af stor Interesse er det endvidere, at man i
den o. F. har fundet Rester af de ældste
Hvirveldyr, nemlig af <sp>Fisk</sp>; først fra
Aflejringerne fra næste Periode kender man dog
nogenlunde fuldstændig bevarede Skeletter. — Om
den ordoviciske Planteverden vides forholdsvis
lidet. Navnlig har man fundet en Del marine
Kalkalger, medens sikre Rester af Landplanter
endnu ikke kendes fra den Tid.

<sp>Inddeling og Udbredelse</sp>. Nogen
overalt anvendelig Inddeling af den o. F. har
man ikke kunnet opstille, da Forholdene
varierer ikke saa ganske lidt i de forsk. Egne.
Mest anvendt er den nedenfor under England
omtalte Inddeling. Nogle St. er den o. F.
udviklet i en Facies, som særlig udmærker sig
ved sin Rigdom paa Skifere (hyppig med
Graptolitter), medens den andre St. findes i en
Facies, der særlig karakteriseres ved
Forekomsten af Kalk- og Sandsten. — <sp>Bornholm</sp>.
Den o. F. findes her kun i den sydlige Del af
Øen. Den begynder med <i>Dictyograptus</i>- (ell.
<i>Dictyonema</i>-) Skiferen, der endnu undertiden
henregnes til øverste Kambrium. Denne Skifer
overlejres af en c. 4 m mægtig, graa Kalksten,
<sp>Orthoceratitkalken</sp>, der tidligere
anvendtes noget som Bygningssten. Derefter
følger Lerskifere, først den <sp>nedre
Graptolitskifer</sp> og dernæst <i>Trinucleus</i>-Skiferen. —
<sp>Sverige</sp>. Den o. F. har her en meget vid
Udbredelse; den findes saaledes i Skaane, paa
Øland, i Vester- og Østergötland samt i Dalarne
og Jämtland. Den begynder ogsaa her med
<i>Dictyograptus</i>-Skifer, hvortil knytter sig
<i>Ceratopyge</i>-Kalken, som nogle St. efterfølges af
<i>Phyllograptus</i>-Skiferen (»nedre
Graptolitskifer«). Den derefter følgende
<sp>Orthoceratitkalk</sp> har særlig paa Øland og i Vestergötland
en betydelig Mægtighed og anvendes meget som
Bygningssten; i Skaane er dens Mægtighed
ligesom paa Bornholm kun ringe; den erstattes her
til Dels af den <sp>mellemste
Graptolitskifer</sp>, <i>Dicellograptus</i>-Skiferen (svarende til
Bornholms »nedre Graptolitskifer«). Det næste
Led er <i>Chasmops</i>-Kalken og
<i>Trinucleus</i>-Skiferen. Den øverste Del af den o. F. udgøres af
<sp>Brachiopodskiferen</sp> og den i Dalarne
forekommende <i>Leptæna</i>-Kalk. I Jämtland og
tilgrænsende Egne er Ordoviciets Stenarter
stærkt metamorfoserede. — <sp>Norge</sp>. Den o. F.
er her særlig udbredt i Egnen mellem Kria og
Mjøsen. Den ældste af Aflejringerne er her
<i>Dictyograptus</i>-Skiferen (øverste Del af Etage
2) og <i>Ceratopyge</i>-Lagene, hvilke sidste tillige
med de derefter følgende <sp>nedre
Graptolitskifere og
Orthoceratitkalken</sp> sammenfattes som Etage 3. Den
<sp>mellemste Graptolitskifer</sp> samt
<i>Chasmops</i>- og <i>Trinucleus</i>-Kalken udgør tilsammen
Etage 4, og endelig afslutter
<sp>Kalksandstenen</sp> (Etage 5) det norske Ordovicium. Ogsaa
længere N. paa, i Højfjeldsregionen, findes
ligesom i Jämtland stærkt metamorfoserede, til den
o. F. hørende, for steningsførende Stenarter. —
<sp>England</sp>. Her spiller Lerskifere en meget
betydelig Rolle. Ordoviciet er særlig udbredt i
Wales, i Shropshire og Herefordshire samt
Skotland og Irland og opnaar en meget
betydelig Mægtighed. Det begynder enkelte St.
ligesom i Skandinavien med <i>Dictyograptus</i>-Skifer,
som henregnes til <i>Tremadoc</i>-Lagene, en Serie
af mørkegraa Skifere og Sandstene med talrige
Trilobitter. Derefter følger de ligeledes af
Skifere og Sandstene dannede <sp>Arenig-Lag</sp>, som
tillige indeslutter Tuffer og andre
Eruptivbjergarter og bl. a. indeholder mange Graptolitter
og Trilobitter. Det næste Led dannes af
<sp>Llandeilo-Lagene</sp>, der sammensættes af mørke
Sandstene og Skifere (<i>Llandeilo Flags</i>).
Endelig afsluttes den o. F. med <sp>Bala</sp>- ell.
<sp>Caradoc-Lagene</sp>, en Serie af Sandstene og
Skifere samt Kalkstene med mange Brachiopoder
og Trilobitter. I Nordengland og Østskotland
synes den o. F. at være dannet paa noget
dybere Vand end i det øvrige England. Det irske
Ordovicium er endnu forholdsvis lidet kendt;
dog synes <sp>Tramorekalken</sp> at slutte sig
nær til den skandinaviske Orthoceratitkalk. —
I <sp>Estland</sp> (og Ø. herfor) findes ordoviciske
Aflejringer af meget betydelig Mægtighed; de
ligger her aldeles uforstyrrende. Ogsaa her
begynder de med Skifere, hvori findes
<i>Dictyograptus</i>; over dem ligger <sp>Glaukonitsand</sp>
og -<sp>kalk</sp>, som sammen med
<sp>Vaginatkalken</sp> og <sp>Echinosfæritkalken</sp> svarer til
Skandinaviens Orthoceratitkalk. Det yngre
Ordovicium bestaar af Kalkstene, afsatte paa
forholdsvis lavt Vand; hertil regnes: 1)
<sp>Kuckers-Laget</sp> (nederst), 2) <sp>Jewe-Laget</sp>,
3) <sp>Wesenberg-Laget</sp> samt 4)
<sp>Lyckholm</sp>- og 5) <sp>Borkholm-Lagene</sp>.

I den øvrige Del af Europa er den o. F.
udviklet paa en noget anden Maade;
Orthoceratitkalken mangler saaledes fuldstændig, og
Cephalopoder er sjældne; desuden er de med
Nordeuropa fælles Arter forbavsende faa. Meget
rig paa Trilobitter og Graptolitter er den o. F.
i <sp>Böhmen</sp>; den sammensættes fortrinsvis af
mørke Sandstene og Skifere. Hertil hører
Barrandes Etager Dd<sup>1</sup>—Dd<sup>5</sup>. — <sp>Tyskland</sp>.
Ordoviciet er kendt fra Fichtelgebirge og er her
særlig udviklet som Skifere af ret betydelig
Mægtighed. Ogsaa i <sp>Østalperne</sp>
forekommer ordoviciske Aflejringer, mest som Ler- og
Sandskifere. — <sp>Belgien</sp>. Aflejringer
tilhørende den o. F. er fundne ved Huy
(<i>Didymograptus</i>-Skifer) og ved Grand Manil
(<i>Trinucleus</i>-Lag). Faunaen her saavel som i lignende
