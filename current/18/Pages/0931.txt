<chapter name="Parese">
<b>Parese</b> betyder Lammelse (s. d.), anvendes
navnlig om lettere Lammelser. Ordet bruges
undertiden (mest i Hospitalsjargon) som
Betegnelse for <i>Dementia paralytica</i>.
<i>K. H. K.</i>
</chapter>

<chapter name="Pareto, Vilfredo">
<b>Pareto,</b> <sp>Vilfredo</sp>, ital.-schweiz.
Nationaløkonom, f. 1848 i Paris, studerede
Ingeniørvidenskab i Frankrig og Italien, men kastede sig
senere over Nationaløkonomien, afløste 1892
Walras som Prof. ved Universitetet i Lausanne, hvor
han endnu virker. P. har navnlig gjort sig
bemærket ved sine Værker: <i>Cours d'économie
politique</i> (2 Bd 1896—97) og <i>Manuel d'écomomie
politique</i> (1909). P. beskæftiger sig her med
Værdilæren og fremhæver stærkt den
Betydning, Matematikken har for Nationaløkonomien.
Til Nationaløkonomiens Opgaver hører at
undersøge Betingelserne for, at alle kan opnaa
Maksimum af Velbefindende; Muligheden
herfor finder P. er størst, naar der hersker fri
Konkurrence. P. er udpræget individualistisk og har
vendt sig stærkt mod »Katedersocialisterne«, bl.
a. i <i>Les systèmes socialistes</i> (2 Bd, 1922). Han
anerkender dog, at Statsindgreb paa visse
Omraader kan være nødvendige.
<i>Sv. N.</i>
</chapter>

<chapter name="par excellence">
<b>par excellence</b> [par-æksæ'lã.s] (fr.),
fortrinsvis, i ganske særlig Grad.
</chapter>

<chapter name="Parfaìt">
<b>Parfaìt</b> [par'fæ], se <sp>Is</sp> (Dessert).
</chapter>

<chapter name="Parforce">
<b>Parforce</b> (af fr. <i>par force</i> [par'fårs], med
Magt), i Sammensætninger Betegnelse af det
voldsomme: Parforcekur, Parforcejagt.
</chapter>

<chapter name="Parforcejagt">
<b>Parforcejagt,</b> udøves af Ryttere, som med
et dertil dresseret Kobbel Hunde, men uden
Anvendelse af Skydevaaben, forfølger et enkelt
Stykke Vildt (Hjort ell. Ræv), indtil det
udmattet synker sammen og lader sig <sp>fange af</sp>.
Træffes endnu kun enkelte Steder, f. Eks. i
Frankrig og England. I sidstnævnte Land er det
i navnlig Ræven, der maa holde for.
<i>S. F.</i>
</chapter>

<chapter name="Parfumer">
<b>Parfumer</b> [par'fy.m<sub>ə</sub>r] kaldes hele den store
Gruppe af Varer, der fremstilles ved Hjælp af
forsk. vellugtende Stoffer, og som navnlig
anvendes som Toiletartikler. Af de anvendte
Lugtestoffer stammer kun tre, nemlig Ambra,
Desmer og Moskus, fra Dyreriget, en Del, og i de
senere Aar stadig flere og flere, fremstilles ad
kunstig Vej, medens den langt overvejende Del
faas fra Planteriget. Sidstnævnte er dels
<sp>æteriske Olier</sp>, af hvilke man nu kender c. 450
forsk. Arter, dels, men i langt ringere Antal,
Harpikser, Balsamer, enkelte Syrer o. a.
Lugtestofferne anvendes sædvanlig kun i meget ringe
Mængde, idet de blandes med Alkohol (til de
forsk. vellugtende Vande, Extraits, Essenser),
med Fedt (til Pomader og Haarolie) ell. med
forsk. indifferente Pulvere (til Røgelse,
Lugtepuder, Pudder etc.). Endelig faar P. ofte en
Tilsætning af Stoffer, der ikke i og for sig er
vellugtende, men som tjener til, ved deres
hurtige Fordampning, hurtig at sprede
Lugtestoffet, som f. Eks. Kloroform ell. Æter, ell. til at
modificere Lugten saaledes, at den bliver mere
»livlig«, f. Eks. Eddikesyre ell. Ammoniak. Ved
Tilsætning af Stoffer som Fthalsyreæter og
Benzylbenzoat »fikserer« man Lugtestofferne, d. v. s.
forsinker man deres Fordampning. De æteriske
Olier fremstilledes tidligere af Planterne
udelukkende ved Destillation, hvilken
Fremgangsmaade allerede omtales hos Susruta i Ayur-Veda
(se <sp>Veda</sp>), for Rosen-, Andropogon- og
Kalmusolies Vedkommende, og den benyttes endnu
i mangfoldige Tilfælde (se i øvrigt <sp>Olier,
æteriske</sp>). Da imidlertid mange af Planternes
Lugtestoffer, navnlig af dem, der stammer fra
selve Blomsterne, modificeres betydelig ell.
ganske ødelægges ved Destillation, maa man i saa
Tilfælde anvende en anden Fremgangsmaade,
nemlig den saakaldte enfleurage ell.
Absorption, idet man benytter sig af den Evne, forsk.
Fedtstoffer har til at absorbere Lugtestofferne
og siden afgive dem igen til Alkohol.
Absorptions- ell. Infusionsmetoden udføres paa den
Maade, at Blomsterne overhældes med varmt,
omhyggelig renset Fedt og henstaar med dette
ved ca. 65° i nogle Timer, hvorefter Blomsterne
optages og erstattes med friske, hvilket
gentages, indtil Fedtet ikke kan optage mere. Ofte
kan man paa denne Maade med 1 kg Fedt
udtrække Lugtestoffet af indtil 6 kg Blomster.
Enfleurage foretrækkes i Kulden, idet man
udbreder Fedtet paa en i en Træramme indsat
Glasplade, trykker et Lag Blomster ned deri, sætter
en anden Ramme med en paa begge Sider med
Fedt indsmurt Glasplade derover, lægger
Blomster paa denne o. s. v., saaledes at der dannes
en Søjle, i hvis enkelte Rum Blomsterne er helt
omgivne af Fedt, der saaledes let Kan mætte sig
med Lugtestoffet. Blomsterne erstattes hver Dag
med friske, og hele Processen varer paa denne
Maade 25—30 Dage, men giver et renere
lugtende Produkt end Infusionsmetoden. Efter disse
Behandlinger bliver derpaa Fedtet under stadig
Omrøring behandlet med Alkohol, som i Løbet
af 24 Timer optager den største Del af
Lugtestoffet; det resterende Fedt bruges enten til
<sp>Pomade</sp>, ell. det ekstraheres endnu en Gang,
hvorved faas et ringere Produkt. Da Alkoholen
ogsaa opløser en ringe Mængde af Fedtet, maa
dette skaffes bort, hvilket sker ved Udfrysning
ved Hjælp af Ismaskiner. Paa Grund af
Fedtets Tilbøjelighed til at blive harskt, hvorved
det let meddeler P. en ubehagelig Bilugt,
erstattes det i den senere Tid ofte af Paraffin ell.
Vaselin. I særlig ren Tilstand kan Lugtestoffet
i øvrigt ogsaa udvindes af Blomsterne; naar
man ekstraherer disse med Kloroform,
Svovlkulstof eller Klormetyl og derpaa skiller de
æteriske Olier fra Ekstraktionsmidlet ved en
forsigtigt udført Destillation. Ad kunstig Vej
fremstiller man dels de samme Stoffer, som findes
i de naturlige Lugtestoffer og udgør disses
Hovedbestanddel, dels helt andre Stoffer, som ikke
har andet tilfælles med de naturlige end Lugten.
Medens den kunstige Fremstilling af Frugtætere
længe har været kendt, er Fremstillingen af
andre »kunstige« Lugtestoffer af nyere Datum,
men der arbejdes nu ved Beg. af det 20. Aarh.
meget ivrigt paa dette Omraade, hvor der synes
at skulle opnaas betydelige Resultater.

Fabrikationen af P. bestaar nu væsentlig i at
foretage en Blanding af de forskellige
Lugtestoffer paa passende Maade, og utallige er de
Opskrifter, som haves til Fremstilling af de forsk.
P. Men da den samlede Lugt ofte i meget
betydelig Grad kan paavirkes ved en selv meget
ringe Tilsætning af et ell. andet Lugtestof,
ligesom Lugten af een og samme æteriske Olie ofte
