Odhensund, i Forbindelse med Kejser Otto II, om
hvem det hos Adam af Bremen fortælles, at
han i Krigen mod Harald Blaatand trængte
frem hertil, hvilket dog vistnok er uhistorisk.
<i>(H. W.). M. S.</i>
</chapter>

<chapter name="Oddeyri">
<b>Oddeyri</b> ['åd.'æ^i.re], se <sp>Akureyri</sp>.
</chapter>

<chapter name="Odd Fellows">
<b>Odd Fellows</b> ['åd.-'fe£o<sub>u</sub>z] (eng.), egl.
»snurrige Fyre«, et Navn, der er optaget af
Medlemmer af et hemmeligt Selskab med
filantropiske Formaal, som er opstaaet i 18. Aarh. i
England, og som i de sidste Aartier har vundet
stor Udbredelse i mange Lande. Medlemmernes
Pligter er »at besøge de syge, hjælpe de
trængende, begrave de døde og opdrage de
forældreløse«, ved Siden af andre humane
Formaal, alt under Valgsproget »Venskab,
Kærlighed, Sandhed«. Maaden, hvorpaa der virkes i
det enkelte, holdes hemmelig for
udenforstaaende. Det samme er Tilfældet med alt, hvad
der angaar den indre Organisation, de Grader,
som Medlemmerne maa gennemgaa, og de
Tegn, ved hvilke de kan genkende hinanden
o. l. Om den første Oprindelse vides ikke noget
helt sikkert. I Beg. synes O. at have bestaaet
af Sammenslutninger af Haandværkere,
Arbejdere o. a., til fælles indbyrdes Understøttelse,
særlig i Nød og Sygdom, men tillige med det
Formaal for Øje at hjælpe hinanden til
Fremgang i sædelig Henseende. Men for øvrigt var
alle disse Kredse, der kaldes »Loger«, i Beg.
helt uafhængige af hinanden. Vi har
Efterretning om en Loge, der holdt Møder 1745 ved
London. Senere sluttede fl. Loger sig sammen
og organiserede sig under Navnet <i>Patriotic
Order of O</i>. Den havde en Tid Fremgang, men
mod Slutn. af 18. Aarh. mistænktes den for at
stræbe efter samfundsfarlige Formaal og kom
i Vanrygte. Et Forsøg 1809 paa at rekonstruere
den under Navnet <i>Union Order</i> mislykkedes.
Da der ingen Udvej saas til at faa nyt Liv i det
gamle, forenede en Del Medlemmer sig efter
et Møde i Manchester 1813, skilte sig ud og
dannede en ny Orden under Navnet
<i>Independent Order of Odd-Fellows</i> (<i>I. O. O. F.</i>).
Organisationen var god, og den ny Orden fik snart
stor Fremgang. 1850 anerkendtes den af Staten
og fik legal Stilling. 1819 bragtes den til
Amerika af Thom. Wildey. I Amerika fik den snart
megen Fremgang, ikke blot i de forenede
Stater, men ogsaa i Kanada o. a. engelske
Besiddelser. Storlogen i Maryland konstitueredes 22.
Febr 1821. Baltimore er Sædet for Amerikas
Storloge. Fra Amerika kom den til Europa.
1870 kom O. til Tyskland, og snart efter til
Schweiz, Holland o. a. Lande. 29. Juni 1878
oprettedes en Loge i Kbhvn, og 1883 indviedes her
en selvstændig Storloge, der i Danmark som
andensteds styres af en »Stor-Sire«. Der er i
Danmark omtrent 7000 Medlemmer. Til
Sverige kom O. 1884, da der grundedes en
Loge i Malmø; 1886 kom en i Trelleborg til,
siden flere andre. Antallet af Medlemmer af
<i>I. O. O. F.</i> i hele Verden beløber sig vistnok
til langt over en Mill., og de Summer, der
disponeres over hvert Aar til velgørende Formaal,
beløber sig til mange Millioner Kroner. For at
optages i <i>I. O. O. F.</i> maa man være fyldt 22
Aar. Der er ogsaa i Forbindelse med Ordenen
en særlig Afdeling, der optager ugifte Damer.
Der udgives i England af O. et officielt
Tidsskrift: <i>Oddfellows Magazin</i> (maanedligt).
(<sp>Litt</sp>.: <i>The complete Manuel of Oddfellowship,
its history, principles ceremonies and
symbolism</i> [1879] [ikke i Boghandelen]).
<i>V. S.</i>
</chapter>

<chapter name="Oddi">
<b>Oddi</b> ['åd.de], Præstegaard i Rangárvallasyssel
i det sydl. Island, bekendt fra 12. og 13. Aarh. som
Høvdingesæde og et af Videnskabernes
fornemste Hjem i Island. Her boede Sæmundur den
Frode i mere end et halvt Hundrede Aar (omkr.
1100) og grundlagde Gaardens Ry ved sin
Lærdom. O. var siden Hovedgaarden i den fra
Sæmund nedstammende Slægt, der fik Navn af
Gaarden og kaldtes <sp>Oddaverjar</sp>. Denne
Slægt spillede en meget betydelig Rolle i 12.
og 13. Aarh. Den mægtigste Høvding af den
var Jón Loptsson, Sæmund's Sønnesøn og
Snorre Sturluson's Fosterfader.
<i>B. Th. M.</i>
</chapter>

<chapter name="Oddr Snorrason">
<b>Oddr Snorrason,</b> isl. hist. Forf. i sidste
Halvdel af 12. Aarh. O. var af en gl
Stormandsslægt, men der vides saa godt som intet om hans
Liv, undtagen at han var præsteviet og opholdt
sig længe som Munk i det berømte litterære
Tingørekloster, samtidig f. Eks. med Sverres
Biograf Karl Jonsson. O. skrev paa Latin en
Fremstilling af Olaf Tryggvason's Liv.
Originalen er tabt, men der haves en isl. Oversættelse
i 3 forsk., til Dels defekte Bearbejdelser (A M
310, 4°, udg. af P. Groth 1895; Sthlm 20, 4° mbr,
udg. af P. A. Munch 1853 og Ups. Univ. Bibl.
4—7 Fol., udg. smst.; et lille Brudstykke). Som
hist. Forf. er O. temmelig ukritisk og
lettroende. Hans Saga er fuld af Legender og
Urimeligheder; han kan fortælle det samme i
to Former uden at se, at det er eet og det
samme. Han begaar kronologiske Umuligheder,
og lians selvstændige Kombinationer er i
Reglen urigtige. Til Trods for alle disse Fejl er
hans Saga et vigtigt Kildeskrift, saa meget mere
som det er blevet benyttet af senere historiske
Forfattere som Snorre. O.'s Kilder har været
de gamle, men stærkt religiøst farvede og med
Tildigtninger udsmykkede Traditioner om Kong
Olaf. Sagaen er vistnok forfattet omkr. 1190.
(<sp>Litt</sp>.: <sp>F. Jónsson</sp>, »Oldn.-Oldisl. Litt. Hist.«,
II, og de der citerede Afhandlinger).
<i>F. J.</i>
</chapter>

<chapter name="Oddrúnargrátr">
<b>Oddrúnargrátr</b> ['åd.ru.nargrau^tr], et af
Heltedigtene i den ældre Edda. Oddrun, Atle's
Søster og Gunnar's tidligere elskede, kommer
til sin Veninde, Borgny, for ved Hjælp af
Galdresange at forløse hende. Herved faar hun
selv Anledning til at fortælle sit tragiske
Levned, hvorledes Atle har forment hende at ægte
Gunnar. Digtets Navn staar i Forbindelse med
dette Indhold. Digtet er temmelig efter klassisk
baade ved Indhold og forsk. Udtryk, samt
Sagnkombination. Det hører til den yngre
Gruppe af Edda-Digte. (<sp>Litt</sp>.: <sp>F. Jónsson</sp>,
»Oldn.-Oldisl. litt. Hist.«, I).
<i>F. J.</i>
</chapter>

<chapter name="Odds">
<b>Odds,</b> ulige Væddemaal, f. Eks. 2 mod 1.
Paa Væddeløbsbanen betegner man med O. det
Antal Gange, Udbetalingen er større end
Indsatsen ved Spil i Totalisatoren.
<i>(C. G. B.). O. P.</i>
</chapter>

<chapter name="Oddsen, Gunnlaugur">
<b>Oddsen,</b> <sp>Gunnlaugur</sp>, geogr. Forf.,
Domkirkepræst i Reykjavik, f. 9. Maj 1783, d. 2. Maj
1835; <i>cand. theol.</i> 1821. O. forfattede en
udførlig Geografi paa Islandsk i 2 Bd,
