Burgund og hans Dronning Bertha, især kendt
som Stifter af et Benediktinerabbedi, hvis Kirke
nu er Kornmagasin. P. kom 1034 til det tyske
Rige og forenedes 1536 med Bern.
<i>(M. Kr.). O. K.</i>
</chapter>

<chapter name="Paykull">
<b>Paykull</b> ['pa^i-], d. s. s. <sp>Paijkul</sp>.
</chapter>

<chapter name="Payn, James">
<b>Payn</b> [pe<sub>i</sub>n], <sp>James</sp>, eng. Romanforfatter
(1830—98). Efter at have fuldendt sine Studier
ved Trinity College, Cambridge, kastede han
sig over Litteraturen. Han var en meget
produktiv Forfatter og har skrevet en lang Rk.
Romaner og Fortællinger. Han var en Tid
Udgiver af <i>Chambers' Journal</i> og var Medarbejder
ved <i>Household Words</i> og <i>Nineteenth Century</i>.
Af hans Romaner, af hvilke nogle er oversatte
paa Dansk, kan nævnes: <i>Found Dead, The
Foster Brothers</i> (1850), <i>Like Father, Like Son, A
Modern Dick Whittington</i>. Af Fortællinger
Samlingerne: <i>High Spirits</i> og <i>Glow Worm Tales</i>.
Desuden kan nævnes en Rk. Essays: <i>The
Backwater of Life; or, Essays of a Literary Veteran</i>.
<i>(T. L.). I. O.</i>
</chapter>

<chapter name="Payne, Albert">
<b>Payne</b> [pe<sub>i</sub>n], <sp>Albert</sp>, eng.-tysk Violinist
og Grundlægger af de saakaldte »P.
Partitur-Udgaver« f. 1842, var uddannet ved Leipzigs
Konservatorium og som Violinist af David og
Massart (Paris), men traadte 1862 ind i sin i
London fødte Faders Forlagsforretning
(Leipzig), og fra denne udgik fra 1886 de smaa
Partiturudgaver i Lommeformat og til billig Pris af
klassisk og senere moderne
Kammermusiklitteratur, der vandt overordentlig Udbredelse
(ogsaa langt ud over Tyskland). Udgivelsen gik 1892
over til <sp>E. Eulenburg</sp>'s Forlag, som
betydelig udvidede Foretagendet, der nu ogsaa
omfatter Orkester-, Kor- og sceniske Værker.
<i>W. B.</i>
</chapter>

<chapter name="Payne, John Howard">
<b>Payne</b> [pe<sub>i</sub>n], <sp>John Howard</sp>, amer.
Skuespiller og dram. Digter, f. 1792, d. 1852 i
Tunis som de Forenede Staters Konsul; hans
Lig blev ført til Amerika og bisat der. Hans
Berømmelse grunder sig nutildags udelukkende
paa, at han er Forf. af Sangen <i>Home, sweet
Home</i>, der synges med Begejstring over hele
den engelsktalende Verden. Han var imidlertid
ogsaa en betydelig Skuespiller og en produktiv
Skuespilforfatter. Han nævnes som Forf. af over
60 Skuespil, af hvilke et Par Tragedier: <i>Brutus</i>
(1818) og <i>Charles the Second</i> (1824) endnu lever.
(<sp>Litt</sp>.: <sp>Harrison</sp>, <i>Life and Writings of J.
H. P.</i> [Albany 1877]).
<i>(T. L.). I. O.</i>
</chapter>

<chapter name="Paynetypi">
<b>Paynetypi</b> [pe<sub>i</sub>n-], en af Artur Payne
angiven Metode, hvorved Stregtegninger ell.
Autotypi fotograferes direkte paa Metalplader i
det fotografiske Kamera, uden at man som
ellers først fremstiller et fotografisk Negativ paa
Glas og derpaa kopierer dette paa Metalpladen.
Ved P. faar man først ved Fotograferingen paa
den præparerede Metalplade et negativt Billede.
Dette opløses i et surt Permanganatbad. Pladen
udsættes for Dagslys og fremkaldes anden Gang
med Jernoxalatfremkalder. Efter Badning i en
Kaliumbikromatopløsning, udvaskes med varmt
Vand, og man har da paa Pladen et positivt
Billede, der kan ætses til Kliché.
<i>C. E. A.</i>
</chapter>

<chapter name="Pays, Le">
<b>Pays, Le</b> [l<sub>ö</sub>-pe'i] ɔ: (»Landet«), parisisk
Avis, grundet 1866 af A. G. de Cassagnac.
Særlig under P. de Cassagnac's Redaktion spillede
det en fremtrædende Rolle som bonapartistisk
Organ. Ophørte at udkomme 1897.
</chapter>

<chapter name="Paysandu">
<b>Paysandu</b> [pa^i-], 1) Dept i Uruguay, 13252
km<sup>2</sup> med (1920) 76018 Indb., Græssteppe med
Kornavl og Kvægavl. 2) Hovedstad i Dept P.,
ligger paa en Ø i Rio Uruguay, 26000 Indb.,
Slagterier, Handel med Kød, Kvæg og Huder.
<i>M. V.</i>
</chapter>

<chapter name="Pays de Dombes">
<b>Pays de Dombes</b> [pe'i-'d-då.b], se <sp>Dombes</sp>.
</chapter>

<chapter name="Pays de Vaud">
<b>Pays de Vaud</b> [pe'i-'d-vo], se <sp>Vaud</sp>.
</chapter>

<chapter name="Payta">
<b>Payta</b> ['pa^ita], se <sp>Piura</sp>.
</chapter>

<chapter name="Paytin">
<b>Paytin</b> [paj-], C<sub>21</sub>H<sub>24</sub>N<sub>20</sub>.H<sub>2</sub>O, et Alkaloid, som
findes i hvid Kina-Bark fra Payta og
krystalliserer i Prismer, som er meget letopløselige i
Alkohol, Æter og organiske Opløsningsmidler.
<i>(O. C.). R. K.</i>
</chapter>

<chapter name="Paz, La">
<b>Paz, La</b> [la-'pas]. 1) Dept i Bolivia, 104127
km<sup>2</sup> med (1900) 445616 Indb.; en senere
skønsmæssig Opgivelse af Folketallet for 1915 til mere
end 700000 Indb. er usandsynlig. Mod SV. omfatter
Dept en Del af den c. 3700 m høje Slette langs
Titicaca-Søen og Rio Desaguadero, mod NØ.
strækker det sig ind over en Del af
Østcordilleren. 2) Hovedstad i Bolivia, 3698 m o. H., med
(1918) 107252 Indb., med Katedralkirke og Univ.
3) Dept i Honduras med Hovedstad af samme
Navn. 4) Dept i San Salvador med Hovedstad
Santa Lucia Zacatecoluca. 5) Havnestad ved Rio
Paraná, Staten Entrerios i Argentina, 10000
Indb. 6) Hovedstad i Territoriet Baja
California Sur i Mexiko, ligger ved Bahia de la P. og
har (1910) 5456 Indb.
<i>M. V.</i>
</chapter>

<chapter name="Pazend">
<b>Pazend,</b> en Transkriptionsmetode, som de
parsiske Teologer har anvendt paa deres paa
Pehievisproget affattede Tekster. Da
Pehlevibogstaverne for en stor Del er flertydige, hvad
der kan give Anledning til mange
Misforstaaelser, har man udarbejdet P.-Transkriptioner,
d. v. s. Omskrivninger af Teksterne i
Avesta-Alfabetet.
<i>A. C.</i>
</chapter>

<chapter name="Pázmány, Peter">
<b>Pázmány</b> ['pa.zma.n<sub>j</sub>], <sp>Peter</sp>, ung. katolsk
Teolog, f. 4. Oktbr 1570 i Grosswardein, d. 19.
Marts 1637. Skønt hans Forældre var
Kalvinister, sendte de ham til et Jesuiterkollegium i
Klausenburg for at uddannes, og her gik han
over til den rom.-kat. Kirke og blev Jesuit. Hans
glimrende Begavelse og hans brændende
Kærlighed til den rom. Kirke sikrede ham en
Løbebane som kun faa. Protestantismen havde gjort
mægtige Fremskridt i Ungarn, men P. angreb
den med Kraft mundtlig og skriftlig, og han
drev den tilbage. Hans Hovedværk er »Vejviser
til den guddommelige Sandhed« (1613), skrevet
paa Magyarisk, hvilket Sprog han beherskede
til Fuldkommenhed. P. blev udnævnt til
Ærkebiskop i Gran, og da han i denne Stilling fik
stor Magt, gik det ud over Protestanterne. For
at fremme Katolicismens Sag grundlagde han
ogsaa Skoler og Præsteseminarier, og da Paven
havde gjort ham til Kardinal, lod han Ungarn's
Præsteskab antage det rom. Missale og
Breviarium for at knytte Baandet med Rom endnu
fastere. I alle sine Foretagender havde han
Lykke med sig, og da han døde, var
Katolicismens Overvægt over Protestantismen i Ungarn
sikret. (<sp>Litt</sp>.: <sp>W. Frankl</sp>, »P.« [Pest
1868—72]).
<i>A. Th. J.</i>
</chapter>

<chapter name="Pazzi">
<b>Pazzi</b> ['pat.si], florentinsk Adelsslægt, som
i Middelalderen gjorde sig bekendt ved flere
Krigsbedrifter, tjente sig en stor Formue ved
