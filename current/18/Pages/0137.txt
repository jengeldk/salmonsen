Divisionernes og Specialvaabnenes Underofficers-
og Korporalskoler. Foruden militær Uddannelse
aflægges her ogsaa Middelskoleeksamen.
Forøvrigt findes Skydeskoler for Infanteri og
Artilleri, Ride- og Køreskoler, Musikskoler; samt
for Sanitet, Træn og Intendantur kortere
Kursus til Uddannelse af ulønnede Befalingsmænd.
Statens Gymnastikskole uddanner militære og
civile Gymnastiklærere. Hærens <sp>Heste</sp>
tilvejebringes ved de udskrevne Afdelinger væsentlig
ved Udrederinstitutionen. Skolen ejer c. 200
Heste, som udstationeres, og de beredne
Skoleafdelinger har en Del Stamheste. Stabsofficerer
og alle Officerer i Generalstaben holder selv
Tjenestehest.

Ved L. af 27. Juli 1895 er flg.
<sp>Aldersgrænser</sp> fastsatte for fastlønnede Officerer af
Armeen og Marinen: For Premierløjtnanter af
begge Etater (undtagen
Sanitetspremierløjtnanter) fyldte 45 Aar. For
Sanitetspremierløjtnanter af Armeen fyldte 50 Aar, af Marinen
fyldte 55 Aar. For Kaptajner af begge Etater
(undtagen Sanitetskaptajner) fyldte 60 Aar. For
Sanitetskaptajner af begge Etater fyldte 63 Aar.
For Stabsofficerer 65 Aar. For Generals- og
Admiralspersoner fyldte 68 Aar. For disse sidste
kan dog Kongen give Dispensation.

For den norske Hær var Aaret 1909 et
af de betydningsfuldeste Mærkeaar i dens
Historie, idet Stortinget da vedtog den <sp>ny
Hærordning</sp>, som fra 1. Jan. 1911 afløste den
tidligere Hærordning af 1887.

De væsentligste Træk ved Hærordningen af
1909 med en Del senere Forandringer kan
sammenfattes i følgende: I St f. de tre organiserede
Opbud, Linie, Landeværn og Landstorm med
henh. 6, 6 og 4, i alt 16 Aarsklasser, opsatte
den ny Hærordning kun <sp>to organiserede
Opbud</sp>, Linie og Landeværn, hver med 12
Aarsklasser, i alt 24 Aarsklasser; til den ny
— uorganiserede — Landstorm henføres alle
Mænd mellem 18 og 55 Aar, som ikke henhører
til noget af de organiserede Opbud. Medens
Hæren efter den ældre Organisation i det sydlige
N. var inddelt i 5 Infanteribrigader, hvortil kom
Tromsø Stifts Forsvar, med Afdelingerne af
Specialvaabnene direkte underlagte
vedkommende Vaabenchefer, blev Hæren efter den ny
Organisation, der har medført betydelige
Ændringer i den <sp>militære
Distriktsinddeling</sp>, allerede i Fred opsat i <sp>operative
Enheder</sp>, idet den blev organiseret i 6
<sp>kombinerede Brigader</sp>, senere
benævnt <sp>Divisioner</sp>, der dog fik <sp>ulige
Størrelse</sp> og <sp>Sammensætning</sp>; de to
østlandske og den trondhjemske Division er
givet en stærkere Sammensætning end Vest- og
Sørlandsdivisionerne, saavel af Infanteri som
af Specialvaaben, og ved Mobilisering er disse
stærkere Divisioner forudsat at kunne afgive
Specialvaaben til Vestlandsdivisionerne. Som
administrativ Enhed er genindført
<sp>Regimentet</sp> — i St f. som hidtil Bataillonen (Korpset).
For Feltartilleriet er indført Opsætning af 4
Kanons i St f. som hidtil 6 Kanons Batterier.
Hvad endelig angaar <sp>Personellet</sp>, kan i
sin Alm. anføres, at den ny Hærordning i det
hele medfører nogen Forøgelse i Antallet af
fastlønnede Officerer og samtidig nogen
Indskrænkning i Antallet af fastlønnede
Underofficerer (4 i St f. som hidtil 6 ell. 5 Sergenter
pr Kompagni). For andet Opbud, Landværnet,
er indført en stærkere Opsætning med
fastlønnet Befal end den tidligere Organisations
Opsætning af Landstormens faste Opbud.

Hæren og Flaaden administreres af
<sp>Forsvarsdepartementet</sp>, som er delt i to
Afdelinger: <sp>Arméstyrelsen</sp> og
<sp>Marinestyrelsen</sp>. Indtil 1910 var Kommanderende
General og Kommanderende Admiral Chef for
hver sin Afdeling. Nu staar begge direkte under
Forsvarsministeren. Kongen har den højeste
Befaling over Rigets Krigsmagt.

I Spidsen for Hæren staar en
<sp>kommanderende General</sp>, der behandler de egl.
milit. Kommandosager; til Stillingen som
kommanderende General beordres den General, der
for Krig er udset til Chef paa
Hovedoperationsteatret. I Spidsen for hver Division og for
Generalstaben staar en Generalmajor som Chef.
Generalstaben bestaar af en Chefsekspedition,
4 Afdelinger (Kommunikationer, Mobiliserings-,
administrative og topografiske Afdelinger), og
Efterretningskontoret. Der afgives en Kaptajn
som Stabschef ved hver af Divisionerne, og en
Officer er indbeordret til Militærkontoret for
N.'s Statsbaner. Hvert Vaaben har en
Generalmajor som Generalinspektør. Divisionen
bestaar i Fred af 2 à 3 Regimenter Infanteri,
1 Underofficersskole, 1 Hjulrytterkompagni, 1
Infanterimitrailløseafdeling, 1 Sanitetskompagni,
1 Trainkompagni, hvortil for 1. og 5. Division
kommer 1 Feltartilleriregiment og 1
Dragonregiment. Under 1. Division er endvidere
henlagt Søndenfjeldske Ingeniørregiment, og under
5. Division nordenfjeldske Ingeniørbataillon, og
under 3., 4. og 6. Division hver et Bjergbatteri.
Under vedk. Divisioner henhører enkelte af de
i Distriktet værende Landbefæstninger, medens
Fæstningerne ellers hører ind under
Fæstningsartilleriet. Infanteriet udgør i alt 17
Regimenter (med Nr fra 1—18, Regiment Nr 17 er dog
endnu [1924] ikke opsat) à 3 Batailloner samt
4 Batailloner udenfor Regimentsforband.
Regimenterne er saaledes fordelt: 1. Division
(Egnene om Kristianiafjorden): Smaalenenes,
Vestre Akershus og Jægerkorpsets Regimenter. 2.
Division (Oplandene): Østre Akershus,
Østoplandenes. Vestoplandenes Regimenter. 3
Division (Sørlandet): Telemarkens, Agdesidens og
Vesterlens Regimenter. 4. Division (Vestlandet):
Søndre og Nordre Bergenhus Regimenter samt
Nordfjord og Søndhordlands Batailloner. 5.
Division (Trøndelagen): Søndmøre, Søndre og
Nordre Trondhjems Regimenter. 6. Division
(Nord-N.): Søndre og Nordre Haalogalands
samt Tromsøy Regimenter og Alta og Varanger
Batailloner med Mitrailløseafdelinger. I Spidsen
for Regimentet staar en Oberst som Chef med
3 Majorer som Bataillonschefer, en
Oberstløjtnant er Næstkommanderende og tillige Chef for
Regimentets Landeværn.
Landeværnsbataillonens Chef er Major, dels fastlønnet, dels
pensioneret, og som Kompagnichefer er ansat
fastlønnet, pensioneret ell. værnepligtigt Befal. En
Liniebataillon har 4 Kompagnier,
