<chapter name="Oppermann">
<b>Oppermann,</b> <sp>Adolf</sp>, dansk Forstmand, f.
14. Jan. 1861 i Holsteinborg Skovridergaard;
blev Student fra Sorø 1879; tog 1883
Forsteksamen, blev s. A. Assistent ved
Landbohøjskolens Skovbrugsundervisning, 1887—1917 Lærer i
Skovbrug og 1895 Prof.; 1901 tillige Leder af
det forstlige Forsøgsvæsen. Som Lærer har O.
udført et stort Arbejde ved at bygge sin
Undervisning helt paa selvstændigt, dansk Grundlag;
dette gælder ubetinget for »Træmaalings- og
Tilvækstlæren« samt for »Vare- og
Handelslærens, medens der for »Skovbrugets Historie
og Statistik« delvis var tilvejebragt et originalt
Grundlag forud ved P. E. Müller's Arbejder. I
nøje Tilknytning til denne Virksomhed staar O.'s
omlaittende litterære Produktion; ved Siden af
autograferede ell. trykte Forelæsninger i
nævnte Fag maa fremhæves: »Bidrag til det
danske Skovbrugs Historie 1786—1886« (Bd X
af »Tidsskr. f. Skovbrug«); »Kortfattet
Vejledning i Skovbrug« (i »Landmandsbogen«);
»Haandbog i Skovbrug«, som O. har udg.
sammen med A. Hauch, samt talrige store og smaa
Afhandlinger i forstlige Tidsskrifter o. a. St.
Ved Siden af sin omfattende Lærergerning har
O. udført et meget betydeligt Arbejde for
Statens forstlige Forsøgsvæsen; 1910 Forstander
herfor; siden 1903 Redaktør af Forsøgsvæsenets
Publikationer, i hvilke han har skrevet
adskillige værdifulde Afhandlinger, hvoraf
»Tilvirkning og Anvendelse af dansk Gavntræ« (1906) —
Fortsættelse af hans 1898 udgivne
Undersøgelser over Tilvirkning af Trævarer — har alm.
praktisk Betydning, medens »Vrange Bøge i
det nordøstlige Sjælland« (1908) behandler
Arvelighedens Betydning for Skovbruget. O. har
1887 foretaget en længere Studierejse i
Østerrig-Ungarn og senere repræsenteret Forsøgsvæsenet
ved forsk. forstlige Kongresser. I Forbindelse
med Prof. C. V. Prytz har han 1891—93
udarbejdet en Driftsplan for Grevskabet
Holsteinborg's Skove. O. har været Medlem af forsk.
Kommissioner: 1900 ang. det forstlige
Forsøgsvæsen, 1902 ang. Statsskovenes
Planlægningsvæsen, 1904 ang. Uddannelsen af Skovfogder
og 1908 Formand for en Kommission ang.
Meterlovens Anvendelse paa Landets Skovbrug. I
dansk Skovforenings Fællesbestyrelse har han
været Sjælen i og ofte Formand for talrige
Udvalg. Paa Landbohøjskolen har O. nedlagt et
stort Arbejde i Omordningen af Højskolens
Bibliotek og Udarbejdelsen af en ny Katalog
derfor. O. har redigeret det monumentale
Festskrift i Anledning af den kgl. Veterinær- og
Landbohøjskoles 50 Aars Jubilæum 1908, samt
bistaaet Statens statistiske Bureau ved
Udarbejdelsen af Skovbrugsstatistik; hans
usædvanlige Evner som Foredragsholder er uden for
forstlige Kredse bl. a. blevne benyttede af
Folkeuniversitetsforeningen. (<sp>Litt</sp>.:
<sp>Roepstorff</sp> i »Tidsskrift for Skovvæsen«, Bd IX).
<i>C. V. P.</i>
</chapter>

<chapter name="Oppermann, Carl Rudolf Theodor">
<b>Oppermann,</b> <sp>Carl Rudolf Theodor</sp>,
dansk Museumsmand, f. 8. Oktbr 1862 paa
Frederiksberg, Student 1881, Universitetets
Accessit 1886 for en mineralogisk Opgave. Elev af de
frie Kunstskoler og af V. Bissen, udstillede
nogle Gange som Billedhugger 1887—92 og
udgav et Par smaa Bøger: »Kunst og Liv i det
gamle Florens« (1895), »Kunst og Liv i
Nederlandene« (1898), men gik derefter over i
Museumsvirksomhed som Inspektør ved Ny
Carlsberg Glyptotek 1897—1915, i hvilken Stilling
han med Dygtighed virkede til Ordning og
Administration. 1921 blev O. Direktør for
Thorvaldsen's Museum og har ogsaa der indledet en
ny og metodisk Orden. Samtidig har han
udgivet fl. Bøger af kunsthistorisk Indhold,
saaledes »Kunsten i Danmark under Frederik V
og Christian VII« (1906), »Billedhuggeren H. E.
Freund« (1916), »Vilhelm Marstrand« (1920) og
offentliggjort nogle Afh. i Tidsskrifter. I nogle
Aar har han derhos virket som Kunstanmelder
ved »Berlingske Tidende«.
<i>P. J.</i>
</chapter>

<chapter name="Oppermann, Ludvig Henrik Ferdinand">
<b>Oppermann,</b> <sp>Ludvig Henrik
Ferdinand</sp>, dansk Matematiker og Sprogmand, f.
ved Brahetrolleborg paa Fyn 7. Septbr 1817, d.
i Kbhvn 17. Aug. 1883. O. blev Student 1834,
filologisk Kandidat 1843. 1846—51 var han
Overlærer ved Aarhus Katedralskole; han dyrkede
derefter en Tid Forststudiet, men opgav det
1852 for at overtage Lektoratet i Tysk ved
Kbhvn's Univ., i hvilken Stilling han forblev til
sin Død. 1861—70 var han tillige matematisk
Direktør ved Livrenteanstalten og fra 1872 tekn.
Konsulent for det danske Livsforsikringsselskab
Hafnia. I Aarene 1849—61 havde han med en
mindre Afbrydelse Sæde i Rigsdagen. 1875
optog Videnskabernes Selskab ham som
matematisk Medlem. Matematik var O.'s
Hovedinteresse, og i dette Fag var han fremragende ved
sin skarpe og originale Opfattelse og sine
dybtgaaende Kundskaber. Han var ikke meget
produktiv som Forf., men gennem mundtlige
Meddelelser udøvede han en betydelig Paavirkning.
Særlig inden for de mindste Kvadraters
Metode har O.'s Opfattelse været vejledende (»Zur
Begründung der allgemeinen Fehlertheorie«,
trykt som Manuskript 1872), og det maa
fremhæves, at han er den første, der har foretaget
en korrekt Udjævning af en Dødelighedstavle
efter nævnte Metode. Som stor Beundrer af
Gauss interesserede han sig i høj Grad for
Talteori, særlig Primtalsundersøgelser; han var
en særdeles dygtig Regner. Ogsaa Archimedes
skattede han meget højt, og han havde et
grundigt Kendskab til hans Værker. O. kom aldrig
til at undervise i Matematik, men har 1845
udgivet en elementær Plangeometri, der staar
højt ved Originalitet og Stringens. Foruden det
allerede nævnte har han skrevet
»Elementærmatematiske Afhandlinger« (1872) og
»Elementarmatematische Abhandlungen«, I (1872), der
er udkomne selvstændigt, samt nogle
Afhandlinger i »Tidsskrift for Matematik«, Overs. over
Videnskabernes Selskabs Forh., »Tidsskrift for
Krigsvæsen«, <i>The Assurance Magazine</i>, <i>The
Insurance Record</i>. (<sp>Litt</sp>.: Biografi af O. ved <sp>J.
P. Gram</sp>, i »Tidsskrift for Matematik« [1883]).
<i>Chr. C.</i>
</chapter>

<chapter name="Oppert, Gustav Salomon">
<b>Oppert</b> ['åp<sub>ə</sub>rt], <sp>Gustav Salomon</sp>, tysk
Sankritist, nedenn.'s Broder, f. 30. Juli 1836 i
Hamburg, d. 16. Marts 1908; virkede først mest
i England, 1872—93 Prof. i Sanskrit i Madras;
berejste Nordindien 1893—94; kom tilbage til
Europa 1894. — Skrifter: »Über den Presbyter
