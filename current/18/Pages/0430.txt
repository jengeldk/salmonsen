Sekundet. Blandt Bifloderne er Warte den
betydeligste. O.'s stærke Fald (særlig i Schlesien)
og pludselige Opsvulmen bevirker, at den kun
ved kostbare Reguleringer kan benyttes som en
sejlbar Hovedstrøm; desuagtet hviler ofte
Skibsfarten midt paa Sommeren p. Gr. a.
Vandmangel, og om Vinteren er O. tilfrosset godt en
Maaned ved Brieg, to Maaneder ved Stettin.
<i>(Joh. F.). O. K.</i>
</chapter>

<chapter name="oderint dum metuant">
<b>oderint dum metuant</b> (lat.), »de maa gerne
hade, naar de blot frygter«, Citat efter den
romerske Digter Accius. Kejser Caligula skal ofte
have brugt dette Mundheld.
<i>H. H. R.</i>
</chapter>

<chapter name="Oderkommissionen">
<b>Oderkommissionen.</b> Ved Fredstraktaterne
efter Verdenskrigen er en Rk. Floder, der
gennemløber ell. adskiller flere Staters Omraader,
og som staar i sejlbar Forbindelse med Havet,
udtrykkelig erklærede for internationale,
saaledes Oderfloden (fra Oppas Munding), og der
er oprettet internationale Kommissioner for
saadanne Floder. O. (<i>Commission internationale
de l'Oder</i>), der er sammensat af tre
Repræsentanter for Preussen og en for hver af flg.
Magter: Polen, Tschekkoslovakiet, Danmark,
Frankrig, Storbritannien og Sverige, skal iflg.
Versaillestraktatens Art. 344 udarbejde Udkast
til internationale Bestemmelser, bl. a.
vedrørende Modnettets Vedligeholdelse og
Regulering, om Finansforvaltningen, om Fastsættelse
og Opkrævning af Afgifter, og
Skibsfartsforskrifter. O.'s Sekretariat har Sæde i Paris.
<i>G. R.</i>
</chapter>

<chapter name="Oderwitz">
<b>Oderwitz</b> ['o.d<sub>ə</sub>rvets], Flække i Fristaten
Sachsen, Kreishauptmannschaft Bautzen, 8 km
NV. f. Zwittau, bestaar af Ober-, Mittel- og
Nieder-O. og har i alt (1910) 7002 Indb.
Betydeligt Lærredsvæveri, Maskinfabrik.
<i>(Joh. F.). O. K.</i>
</chapter>

<chapter name="Oderzo">
<b>Oderzo</b> [o'dertso], By i det nordøstlige
Italien, Prov. Treviso, ligger ved Monticano og
har Kirke fra 14. Aarh., samt Garveri og
Handel. (1911) 8600 Indb.
<i>C. A.</i>
</chapter>

<chapter name="Odessa">
<b>Odessa</b> [a'djæsa], Guv. i Ukraine, grænser
mod S. til Sortehavet, mod Ø. til Guv. Nikolajev,
mod N. til Kijew og Podolien, medens Dnjestr
adskiller det fra det rumænske Landskab
Bessarabien. Arealet er 31338 km<sup>2</sup> med (1920) 1940188
Indb. (62 pr km<sup>2</sup>). O. er den vestlige Del af
det tidligere russ. Guv. Cherson (s. d.), der nu
er delt i flere. 1921 hjemsøgtes Guv. ligesom
hele det sydøstlige Rusland af Tørke, saa
Høsten slog fejl; en forfærdelig Hungersnød
indtraf, og dens Virkninger blev saa meget
mere alvorlige, som det p. Gr. a.
Transportvæsenets daarlige Stand var vanskeligt at
tilføre de Næringsmidler, som saavel den russ.
Regering som fremmede Hjælpeaktioner
sendte til de hærgede Egne. — 2) Guv.'s Hovedstad,
Ukraines største By, ligger ved O. Bugten fra
Sortehavet. (1920) 431738 Indb. I Modsætning
til de fleste store Søhandelsstæder ligger O.
ikke ved Mundingen af en Flod, men mellem
Dnjeprs og Dnjestrs Udløb paa et 47 m højt
Terrain, der falder temmelig brat af mod
Bugten. Byens samlede Areal med Forstæder er
505 km<sup>2</sup>. Da den væsentligt er bygget i 2.
Halvdel af 19. Aarh., har den faaet et ganske
vesteuropæisk Præg med brede, regelmæssige,
oftest træbeplantede, Gader og store
Bygningskomplekser. Centrum ligger umiddelbart ved
Strandbredden og skilles ved Bulevarden
Portofranko-Gade, hvor den tidligere Frihavnsmur
fandtes, fra Forstæderne, af hvilke nævnes
Moldavanka, Voranzovka, Melnizy og
Tiraspolskaja Sastava mod SV. og Novaja Sloboda samt
Peressyp mod N. O.'s fornemste Promenade
er Nikolajewsky Bulevard, der gaar langs
Havnen og prydes af en 1826 afsløret Bronzestatue
af Hertugen af Richelieu, fra hvilken en 12 m
bred Stentrappe med 193 Trin fører ned til
Havnen. Ved Nikolajewskij-Bulevarden
udmunder de vigtigste Forretningsgader
Deribassovskaja, Rischeljevskaja, Jekaterininskaja og
Puschkinskaja. Da Byen gennemskæres af fl.
dybe, udtørrede Flodsenge (<i>balki</i>), er Gaderne
hyppig forsynede med Jern- ell. Stenbroer. De
fornemste Pladser er Katedral- ell.
Sobornaja-Pladsen med Mindesmærke for Fyrst Voronzev,
Katharina-Pladsen med det 1900 opførte
Mindesmærke for Kejserinde Katharina II,
Raadhuspladsen med Puschkin's Buste samt
Teaterpladsen. Af Park- og Haveanlæg nævnes
Alexander-Parken med Labradorsøjlen, der rejstes
1891 til Ære for Kejser Alexander II,
Anlæggene ved Palais Royal, Deribassov-Haverne, den
botaniske Have og den gamle Kirkegaard. O.
har c. 50 russisk-ortodokse Kirker, 2 Klostre, 1
Bedehus for Raskolnikere samt græsk- og
romersk-katolske, lutheranske, reformerte,
anglikanske og armeniske Kirker foruden 20
Synagoger, hvoriblandt 1 karæisk, og en
muhammedansk Moské. Den fornemste Kirke er
Sobornaja-Kirken ell. Katedralen, der har et 81
m højt Klokketaarn og opførtes 1794—1848. De
vigtigste verdslige Bygninger er Stadteatret i
ital. Renaissance, der har 1600 Pladser og
aabnedes 1887, Voronzov-Palæet, Athos-Munkenes
Kloster, det ærkebiskoppelige Palæ, Raadhuset,
Biblioteket, der er opført 1883 i gr. Stil,
Passagerbanegarden, der er opført i ital.
Renaissance og aabnet 1884, Univ. og det adelige
Frøkenkloster. Raadhuset anvendtes ogsaa som
Børs, men desuden aabnedes 1894 en ny Korn-
og Varebørs. O. er Sædet for det saakaldte
nyrussiske Univ., der dannedes 1864 af det 1817
stiftede Richelieu-Museum. Undervisningen
besørges nu af ukrainske Lærere. Til Univ. er
knyttet et Bibliotek paa 290000 Bd, et
Møntkabinet og Museum, der særlig har en
betydelig Samling oldkristelige Kunstgenstande, og et
Observatorium. Endvidere findes i O. et
offentligt Bibliotek paa 160000 Bd i en smuk
Bygning, der 1906 opførtes i Renaissancestil, et
Museum for nyrussiske Oldsager, der er
grundlagt 1825, flere Gymnasier og et Par Realskoler,
et Præste- og et Lærerseminarium, to
Handelsskoler, en teknisk Skole samt Tegne- og
Musikskoler. Af humane Institutioner nævnes
Vajsenhuset, Døvstummeinstituttet,
Invalidehospitalet, det store Kommunehospital samt det
bakteriologiske Institut, der spiller en stor Rolle
som Vaccinationsanstalt mod forsk.
Infektionssygdomme. De lærde Selskaber samt Selskabet
for de skønne Kunster er alle udgaaede fra Univ.
Foruden Stadteatret skal nævnes
Sibirjakov-Teatret. Befolkningen er yderst blandet, og kun
