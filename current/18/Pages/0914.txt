Gangræn i det afsnørede Parti. Det er derfor i slige
Tilfælde nødvendigt snarest muligt at foretage
en Fremføring af den indsnærende Forhud,
hvad der i Reglen vil lykkes for en Læge ved
Anvendelsen af særlige Haandgreb; men
undertiden kan dog Kloroformering, eventuelt
Spaltning af den strammende Hudring med Kniv
blive nødvendig.
<i>(E. P-n.). C. Rch.</i>
</chapter>

<chapter name="Parafin">
<b>Parafin</b> (<sp>Paraffin</sp>) er en fast,
vokslignende Masse, en Blanding af de højeste Led
af Kulbrinterækken CnH<sub>2n+2</sub>, som blev funden
1830 af <sp>von Reichenbach</sp> i Produkterne
fra den tørre Destillation af Træ, navnlig i
Bøgetræstjære. Navnet P. (af lat. <i>parum</i> og <i>affinis</i>)
antyder, at Stoffet ikke forandres ved
Paavirkning af forsk., kraftig virkende Reagenser.
Senere fandt man ogsaa P. i de Produkter, som
opstaar ved tør Destillation af Tørv, Brunkul,
Bogheadkul o. l. Det findes ogsaa færdigdannet
i Naturen i stor Mængde; saaledes i ostindisk
Petroleum, Ozokerit, Neftgil (Jordvoks) samt i
Bitumen (Jordbeg), som findes i bituminøse
Skifere. Af Petroleum fra Birma, Ozokerit fra
Kaukasus, Galizien, Rumænien og Bulgarien og af
bituminøse Skifere fra Trinidad, Cuba,
Kalifornien, Peru, Kanada o. s. v. vindes rigelige
Mængder P. og Belysningsolier. Den tyske
Parafin-fabrikation gaar ud fra visse Sorter Brunkul
og falder i to Afsnit: 1) Fremstilling af Tjæren
og 2) Oparbejdning af Tjære til P., hvorved man
tillige faar Solarolie m. m. P. faas af de
højestkogende Olier, i hvilke den findes i Opløsning,
ved Afkøling og Udkrystallisation, hvorefter den
i Filtrerpresser under et Tryk af 20 Atm. befries
for vedhængende Olier, vaskes med lette
Tjæreolier under Tryk og sluttelig affarves ved Hjælp
af Tjærekul e. l. — P., der som nævnt er en
Blanding, er i renset Tilstand en fast, hvid
Masse, som hverken besidder Lugt ell. Smag, og som
har Vægtfylden 0,869—0,943. Alt efter P.'s
Oprindelse er Smeltepunktet forsk. P. af Bogheadkul
smelter ved 45,5°, af Tørv ved 46,7°, af
Petroleum ved 61° og af Ozokerit ved 60—70°. I
Sachsen vindes af Brunkul P., hvis Smeltepunkt
ligger mellem 27 og 56°. Heraf benyttes i den
nyere Tid kun den Del, der smelter over 50°,
til Lys, medens den P., som har lavere
Smeltepunkt (blød P.), anvendes i
Tændstikfabrikationen og til andre Formaal. P. anvendes foruden
til Lys ogsaa til Ekstraktion af vellugtende Olier
af Blomster, til Konserveringsmiddel, Tætning
af Fade, Indfedtning af Læder, Satinering og
Polering af Glanspapir, Parafinering af
Skydebomuld m. m. Flydende P., se <sp>Petroleum</sp>.
<i>(O. C.). R. K.</i>
</chapter>

<chapter name="Parafiner">
<b>Parafiner</b> (<sp>Paraffiner</sp>), mættede
Kulbrinter af den alm. Formel CnH<sub>2n+2</sub>. Disse
Kulbrinter er i høj Grad modstandsdygtige mod
Indvirkning af ellers kraftig virkende
Reagenser, f. Eks. over for Salpetersyre og Kromsyre;
derfor har man givet dem Navnet P. (af <i>parum
affinis</i>). De laveste Led i Rækken er luftformige,
de følgende flydende og de højeste faste; i Vand
er de næsten ganske uopløselige, i Alkohol er
de luftformige tungtopløselige, de flydende
letopløselige, de faste desto tungere opløselige, jo
mere Kulstof de indeholder. Deres Vægtfylde
ved Smeltepunktet stiger med voksende Antal
Kulstofatomer fra 0,4 til 0,78; denne højeste
Grænse naas ved C<sub>11</sub>H<sub>24</sub>, saaledes at der for de
højere Led i Rækken gælder den Regel, at
deres Molecularvolumina er proportionelle med
Molecularvægten. P. kan ikke direkte forene sig
med Brint ell. Halogener ved Addition; Klor
indvirker paa dem, idet det træder ind i St f.
Brint og danner Klorsubstitutionsprodukter.
Talrige Isomerier er mulige inden for P.'s Rk. De
P., som har Bygningen CH<sub>3</sub> . CH<sub>2</sub> . CH<sub>2</sub> . CH<sub>2</sub> . . .
CH<sub>3</sub>, kaldes <sp>normale P.</sp>, og disse udgør den
væsentligste Bestanddel af den amer. Petroleum.
Det første Led i Rækken, Metan, Sumpgas ell.
Grubegas, udstrømmer af Jorden i Nærheden af
Petroleumskilder og dannes ved Gæring af
Cellestof paa Bunden af stillestaaende Vand; det
udstrømmer ogsaa i Kulgruber som »Grubegas« og
giver Anledning til de farlige
Kulgrubeeksplosioner. P. kan fremstilles paa mange Maader,
bl. a. ved Ophedning af de fede Syrers
Natriumsalte med Natron ell. Natronkalk: CnH<sub>2n</sub> + .
COOH + NaOH = CnH<sub>2n+2</sub> + Na<sub>2</sub> CO<sub>3</sub>. De
højeste Led i Rækken findes i Parafin (s. d.).
<i>(O. C.). R. K.</i>
</chapter>

<chapter name="Parafinering">
<b>Parafinering</b> af Træ udføres med Parafin i
enten smeltet ell. opløst Form. Parafin smelter
ved c. 50°, og i smeltet Tilstand
gennemtrænger det Bøg og Fyr omtr. lige saa let som
Vand. Smeltet Parafin bruges til Imprægnering
af Tændstikker samt til Imprægnering mod
Syreangreb (Laboratorieborde,
Akkumulatorceller) og til Imprægnering af Oldsager mod
Svind. Parafin opløst i Benzin ell. Petroleum
bruges til Imprægnering af Bøgedybler mod
Svind og af sanitære Grunde til Overstrygning
af Gulve i Hospitaler, hvorved Træet bliver
brunt. De behandlede Gulve suger ikke Vand
og kan derfor let holdes rene og sterile ved en
daglig Overvadskning med en antiseptisk
Opløsning. En enkelt Overstrygning skal kunne
holde sig i 2 Aar.
<i>E. Su.</i>
</chapter>

<chapter name="Parafinomer">
<b>Parafinomer</b> kalder man de i Reglen højst
vansirende Svulster, der undertiden udvikler
sig i Ansigtets Hud hos Personer, i Reglen
Damer, som for at forbedre deres Udseende har
ladet sig indsprøjte Parafin under Huden.
<i>C. Rch.</i>
</chapter>

<chapter name="Parafinolie">
<b>Parafinolie</b> (<sp>Paraffinolie</sp>) er en
Opløsning af Parafin i Solarolie, der faas som
Biprodukt i Parafinfabrikationen. P. anvendes som
Smøreolie for Maskiner, til Fremstilling af
Belysningsgas og i rektificeret Tilstand som
»flydende Parafin« (<i>Paraffinum liqvidum</i>) i
Farmacien.
<i>(O. C.). R. K.</i>
</chapter>

<chapter name="Parafoni">
<b>Parafoni</b> (gr.), en Uregelmæssighed i
Stemmen, der bestaar i, at den pludselig springer
over fra dyb til høj. Hertil hører f. Eks. den P.,
der optræder i Overgangsalderen.
<i>(E. A. T.).</i>
</chapter>

<chapter name="Parafoni (Musik)">
<b>Parafoni.</b> I den senere Oldtids gr. Musik
var P. Betegnelsen for Intervallerne Kvart og
Kvint, modsat »Antifoni«, som var Betegnelse
for Oktaven.
<i>A. H.</i>
</chapter>

<chapter name="Paraformaldehyd">
<b>Paraformaldehyd,</b> sandsynligvis (CH<sub>2</sub>O)<sub>2</sub>,
en med Formaldehyd polymer Forbindelse; den
danner en hvid Masse, som er letopløselig i
Vand.
<i>(O. C.). R. K.</i>
</chapter>

