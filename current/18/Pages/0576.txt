über spec. Pathologie und Therapie« blev udg.
af <sp>E. v. Stoffella</sp> 1872. — Om O.'s
Virksomhed, se <sp>Moritz Benedikt</sp>, »J. O.« i
»Wiener-klin. Wochenschrift« (1908) og
<sp>Neuburger</sp>, »Entwicklung der Medizin in
Oesterreich« (1919).
<i>J. S. J.</i>
</chapter>

<chapter name="Oppolzer, Theodor von">
<b>Oppolzer</b> ['åpålts<sub>ə</sub>r], <sp>Theodor von</sp>,
østerrigsk Astronom, foreg.'s Søn, f. 26. Oktbr 1841
i Prag, d. 26. Decbr 1886 i Wien, blev 1865
efter Faderens Ønske med. Kandidat, men
havde i sin Studietid ved Siden af ivrig studeret
Astronomi og fra 1861 til 1865 publiceret 56
astron. Arbejder, for det meste vidtløftige
Beregninger af Planet- og Kometbaner. 1866 blev
O. Privatdocent og 1870 Prof. i Astronomi ved
Univ. i Wien. 1872 indvalgtes han i den europ.
Gradmaaling og fra 1874 i dens permanente
Kommission, fra 1882 dens Sekretær; han har
dels selv direkte, dels under sit Opsyn 1873—76
udført 40 Længdebestemmelser foruden Bredde-
og Azimutbestemmelser, saa at i disse Aar saa
godt som det hele Program blev
gennemarbejdet. 1885 blev O. Østerrigs Repræsentant i
<i>Comité international des poids et mesures</i>. Ved
Siden heraf har han 1884 udført fundamentale
Pendulobservationer i Wien og publiceret en
Række betydelige astron. Arbejder; ved hans
Død var deres Tal 320. Af disse skal nævnes:
»Lehrbuch zur Bahnbestimmung der Kometen
und Planeten«, I, II (1870 [1882], 1880), »Ueber
den Winneckeschen Cometen« (1870, 1873),
»Ueber die Bestimmung einer Cometenbahn«
(1868, 1869, 1871), »Syzygien Tafeln für den
Mond« (1881), »Canon der Finsternisse« (1885),
»Entwurf einer Mondtheorie« (1885, 1887),
»Ueber die astronomische Refraction« (1886),
»Ueber die Auflösung des Keplerschen
Problems« (1885).
<i>J. Fr. S.</i>
</chapter>

<chapter name="Opponent">
<b>Opponent</b> (af lat. <i>opponere</i>, modsige,
modsætte sig) kalder man den, der optræder imod
en anden, modsætter sig nogen ell. noget. Ved
en Doktordisputats den, der paa Fakultetets
Vegne (<i>ex officio</i>) skal prøve og eventuelt jo
ogsaa maa bestride Doktorandens Sætninger ell.
<i>ex auditorio</i> møder for at gøre det.
<i>Cl. W.</i>
</chapter>

<chapter name="opponere">
<b>opponere</b> (lat.), gøre Opposition, fremsætte
Indvendinger; <sp>Opponént</sp> (s. d.).
</chapter>

<chapter name="opportun">
<b>opportun</b> (lat.), hensigtsmæssig, belejlig,
gunstig.
</chapter>

<chapter name="Opportunisme">
<b>Opportunisme</b> ['åp-] (af lat. <i>opportunus</i>,
belejlig) kaldtes den politiske Retning i
Frankrig, som Gambetta og hans Tilhængere indtog
1873—78, idet de uden at opgive deres radikale
Ønsker foreløbig vilde nøjes med, hvad der da
lod sig opnaa ved Forbund med de
maadeholdne Republikanere til Sikring af Republikken og
til Fremme af Frihedens Sag. De skilte sig
derved fra deres tidligere Partifæller, det yderste
Venstre, der haardnakket holdt fast ved alle de
gamle politiske Grundsætninger, skønt disse for
Tiden var uigennemførlige. Efter Gambetta's
Død 1882 blev <sp>Opportunister</sp> Navn for
den Gruppe af Republikanere, som lededes af
J. Ferry. — O. er ogsaa brugt om en lignende
politisk Adfærd i andre Lande.
<i>E. E.</i>
</chapter>

<chapter name="Opportunitetsprincip">
<b>Opportunitetsprincip</b> er inden for
Straffeprocessen Betegnelse for det Princip, ifølge
hvilket det i større ell. mindre Grad er
overladt til Paatalemyndighedens Skøn, hvorvidt
den vil rejse Tiltale mod en Person, uanset at
hans Sag staar saaledes, at han, hvis Tiltale
rejses, maa ventes at blive dømt (se
<sp>Legalitetsprincip</sp>).
<i>E. T.</i>
</chapter>

<chapter name="Opposition">
<b>Opposition</b> ['åp-] bruges i politisk Forstand
om det Parti i Folkerepræsentationen, der staar
i Modsætning til Regeringspartiet. Benævnelsen
har sin Oprindelse fra de
engelsk-parlamentariske Forhold, hvor der ved O. slet ikke længere
tænkes paa Modstand mod selve Kronen, end
sige Kongemagten, men blot paa Modstand mod
det Flertal, der for Øjeblikket sidder ved
Statens Ror; man hører derfor hyppig Talemaaden
»Hendes Majestæts« ell. nu »Hans Majestæts
loyale Opposition«. Da Parlamentarismen er de
skiftende Partiregeringers System, er en
kraftig, sit kommende Ansvar bevidst O. lige saa
nødvendig som et Regeringsparti. Dette
anerkendes ogsaa i nyengelske Lande som Kanada
og i nyeste Tid i England selv ogsaa formelt
derved, at O.'s officielle Fører lønnes af Staten
som en Minister. — <sp>Oppositionsblade</sp>
kaldes den Del af Pressen, som forfægter O.'s
Sag og derfor veksler med denne, naar
Regeringen skifter Hænder.
<i>(C. V. N.). K. B.</i>
</chapter>

<chapter name="Opposition">
<b>Opposition</b> ['åp-] (astron.), se
<sp>Aspekter</sp>.
</chapter>

<chapter name="Oppression">
<b>Oppression</b> (lat.), Tryk for Brystet.
</chapter>

<chapter name="opprimere">
<b>opprimere</b> (lat.), nedtrykke; <sp>Oppression</sp>,
Undertrykkelse, Klemmelse.
</chapter>

<chapter name="Opredning">
<b>Opredning,</b> d. s. s. Opberedning.
</chapter>

<chapter name="Oprejsning">
<b>Oprejsning</b> (process.) vil sige Tilladelse til
at paaanke en Sag efter Ankefristens Udløb (se
<sp>appellabel</sp>). Saadan
<sp>Oprejsningsbevilling</sp> kan efter dansk Ret, naar
Omstændighederne taler derfor, meddeles af
Justitsministeriet indtil 1 Aar eller ved Kære indtil
6 Mdr efter vedk. Doms Afsigelse ell.
Retshandlings Foretagelse. Derhos er der ved
Retsplejelovens § 423, 2. Stk., givet Højesteret
Myndighed til uden Tidsbegrænsning at tillade
Paaanke af en ellers upaaankelig Landsrets- eller
Underretsdom, men kun under de samme
strenge Betingelser, som er sat for Højesterets
Adgang til at tillade, at en af Højesteret engang
paadømt borgerlig Sag paa ny indbringes for
den, nemlig, at der er meget stor
Sandsynlighed for, at Sagen uden Andragerens Fejl har
foreligget urigtig oplyst, at der nu haves
Oplysninger, der vil medføre et væsentligt forsk.
Resultat, samt at samtlige Omstændigheder i
høj Grad taler for at bevilge Andragendet,
derunder, at Andrageren kun ad den Vej vil
kunne undgaa et indgribende Tab. I Straffesager
tilkommer det Appeldomstolen at give Tilladelse
til Anke og Kære efter de lovbestemte Fristers
Udløb, og Tilladelsen kan meddeles uden nogen
Begrænsning i Henseende til Tid.
<i>E. T.</i>

I <sp>Norge</sp> indfører L. om Domstolene af 13.
Aug. 1915 § 153, en alm. Adgang til at opnaa
O. for den, som har forsømt en Frist eller et
Retsmøde og derved er blevet afskaaret fra en
Proceshandling. Afgørelsen af Spørgsmaalet
om at meddele O. er helt overladt til Retten.
Ogsaa uden for den egl. Rettergang kan der i
visse Tilfælde meddeles O. Ifølge L. om
Tvangsfuldbyrdelse, § 49, kan Namsretten give O. mod
