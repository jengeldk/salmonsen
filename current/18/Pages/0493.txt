Trykkedel, hvorfra den gennem en Regulator
kan fordeles med det Driftstryk, der netop
ønskes, paa de forsk. Forbrugssteder. Gassen
anvendes baade til Belysning og til industrielt
Brug, f. Eks. Lodning, Svejsning, Glaspustning,
autogen Svejsning (i Forbindelse med Ilt) m. m.,
og her er det store Tryk, hvormed Gassen
strømmer ud fra Trykkedelen, til stor Fordel,
fordi det overflødiggør særlig Blæsning til at
rive Luften med.

Til Belysning er Blaugas mest anvendelig,
hvor det drejer sig om isolerede Steder ell.
saadanne, hvor Belysning kun anvendes enkelte
Maaneder af Aaret (f. Eks. Badehoteller). Disse
Anlæg faar da Gassen tilsendt i Staalcylindre.
Ogsaa til Belysning af Jernbanevogne ses den
anvendt og ligeledes til Lysbøjer paa Søen.
Blaugas indeholder navnlig Butylen, Propylen,
Æthylen og ganske lidt Methan og Brint, men
ingen Kulilte. Gassen er derfor ikke giftig.
Staalflaskerne faas i forsk. Størrelser. En
Staalcylinder, der vejer c. 60 kg og indeholder 10 kg
Væske, kan udvikle c. 8 m<sup>3</sup> Gas. En
Glødenetsbrænder paa 100 Hefnerlys bruger c. 35 gr
Væske pr. Time. Gassens Sammensætning i Vol.
% er omtr. 6,4 Brint + 0 Kulilte + 83,8
Kulbrinter (hvoraf lidt Methan) + 1,8 Kulsyre +
8,0 (Kvælstof + Ilt). Vægtfylden (Luft = 1) er
0,964 og den højere Brændværdi pr. m<sup>3</sup> 15300
kg°.
<i>R. T.</i>
</chapter>

<chapter name="Oliegrønt">
<b>Oliegrønt,</b> se <sp>Kromgrønt</sp>.
</chapter>

<chapter name="Oliekagebrydere">
<b>Oliekagebrydere</b> er Maskiner beregnet til
Sønderbrydning af Oliekager; de har særlig i
den sidste Menneskealder vundet stor
Udbredelse og udstrakt Anvendelse i Landbruget,
siden Fodring med Oliekager er bleven alm.
Kagerne skal helst sønderbrydes i valnødstore
Knolde, men saa lidt som mulig findeles til
Mel. Ældre eng. O. efter <sp>Nicholsens</sp>
System har 1 ell. 2 Sæt Pigvalser. Disse bestaar
af en solid Aksel, paa hvilken der er anbragt
Ringe med pyramideformede Pigge. Valserne
indrettes hyppig saaledes, at Piggene paa den
ene Valse gaar ind i Mellemrummene paa den
modsatte. Sønderdelingsgraden reguleres ved at
forskyde den ene Valses Lejer. Skal Kagerne
brydes meget fint, benytter man Maskiner med
2 Sæt Pigvalser, af hvilke de nederste ligger
tættere sammen, har finere Pigge og gaar
hurtigere end de øverste. Er der 2 Sæt Valser,
kan der indtræde Tilstopning, hvis de øvre er
for aabne ell for langsomgaaende i Forhold
til de nedre, som saa ikke kan behandle det,
der gaar over de grove foroven. — Omkring
1880 kom, en ny Type frem, nemlig O. med en
enkelt svær Aksel, som bærer krumme Knive i
1 ell. 2 skruestillede Rækker. Knivene
arbejder mod en Bro og en gennembrudt Plade, og
Finheden reguleres derved, at enten Valsen,
den gennemhullede Plade ell. Broen, som
Valsen arbejder imod, gøres stilbar. Iflg. danske
Prøver (Randers 1894) skal denne Form af
Brydere give mindre Mel i Godset end
Pigvalserne; sv. Redskabsprøver udviser, at der i saa
Henseende ikke er megen Forskel, idet der ved
Arbejdet med de forsk. Typer fremkom omtr.
lige meget, nemlig c. 25 %, der betegnedes som
Mel, d. v. s., det var saa findelt, at det gik
gennem Sold med 6 mm Maskevidde.

O. faas i forsk. Størrelser til Haand- ell.
Maskinkraft; til Haandkraft maa de være
forsynede med Svinghjul til at udjævne Bevægelsen.
Undertiden passerer de knuste Kager over et
Sold, som adskiller det melede fra Klumperne.
Alle større O. hviler i et Stativ, ganske smaa
O. med en enkelt Valse mangler Stativ og
anbringes direkte paa en Stolpe.
Ifyldningstragten er en rektangulær Kasse med næsten
lodrette Vægge, hvoraf den ene som oftest er
forskydelig til Indstilling efter Kagernes
Størrelse.

O.'s Arbejdsevne staar i Forhold til deres
Dimensioner og Omdrejningshastigheden, samt
er i høj Grad afhængig af Oliekagernes Art og
Beskaffenhed. Ved O. til Haandkraft med en
Tragtaabning af 40 cm kan man regne en
Arbejdsydelse paa 3—500 kg pr. Time med et
Kraftforbrug af 0,1 à 0,2 H. K., men een Mand
kan ikke udholde Arbejdet i Timevis. Større O.
til Maskinkraft kan efter Størrelsen behandle
fl. Tusind kg pr. Time.
<i>A. C-n.</i>

<img>Oliekagebryder med 2 Sæt Valser.</img>
</chapter>

<chapter name="Oliekager">
<b>Oliekager</b> kaldes de Rester, som bliver
tilbage ved Udpresning af Olie af forsk. Slags Frø,
og som kommer i Handelen i Form af
trapezformede, kvadratiske ell. cirkelrunde, tynde
Kager. P. Gr. a. deres ofte meget betydelige
Indhold af kvælstofholdige Stoffer og den i dem
tilbageblevne Olie spiller de en meget vigtig
Rolle som Kraftfoder, se <sp>Fodermidler</sp>, S.
320. Undersøgelsen af O. deler sig i en kem.
Undersøgelse, der gaar ud paa at bestemme
Indholdet af Næringsstoffer og da navnlig
kvælstofholdige Stoffer og Fedt, og en mikroskopisk
Undersøgelse, ved hvilken Kagernes Oprindelse
og Renhed konstateres. Ved den kemiske
Undersøgelse er det ogsaa af Vigtighed at erfare
det samlede Indhold af Tørstof, ligesom det
endvidere ofte er ønskeligt at faa bestemt
