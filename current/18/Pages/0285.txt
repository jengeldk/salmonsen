opdragende Tendens, og som under forsk. Navne
fortsattes gennem flere Aar. Af N.'s Arbejder uden
for disse Tidsskrifter er de vigtigste »Opyt
istoričeskago slovarja o rossijskich pisaiteljach«
(Forsøg til en hist. Ordbog over russ. Forf.,
1772) og især »Drevnjaja rossijskaja vivliofika«
(Gammelrussisk Bibliotek, 1773—75), hvori
baade skønlitterære Værker fra gammel Tid og
vigtige Kilder til Ruslands Historie blev
offentliggjorte. N.'s Iver for Oplysning gav sig Udslag
i Oprettelsen af to Skoler i Moskva for fattige
og forældreløse Børn. Desuden udfoldede han
en stor Virksomhed med Trykning og Udgivelse
af Bøger, efter at han 1779 havde overtaget
Universitetstrykkeriet i Moskva. Hans store
filantropiske Arbejde fandt ivrig Støtte i
Frimurernes Kreds, da han selv var traadt ind i
Ordenen, men dette forøgede yderligere
Katarina II's altid vaagne Mistænksomhed over for
ham, og 1792 blev han pludselig fængslet og
stillet for en Domstol, anklaget for at tilhøre i
forbudte hemmelige Selskaber. Han blev dømt
til 15 Aars Fængsel i Schlüsselburg. Hans
Formue, Bogsamling, Trykkerier og Huse blev
beslaglagt. Ved Kejser Paul's Tronbestigelse 1796
blev han dog atter løsladt og fik Lov til at leve
paa sit Gods, men han var da fuldstændig
nedbrudt.
<i>H. C-e.</i>
</chapter>

<chapter name="Novi Ligure">
<b>Novi Ligure</b> ['nåvi-], By i Norditalien, Prov.
Alessandria, ligger paa Apenninernes
Nordskraaning 23 km SØ. f. Alessandria. (1911) 20100
Indb. N. L. har Lyceum, Gymnasium, tekn.
Skole og stort Bibliotek. Den er en Hovedplads
for Italiens Silkeindustri, men driver ogsaa en
Del Bomuldsindustri. — Ved N. L. sejrede 15.
August 1799 Østerrigerne og Russerne under
Suvarov over Franskmændene under Joubert,
der faldt i Slaget.
<i>C. A.</i>
</chapter>

<chapter name="Noviodunum">
<b>Noviodunum,</b> Navn paa adskillige galliske
Stæder i Oldtiden. Saaledes nævnes <i>N.
Helvetiorum</i> (nu <sp>Nyon</sp>), <i>N. Nevimum</i> (nu <sp>Névers</sp>)
og <i>N. Suessionum</i> (nu <sp>Soissons</sp>). Ogsaa i
Nedremiøsien fandtes et N. (ved det nuværende
<sp>Isaktscha</sp> i Rumænien).
<i>H. H. R.</i>
</chapter>

<chapter name="Noviomagus">
<b>Noviomagus,</b> Navn paa adskillige galliske
Stæder i Oldtiden. Saaledes nævnes <i>N.
Batavorum</i> (nu <sp>Nijmegen</sp>), <i>N. Nemetum</i> (nu
<sp>Speyer</sp>) og <i>N. Treverorum</i> (nu
<sp>Neumagen</sp>).
<i>H. H. R.</i>
</chapter>

<chapter name="Novipasar">
<b>Novipasar,</b> se <sp>Novibasar</sp>.
</chapter>

<chapter name="Novi Sad">
<b>Novi Sad</b> ['nåvi-), ung <sp>Ujvidek</sp>, tysk
<sp>Neusatz</sp>, By i tidl. ung. Komitat Bács-Bodrog,
Jugoslavien, ved venstre Bred af Donau lige over
for Peterwardein ved Indmundingen af
Frants-Josefs-Kanal i Donau. (1920) 39147 Indb., hvoraf
35 % Ungarer, 34 % Serbere og 22 % Tyskere.
Serbisk Domkirke, et rom.-kat. og et gr.-kat.
Gymnasium, betydelig Handel med Korn og
Frugt, samt Vin; Silkevare fabrikation. N. er
siden 1864 et Midtpunkt for serbisk Litt. p. Gr.
a. den serbiske Litteraturforening »Miatica
szrbszka«.
<i>N. H. J.</i>
</chapter>

<chapter name="Novit">
<b>Novit</b> er et moderne brisant
Militærsprængstof, bestaaende af Hexanitrodifenylamin og
Trinitrotoluol, og af væsentlig større
Sprængkraft end dette sidste. N. bruges særlig i
Sømmer.
<i>C. H. R.</i>
</chapter>

<chapter name="Novita">
<b>Novita</b> ['nåvita], By i Colombia. Da det gik
tilbage med Omegnens Guld- og Platingruber,
sank den ned i Ubetydelighed.
<i>M. V.</i>
</chapter>

<chapter name="Novitet">
<b>Novitet</b> (lat.), Nyhed.
</chapter>

<chapter name="Novo Alexandrovsk">
<b>Novo Alexandrovsk</b> ['nåv<sub>å</sub>-<sub>a</sub>li'ksandr<sub>å</sub>fsk],
litauisk <sp>Ežerenai</sp>, By i det nordøstlige
Litauen, ligger 173 km NØ. f. Kovno. 7000
Indb., der væsentligst er Jøder. N. A. blev
Købstad 1836.
<i>N. H. J.</i>
</chapter>

<chapter name="Novo-Bajaset">
<b>Novo-Bajaset</b> [n<sub>a</sub>v<sub>a</sub>b<sub>ə</sub>ja'zjæt],
<sp>Novyi-Bajaset</sp>, armenisk <sp>Kavar</sp>, By i
Sovjetrepublikken Armenien, ligger 6 km V. f.
Goktscha-Søen. 10000 Indb., der væsentligst er Armeniere.
<i>N. H. J.</i>
</chapter>

<chapter name="Novochopersk">
<b>Novochopersk</b> [n<sub>a</sub>v<sub>a</sub>ka'pjærsk], By i det
sydlige Rusland, Guv. Voronesh, ligger ved
Choper. 6000 Indb. N. har gamle Fæstningsværker,
Flodhavn, Brændevinsbrænderier samt Handel
med Kvæg, Korn og Hørfrø.
<i>N. H. J.</i>
</chapter>

<chapter name="Novogeorgievsk">
<b>Novogeorgievsk</b> [n<sub>a</sub>va'g<sub>i</sub>årgj<sub>i</sub>fsk], 1)
(<sp>Krylov</sp>), By i Ukraine, Guv. Krementschug, nær
Tjasmins Udløb i Dnjepr, c. 12000 Indb. N. har
Militærhospital samt Tilvirkning af Lys og
Læder og Handel med Tømmer og Kvæg. 2) se
<sp>Nowo Georgiewsk</sp>.
<i>N. H. J.</i>
</chapter>

<chapter name="Novograd Volynskij">
<b>Novograd Volynskij</b> [n<sub>a</sub>va'grat-va'£insk<sub>i</sub>j],
By i det vestlige Ukraine, Guv. Volhynien, 15000
Indb. N. V. driver Handel med Korn og
Trævarer.
<i>N. H. J.</i>
</chapter>

<chapter name="Novogrudok">
<b>Novogrudok</b> [nava'grud<sub>å</sub>k] se <sp>Nowogrodek</sp>.
</chapter>

<chapter name="Novo Janovskij">
<b>Novo Janovskij,</b> se <sp>Janow</sp>.
</chapter>

<chapter name="Novoje Vremja">
<b>Novoje Vremja</b> ['nåv<sub>å</sub>j<sub>æ</sub>-'vrjemj<sub>a</sub>] (»Ny
Tid«), et siden 1869 i Petrograd daglig
udkommende Blad, tidligere af national, demokratisk
Farve, senere nærmest konservativt,
nationalistisk og antisemitisk. Efter Revolutionen 1917
ophørte det at udkomme.
</chapter>

<chapter name="Novokain">
<b>Novokain,</b> C<sub>6</sub>H<sub>4</sub>OH . COOC<sub>2</sub>H<sub>4</sub>N(C<sub>2</sub>H<sub>5</sub>)<sub>2</sub>HCl,
hører til de saakaldte
Kokainerstatningspræparater og fremstilles af Para-Amidobenzoesyre.
Det danner farveløse Smaakrystaller, der er
meget letopløselige i Vand, og anvendes i
Medicinen som lokalt Anæstetikum, ofte sammen med
Suprarenin i fysiologisk Kogsaltopløsning.
<i>E. K.</i>
</chapter>

<chapter name="Novominsk">
<b>Novominsk</b> [n<sub>a</sub>va'minsk], polsk <sp>Minsk
Mazawiecki</sp>, Kredsby i Polen, Vojvodi i
Warszawa, ligger 38 km ØSØ. f. Warszawa.
(1921) 10527 Indb., hvoraf mange Jøder. N., der
er et vigtigt Jernbaneknudepunkt, har
Tilvirkning af Vineddike og Hagel.
<i>N. H. J.</i>
</chapter>

<chapter name="Novomirgorod">
<b>Novomirgorod</b> [n<sub>a</sub>va'mirg<sub>å</sub>r<sub>å</sub>t], By i Ukraine,
i Guv. Cherson, ligger ved Longo-Søen. 9000
Indb. N. har Sæbefabrikation og 4 aarlige
Markeder.
<i>N. H. J.</i>
</chapter>

<chapter name="Novomoskovsk">
<b>Novomoskovsk</b> [n<sub>a</sub>v<sub>a</sub>ma'skåfsk], By i Ukraine,
Guv. Jekaterinoslav, ligger ved Samara 22 km
ØNØ. f. Jekaterinoslav. 26000 Indb. N. har
Garverier og store Heste- og Kvægmarkeder.
<i>N. H. J.</i>
</chapter>

<chapter name="Novoradomsk">
<b>Novoradomsk</b> [n<sub>a</sub>va'rad<sub>å</sub>msk], se
<sp>Radomsko</sp>.
</chapter>

<chapter name="Novorossijsk">
<b>Novorossijsk</b> [n<sub>a</sub>v<sub>a</sub>ra'sijsk], tidligere
<sp>Sudshuk Kale</sp>, By i Sortebavsprovinsen, ligger
ved en Bugt fra det sorte Hav. (1920) 50567
Indb. N. staar i Forbindelse med Banen til
Vladikaukas og med Petroleumsomraaderne
mod S. Byen har en betydelig Handel med
Korn, Naftaprodukter og Cement. Havnen, der
er en af de bedste ved Sortehavet, hjemsøges
