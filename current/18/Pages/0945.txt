private Skoler, Resten i offentlige Skoler. I faa
andre Stater er <sp>den højere
Undervisning</sp> i den Grad, knyttet til Hovedstaden som
i Frankrig. Dotgl har der siden 1870 været en
Bestræbelse for at decentralisere paa dette
Omraade, dog uden at det er lykkedes nogen
Provinsby at tiltvinge sig Opmærksomhed som
Lærdomssæde. — <sp>P.'s Univ.</sp> er sammen med
Bolognas det ældste paa Jorden (12. Aarh.) og har
altid været et af de førende og mest berømte,
søgt af Studerende fra alle Lande. Univ. har
nu 5 Fakulteter: det juridiske med 9484
Studerende, det medicinske med 4886 Studerende,
det naturvidenskabelige med 3037 Studerende,
det filosofiske med 3093 Studerende og det
pharmaceutiske med 685 Studerende. Antallet af
Studerende ved hele Univ. var 1922 21851. Det
filosofiske og naturvidenskabelige Fakultet har
Plads paa Sorbonne; de øvrige Fakulteter har
egne Bygninger. Ved Siden af Univ. staar
<i>Collège de France</i>. Af de øvrige højere
Læreanstalter nævnes: <i>Institut Catholique</i>, grundlagt
1875 (1921—22: 916 Studerende, fordelt paa 5
Fakulteter), <i>École pratique des Hautes-Études</i>
(1867), <i>Conservatoire national des Arts et
Métiers</i> (1792), <i>Conservatoire naiional de Musique
et de Déclamation</i> (1795) <i>École coloniale</i> (1889),
<i>École du Louvre</i> (1882), <i>École nationale des
Chartes</i> (1821), <i>École nationale des Ponts et
Chaussées</i> (1747), <i>École nationale supérieure des
Mines</i>, <i>École nationale supérieure des
Beaux-Arts</i>, <i>École normale supérieure</i> (1794), <i>École
polytechnique</i> (1794).

<sp>Biblioteker</sp>: P.'s største Bibliotek er
<i>Bibliothèque nationale</i>, grundlagt 1367. Det har 4,2 Mill.
Bd, 0,5 Mill. Kort, 125000 Haandskrifter, 3 Mill.
Kobberslik og 200000 Mønter og Medailler.
Andre store Biblioteker er <i>Bibliothèque
Sainte-Geneviève</i> (470000 Bd), <i>Bibliothèque Mazarine</i>
(250000 Bd) og <i>Bibliothèque de l'Arsenal</i> (725000
Bd, 10000 Haandskrifter og 120000 Kobberstik).
Desuden findes talrige Fagbiblioteker (ved
Fakulteterne, Skolerne ell. hørende til Foreninger
og Selskaber, som det geografiske Selskab) og
84 Folkebiblioteker. Museer, Observatorier m.
m. er nævnt under den topografiske Beskrivelse.
<sp>Kirkevæsen</sp>. P. er kat. Ærkebispesæde.
Der findes mange Kirker, Kapeller og Templer,
af hvilke nogle af de betydeligste er nævnt i
det foreg. under den topografiske Beskrivelse.
Største Parten af Kirkerne er rom.-kat., men
der findes Kirker for næsten alle
Religionssamfund: græsk-katolske, protestantiske, jødiske
etc., selv en muhammedansk Moské er i de
senere Aar under Opførelse (1924).

<sp>Pariserteatrene</sp> staar gennemgaaende
højt i Retning af Stykkernes kunstneriske
Udførelse, og i ingen anden By samler
Førsteopførelsen et saa stort kunstinteresseret Publikum.
Mest Anseelse nyder de fire statsunderstøttede
Scener <i>Opéra</i>, <i>Théatre Français</i> (ell.
<i>Comédie-Française</i>), <i>Opéra comique</i> og <i>Odéon</i>. Foruden
dem findes talrige andre Teatre, deriblandt
<i>Théatre des Champs-Elysées</i>, <i>Gymnase</i>,
<i>Renaissance</i>, <i>Sarah-Bernhardt</i>, <i>Porte Saint Martin</i>,
<i>Châtelet</i>, <i>Folies Bergère</i>, <i>Nouveautés</i>, <i>Variétés</i>,
<i>Vaudeville</i>, <i>Palais Royal</i>, <i>Bouffes Parisiens</i>,
<i>Ambigu</i>, <i>Casino de Paris</i>, <i>Gaité</i> etc. Meget
yndede Anstalter er de saakaldte Concerts,
Cafésconcerts og offentlige Ballokaler (700): <i>Bullier</i>,
<i>Moulin Rouge</i> o. a. En uhyre Rolle i det moderne
P.'s Forlystelsesliv spiller de ofte pragtfuldt
udstyrede Biografteatre (mere end 200): <i>Colisée</i>,
<i>Gaumont-Palace</i>, <i>Madeleine Palace</i>, <i>Aubert
Palace</i>, <i>Salle Marivaux</i>, <i>Parisiana</i>, <i>Cinema
Pathé</i> etc. Den parisiske Presse beundres
med Rette for den aandrige Form, hvori
Artiklerne er skrevne. De tynges hverken af
den Dybsindighed, som giver sig Udtryk i den
tyske, ell. den Omstændelighed, der præger den
eng. Presse. Artiklerne er lutter Stil, en nøje
Afspejling af fr. Klarhed og Ironi. Der
udkommer c. 1600 Blade og Tidsskrifter i P., deraf c.
60 Dagblade. Af disse er de vigtigste <i>Figaro</i>,
<i>Gaulois</i>, <i>Le Journal</i>, <i>Matin</i>, <i>Le Petit Parisien</i>,
<i>Le Petit Journal</i>, <i>Excelsior</i>, <i>L'Echo de Paris</i>,
<i>L'Oeuvre</i>, <i>L'Humanité</i> (alle Morgenblade), <i>Le
Temps</i>, <i>Journal des Débats</i>, <i>L'Intransigeant</i>
(Aftenblade). Større illustrerede Blade er
<i>L'Illustration</i>, <i>Je sais tout</i>, <i>Lectures pour Tous</i>, <i>Revue
des deux Mondes</i>, <i>La Vie Parisienne</i> etc.
Ejendommelig for Dagspressen er Anbringelsen af
maskerede Avertissementer mellem Artiklerne
og den skarpe Adskillelse mellem
Administration og Redaktion. Bladets Ejere antager,
lønner og afskediger Redaktøren og Medarbejderne.

<sp>Administrativt</sp> deles P. i 20 fast
nummererede Arrondissementer: 1) Louvre, 2)
Bourse, 3) Temple, 4) Hôtel de Ville, 5)
Panthéon, 6) Luxembourg, 7) Palais Bourbon, 8)
Élysée, 9) Opéra, 10) St Laurent, 11)
Popincourt, 12) Reuilly, 13) Gobelins, 14)
Observatoire, 15) Vaugirard, 16) Passy, 17)
Batignolles-Monceau, 18) Butte Montmartre, 19) Buttes
Chaumont, 20) Ménilmontant. Hver af disse har
sin Maire og deles i 4 Kvarterer.
Seine-Præfekten er Maire for hele P. Ved Siden af ham staar
Politipræfekten. Byraadet, <i>Conseil municipale</i>,
bestaar af 80 Medlemmer (4 fra hvert
Arrondissement, deriblandt Mairen), valgte paa 4 Aar.
P.'s Budget var 1919: Indtægt 1493 Mill. Frcs,
Udgift 1526 Mill. Frcs.

<sp>Næringsveje og
Samfærdselsmidler</sp>.

I ingen anden By med Undtagelse af London
lever der saa mange Mennesker af <sp>industriel</sp>
Virksomhed som i P., nemlig ikke mindre end
56 % af Byens samlede Befolkning. Næsten alle
fr. Industrigrene er stærkt repræsenterede, og i
visse Henseender overgaar P. ikke alene enhver
fr. By, men er i Verdensproduktionen absolut
Storcentret. Dette gælder navnlig Tilvirkningen
af en Række Luksusartikler som Guld- og
Sølvarbejder, ægte og falske Juveler, Gravurer,
Bronzer og finere Møbler, kort sagt
kunstindustrielle Genstande. Tilvirkningen sker for
største Delen i Hjemmet ell. i mindre Værksteder,
og Arbejdsdelingen er dreven overordentlig
vidt, men Arbejdernes Indtægter staar tit i en
skrigende Modsætning til disse fine Varers
Kostbarhed. Endnu større Ry og Omsætning er
knyttet til Beklædningsbranchen og den Række
af Modeartikler, der særlig gaar under Navnet
»Pariservarer«: Herre- og Damedragter, Hatte,
Pyntefjer, Parfume, Handsker og Fodtøj. De
største Firmaer sender deres i alle Kultursprog
