Noteveksling imidlertid ogsaa om to samtidige N.,
af hvilke den ene gaar ud paa at bestride den
andens Indhold, ell. i hvilke der tages
indbyrdes modstridende Forbehold; i saa Fald
indeholder Notevekslingen ingen Overenskomst. —
(<sp>Litt</sp>.: <sp>E. Satow</sp>, <i>A Guide to diplomatic
practice</i> [Lond. 1917], I, 68—94, II, 253 ff.).
<i>G. R.</i>
</chapter>

<chapter name="notere">
<b>notere</b> (lat.), bogføre, opskrive, anmærke,
opgive Pris.
</chapter>

<chapter name="Notering">
<b>Notering,</b> Optegnelse. Ordet anvendes i
forsk. Handelsforhold. I <sp>Bogholderiet</sp>
anvendes Ordet som Betegnelse for Indførelse i
Bøgerne af de forsk. Poster (se ogsaa
<sp>Postering</sp>). I Bankerne anvendes Ordet N. om den
Paategning i Bankens Bogholderi, der skal
gives de paa Banken trukne Checks ell.
Anvisninger, forinden de udbetales ved Kassen, hvilken
N. foretages samtidig med en Afskrivning af
Checkbeløbet paa Kundens Konto. Som en Art
Huskeseddel anvendes i vore Dage i stor
Udstrækning saakaldte
<sp>Noteringskalendere</sp>, hvori der under den paagældende Dag
optegnes = noteres, hvad der da skal finde Sted.
Dernæst anvendes Ordet som Betegnelse for de
Priser. Købe- ell. Salgstilbud, som fastsættes
paa Børserne for Værdipapirer, Valutasorter,
Veksler samt for de særlige Varer, der er
Genstand for Børsomsætning, ell. som
fastsættes af særlige Udvalg, der er nedsat for at
afgive en officiel Prisnotering for specielle Varer
som Smør, Æg o. l. Ordet anvendes ogsaa for
selve de Handlinger, hvorved Prisen ell.
Kursen fastsættes. Børsnoteringen finder som Regel
Sted til bestemte Tider, og man taler derfor i
denne Forbindelse om Priser og Omsætning før,
under og efter N.
<i>Ch. V. N.</i>
</chapter>

<chapter name="Notetegn">
<b>Notetegn</b> (eng.: <i>reference-marks</i>, fr.:
<i>astériques</i>) kaldes de Henvisningstegn i Tekst og
Anmærkninger nederst paa Tekstsiderne, som
refererer til hinanden. N. var i tysk og nordisk
Typografi tidligere *, † og §, som brugtes i
Rækkefølge i et Antal af indtil 3 (*** = Note 3,
††† = Note 6, §§§ = Note 9), mem da
Tegnene, naar Anmærkningernes Antal paa hver
Tekstside er rigelig, maa betragtes som et
unyttigt Spild af Plads, bruges nu i Alm. smaa
højt staaende Tal som N.
<i>E. S-r.</i>
</chapter>

<chapter name="Nothnagel, Hermann">
<b>Nothnagel</b> ['no.tna.g<sub>a</sub>l], <sp>Hermann</sp>, tysk
Læge, f. 28. Septbr 1841 i Alt-Lietzegöricke i
Brandenburg, d. 7. Juli 1905 i Wien. N. blev
<i>Dr. med.</i> i Berlin 1863, var Elev af Traube og
Virchow, Assistent hos Leyden i Königsberg
1865—68, Docent der 1866, men udnævntes 1872
til Prof. i med. Klinik og Farmakologi i
Freiburg. Han forflyttedes til Jena 1874 og til
Wien 1882. Som Kliniker vakte N. Opsigt ved
sine Studier over Hjernesygdommenes Diagnose,
over Krampernes Patologi, over
Temperatursansen, de vasomotoriske Neuroser og Addison's
Sygdom. En anden Undersøgelsesrække
behandlede Tarmenes og Bughindens Sygdomme, som
han beskrev i en klassisk Monografi (»Die
Krankheiten des Darms und des Peritoneum«,
1898). Hans berømteste Arbejde er »Die
specielle Pathologie und Therapie«, 24 Bd
(1894—1905), som han udgav sammen med mange
andre. I Ziemsen's Handbuch skrev han
Afsnittene om Epilepsi og om Anæmi, Hyperæmi,
Hjerneblødning og Hjerneblødhed. I »Topische
Diagnostik der Gehirnkrankheiten« (1879) viste
han, hvorledes <i>thalamus-opticus</i>-Lidelserne
kunde udskilles fra andre Sygdomme. Et
Mindesmærke for N. afsløredes 1910 i
Wien-Universitetets Arkader. (<sp>Litt</sp>.: <sp>Neuburger</sp>, »H.
N. Leben und Wirken eines deutschen
Klinikers« [1922]).
<i>J. S. J.</i>
</chapter>

<chapter name="Nothomb, Jean Baptist">
<b>Nothomb</b> [nå'tå], <sp>Jean Baptist</sp>, belgisk
Statsmand, f. 3. Juli 1805, d. 16. Septbr 1881,
blev 1827 Sagfører i Bryssel og sluttede sig som
Bladredaktør til Oppositionen mod den
nederlandske Regering. Efter Belgiens Løsrivelse
1830 valgtes han til Nationalkongressen og blev
Medlem af dens Grundlovsudvalg; havde
væsentlig Del i dettes Arbejde og kæmpede særligt for
det parlamentariske Kongedømme og for
Kirkens Uafhængighed af Staten. 1831 blev han
Generalsekretær i Udenrigsministeriet og tog
som saadan vigtig Del i
Fredsunderhandlingerne, ligesom han senere veltalende forsvarede
Fredsvilkaarene, skønt de medførte Delingen af
hans eget Hjemland Luxembourg.
Jan. 1837—Apr. 1840 var han Minister for de offentlige
Arbejder og byggede Belgiens første
Jernbanenet; sendtes derefter til Frankfurt for at
genoprette det gode Forhold til Tyskland.
April 1841—Juni 1845 var han Indenrigsminister og
ledende Medlem af et maadeholdent
Blandingsministerium (i de 2 sidste Aar Førsteminister);
det var ham, som 1842 gennemførte
Folkeskoleloven, der holdt sig indtil 1879. Kort efter sin
Atfgang fra Regeringen blev han Sendemand i
Berlin indtil sin Død og gjorde i denne Stilling
sit Land vigtige Tjenester i de vanskelige Aar
1866—70. Han ophøjedes 1852 til Baron. Hans
ypperlige Skrift <i>Essai historique et politique sur
la révolution belge</i> udkom 1836 i 3 Opl. og paa
ny 1876 (2 Bd). (<sp>Litt</sp>.: <sp>F. Juste</sp>, <i>Baron N.</i>
[2 Bd, Bryssel 1874] og <i>Souvenirs du baron N.</i>
[1882]). — Hans Broder <sp>Alphonse N.</sp>
(1815—98) var 1855—57 Justitsminister og en af
Ophavsmændene til Loven om de gejstlige
Stiftelser, der førte til Ministeriets Fald. 1859 blev
han Medlem af Repræsentantkamret og var her
en af det klerikale Partis Ledere, indtil han
1894 indvalgtes i Senatet, hvor han optraadte
som Talsmand for den alm. Valgret.
<i>E. E.</i>
</chapter>

<chapter name="Nothosaurier">
<b>Nothosaurier</b> [-to-], Krybdyrformer af
indtil 3 m's Længde, ret nær beslægtede med
Svaneøglerne. Ligesom disse var de Rovdyr,
hvorom det stærkt tandbesatte Gab
tilstrækkelig vidner, og tilpassede til et svømmende Liv
i Havet. Levninger af dem træffes hyppig i
Tysklands Muslingkalk (Trias).
<i>R. H. S.</i>
</chapter>

<chapter name="Nothrotherium">
<b>Nothrotherium</b> [-tro'te'-], se
<sp>Kæmpedovendyr</sp>.
</chapter>

<chapter name="Notice">
<b>Notice</b> (<sp>Notits</sp>) (fr.), kort Optegnelse, lille
Avismeddelelse. <sp>Tage N. af</sp>, bryde sig om,
lægge Mærke til. <sp>Noticebog</sp>,
Optegningsbog.
</chapter>

<chapter name="Notidanidæ, Notidanus">
<b>Notidanidæ, Notidanus,</b> se <sp>Hajer</sp>, S. 663.
</chapter>

<chapter name="notificere">
<b>notificere</b> (lat.), tilkendegive, meddele ved
Notifikation (s. d.).
</chapter>

<chapter name="Notifikation">
<b>Notifikation,</b> Meddelelse, i Folkeretten
Betegnelse for forskelligartede officielle
Meddelelser fra en Stat til en anden om indtraadte
ell. forestaaende Forandringer i en bestaaende
