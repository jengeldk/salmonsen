særlig fremhæves ejendommelige Hovdyr som
Palæotherier og Anoplotherier. — Til de mere
kendte O. Aflejringer hører f. Eks.
Brunkuldannelser i Nordtyskland samt de ravførende Lag
i Samland i Preussen. — Angaaende Inddeling
og Udbredelse, se
<sp>Tertiærformationen</sp>.
<i>J. P. R.</i>
</chapter>

<chapter name="Oligochæta">
<b>Oligochæta</b> [-'kæ.-], se <sp>Børsteorme</sp>.
</chapter>

<chapter name="Oligoklas">
<b>Oligoklas,</b> se <sp>Feldspat</sp>.
</chapter>

<chapter name="Oligomyodæ">
<b>Oligomyodæ,</b> et Navn givet af <sp>Huxley</sp>
til en Gruppe af Spurvefuglene, indeholdende
<i>Tyrannidæ</i> og <i>Cotingidæ</i>.
<i>O. H.</i>
</chapter>

<chapter name="Oligonspat">
<b>Oligonspat,</b> en manganholdig Varietet af
<sp>Jernspat</sp>.
</chapter>

<chapter name="Oligotrichi">
<b>Oligotrichi</b> ['o.-'ki'] (gr.), sparsom
Haarvækst, Haarmangel.
</chapter>

<chapter name="Oliguri">
<b>Oliguri</b> (gr.), se <sp>Anuri</sp>.
</chapter>

<chapter name="Oligæmi">
<b>Oligæmi</b> (gr.), se <sp>Anæmi</sp>.
</chapter>

<chapter name="olim">
<b>olim</b> (lat.), fordum, i gamle Dage; ogsaa:
engang i Fremtiden. <i>O. meminisse juvabit</i>, se
<sp>et hoc</sp>.
<i>H. H. R.</i>
</chapter>

<chapter name="Olinda">
<b>Olinda</b> [o'lind<sub>a</sub>], By i det nordøstlige
Brasilien, tidligere Hovedstad i Staten
Pernambuco, nu ubetydelig By med c. 10000 Indb.
Botanisk Have, Tilvirkning af Kaarder.
<i>M. V.</i>
</chapter>

<chapter name="Oliphant, Laurence">
<b>Oliphant</b> ['å£<sub>i</sub>f<sub>ə</sub>nt], <sp>Laurence</sp>, engelsk
Rejsende og Forfatter (1829—88), var født i
Cape Town, og efter en kort Tids
Skolegang i England tilbragte han største Delen af
sit Liv paa Rejser i Rusland, Amerika og Østen.
Som Korrespondent saa han Krimkrigen, det
indiske Oprør, Kina-Krigen, Garibaldi's Felttog
og den polske Opstand; han tjente Lord Elgin
som privat Sekretær i Washington, Kanada og
Kina og var Legationssekretær i Japan, hvor
ham blev haardt saaret af en Snigmorder,
hvilken Episode han har skildret i <i>Episodes of a
Life of Adventure</i> (1887). 1865 blev han valgt til
Medlem af Parlamentet, men afbrød efter 2
Aars Forløb sin politiske Løbebane og var med
til at grunde et religiøst-socialt Samfund i
Amerika 1867; efter at have forladt dette var han
<i>Times</i>' Korrespondent i den fransk-tyske Krig
1870—71. Senere grundede han et Samfund af
jødiske Immigranter i Haifa. Sine religiøse
Grublerier har han givet Udtryk i <i>Sympneumata</i>
1885 og <i>Scientific Religion</i> 1888. Hans
Rejseskildringer er <i>The Russian Shores of the Black
Sea</i> (1853), <i>Minnesota</i> (1855), <i>The Land of
Gilead, with Excursions in the Lebanon</i> (1880) og
<i>Narrative of the Earl af Elgins Mission to China
and Japan</i> samt ovenn. <i>Episodes</i>. Af størst
Interesse er hans skarpe Satire over det
engelske Selskab i <i>Picadilly</i> (1870), <i>Fashionable
Philosophy</i> (1887) og af Amerika i <i>The
Autobiography of a Joint-Stock-Company</i>. (<sp>Litt</sp>.:
<i>Memoir of the Life of L. O. and of Alice O.,
his Wife, by Margaret Oliphant</i> [1891]).
<i>I. O.</i>
</chapter>

<chapter name="Oliphant, Margaret">
<b>Oliphant</b> ['å£<sub>i</sub>f<sub>ə</sub>nt], <sp>Margaret</sp>, f. <sp>Wilson</sp>,
foreg.'s Hustru, eng. Forfatterinde (1828—97)),
tilbragte sin Ungdom i Skotland, og hendes
Iagttagelser der fik Bet. for hendes Romaner. Den
første af disse: <i>Mrs. Magaret Maitland</i> (1849)
gjorde stor Lykke og betragtedes som den
bedste Skildring af skotsk Liv siden Galt's <i>Annals
of a Parish</i>. Den fulgtes af en lang Rk. nu
næsten glemte; betydeligst er de tre Romaner,
der udgør <i>The Chronicles of Carlingford</i>
(1861—65), og bl. dem især den første <i>Salem Chapel</i>.
Familieforhold tvang hende til en forceret
Produktion, og foruden den lange Rk. Romaner
skrev hun en Rk. biografiske og litterær-hist.
Værker som: <i>Life of Edward Irwing</i> (1862),
<i>Francis of Assisi</i> (1871), <i>Dante</i> (1877), <i>Royal
Edinburgh, her Saints, Kings, Prophets, and
Poets</i> (1890), <i>Literary History of England
1710—1825</i> (1882) og <i>The Victorian Age of English
Literature</i> (1802), samt det ovenfor nævnte
Værk om Laurence O.
<i>(T. L.). I. O.</i>
</chapter>

<chapter name="Olisipo">
<b>Olisipo,</b> By i Lusitanien i Oldtiden, nu
Lisboa.
<i>H. H. R.</i>
</chapter>

<chapter name="Olite">
<b>Olite</b> [å'lit<sub>æ</sub>], By i Nordspanien, Provins
Navarra, ligger ved Zidacos og Jernbanelinien
Tudela—Pamplona; har et gl. Slot, en Kirke
med højt got. Taarn samt (1920) 5200 Indb.
<i>C. A.</i>
</chapter>

<chapter name="Oliva">
<b>Oliva</b> [å'liva], By i Danzig-Fristaten, ligger
8 km; NNV. f. Danzig, 30 m o. H. ved Foden af
det 101 m høje Karlsberg og ved Banen fra
Danzig til Belgard. 12000 Indb., hvoriblandt 1/3
Protestanter. O. havde tidligere et meget rigt
Cistercienserkloster, hvis Hovedbygning —
senere et kgl. Slot — staar endnu; det stiftedes
1170 og ophævedes 1836. I O. sluttedes 3. Maj
1660 Fred mellem Sverige, Polen, Kejseren og
Brandenburg.
<i>(H. P. S.). O. K.</i>
</chapter>

<chapter name="Oliva">
<b>Oliva</b> [å'liwa], By i det østlige Spanien, Prov.
Valencia, ligger 69 km SSØ. f. Valencia, 5 km
fra Middelhavet og har Lærredsindustri samt
Silke-, Vin- og Olivenavl. (1920) 10500 Indb.
<i>C. A.</i>
</chapter>

<chapter name="Oliva, Fernán Pérez de">
<b>Oliva</b> [å'liwa], <sp>Fernán Pérez de</sp>, sp.
Forf., f. omtr. 1494 i Córdoba, d. 1533. I
Salamanca, Alcalá, Paris og Rom drev han meget
grundige og omfattende humanistiske Studier,
havde en Tid et Embede ved Pavehoffet, men
opgav det for udelt at hellige sig Videnskaben,
var i tre Aar filos. Professor ved Univ. i Paris
og kom endelig 1524 tilbage til Spanien. Der
blev han Universitetslærer i Salamanca og
endelig Univ.'s Rektor; han var udset til at være
Lærer for den senere Kong Filip II, da han
døde. Denne berømte Lærdes Hovedværk er
<i>Diálogo de la dignidad det hombre</i>, nobel og
værdig i sin Tankegang og i klassisk soigneret
og klart Sprog. Desuden har han (i Prosa)
oversat Sofokles' <i>Elektra</i>, Euripides' <i>Hekabe</i> og
Plautus' <i>Amphitruo</i>. Sorø Kuriosum kan
anføres, at han havde Anelse om en
elektromagnetisk Telegraf (»hvorledes to Personer i
hinandens Fraværelse kunde tale med hinanden
ved Hjælp af Magneten«, siger hans Nevø) og
eksperimenterede i den Retning. O.'s Værker
udgaves af Nevøen, Ambrosio de Morales
(Córdoba 1585; ny Udg. Madrid 1787; Udvalg i 65.
Bd af <i>Biblioteca de autores españoles</i>).
<i>E. G.</i>
</chapter>

<chapter name="Oliva de Jeres">
<b>Oliva de Jeres</b> [å'liwa-ð<sub>æ</sub>-kær<sub>æ</sub>s], By i det
sydvestlige Spanien, Prov. Badajoz, ligger i
Nærheden af den portug. Grænse og har Uld-
og Lærredindustri. (1920) 10600 Indb.
<i>C. A.</i>
</chapter>

<chapter name="Olivarez, Don Gasparo de Guzman">
<b>Olivarez</b> [åli'war<sub>æ</sub>þ], <sp>Don Gasparo de
Guzman</sp>, Greve af O., Hertug af San Lucar
de Barrameda, sp. Statsmand, f. 6. Jan. 1587 i
Rom (hvor Faderen var sp. Gesandt), d. 22.
Juli 1647 i Toro (Vestspanien), var opr. som
yngre Søn bestemt for den gejstlige Stand; men
da hans ældre Broder døde, blev denne Plan
opgiven, og den unge, fornemme Adelsmand
