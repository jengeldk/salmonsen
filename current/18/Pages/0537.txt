<chapter name="One thousand Guineas">
<b>One thousand Guineas</b>
[wan-þa^uz<sub>ə</sub>nd-'gini.z], Navnet paa et bekendt eng. Væddeløb
for Hopper, stiftet 1814, finder Sted om
Foraaret ved Newmarket, Distance 1 eng. Mil.
<i>(C. G. B.). O. P.</i>
</chapter>

<chapter name="Ongaro">
<b>Ongaro,</b> se <sp>dall'Ongaro</sp>.
</chapter>

<chapter name="Onghers, Oswald">
<b>Onghers</b> ['oŋh<sub>ə</sub>rs], <sp>Oswald</sp>, Maler, f.
1628 i Mecheln, d. 1706 i Würzburg. O., der
nærmest sluttede sig til van Dyck's Kunst, slog
sig ned i Würzburg og udfoldede her som
fyrstbiskoppelig Maler en rig og betydelig
Virksomhed. I Domkirken i Würzburg ses »Christi
Bespottelse« og »Den hellige Kilian's Martyrium«,
i en anden Kirke smst. »Maria's Himmelfart«.
(<sp>Litt</sp>.: <sp>E. Kainz</sp>, »O. O. Sein Leben u. seine
Werke. Ein Beitr. z. Gesch. d. fränk.
Barockmalerei« [Strasbourg 1915]).
<i>A. Hk.</i>
</chapter>

<chapter name="Ongkor">
<b>Ongkor</b> (<sp>Angkor</sp>), By omtr. 450 km Ø. f.
Bangkok paa Grænsen af Siam og Kambodija,
tilhørende det første Rige, ligger paa Bredden
af en Flod, der 14 km længere nede falder i
den store Sø Ton-leh-Sap ell. Bien-ho. O. er
Hovedstad i et Distrikt og Sæde for en
Statholder, men har for øvrigt størst Navnkundighed
ved de storartede Ruiner, der findes i
Omegnen, et Par Kilometre mod S. De kaldes
Angkor-Vat ell. Nakhon-Vat og hidrører fra
Khmer-Folket og indeholder nogle af de
mærkeligste Levninger af dette Folks Kunst. Disse
Ruiner, der bestaar af Levninger af et berømt
Tempelkloster, engang et stærkt besøgt
buddhistisk Valfartssted, og af vidtstrakte Mure, er
først blevne undersøgte og beskrevne af
Delaporte: <i>Voyage au Cambodge; l'architecture
Khmer</i> (1880), siden af Fournereau: <i>Les ruines
d'Angkor</i> (1890) og <i>Les ruines Khmer</i> (1891).
Om Tiden, Ruinerne tilhører, var man i Beg.
uvis; men efter at Indskrifterne er blevne
tydede af Aymonier (<i>L'épigraphie Cambodjéenne</i>
[1885]) o. a., er man enig om, at det meste
stammer fra 14. Aarh.
<i>V. S.</i>
</chapter>

<chapter name="Onimantik">
<b>Onimantik</b> (gr.), utvivlsomt en Forkortning
af den rigtigere Form <sp>Onychomantik</sp>,
Forudsigelse ved Hjælp af Neglene. Med
Navnet O. betegner de ældre Magere den Variant
af Krystallomantikken, som bestaar i, at man
bestryger en Negl med en Blanding af Sod og
Olie, ell. hælder en blækagtig Vædske i
Haandfladen cg stirrer derpaa, til man ser Syner. O.
er saaledes identisk med den Metode,
»Blækpølen i Haanden«, som efter Kipling's Skildringer
endnu stadig anvendes i Indien.
<i>(Alfr. L.). Edv. L.</i>
</chapter>

<chapter name="Oniscus">
<b>Oniscus,</b> se <sp>Bænkebidere</sp>.
</chapter>

<chapter name="Onitscha">
<b>Onitscha,</b> Handelsplads i det vestlige
Sudan, br. Koloni Southern-Nigeria, ligger paa 6°
n. Br. ved Nigerfloden og har stor Omsætning
af Palmeolie, Kolanødder, Kautschuk. Botanisk
Station, navnlig for Kautschuktræer.
<i>C. A.</i>
</chapter>

<chapter name="Onkel">
<b>Onkel</b> (af fr.: <i>oncle</i>, lat.: <i>avánculus</i>), Mor- ell.
Farbroder.
</chapter>

<chapter name="Onkelos">
<b>Onkelos,</b> den Del af Targum, som omfatter
Pentateuchen. Navnet er sikkert en
Forvanskning af Aquila, en af det gl. Testamentes gr.
Oversættere. Se <sp>Targum</sp>.
<i>J. P.</i>
</chapter>

<chapter name="Onkel Sam">
<b>Onkel Sam</b> (<i>uncle Sam</i> [eng.]), spøgende
Betegnelse for Nordamerikanerne, dannet af
den officielle Forkortning U. S. Am. for United
States of America.
</chapter>

<chapter name="Onkologi">
<b>Onkologi</b> (gr.). Læren om Svulsterne,
omfatter alt, hvad vi kender til Svulsternes
Bygning, Oprindelse og Udvikling.
<i>Johs. F.</i>
</chapter>

<chapter name="Onkosin">
<b>Onkosin,</b> se <sp>Glimmer</sp>.
</chapter>

<chapter name="Onkotomi">
<b>Onkotomi</b> (gr.) betyder i Grunden Snit i en
Svulst; men Ordet er praktisk set blevet syn.
med <sp>Incision</sp> (Indsnit) i en
Materieansamling.
<i>(E. A. T.). V. Sch.</i>
</chapter>

<chapter name="Onn">
<b>Onn</b> (ogsaa skrevet <sp>Aann</sp>, oldnord. <i>onn</i>,
sv. »and«) betegner paa Norsk Travlhed, stærkt
Arbejde, men især den Tid, da de store
Markarbejder foregaar, saaledes <sp>Vaaronn</sp>,
<sp>Slaattonn</sp> (<sp>Høionn</sp>), <sp>Skuronn</sp>.
<i>H. F.</i>
</chapter>

<chapter name="Onnes, Heike Kamerlingh">
<b>Onnes</b> ['on<sub>ə</sub>s], <sp>Heike Kamerlingh</sp>, holl.
Fysiker, f. 21. Septbr 1853 i Groningen, <i>Dr. phil.</i>
1879, siden 1882 Prof. i Fysik i Leiden. O. har
især beskæftiget sig med Legemernes Forhold
ved meget lave Temperaturer, og i hans
Laboratorium i Leiden er Frembringelsen af
Temperaturer i Nærheden af det absolutte Nulpunkt
sat i den Grad i System, at Videnskabsmænd
fra alle Lande søger dertil, naar de ønsker
Undersøgelser udførte ved disse lave
Temperaturer. 1908 lykkedes det O. at fortætte Helium,
den Luftart, som af alle bekendte Luftarter i
Vædskeform har den laveste Temperatur. Af
særlig Interesse er O.'s Opdagelse af, at visse
Legemer ved en for hvert Stof karakteristisk
Temperatur (for Kvægsølv 4,2° abs., for Tin 3,8°
abs.) mister deres elektriske Modstand, bliver
»Supraledere«, for saa vidt som det med de
mest fuldkomne Maalemetoder er umuligt at
erkende den. Ogsaa andre af Legemernes
fysiske Egenskaber, f. Eks. de magnetiske, har O.
undersøgt ved disse yderst lave Temperaturer.
For sine Arbejder fik O. Nobelprisen i Fysik
for Aaret 1913.
<i>A. W. M.</i>
</chapter>

<chapter name="Onobrychis">
<b>Onobrychis</b> [-kis], se <sp>Esparsette</sp>.
</chapter>

<chapter name="Onofrit">
<b>Onofrit,</b> se <sp>Blende</sp>.
</chapter>

<chapter name="Onomakritos">
<b>Onomakritos,</b> en athenisk Sandsiger, som
tilhørte den orfiske Sekt. Han var nøje knyttet
til Tyrannerne Hippias og Hipparchos,
Peisistratos' Sønner, men blev landsforvist af
Hipparchos, da han blev greben i at have forfalsket
Musaios' Spaadomme. Senere udsonede han sig
dog med Peisistratiderne og fulgte dem til
Persien, hvor han ved sine Sandsagn søgte at
bevæge Xerxes til Krigstoget mod Grækenland.
<i>H. H. R.</i>
</chapter>

<chapter name="Onomarchos">
<b>Onomarchos</b> [-kås], Fører for Fokierne i
den 3. (2.) hellige Krig. Ved at plyndre
Tempelet i Delfoi for dets Rigdomme lykkedes det
ham at samle en stor Hær af Lejetropper,
hvormed han trængte sejrrig ind i Boiotien og
Thessalien og endog slog Kong Filip II af
Makedonien (353 f. Kr.). Aaret efter rykkede Filip II
imidlertid frem med en ny Hær, O. blev slaaet
i Thessailien og faldt selv (352).
<i>H. H. R.</i>
</chapter>

<chapter name="Onomastikon">
<b>Onomastikon</b> (gr.), Fortegnelse og
Forklaring af mindre kendte Ord, og Udtryk,
ordnede i Grupper efter sagligt Hensyn.
<i>H. H. R.</i>
</chapter>

<chapter name="Onomatik">
<b>Onomatik</b> (gr.). Navnelære, Videnskaben om
Navnes Dannelse og Betydning.
</chapter>

<chapter name="Onomatologi">
<b>Onomatologi</b> ['o-] (gr.) kaldes den Side af
den etymologiske Videnskab, der omfatter
Egennavnes Forklaring. Se <sp>Egennavn</sp> og
<sp>Navn</sp>.
</chapter>
