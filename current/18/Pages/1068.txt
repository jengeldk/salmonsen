Bankierforretninger og beskyttede Kunst og
Videnskab ligesom Medici'erne. Dens Navn er
særlig knyttet til den Sammensværgelse,
hvormed den 1478 søgte at styrte disse farlige
Medbejlere til Magten i Firenze. Med Bistand af
Pave Sixtus IV, hvis Bankier en af P.'erne var,
og i Forbund med Ærkebiskop Francesco
Salviati af Pisa og den tapre Bernardo Bandini,
bestemte de Sammensvorne, hvis Hovedmand
var den pavelige Bankier Francesco de' P.,
Søndagen den 26. Apr. til Dagen for
Sammensværgelsens Udbrud og Stedet til Firenzes Domkirke.
Medens Messen holdtes, og just da Præsten
foran Alteret løftede Hostien, overfaldtes de to
unge Medici'er, Giuliano og Lorenzo, som efter
deres Fader Pietro's Død ledede dennes
mægtige Parti, med Dolkestik af Francesco og
Bandini samt af to Gejstlige. Giuliano dræbtes, men
Lorenzo slap ud af Kirken, og medens Kampen
rasede i Gaderne, satte han sig i Spidsen for
Medici'ernes Tilhængere og besejrede sine
Modstandere. Francesco og hans Onkel Giacomo
samt Ærkebispen blev hængte, siden ogsaa
Bandini, da Sultanen, til hvem han var flygtet,
havde udleveret ham. S. A. udgav Angelo
Poliziano, som havde været Øjenvidne til
Katastrofen, en Beretning derom: Pactianæ conjurationis
commentariolum (Firenze 1478). Slægten Pazzi
lever stadig.
<i>(E. G.). E. M-r.</i>
</chapter>

<chapter name="Pazzi, Enrico">
<b>Pazzi</b> ['pat.si], <sp>Enrico</sp>, ital. Billedhugger,
f. 1818 i Ravenna, d. 1913. Han er udgaaet fra
Bologna-Akademiet, men uddannedes siden i
Rom og især i Firenze under Dupré. Han vandt
Navn ved Statuerne af Dante (Sta-Croce-Pladsen
i Firenze) og af Diktatoren L. C. Farina
(Ravenna). Andre Værker: Lucrezia, Moses,
Savonarola, Fyrst Michael (1882, Belgrad) etc. P. er
Ophavsmanden til det byzantinske Mus. i
Ravenna.
<i>A. Hk.</i>
</chapter>

<chapter name="Pb">
<b>Pb,</b> kemisk Tegn for <sp>Bly</sp>.
</chapter>

<chapter name="Pd">
<b>Pd,</b> kemisk Tegn for <sp>Palladium</sp>.
</chapter>

<chapter name="Pé">
<b>Pé</b> ['pæ], portug. og bras. Fod = 33 cm.
</chapter>

<chapter name="Peabody">
<b>Peabody</b> ['pi.båd<sub>i</sub>], By i U. S. A.,
Massachusetts, ligger 3 km NV. f. Salem. (1920) 19552
Indb. P., der tidligere hed <sp>South Danvers</sp>,
har et 1852 af G. Peabody (s. d.) stiftet Institut
samt stor Læderindustri.
<i>G. Ht.</i>
</chapter>

<chapter name="Peabody, George">
<b>Peabody</b> ['pi.båd<sub>i</sub>], <sp>George</sp>, amer.
Filantrop, f. 18. Febr 1795 i South-Danvers (nu P.)
i Mass., d. 4. Novbr 1869 i London. P. begyndte
som alm. Købmand, gik 1812 frivillig med i
Krigen og etablerede 1814 sammen med Elisha
Riggs, der indskød Kapitalen, en
Grossistforretning, der, efter at P. 1829 var bleven Firmaets
Chef, gik over til Bankiervirksomhed. For
yderligere at udvide denne flyttede P. til London,
hvor han, under Firma G. P. & Co., hurtig
arbejdede sig op til at blive en Faktor i
Finansverdenen. Sin Rigdom anvendte han, der, stedse
ugift, levede paa den mest enkle Maade, til
enestaaende Dotationer. 1851 bekostede han De
Forenede Stater's Deltagelse i
Verdensudstillingen i London, 1852 Udrustningen af E. K. Kane's
Polarekspedition til Undsætning for Sir John
Franklin. S. A. begyndte han at uddele sine
talrige Gaver til Undervisningsformaal, idet han
grundlagde et Lyceum og et Bibliotek i sin
Fødeby; 1866 oprettede han et lignende, efter
ham opkaldt P.-Institut i Baltimore, ligesom
han bekostede en Række Skoler og Lærestole
i forsk. af Unionens Stater. Særlig de i denne
Henseende noget tilbagestaaende Sydstater
havde hans Interesse, og alene til disse anvendte
han over 10 Mill. Kr. i Undervisningsøjemed og
til videnskabelige Formaal. 1859 havde han
kastet sig over Spørgsmaalet om Bolignøden i
London, og for at bidrage til at afhjælpe denne ved
Opførelse af gode Boliger for Smaafolk
skænkede han efterhaanden 9 Mill. Kr.; over 20000
Mennesker nyder godt af hans Velgørenhed paa
dette Omraade. P.'s Dotationer androg i alt
mindst 30 Mill. Kr., hvorfor hans Navn som
Mæcen tælles bl. Verdenshistoriens første.
Adelstitel og ydre Hæderstegn afslog han. Under
store Æresbevisninger overførtes hans Lig til
Amerika. 1871 rejstes hans Bronzestøtte, (af
W. W. Story) i London, og 1888 en Gengivelse
af samme i Baltimore. P.'s Londonfirma
sammensmeltedes 1864 med J. S. Morgan & Co.
(<sp>Litt</sp>.: <sp>P. A. Hanford</sp>, <i>Life of G. P.</i>
[Boston 1882]).
<i>F. B.</i>
</chapter>

<chapter name="Peace River">
<b>Peace River</b> ['pi.s-'rivə], Flod i Dominion
of Canada, opstaar i British Columbia ved
Foreningen af Finlay, Omineca og Parsnip River,
gennembryder Klippebjergene, optager Smoky
River og Loon River i højre Bred og udmunder
i Slavefloden.
<i>G. Ht.</i>
</chapter>

<chapter name="Peacock, Ralph">
<b>Peacock</b> ['pi.kåk], <sp>Ralph</sp>, eng. Maler, f. 1868
i Wood Green (London), uddannet 1887—90 paa
<i>Royal Academy</i>, senere paa Studierejse til
Spanien og Italien. I London (tilbage hertil 1893)
udstillede han »Plovokser« og det pudsige
»Araber i Trætte med en Neger« (paa den
internationale Udstill. i Kbhvn 1897), senere »D. Quijote
og S. Panza« (1894), »Bunny« (Landsbypige,
Perth.-Gall. i Vestaustralien), det nydelige »To
Søstre« (Tate-Samlingen) og »De falske«
(Kvindeskikkelser. Guldmedaille 1898 i Wien). Ikke
mindst ved sine dygtige Portrætter (især af
Børn, 1902: Holman Hunt) har P. naaet høj
Anseelse. Ogsaa gode Illustrationer (<i>Illustrat. to
a poem</i> etc.).
<i>A. Hk.</i>
</chapter>

<chapter name="Peacock, Thomas Love">
<b>Peacock</b> ['pi.kåk], <sp>Thomas Love</sp>, eng.
Romanforfatter (1785—1866), var ansat i det ind.
Dept. Var i sin Ungdom Ven med Shelley, hvis
Eksekutor han blev, og med Charles Lamb. Han
har skrevet Romanerne <i>Headlong Hall</i> (1816),
<i>Nightmare Abbey</i> (1818), <i>Crotchet Castle</i> (1831),
som endnu læses.
<i>I. O.</i>
</chapter>

<chapter name="Peak-B]ergene">
<b>Peak-B]ergene</b> ['pi.k-], se <sp>Penninske
Bjerge</sp>.
</chapter>

<chapter name="Péan, Jules Emile">
<b>Péan</b> [pe'ã], <sp>Jules Emile</sp>, fr. Kirurg, f.
i Chateaudun 29. November 1830, d. 30.
Januar 1898 i Paris. P. tog Doktorgraden
1860 med Afhandlingen: <i>De la
scapulalgie et de la résection scapulo-huméraire</i>, blev
s. A. Prosektor ved Fakultetet, 1865 Kirurg ved
<i>Bureau central</i> og ansattes efterhaanden ved fl.
Pariserhospitaler: 1866 <i>Hôp. des enfants
assistés</i>, 1867 <i>Lourcine</i>, 1872 <i>St Antoine</i> og <i>St
Louis</i>. Han stiftede selv <i>Hôpital international</i>.
P. var Elev af Nélaton og beskæftigede sig
særlig med Underlivsoperationer. Han var den
første fr. Kirurg, der (1864) førte en Ovariotomi
lykkeligt igennem; han skrev derom
<i>L'ovariotomie peut-elle étre faite à Paris auec des</i>

