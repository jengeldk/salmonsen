Rimkrøniken. Efter Freden solgte han sit
Trykkeri til Hans Vingaard i Kbhvn, men blev
boende i Malmø til 1541, da han tog Bolig i Kbhvn.

P. havde fra sine yngre Dage arbejdet paa
en Oversættelse og en Fortsættelse af Saxe.
Men intet af dette blev udgivet. Det blev ham
overdraget at oversætte Bibelen, og han fik til
dette Arbejde iflg. kg. Befaling Understøttelse
fra Univ. 1543 var han færdig med
Bibeloversættelsen. Det er den bekendte Bibeludgave fra
1550, der gaar under Navn af Christian III's
Bibel. Men den blev inden Trykningen
gennemset af fl., lærde Mænd, deriblandt særlig af
Peder Palladius. Spangenberg's Postil havde P.
ogsaa oversat, men den udkom ikke. Derimod
udkom efter hans Død Æsop's Levned og
Fabler (1556). Sine 10 sidste Leveaar tilbragte P.
syg og affældig hos sin Frænde Præsten Peder
Andersen i Helsinge i Nordsjælland.

P.'s Skr er ikke originale. De tidligste Skr er
endogsaa kun til Dels Oversættelser, han selv
har foretaget. Han korrigerede og bearbejdede
danske Skr, der allerede forelaa trykte eller i
Haandskrift. Da hans første Bog tryktes i Paris,
havde Godfred af Ghemen's Presse, foruden fl.
andre danske Biøger, udsendt Karl Magnus
Krønike, to Udgaver af Peder Laale's Ordsprog og
mindst 4 Udgaver af Rimkrøniken. 1514—15 udk.
Præsten Hr. Mikkel's bekendte Rimværker. P.'s
Skr er, hvad Ordenes Form, Stavning og
Bøjning angaar, det samme, som findes i de
samtidige Haandskrifter og trykte Bøger. Men trods
alt dette kan hans Bet. for dansk Sprog og
Litteratur vanskelig overvurderes. Hans store
Fortjenester ligger i Stilen, i Fremstillingen. P.
maa dog dele Æren for at have reddet dansk
Litteratursprog fra Undergang i hin
skæbnesvangre Tid, da Danmark oversvømmedes med
plattysk Litteratur, med Godfred af Ghemen.
(<sp>Litt</sp>.: <sp>C. J. Briandt</sp>, »Om Lunde-Kanniken
C. P. og hans Skrifter« [Kbhvn 1882]).
<i>(P. K. T.).</i>
</chapter>

<chapter name="Pedersen, Hans Henrik Christian">
<b>Pedersen,</b> <sp>Hans Henrik Christian</sp>,
dansk Nationaløkonom og Landbrugshistoriker,
f. 7. Febr 1862 i Helsted ved Randers, Student
1894, derefter Elev paa Bjørnbak's Højskole,
Huslærer, tog 1. Del af Skolelærereksamen, en
Tid Journalist, <i>cand. polit.</i> 1900, fra 1902 ansat
i Statistisk Departement, hvor han fra 1913
var Kontorchef til han 1923 tog sin Afsked;
siden 1918 Lektor i Landbrugspolitik ved Univ.
P. har i »Verdenskulturen« IV (1908) skrevet
»Bønder og Landbrug i Middelalderen«, i
»Historisk Tidsskrift« om det danske
Landbrugs Historie i 17. Aarh. og i
»Nationaløkonomisk Tidsskrift« om eng. Landboforhold og eng.
Landbolovgivning.
<i>Sv. N.</i>
</chapter>

<chapter name="Pedersen, Holger">
<b>Pedersen,</b> <sp>Holger</sp>, dansk Sprogforsker, f.
i Gelballe (ved Kolding) 7. Apr. 1867, blev 1885
Student og tog 1890 Skoleembedseksamen.
Allerede tidlig gav han sig af med omfattende
Sprogstudier med særligt Henblik paa den
sammenlignende Sprogvidenskab. Efter 1892—96 at
have opholdt sig i Udlandet, dels ved tyske
Universiteter, dels i Østeuropa og i Irland, tog han
1897 den filos. Doktorgrad ved en Afh.
»Aspirationen i Irsk«, I (Fortsættelsen er kommen paa
Tysk i Kuhn's »Zeitschr. f. vergl. Sprachf.«, 35.
Bd). 1900 blev han Docent ved Kbhvn's Univ. i
sammenlignende Sprogvidenskab med
Forpligtelse til indtil videre stadig at læse over slav.
Sprog, 1903 ekstraord. Prof., 1914 ord. Prof. i
sammenlignende Sprogvidenskab. Bl. hans
mange Arbejder, som for en stor Del er
offentliggjorte i forsk. Tidsskrifter, danske ell.
udenlandske, og foruden om den indoeurop.
Sproghistorie i Alm. navnlig har drejet sig om Slavisk,
Keltisk, Armenisk og Albanesisk samt Lykisk,
maa fremhæves »Albanesische Texte mit
Glossar« (Leipzig 1895), mest Folkeeventyr, som han
selv har optegnet i Albanien, og af hvilke han
senere har udgivet en tysk Overs., »Zur albanes.
Volkskunde« (Kbhvn 1898); <i>Les pronoms
démonstratifs de l'ancien arménien</i> (1905) og <i>Les
formes sigmatiques du verbe latin</i> (1921, begge i
Vidensk. Selsk.'s Skr); »Vergleichende Grammatik
der keltischen Sprachen«, I—II (1909—13); »Russ.
Grammatik« (1916); »Russ. Læsebog« (1916);
»Et Blik paa Sprogvidenskabens Historie« (1916);
»Sprogvidenskaben i det nittende Aarh.,
Metoder og Resultater« (1924, i »Det nittende Aarh.,
skildret af nord. Videnskabsmænd«).
<i>Vilh. Th.</i>
</chapter>

<chapter name="Pedersen, Jens Johan">
<b>Pedersen,</b> <sp>Jens Johan</sp>, dansk
Livsforsikringsmatematiker (Aktuar), f. 1. Marts 1873 paa
Lundegaard ved Præstø, tog Adgangseksamen
til polyteknisk Læreanstalt 1893, blev Student
1896 og <i>mag. scient.</i> i Matematik 1897, ansattes
s. A. som Beregner i »Nordisk
Livsforsikrings-Aktieselskab af 1897« og har siden uafbrudt
været knyttet til dette Selskab, fra 1905 som
Aktuar og fra 1917 som Medlem af Direktionen;
er samtidig (fra 1917) Medlem af Direktionen
for »Nordisk Ulykkesforsikrings-Aktieselskab af
1898«. Som praktisk Forsikringsmand har P.
gjort et stort og alm. anerkendt Arbejde, og
han har ved Siden heraf udfoldet en meget
betydelig litterær Virksomhed. Hans Studier har
ikke blot halt forsikringstekniske Emner til
Genstand, men har ogsaa strakt sig ind paa
Nationaløkonomiens Omraade. 1900—10
redigerede han »Finanstidende«. 1912 udsendte han et
større Skrift om »De økonomiske Perioders
Indflydelse paa Vielser, Fødsler og
Børnedødelighed i Danmark 1870—1900«, og 1915 erhvervede
han sig den statsvidenskabelige Doktorgrad paa
1. Del af en omfangsrig Afhandling: »Om et
Livsforsikringsselskabs Økonomi«, hvis 2. Del han
udsendte 1922. Af P.'s øvrige litterære Arbejder
maa nævnes: »Über die technische Grundlage
der Versicherung minderwertiger Leben« (1918)
og »Om Livsforsikringsvirksomhed« (1916);
desuden har han skrevet en Rk. mindre,
forsikringstekniske Afhandlinger til internationale
Aktuarkongresser, Tidsskrifter og Fagblade. I to
Perioder bar P. været Formand for Foreningen
af danske Aktuarer, og i fl. faglige
Organisationers Bestyrelser har han haft ell. har
vedblivende Sæde. Han er fra 1919 Censor ved
Eksamen i Forsikringsvidenskab og Statistik
ved Universitetet, og s. A. udnævntes han til
Medlem af den da nedsatte fællesskandinaviske
Kommission for en Lov om Forsikringsaftaler.
<i>Chr. Th.</i>
</chapter>

<chapter name="Pedersen, Johannes Peder Ejler">
<b>Pedersen,</b> <sp>Johannes Peder Ejler</sp>,
dansk Orientalist, f. 7. Novbr 1883 i Illebølle paa
Langeland, blev Student 1902 fra Sorø
Akademi. Sammen med Embedsstudiet, Teologi, drev
