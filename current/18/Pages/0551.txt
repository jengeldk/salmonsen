baserede baade i materiel og i operativ
Henseende. I tidligere Tider indrettedes en Egn —
i Alm. sammenfaldende med Opmarchrummet
— saa den kunde tilfredsstille ovenn. Krav, og
Hæren kunde ikke fjerne sig langt fra denne
uden da at indrette en ny Basis. Nutildags har
Massehærene og de moderne Kommunikationer
ændret disse Forhold. <sp>Nu</sp> dannes den
<sp>materielle Basis</sp> af hele Hjemlandet, og dette
kan være Basis, fordi man har Jernbaner,
Motorkøretøjer, Telegraf o. l., dog maa der i
det nærmest bag Hæren liggende Land,
Etapeomraadet, træffes særlige Foranstaltninger (se
<sp>Etapevæsenet</sp>), og den <sp>operative
Basis</sp> er det Omraade, hvorfra O. udgaar —
ved Krigens Beg. altsaa Opmarchrummet —
hvilket naturligvis helst maa indeholde
Støttepunkter for Hæren (Fæstninger, naturlige
Hindringer o. l.).

<sp>Operationsobjekt</sp> kaldte man altid
tidligere Maalet for O. Benævnelsen passer
godt nok for det vigtigste Maal: Ødelæggelse
ell. Neutralisering af den fjendtlige Hær, og
ogsaa naar O. gaar ud paa Erobring af
Landsdele ell. Punkter af særlig milit. ell. politisk
Bet., i det hele taget, naar O. føres strategisk
offensivt; men den passer ikke, naar O. er
strategisk defensive og navnlig ikke ved et
strategisk Tilbagetog. Man anvender nu hellere
Udtrykket <sp>Operationsmaal</sp>, dersom det i
det hele taget er nødvendigt at have et Navn.

<sp>Operationslinie</sp>. Betegnelsen stammer
fra den Tid, da Hærene var smaa, og den
angav Hovedvejen fra Basis mod Objekt. Nu
breder en marcherende Hær sig over et stort
Rum saavel i Front som Dybde. Navnet kan
derfor ikke tages bogstaveligt, men som
Betegnelse for det anførte Rum. Vil man fremstille
en Hærs Bevægelser tydeligere, kan det gøres
ved at angive <sp>Operationsfronten</sp>, ɔ:
den Linie, som de forskellige Kolonners Têter
har naaet til samme Tid. Paa samme
Krigsskueplads kan en Hær have en enkelt ell. flere
Operationslinier, efter som den er samlet ell. skilt
i flere uafhængige Grupper. Modstanderen kan
forholde sig paa samme Maade, og der kan da
fremkomme de saakaldte <sp>indre</sp> og <sp>ydre</sp>
Operationslinier; de sidste griber, hvad Navnet
ogsaa betegner, uden om de første.

Operationslinie maa ikke forveksles med
<sp>Forbindelseslinier</sp>; disse sidste er
Hærens Forbindelser med Hjemlandet (Basis), og
dannes hovedsagelig af Jernbaner, Vandveje,
Telegraf, Telefon o. l. Sikringen af disse maa
ske enten ved Valg af Operationslinie, saa at
Hærens Stilling dækker Forbindelseslinierne,
ell. ved særlige Tropper. Flyvevæsenets stærke
Udvikling har vanskeliggjort Sikringen, idet
Jernbaner o. l. er stærkt udsatte for Flyvernes
Bomber.

Befalinger vedrørende O. kaldes med en
Fællesbetegnelse <sp>Operationsbefalinger</sp> i
Modsætning til Dagsbefalinger, der ordner den
indre Tjeneste; den enkelte Befaling benævnes
efter den Kommando, der udsteder den, f. Eks.
Divisionsbefaling, Avantgardebefaling.
<i>E. C.</i>
</chapter>

<chapter name="Operationsbasis">
<b>Operationsbasis,</b> se <sp>Operation</sp>.
</chapter>

<chapter name="Operationsbefaling">
<b>Operationsbefaling,</b> se <sp>Operation</sp>.
</chapter>

<chapter name="Operationsbord">
<b>Operationsbord,</b> det Leje, hvorpaa en
Patient ligger under Udførelsen af Operationen.
Medens man forhen brugte et alm. Leje af
passende Højde og Bredde, har man i de senere
Aar under Udviklingen af den moderne
Operationsteknik konstrueret forsk. mere ell. mindre
komplicerede O., hvor det navnlig gaar ud paa
at kunne anbringe Patienten i forsk. for
Operationens Udførelse gunstige Stillinger —
vandret, skraat, med optrukne ell. udstrakte Ben.
Ogsaa foirdrer slige O., at Rensning og
Opvarmning af dem kan foregaa paa betryggende
Maade.
<i>(E. A. T.).</i>
</chapter>

<chapter name="Operationslinie">
<b>Operationslinie,</b> se <sp>Operation</sp>.
</chapter>

<chapter name="Operationsplan">
<b>Operationsplan,</b> se <sp>Operation</sp>.
</chapter>

<chapter name="operativ">
<b>operativ,</b> som hører til Operation; saaledes
o. Teknik, o. Virksomhed, o. Dygtighed, o. fl.
Ved et o. Tilfælde forstaar man et
Sygdomstilfælde, som er egnet til Operation, egnet til
o. <sp>Behandling</sp>. Smlg. <sp>Operation</sp>.
<i>(E. A. T.).</i>
</chapter>

<chapter name="Operatør">
<b>Operatør,</b> se <sp>Operation</sp>.
</chapter>

<chapter name="operere">
<b>operere</b> (lat.), foretage en Operation; virke.
</chapter>

<chapter name="Operette">
<b>Operette,</b> et Syngestykke med talt Dialog,
og hvori saavel Tekst som Musik er af lettere
og lystigere Karakter end i den egl. Opera,
spændende over et Omraade fra det fine og
yndefulde gennem det overgivne og kaade til
det lavkomiske og frivole, ja helt ud i Parodien
og Karikaturen, saaledes som hos Kunstartens
egl. Ophavsmand og ejendommeligste
Repræsentant, <sp>Offenbach</sp>, der under det andet
Kejserdømmes levelystne Herredømme fandt
rigeligt Stof til sine kaade og satiriske
»Offenbachiader« (»Den skønne Helene«, »Orfeus i
Underverdenen«). Under hans Efterfølgere,
Hervé, Lecocq, Audran, tabte det satiriske Præg
sig, og da O. omplantedes paa tysk og østerr.
Grund, først i det glade Wien, var det særlig
den harmløse, elskværdige Komik og
Danserytmerne, der gav O. dens Farve (Strausz, Suppé,
Millöcker). (<sp>Litt</sp>.: <sp>Brakl</sp>, »Moderne
Spieloper« [München og Leipzig 1886]).
<i>S. L.</i>
</chapter>

<chapter name="operis novi nuntiatio">
<b>operis novi nuntiatio</b> (lat.), Meddelelse om,
at man modsætter sig Fortsættelsen af et
paabegyndt Bygningsforetagende som stridende
mod ens Ret — et ejendommeligt rom.
Retsinstitut, hvorved der ligesom i moderne Ret ved
Nedlæggelse af Forbud opnaaedes, at den
byggende maatte indstille Arbejdet, til Retstvisten
var afgjort for Retten.
<i>K. B.</i>
</chapter>

<chapter name="Operist">
<b>Operist,</b> Operasanger.
</chapter>

<chapter name="Opet">
<b>Opet</b> (<sp>Apet</sp>) ell. <sp>Ope</sp> (<sp>Ape</sp>),
gammelægypt. Navn paa Ægyptens Hovedstad i Landets
lykkeligste Tid, den Stad, som vi med Grækerne
kalder Theben, særlig Navn paa den Del af
Staden, som laa Ø. f. Nilen, ved det nuværende
Karnak og Luksor. O. var ogsaa Navn paa en
gammelægyptisk Gudinde, der særlig dyrkedes
i Theben, og som stod i stor Anseelse, da hun
antoges at staa nødlidende bi. Bl. a. tog hun
sig af fødende Kvinder. O. fremstilledes,
ligesom Tueris o. a. ægypt. Gudinder, i Skikkelse
af en Hunflodhest, der staar oprejst paa
Bagbenene.
<i>V. S.</i>
</chapter>

<chapter name="Opfostringshuset">
<b>Opfostringshuset</b> (»Det kgl. O. og den
Thorupske Stiftelse«) i Kbhvn er stiftet ved Fundats
af 29. Juni 1753 af Frederik V, formentlig efter
