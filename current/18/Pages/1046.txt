<chapter name="Paulsen, Ove Vilhelm">
<b>Paulsen,</b> <sp>Ove Vilhelm</sp>, dansk
Botaniker, f. 22. Marts 1874 i Aarhus, Student 1892,
Magisterkonferens i Botanik 1897. <i>Dr. phil.</i> 1911
(»Træk uf Vegetationen i Transkaspiens
Lavland«). 1900 blev P. ansat ved Kbhvn's Univ.'s
bot. Museum, fra 1905 som Assistent, fra 1912
ved Plantebestemmelsen og fra 1918—20 som
Inspektør. I Aarene 1902—16 var han tillige
Assistent ved Planktonafdelingen under
Kommissionen for Havundersøgelser. 1920
udnævntes han til Prof. i Botanik ved Farmaceutisk
Læreanstalt. Paa talrige Rejser har P.
indhentet et betydeligt Materiale til de af ham i
danske og udenlandske Tidsskrifter
offentliggjorte Publikationer, saaledes fra Dansk
Vestindien i 1895—96 (O. P. og F. Børgesen: »Om
Vegetationen paa de dansk-vestindiske Øer«,
»Bot. Tidsskrift« 1898), fra Olufsen's 2.
Pamirekspedition 1898—99 (Doktordisputats og forsk.
andre Afh.), fra flere Rejser med
Planktonundersøgelser for Øje (<i>Plankton investigations
in the waters round Iceland</i> (1903 og fortsat i
1904) og fra Deltagelsen i »Den internationale
plantegeografiske Ekskursion i Amerika«. 1913
(herom meddelt i »Geogr. Tidsskrift« 1915).
Over Peridiniales har P. leveret Bearbejdelsen
i Branth og Apstein's »Nordisches Plankton«
(1908) og desuden givet forsk. Meddelelser.
Siden 1917 har han redigeret det fortræffelige
populære Tidsskrift »Naturens Verden«, hvori
han har skrevet et stort Antal Artikler om
Forhold og Personer inden for Naturvidenskaben.
1923 har han udg. Lærebogen »De vigtigste
Plaritegrupper«.
<i>A. M.</i>
</chapter>

<chapter name="Paulsen, Paul Detlev Christian">
<b>Paulsen,</b> <sp>Paul Detlev Christian</sp>, da.
Retslærd, f. i Flensborg 10. Jan. 1798, d. smst.
28. Decbr 1854. Han fik sin Uddannelse paa
tyske Gymnasier og Univ. (jur. Eksamen paa
Gottorp 1821), men var fra Barndommen opfyldt
af den danske Statspatriotisme, som dengang
raadede i hans Fødeby, og under det lange
Ophold i Tyskland vaktes han til klar Bevidsthed
om sin danske Natur. 1822 drog han til Kbhvn
for at studere da. Ret, begyndte ogsaa at holde
Forelæsninger som Privatdocent ved Univ. her
og disputerede 1824 for den jur. Doktorgrad,
men blev s. A. kaldet til overordentlig Prof. ved
Univ. i Kiel, særlig i dansk, slesvigsk og
holstensk Ret. Han udgav i de flg. Aar en Rk.
fremragende jur. Arbejder, der især behandler
Privatrettens Historie og Kilderne til den
slesvigske Ret. U. J. Lornsen's Skr. om Slesvigs og
Holstens Forfatningssag (1830) kaldte P. frem
til politisk Forfattervirksomhed; thi han
skønnede straks, at den Agitation, som her var
begyndt, tilstræbte Slesvigs Løsrivelse fra
Danmark. 1831 udgav P. »Über Volkstümlichkeit und
Staatsrecht des Herzogtums Schleswig«, hvori
han gjorde Rede for den danske Nationalitets
Stilling i Hertugdømmet og krævede den
genindsat i dens naturlige Ret, især ved at Dansk
blev indført som Retssprog overalt, hvor det
endnu var Folkesprog. Hertil sluttede sig i 1836
hans andet Hovedindlæg i den nationale Kamp
om Slesvig: »Für Dänemark und für Holstein«,
hvori han søgte at gendrive de da nylig
fremkomne slesvig-holstenske Paastande om
Hertugdommernes fælles Arvefølge og at paavise, at
Kongelovens Arvefølge gjaldt i Slesvig, idet han
fremdrog den augustenborgske Hertugs Hyldingsed
1721 <i>secundum tenorem Legis Regiæ</i>. Frederik
VI, der af dynastiske Grunde ikke ønskede at
se Forskellen mellem Slesvigs og Holstens
statsretslige Stilling fremdraget, forbød imidlertid
P. at fortsætte Offentliggørelsen af sine
Undersøgelser paa dette Omraade, men P. vedblev i
de flg. Aar ved fl. andre Skr at virke til
Forsvar for Danskheden i Slesvig; han tilskyndede
Nis Lorenzen til i den første slesvigske
Stænderforsamling at indbringe Forslag om
Indførelsen af dansk Retssprog i Nordslesvig, og han
havde en væsentlig Del i Bladet »Dannevirke«'s
Oprettelse 1838; heri skrev han i en Aarrække
en Mængde værdifulde Artikler. Samtidig blev
hans Stilling i Kiel stadig vanskeligere, og ved
Oprørets Udbrud 1848 maatte han flygte til
Kbhvn, hvor han de flg. Aar efter Evne virkede
for Slesvigs Sag og efter Novemberministeriets
Opfordring udarbejdede et Udkast til en
særlig slesvigsk Forfatning, hvorefter
Hertugdømmet saa godt som helt skulde indlemmes i
Kongeriget og kun beholde Rets- og
Kommunalvæsen som særlige Anliggender. 1851 var han
Medlem af Notabelforsamlingen i Flensborg og skrev
Motiverne til dens Forfatningsforslag. Ligeledes
var han Medlem af Appellationsretten i
Flensborg. Før sin Død oplevede han endnu, ved C.
Moltke's Sprogreskripter, at se det danske Sprog
sat i Højsædet i det snævrere Hjemland, for
hvis historiske og folkelige Ret hans bedste
Manddomsgerning var gjort.
<i>H. L. M.</i>
</chapter>

<chapter name="Paulun">
<b>Paulun</b> (af fr. <i>pavillon</i>), Telt, Hytte, roligt,
hyggeligt Opholdssted.
</chapter>

<chapter name="Paulus (Apostel)">
<b>Paulus,</b> Apostelen, er den bedst kendte
Skikkelse fra den ældste kristne Menigheds Dage,
fordi vi som <sp>Kilder</sp> til Forstaaelse af hans
Personlighed har flere ret omfangsrige Skr
hidrørende direkte fra ham selv; af de 13 i vort
ny Testamente optagne Paulusbreve er ganske
vist Ægtheden af de tre saakaldte
Pastoralbreve (s. d.) og Efeserbrevet omstridt; men om
de øvrige kan man i Nutiden sige, at deres
paulinske Autenti praktisk; talt er alm.
anerkendt. Ved Siden deraf har vi i Ap. G. en
Beretning om P.'s Omvendelse (Kap. 9) samt en
udførlig Skildring af hans tre Missionsrejser,
hans Paagribelse under et Opløb i Jerusalem,
det paafølgende toaarige Fængselsophold i
Cæsarea og Sørejsen til Rom (Kap. 13—28).
Den hist. Værdi af disse Fortællinger
bedømmes nu til Dags ret forsk. af Forskerne, og
inden for den liberale Teologi er det alm. at
betragte dem med megen Skepsis. Det maa
vel ogsaa indrømmes, at i hvert Fald de Taler
af Apostelen, som her er gengivne (i det
pisidiske Antiochia, 13, 16—41; i Lystra, 14, 15—17;
i Athen, 17, 22—31; i Milet, 20, 18—35; i
Jerusalem, 22, 1—21 og for Agrippa og Festus i
Cæsarea, 26, 2—23), ikke tør betragtes som
virkeligt Referat af ell. blot Fremstilling af
Grundtankerne i de Prædikener, som P. holdt ved de
paagældende Lejligheder; men efter antikke
Historieskriveres Sædvane giver Forfatteren til
Ap. G. en Karakteristik af sin Helt ved at lade
ham holde forsk. Taler; disse maa da væsentlig
betragtes som Forf.'s egne Kompositioner. De
apokryfe Apostelakter indeholder en Række
Fortællinger især om P.'s Undergerninger;

