Spørgsmaal har en Form af Betingelsessætning
udviklet sig: de fra først af uafhængige Sætninger:
»Kommer Peter? Saa gaar jeg« slaas sammen
til »Kommer Peter, saa gaar jeg«. — Til Slut
skal nævnes, at rytmiske og andre Hensyn kan
gøre sig gældende, især i Digtning, hvor der
ogsaa kan være Tilbøjelighed til at beholde
gammeldags O., der er opgivet i alm. Talesprog.
<i>O. Jsp.</i>
</chapter>

<chapter name="Ordu">
<b>Ordu</b> (tyrk.) betyder Lejr. O. er i den
moderne, milit. Inddeling Betegnelsen for et
Armékorps, som kommanderes af en <i>Muschir</i>
(Marskal), Indehaver af den højeste milit. Grad.
<i>J. Ø.</i>
</chapter>

<chapter name="Ordubad">
<b>Ordubad,</b> By i det transkaukasiske autonome
Territorium Nachitschewan, ligger 3 km fra
Ordubadtschajs Udmunding i Aras. 5000 Indb.
O. har Silke- og Frugtavl samt Kobberværker.
<i>N. H. J.</i>
</chapter>

<chapter name="Orduña">
<b>Orduña</b> [år'dun<sub>j</sub>a], By i det nordlige Spanien,
Prov. Viscaya, ligger i Nervions Dal, 35 km
SSV. f. Bilbao og har gl Fæstningsmur samt
Vinavl og Uldvæverier. (1920) 4500 Indb.
<i>C. A.</i>
</chapter>

<chapter name="Oreader">
<b>Oreader,</b> Bjergnymfer, se <sp>Nymfer</sp>.
</chapter>

<chapter name="Oreas">
<b>Oreas,</b> se <sp>Antiloper</sp>.
</chapter>

<chapter name="Orebygaard">
<b>Orebygaard,</b> Hovedgaard og Sæde i det 1923
nedlagte Baroni Guldborgland i Musse Herred,
NV. f. Sakskøbing, nævnes 1315 og tilhørte da
Sivert Lavridsen, sandsynligvis Farfader til den
Sivert Lavridsen, der førte Slægten Grubendal's
Vaaben, og som 1336 ejede O. 1394 var Lavrids
Jensen Blaa Ejer af O. og efter ham hans
Sønner Sivert og Oluf Lavridsen, der delte Gaarden
imellem sig. Den vedblev at være delt under
deres Arvinger, og først i 16. Aarh. samlede
Mads Bølle, der havde faaet O. ved Giftermaal,
atter Gaarden. Hans Slægt uddøde paa
Mandssiden 1562, og O. førtes nu ved Giftermaal over
til Brahe'rne, tilhørte i 17. Aarh. Hr. Jakob
Ulfeld og hans Efterkommere og kom til sidst til
Slægten Holck. 1774 solgtes O. til Kammerherre
P. A. Lehn for 38000 Rdl. Han adledes 1780
som Baron og oprettede efterhaanden af sine
store Godser Stamhuset Sønderkarle og de to
Baronier Lehn og Guldborgland (oprettet 1781
af O. og Berridsgaard). Sidstnævnte tilfaldt
hans Datterdatter Christiane Henriette Barner,
hvis Ægtefælle Kammerherre O. D. Kaas (til
Stamhuset Nedergaard) ved Tiltrædelsen
ophøjedes til Baron af Kaas-Lehn. Efter hans Død
ægtede Enken 1820 Major H. Chr. Rosenørn,
ophøjet til Baron Rosenørn-Lehn. Ved hans
Død 1847 gik O. over til hans ældste Søn
Udenrigsminister m. m. Baron Rosenørn-Lehn, ved
dennes Død 1892 til en yngre Broder,
Hofjægermester C. C. S. Baron Rosenørn-Lehn og ved
hans Død 1899 til dennes Søn Forstkandidat Fr.
Rosenørn-Lehn.

Den nuv. Hovedbygning paa O. er opført
1872—74 af Arkitekt Ove Petersen med
Benyttelse af en Del af de gl Mure fra Birgitte Bølle's
Gaard (opført 1587) og bestaar af tre Fløje paa
to Stokværk med to høje Taarne
(Frederiksborg-Stil). Et Bibliotek paa omtr. 25000 Bd
findes paa O., værdifulde Samlinger af
Haandskrifter, Malerier, Raderinger og Mønter. Den
store og smukke Have er anlagt paa den gl
Borgplads fra Middelalderen.
<i>B. L.</i>
</chapter>

<chapter name="Oredrev">
<b>Oredrev,</b> se <sp>Overdrev</sp>.
</chapter>

<chapter name="Oredrevsbakken">
<b>Oredrevsbakken</b> (<sp>Overdrevsbakken</sp>)
ell. <sp>Globanke</sp>, et 116 m højt Punkt i det
sydøstlige Sjælland, Vester-Egede Sogn, Tybjerg
Herred, Præstø Amt. Paa Bakken er der
trigonometrisk Station, men da Udsigten hindres
stærkt af omgivende Skov, maatte der 1889
under Generalstabens Vinkelmaaling opføres et
c. 20 m højt Observationstaarn, hvorfra der var
fortrinlig Udsigt; dette Taarn er imidlertid
senere borttaget.
<i>M. S.</i>
</chapter>

<chapter name="Oregon">
<b>Oregon</b> ['år<sub>i</sub>g<sub>ə</sub>n] (forkortet Or.), Stat i den
nordvestlige Del af U. S. A., grænser mod V.
til det store Ocean, mod S. til California og
Nevada, mod Ø. til Idaho og mod N. til
Washington, Columbia River danner en Del af
Nordgrænsen; og Snake River en Del af
Østgrænsen, Arealet er 247687 km<sup>2</sup> med
(1920) 783389 Indbyggere. Cascade Range
(se <sp>Kaskadebjergene</sp>) strækker sig
gennem O. fra Syd til Nord og deler Staten
i to væsentlig forsk. Partier. O.'s
Kulminationspunkt en Mount Hood i Cascade Range,
3584 m. Mellem Casade Range og Coast Range
(indtil 1500 m), der følger umiddelbart langs
Kysten, strækker sig et frugtbart, 30—75 km
bredt Dalstrøg, hvis nordlige Del
gennemstrømmes af Columbias Biflod Willamette.
Ø. f. Cascade Range bestaar O. af et højt
Plateau, væsentlig opbygget af tertiære og ældre
Lavaer, højest mod N., hvor de af Columbias
og Snake Rivers Bifloder sønderskaarne Blue
Mountaints hæver sig til 1048 m, lavere mod S.,
hvor der ikke er Afløb til Havet, og Vandløbene
derfor udmunder i Saltsøer. V. f. Cascade Range
raader et fugtigt Kystklima; Portland, ved
nedre Willamette, har saaledes for koldeste
Maaned en Middeltemp. af 3,9°, for varmeste Maaned
19,1° (absolutte Ekstremer ÷ 18,9 og 38,9°) og
en aarlig Nedbør paa 117 cm, der overvejende
falder om Vinteren og om Efteraaret og
Foraaret. Plateauet Ø. f. Cascade Range har
derimod et temmelig tørt Fastlandsklima. Coast
Range og Kaskadebjergene er meget rige paa
Skov med vældige Naaletræer. I Lavningen
mellem de to Bjergkæder har den naturlige
Vegetation for en stor Del Karakter af
Græssteppe, medens Plateauet Ø. f.
Kaskadebjergene mest dækkes af tørre Buskstepper. O.
havde 1850 13294 Indb., 1880: 174768, 1900: 413536
og 1920: 783389 Indb., Sidstnævnte Aar boede
i O. 4590 Indianere, 2144 Negre, 3090 Kinesere,
4151 Japanere. Af den hvide Befolkning var
102151 fødte uden for U. S. A., 7953 i England,
3609 i Skotland, 592 i Wales, 4203 i Irland, 6955
i Norge, 10532 i Sverige, 3602 i Danmark, 6050
i Finland, 917 i Holland, 4166 i Schweiz, 1273 i
Frankrig, 13740 i Tyskland, 1480 i Polen, 1132 i
Tschekkoslovakiet, 4798 i Østerrig, 909 i
Ungarn, 1186 i Jugoslavien, 6979 i Rusland, 4324 i
Italien, 13774 i Kanada. Af Befolkningem var 53,2
% mandlig, 49,9 % levede i Byerne. De bedst
dyrkede Egne ligger nær Floderne Coumbia
og Willamette. 1920 fandtes 50206 Farme med
i alt 5,5 Mill. ha, hvoraf lidt mindre end
2 Mill. ha var under Dyrkning. 16 % af
Agerlandet vandes kunstigt. Den vigtigste Kornsort
er Hvede (8,85 Mill. hl 1921). 1921 fandtes 276000
