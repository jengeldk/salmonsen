større Betydning siden 1814, og den kom til at
øve en stærk Indflydelse paa det politiske Liv,
idet den efterhaanden flyttede Tyngdepunktet
over fra Regeringen til Stortinget.
Partimodsætningerne blev ogsaa stadig skarpere og under
Kampen mod Regeringspartiet, Højre, som
under Fr. Stang's Ledelse blev stadig mere
uforsonligt, lykkedes det J. Sverdrup, som
efterhaanden blev Stortingsmajoritetens erkendte Leder,
og som fra 1871 stadig blev valgt til
Stortingets Præsident, at arbejde Venstre sammen til
et stadig mere ensartet Parti.

Unionskomiteen af 1865 var efter et Par Aars
Arbejde blevet enig om en Indstilling, som blev
behandlet paa Stortinget 1871; den lovfæstede
Sthlm som Kongens Residensby og
Udenrigsministerens sv. Nationalitet og indførte et unionelt
Statsraad til Behandling af alle vigtigere
diplomatiske Sager. Efter en lang Debat blev den
forkastet af Stortinget med overvældende
Majoritet og faa Dage senere ogsaa begravet af
den sv. Rigsdag. Betydningsfuldere blev
imidlertid den Konflikt, som tilspidsede sig paa
Stortinget 1872, da Forslaget om Statsraadernes
Adgang til at deltage i Stortingets
Forhandlinger fik grundlovsmæssigt (2/3) Flertal.
Regeringens Flertal vilde ikke sanktionere
Forslaget, medens derimod Statsraad O. J. Broch
tilraadede Sanktion. Kongen fulgte Regeringens
Flertal; men Stortinget besvarede
Sanktionsnægtelsen med at udtale sin Mistillid til
Regeringen, hvad der dog kun førte til et kgl.
Diktamen, som gik ud paa, at Kongen ikke fandt
Grund til at ombytte sine nuv. Raadgivere, der
nød hans Tillid, med andre. Derimod fik
Statsraad Broch sin Afsked.

Kort efter døde Karl XV og blev efterfulgt af
sin Broder Oscar II (1872—1905; d. 1907), som
begyndte sin Regering med fl.
Forsoningsforsøg; saaledes lykkedes det ham at finde en
Løsning paa Statholdersagen (1873), idet de sv.
Statsraader i sammensat norsk-svensk Statsraad
udtalte, at de vistnok fastholdt deres Opfattelse
af Sveriges Ret, men at de ikke mente,
Sveriges Interesser krævede, at der blev gjort Brug
af den. Sanktion blev derefter givet i norsk
Statsraad, og Fr. Stang blev udnævnt til
Statsminister i Kria.

Det stadige Konfliktsforhold mellem Storting
og Regering fortsatte sig ikke desto mindre.
Regeringen maatte til Stadighed opleve at se
sine Forslag forkastede ell. helt omarbejdede af
Stortinget, og Stortinget begyndte under
Sverdrup's Ledelse at trække stadig ny Omraader
af Statslivet ind under sin Magtfuldkommenhed.
Disse Stridigheder greb forstyrrende ind i fl.
praktiske Spørgsmaal (den skandinaviske
Møntunion, den videre Udbygning af Jernbanenettet);
men alt maatte i disse Aar staa tilbage for
Forfatningsstriden. Regeringens Tanke om at
sammenknytte Grundlovsforandringen om
Statsraadernes Adgang til Stortingets Forhandlinger
med visse konservative Garantier
(Opløsningsret, begrænset Samlingstid for Stortinget o.
s. v.) vandt ingen Tilslutning, og
Grundlovsforandringen blev vedtaget, først 1874 med en lille
nødvendig Forandring, derefter uforandret og
med stigende Flertal 1877 og 1880. Regeringen
nægtede stadig Sanktion; men Sagen blev
derved kun flyttet op i et højere Plan, idet den
kom til at gælde Spørgsmaal, om Stortinget
havde Magt over Forfatningen, ell. om Kongen
skulde have ubetinget Ret til at hindre
Grundlovsforandringer. Grundloven selv havde ingen
direkte Udtalelse om dette Punkt, og det blev
derfor besvaret forsk. Regeringen og dens
Tilhængere gik ud fra, at Kongen havde absolut
Veto i Grundlovssager; Venstre mente dels, at
han slet intet Veto havde, dels, at det i alt Fald
ikke kunde være mere end suspensivt (som i
alm. Lovsager). Efter at Bestemmelsen var
vedtaget uforandret tredie Gang og Sanktion igen
nægtet, maatte det derfor komme til en Krise,
og 9. Juni 1880 vedtog Stortinget efter Forslag
af Sverdrup, at Forslaget om Statsraadernes
Adgang til Stortinget skulde være gældende
Grundlov for Kongeriget N., og at Beslutningen
skulde oversendes Regeringen med Anmodning
om at lade den bekendtgøre paa den for
Kundgørelse af Grundlovsbestemmelser foreskrevne
Maade.

Som man kunde vente sig, nægtede
Regeringen at tage 9. Junibeslutningen til Følge, og
Krisen var dermed blevet akut. Fr. Stang ansaa
sig nu for for gammel til at føre Kampen og
bad om Afsked; Kongen forsøgte først at faa
dannet et Kompromisministerium
(Sibbern-Broch); men det strandede paa det uforsonlige
Højres Modstand, og til Chef for
Kampregeringen blev da (11. Oktbr 1880) udnævnt Chr. Aug.
Selmer. Striden tilspidsede sig yderligere paa
Stortingene 1881 og 1882; vigtigst var det, at
Regeringen nægtede at tage til Følge en
Bevilling, som Stortinget gav til
»Folkevæbningssamlagene«, idet disse kunde udvikles til
ligefremme Magtorganer for Stortingsflertallet. Men
Hovedsagen var dog Venstres Ønske om at faa
Regeringen dømt ved Rigsret for de efter dets
Mening forfatningsstridige Sanktionsnægtelser.
Allerede 1880 var man begyndt at forberede
Rigsretten ved at inddrage to Assessorgager i
Højesteret (Rigsretten bestaar af Højesteret og
Lagtinget); men Venstre var helt klar over, at
det før Rigsretten maatte appellere til Folket
i Valg. Valgkampen 1882, som satte hele
Folket i Bevægelse paa en tidligere ganske
ukendt Maade, kom derfor til at dreje sig om
Rigsretsspørgsmaalet, og Resultatet blev, at
Venstre vendte tilbage stærkere end nogen
Sinde (83), at alle Mellempartier var forsvundet, og
at Højre var reduceret til 31 Mand. Venstre
havde nu, hvad man kaldte »Rigsretsflertal«;
det vil sige, det kunde besætte Lagtinget helt
og desuden have Flertal i Odelstinget, den
anklagende Myndighed, og bestemme
Sammensætningen af Protokolkomiteen.

Allerede 30. Marts 1883 afgav
Protokolkomiteen, hvis Formand var Steen, sin Indstilling
om, at Regeringen skulde sættes under Tiltale
for sine Sanktionsnægtelser i Statsraadssagen
og 9. Junibeslutningen, for Nægtelsen af
Bevillingen til Folkevæbningssamlagene og for
endnu en Post. 23. Apr. blev Tiltalen besluttet i
Odelstinget, og 18. Maj traadte Rigsretten
sammen. Sagen blev meget langvarig; først 27. Febr
1884 faldt Dommen mod Selmer og i Løbet af
