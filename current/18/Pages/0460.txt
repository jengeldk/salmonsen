Stoffer. Adskillige Arter har stærke Farver og
anvendes som Malerfarve, saaledes <sp>gul O.</sp> og
<sp>brun O.</sp> (se <sp>Brunjernsten</sp>), <sp>rød O.</sp> (se
<sp>Jernglans</sp>). Andre Eksempler er
<sp>Antimonokker</sp>, <sp>Blyokker</sp>,
<sp>Molybdænokker</sp>, <sp>Vitriolokker</sp>.
<i>(N. V. U.). O. B. B.</i>
</chapter>

<chapter name="Okklusion">
<b>Okklusion,</b> se <sp>Absorption</sp>.
</chapter>

<chapter name="Okklusion">
<b>Okklusion</b> (lat.), Tillukning, anvendes
hyppigst som Betegnelse for Tillukning af et Parti
af Tarmkanalen. O. af Tarmen kan opstaa ved
Slyngning af denne (<sp>Tarmslyng</sp>,
<sp>Volvulus</sp>), ved Ar, Svulster ell. Ansamlinger, der
sammensnævrer Tarmen og dermed dens
Hulrum ell. tilstopper dette.

En alm. og overordentlig betydningsfuld
Aarsag til O. er Indeklemning (s. d.) af Tarmen
ved Brok (<sp>Inkarceration</sp>).

O. af Tarmen fremkalder uanset den
tilgrundliggende Aarsags Natur Standsning af
Tarmindholdets Passage. Afgang af Vinde og
Ekskrementer vanskeliggøres ell. ophører; der
indtræder Opkastning af Maveindhold, senere
af Tarmindhold.

Disse forsk. af Tarmokklusion (<i>O. intestinalis</i>)
fremkaldte Fænomener er Hovedsymptomer i
det som <sp>Ileus</sp> (s. d.) benævnede
overordentlig alvorlige Sygdomsbillede.

O. benyttes ogsaa, om end ikke alm., som
Benævnelse for Tillukning af andre Kanaler
(Spiserør, Urinrør, o. fl.) ell. af Hulrum i
Legemet (f. Eks. Hjerteposen).
<i>Johs. F.</i>
</chapter>

<chapter name="okkult">
<b>okkult</b> (lat.), hemmelig, underhaanden.
</chapter>

<chapter name="Okkultation">
<b>Okkultation</b> (<i>occultatio</i>), se <sp>Bedækning</sp>.
</chapter>

<chapter name="Okkultisme">
<b>Okkultisme,</b> den Antagelse, at visse under
særlige Omstændigheder iagttagne Fænomener
skyldes ukendte, hemmelige Kræfter i Naturen,
og Læren om disse Kræfters Virkninger; O.
falder saaledes nærmest sammen med »hemmelige
Videnskaber«. Den moderne O., der har taget
sit Udgangspunkt fra de spiritistiske
Fænomener, hvis faktiske Forekomst betragtes som
godtgjort, skiller sig dog paa væsentlige
Punkter fra Fortidens. Thi de moderne Okkultister,
hvoriblandt findes mange kendte Naturforskere,
som Kemikeren Crookes, Fysiologen Richet og
Psykologen James, er naturligvis ganske paa
det rene med, at den største Del af Fortidens
okkulte Fænomener let lader sig forklare ved
vore Dages Kendskab til de fysiske og psykiske
Virksomheder. Men de hævder, at der dog
bliver en uforklaret Rest, der ligesom visse
spiritistiske Fænomener (f. Eks. livløse
Genstandes selvstændige Bevægelser og de saakaldte
telepatiske Fænomener) kræver Antagelsen af
en endnu ukendt Naturkraft, en »psykisk Kraft«
e. l. (<sp>Litt</sp>.: <sp>Alfr. Lehmann</sp>, »Overtro og
Trolddom«, 2. Udg. [Kbhvn 19S0], Kap. 15)
<i>(Alfr. L.). Edv. L.</i>
</chapter>

<chapter name="Okkupation">
<b>Okkupation,</b> Besættelse, Besiddelsestagen.
I Folkeretten »anvendes O. om forsk. Begreber:

I 1. De om midlertidig, militær Besættelse af
fjendtligt Territorium under en Krig (<i>occupatio
bellica</i>) gældende Regler er omtalt i
<sp>Landkrigsret</sp>. Litt. om denne O. er anført i
<sp>Liszt</sp>, »Das Völkerrecht« [Berlin 1918], S.
308, og i <sp>Strupp</sp>, »Wörterbueh des
Völkerrechts und der Diplomatie« (Berlin og Leipzig
1923), II, 170 f. — 2. Fremmed Statsomraade
kan endvidere holdes besat efter
Fredsslutningen til Sikkerhed for Opfyldelsen af
Fredsbetingelserne, saaledes den tyske O. i Frankrig
efter 1871 og de allierede Magters O. af tysk
Omraade efter Verdenskrigen (se
<sp>Rhinlandsovereoskomsten</sp> og
<sp>Ruhrbesættelsen</sp>. — 3. Overdragelse af et
Omraade »til O. og Forvaltning« under
nominel Opretholdelse af den hidtidige
Statsmagt er en tilsløret Form for afledet
(derivativ) Erhvervelse af Territorium.
Eksempelvis nævnes Østerrig-Ungarns O. af Bosnien og
Herzegcvina 1879 i Henhold til
Berlin-Traktaten af 13. Juli 1878, Art. 25, og en
østerrigsk-tyrkisk Traktat af 21. April 1879; Tyrkiets
Suverænitet opretholdtes formelt, men i
Virkeligheden var denne O. ensbetydende med
territorial Erhvervelse, hvorfor den formelle
Anneksion 1908 var af mindre Bet. Af samme Art
var Storbritanniens O. af Cypern i Henhold til
Traktat med Tyrkiet af 4. Juni 1878; Øen
annekteredes 1914. Endvidere kan nævnes de
Forenede Staters kun let tilslørede Erhvervelse af
Panamakanalens Omgivelser ifølge Traktat med
Panama af 18. Novbr 1903, og Kinas
»Bortforpagtninger« 1898 af Kiautschou, Wei-hai-wei,
Port Arthur m. m. og 1902 af en Del af Tientsin
til henh. Tyskland, Storbritannien, Rusland og
Belgien.

II. Medens det fælles for de ovennævnte
Tilfælde er, at O., hvad enten den er fredelig ell.
krigersk, varig ell. midlertidig, foretages paa
et Omraade, der tilhører en anden Stat,
forstaar man derimod ved O. af <sp>herreløst</sp>
Land (fredelig Besiddelsestagen, <i>occupatio
pacifica</i>) en Stats Erhvervelse af Højhedsretten
ved Besiddelsestagen af et Omraade, der i
folkeretlig Forstand er Ingenmandsland, <i>terra
nullius</i>. Kun Territorium, der ikke er
undergivet nogen Stats Suverænitet, kan paa denne
Maade erhverves ved O. Efter at Afrika i den
nyere Tid er blevet fordelt mellem de europ.
Magter, og Spitzbergen ved Traktat af 9. Febr
1920 underlagt Norge, vil der kun kunne blive
Tale om O. af de hidtil ikke i Besiddelse tagne
Dele af Syd- og Nordpolaregnene, bortset fra,
at en bestaaende Statsmagt kan blive
tilintetgjort ved Krig, og dens Territorium derefter
tages i Besiddelse, i hvilket Tilfælde man
imidlertid plejer at tale om Erobring. O. kan kun
iværksættes af en Stat, ikke af en eller flere
Privatpersoner, med mindre disse handler med
Statens forudgaaende eller efterfølgende
Bemyndigelse og saaledes optræder paa Statens
Vegne.

For at have Gyldighed maa en Stats
Besiddersestagen af herreløst Land tage Sigte paa
en <sp>varig</sp> Erhvervelse af Højhedsretten, og
den maa endvidere være <sp>effektiv</sp>. Paa de
store Opdagelsers Tid, da O. spillede en
betydelig praktisk Rolle, stillede man ikke store
Krav til O.'s Effektivitet. Pave Alexander VI
tilkendte saaledes 1493 Kongen af Spanien
det nyopdagede Amerika med Undtagelse af,
hvad andre kristne Fyrster forinden havde
okkuperet men indbefattet, hvad der endnu ikke
