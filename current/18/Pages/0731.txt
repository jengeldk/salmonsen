simfonisk Hele, der forbereder og karakteriserer
det efterfølgende Værk.
<i>S. L.</i>
</chapter>

<chapter name="Ouvrard, Gabriel Julien">
<b>Ouvrard</b> [u'vra.r], <sp>Gabriel Julien</sp>, fr.
Finansmand (1770—1846). Endnu næsten en
Dreng af Aar etablerede han en stor
Kolonialvareforretning i Nantes, og kun 19 Aar gl
gjorde han sin første Spekulation i stor Stil, idet
han umiddelbart før Pressefrihedens Indførelse
opkøbte alt det Papir, der var at overkomme.
Under Direktoriet kom han til Paris,
grundlagde en Bankierforretning og omgikkes Mænd
som Bonaparte, Bernadotte og Barras. Han
overtog nu ikke blot store Leverancer til
Hæren, men skaffede ogsaa Midler til Veje til
Felttogene og blev i det hele Regeringens
betroede Bankier. Efterhaanden blev hans
Operationer gigantiske. Han afsluttede saaledes
direkte med Karl IV af Spanien en Traktat, der
gav ham Monopol paa Udnyttelsen af det
spanske Amerikas Metalrigdomme. Denne uhørt
vældige Transaktion blev dog forpurret af
Napoleon, der som Kejser forfulgte, ja fl. Gange
lod fængsle den anmassende Parvenu. Heller
ikke Restaurationens Magthavere var O.
naadige, skønt ogsaa de benyttede hans Hjælp. 1817
havde han saaledes skaffet til Veje den Milliard,
der krævedes for at befri Frankrig for de
allierede Magters Okkupation. Kolossale Indtægter
tillod O. at udfolde en fabelagtig Luksus. Om
sit Liv og sine Finansforetagender skrev han
under et Fængselsophold interessante <i>Memoirer</i>
(3 Bd, Paris 1827).
<i>(K. V. H.). Sv. N.</i>
</chapter>

<chapter name="Ouwater, Albert van">
<b>Ouwater</b> ['å^uva.t<sub>ə</sub>r], <sp>Albert van</sp>,
nederlandsk Maler, f. vistnok i Ouwater ved
Haarlem, knyttet til Haarlem c. 1430—60. O.'s Kunst,
som man længe kun kendte løselig gennem
skriftlige Kilder (han skulde efter K. v.
Mander være Figurmaler, f. i det nordvestlige
Holland, ogsaa Landskabsmaler etc.), er nu, efter
at hans »Lazari Opvækkelse« blev genfundet c.
1890, gennem Kunstforskningen blevet trukket
stærkt frem i Forgrunden. »Lazari Opvækkelse«
(Berlins Mus.), der slutter sig nær til den v.
Eyck'ske Kunstretning, er gennem sine
maleriske Egenskaber et betydeligt og højst
interessant Arbejde. Adskillige Værker har man
senere tilskrevet ham: »Kongernes Tilbedelse«
(Londons Nationalgaleri), en »Maria«, fundet i
privat Eje (Thomas) i England, m. v.
<i>A. Hk.</i>
</chapter>

<chapter name="Ovada">
<b>Ovada,</b> By i det nordvestlige Italien, Prov.
Alessandria, ligger 18 km SSV. f. Novi og har
smukke Paladser samt Vinavl og
Silkespinderier. (1911) 10200 Indb.
<i>C. A.</i>
</chapter>

<chapter name="Oval">
<b>Oval</b> (<sp>Æggelinie</sp>), bruges undertiden i
Matematikken som Betegnelse for en lukket
krum Linie, navnlig naar denne ikke har
Dobbelttangenter. Som Eksempel kan nævnes
Ellipsen, men ogsaa Parablen og Hyperblen, der
strækker sig i det uendelige, betragtes som O.
Descartes' O. er en algebraisk Kurve af fjerde
Orden, hvis Punkters Afstande <i>r</i> og <i>r1</i> fra to
faste Punkter tilfredsstiller en Ligning af
Formen <i>ar</i> ± <i>br1</i> = ± <i>c</i>, hvor <i>a, b</i> og <i>c</i> er
konstante.
<i>Chr. C.</i>
</chapter>

<chapter name="Ovalværk">
<b>Ovalværk,</b> Mekanisme paa Drejebænke,
Guillochér-Maskiner o. a. Værktøjsmaskiner, ved
hvilken Arbejdsstykket føres saaledes, at Staalet
ridser ell. udskærer en Ellipse derpaa. O. er
opfundet af Lionardo da Vinci. Paa
Drejebænkens Spindel er der paaskruet en Skive med
en Slæde, paa hvilken Arbejdsstykket er
fastgjort. Denne Slæde trykker med en Tap mod
en Ring, som er ekscentrisk i Forhold til
Spindelaksen, og derved tvinger Slæden til, naar
Spindelen gaar een Gang rundt, to Gange
at glide imod sin yderste Stilling og to Gange
mod sin inderste Stilling. Det fastspændte Staal
kommer derved til at beskrive en Ellipse paa
Arbejdsstykket. Den ekscentriske Ring kan
indstilles forskellig. Nutildags udføres
Ovaldrejning hyppig ved den under Drejemaskiner
beskrevne og illustrerede Kopieremaskine. —
Foruden til Drejning kan O. ogsaa benyttes til
Overrulning af ovale Kar, saasom Vaskebailler
m. m. Det angivne O. har den Fejl, at
Arbejdsstykket ikke kan understøttes i alm. Pinoldok,
saaledes at det kun er forholdsvis korte
Længder, der kan bearbejdes paa denne Maade. Ved
større Omdrejningstal bliver tillige Spindelen
og selve Opspændingen ugunstigt paavirkede af
de optrædende Centrifugalkræfter. I saadanne
Tilfælde maa man da lade Arbejdsstykket kun
udføre en Drejning om sin Akse, medens Staalet
ved Hjælp af Skabloner ell. anden Anordning
paatvinges en saadan frem- og tilbagegaaende
Bevægelse, at dette paa Arbejdsstykket
beskriver en Ellipse.
<i>D. H. B.</i>
</chapter>

<chapter name="Ovambo">
<b>Ovambo,</b> Negerfolk af Bantuernes Sprogæt
i det nordlige Sydvestafrika, levende mellem
Floderne Kunene og Okavango i N. og
Damara-Land i S. Kulturelt staar de i fl. Henseender
Bechuanerne nær, men danner en Overgang til
de centralafrikanske Folk, idet de i
Modsætning til de sydafrikanske Hyrder fortrinsvis er
Agerdyrkere. Foruden korthornede Okser
holdes Geder som Husdyr, men ingen Faar.
Føden bestaar mest af Mælk og Hirsegrød.
Slægterne bor hver for sig i palisadeomgivne
Gaarde, som kan omfatte indtil 60 runde, med
Kegletag forsynede Hytter. Samfundet er delt
paa en ejendommelig Maade, idet hvert Individ
tilhører en »Moder«- og en »Fadergruppe«, af
hvilke den første virker bestemmende paa visse
sociale Forhold, den anden er et Slags religiøst
Forbund. Stammerne, af hvilke der er 11,
styres af Høvdinger, som maa tilhøre Adelen,
Forfædredyrkelsen danner Grundlag for
Religionen. (<sp>Litt</sp>.: <sp>H. Schinz</sp>, »Deutsch
Südwestafrika« [Leipzig 1891]).
<i>K. B.-S.</i>
</chapter>

<chapter name="Ovar">
<b>Ovar</b> [å'var], By i det nordlige Portugal,
Prov. Beira, ligger ved Nordspidsen af
Aveiro-Lagunen og driver Fiskeri og Handel. (1911)
10800 Indb.
<i>C. A.</i>
</chapter>

<chapter name="Ovarialsvangerskab">
<b>Ovarialsvangerskab</b> ['o-], den (meget
sjældne) Form af Ekstrauterinsvangerskab (s.
d.), hvor det befrugtede Ægs Udvikling
foregaar paa selve Æggestokken.
<i>(Lp. M.). J. P. H.</i>
</chapter>

<chapter name="Ovarie">
<b>Ovarie</b> (bot.), d. s. s. <sp>Frugtknude</sp>.
</chapter>

<chapter name="Ovariecyste">
<b>Ovariecyste,</b> en Sæksvulst dannet i
Æggestokken. O. kan have forsk. Oprindelse og
Udgangspunkt, men frembyder i det hele og store
samme sygelige Tilfælde, der mest veksler
efter O.'s Størrelse. O. kan være enrummede;
disse deles atter i de mindre (<i>Hydrops folliculi</i>),
der sjælden bliver saa store som et Strudseæg,
og de større, der egl. ikke er ægte O., men
