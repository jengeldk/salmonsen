tvinge ham til Fremlæggelse af Dokumenter
etc.), for saa vidt man nemlig som Følge heraf
førte hele Processen over til
Chancery-Domstolene, og <i>auxiliary</i>, for saa vidt man i Tilfælde
af sidstnævnte Art kun søgte Hjælp paa et
enkelt Punkt hos disse, medens Sagen i øvrigt gik
sin Gang hos <i>Common-law</i>-Domstolene.

Ved <i>the Judicature Acts</i> 1873 er
<i>Common-law</i> og E. slaaede sammen i den Forstand, at
hvor en <i>Common-law</i>- og en E.-Regel kolliderer,
skal E.-Reglen følges, uanset for hvilken
Domstol Sagen kommer frem (faktisk havde
allerede længe i Forvejen en Sammensmeltning i
vid Udstrækning fundet Sted); og naar der dog
stadig inden for den store londonske Fællesret
(<i>High Court of Justice</i>) bevares en Sondring
mellem <i>Common Law Courts</i> og <i>Chancery Courts</i>,
er dette kun en Fastholden af den ovenomtalte
hist. Udviklings Resultater, idet de Emner, der
efterhaanden helt var gaaede over til
Chancery-Siden, vedvarende behandles i saakaldte
Chancery-Domstole, hvorved man paa den anden Side
er kommet til en Kompetenceinddeling, der i og
for sig er ganske irrational og netop kun kan
forstaas ud fra en hist. Betragtning. <i>The Lord
Chancellor</i> er derhos den Dag i Dag Englands
højeste jur. Embedsmand. Han er som saadan
Medlem af <i>the Privy Council</i> og faktisk tillige
af Kabinettet, hvorfor han skifter med
Regeringen; han har en aarlig Gage af 10000 £,
præsiderer i <i>the House of Lords</i> og er som
Repræsentant for Kronens Indehaver (<i>parens patriæ</i>)
den øverste Beskytter af alle Umyndige og fører
Tilsyn med alle velgørende Institutioner.
<i>E. T.</i>
</chapter>

<chapter name="Equuleus">
<b>Equuleus</b> [e'kvu'l<sub>e</sub>us] (<sp>astron</sp>.), se <sp>Føllet</sp>.
</chapter>

<chapter name="equus">
<b>equus</b> ['e.kvus] (lat.), en Hest.
</chapter>

<chapter name="Er">
<b>Er</b>, kemisk Tegn for Erbium.
</chapter>

<chapter name="Era">
<b>Era,</b> en manganrig Staalsort, der bruges til
Stenknusemaskinens Kæber.
<i>E. S-u.</i>
</chapter>

<chapter name="Eragrostis">
<b>Eragrostis</b> Host., Slægt af Græsfamilien
(Svingel-Gruppen) med alsidig Top og
spiralstillede Topgrene; Smaaaksene er
mangeblomstrede. Inderavnerne mangler Stak, og hos de
fleste bliver de øvre Inderavner siddende, efter
at Kornene er faldne af. Omtr. 100 Arter i alle
varme Lande. <i>E. abyssinica</i> Link (<sp>Tef</sp>), hvis
Korn er knapt saa store som Hirsens, dyrkes i
Abessinien som en vigtig Kornplante i en
Højde af 1700-2800 m o. H. Af Melet bages Brød.
Andre Arter er Prydgræsser, saaledes <i>E.
mexicana</i> Link.
<i>A. M.</i>

<i>E. elegans</i> Nees og <i>E. maxima</i> Fourn. er
enaarige Prydgræsser, der saas i Apr. paa
Blivestedet, og som p. Gr. a. den lille og elegante
Blomsterstand er anvendelige til
Binderiartikler.
<i>L. H.</i>
</chapter>

<chapter name="eragte">
<b>eragte,</b> i dansk og norsk Processprog det
Ord, der ved Kendelser danner Overgangen
mellem Præmisser og Konklusion (»thi eragtes«).
Paa tilsvarende Maade bruges ved Domme
Vendingen »thi kendes for Ret«.
<i>E. T.</i>
</chapter>

<chapter name="Eran">
<b>Eran,</b> se <sp>Iran</sp>.
</chapter>

<chapter name="Erandique">
<b>Erandique</b> [æran'dik<sub>æ</sub>], Distrikt i den
mellemamerikanske Republik Honduras, kendt for sine
rige Opalminer, som ligger ved Byen af s. N.
<i>G. Ht.</i>
</chapter>

<chapter name="Eranos">
<b>Eranos</b> ['e-] (gr.), hos Grækerne i Oldtiden
et Sammenskudsmaaltid, hvortil hver Deltager
ydede sit Bidrag (Pik-nik); Sammenslutninger
med maanedligt Bidrag for hver; Formaalet
kunde være at holde et Gilde; ofte var det dog
noget mere, hvorved E. blev en Klub med
selskabeligt ell. politisk Formaal, ell. et
Aktieselskab med renteløse Sammenskud af Penge i
bestemte Øjemed, f. Eks. Løskøbelse af en Mand
fra Fangenskab ell. Slaveri, men ogsaa til rene
Forretningsforetagender. Grundlaget var opr.
Sympati mellem <sp>Eranisterne</sp>, ell. dog
Interessefællesskab. - E. er i ny Tid brugt dels
lig Gilde, dels om Festskrifter o. l., bestaaende
af en Række Afh. af fl., samlede til Ære for en
enkelt Personlighed ell. i lgn. Anledning.
<i>H. A. K.</i>
</chapter>

<chapter name="Eranske Sprog">
<b>Eranske Sprog,</b> se <sp>Iranske Sprog</sp>.
</chapter>

<chapter name="Eranthis">
<b>Eranthis</b> [-tis] Salisb. (<sp>Vinterblomme</sp>),
Slægt af Ranunkelfamilien, fleraarige Urter med
knoldformet Rodstok, haanddelte Blade og gule
Blomster, der er omgivne af et løvbladagtigt
Svøb; Frugten er en flerfrøet Bælgkapsel. 7
Arter, mest asiatiske. <i>E. hiemalis</i> Salisb. (fra
Sydeuropa) er 5-15 cm høj og blomstrer i det
tidlige Foraar; den dyrkes alm. i Haver.
<i>A. M.</i>

E. formeres ved Deling og ved Frø, der saas
straks efter Modningen, men spirer først
Foraaret efter.
<i>L. H.</i>
</chapter>

<chapter name="Érard, Sébastien">
<b>Érard</b> [e'ra.r], <sp>Sébastien</sp>, fr.
Instrumentmager, hvis Opfindelser og Forbedringer paa
<sp>Klaverets</sp> og <sp>Harpens</sp> Omraade har
været epokegørende og endnu den Dag i Dag staar
uovertrufne, f. 5. Apr. 1752 i Strassburg, d. 5.
Aug. 1831 i Passy. Allerede medens E. som
Dreng arbejdede hos sin Fader, der var
Møbelsnedker, lagde han et fremragende mek. Snille
for Dagen, men det var først efter, at han i en
Alder af 16 Aar var kommet i Lære hos en
Clavecin-Fabrikant i Paris, at det fandt sit rette
Virkeomraade. Han voksede hurtig sin
Principal over Hovedet og blev derfor afskediget,
men hans Navn var allerede, bl. a. ved
Konstruktionen af det sindrige <i>Clavecin mécanique</i>,
blevet kendt i hele Paris' musikalske Verden,
og den kunstelskende Hertuginde af Villeroi
indrettede 1777 et Værksted for ham paa sit
eget Slot, hvor han konstruerede det første
Pianoforte, som var blevet bygget i Frankrig,
senere et Orgelklaver, en Forbindelse af begge
Instrumenter, med 2 Klaviaturer, og den
saakaldte <i>Harpe à la fourchette</i>. Sammen med sin
Broder, <sp>Jean Baptiste E.</sp> (d. Apr. 1826),
der imidlertid var kommet til Paris, oprettede
han 1785 i Rue Bourbon den Fabrik, der hurtig
skulde svinge sig op til den mest fremragende
og berømte i sin Art. Under Revolutionen drog
han til London, hvor han anlagde en Filial af
sin Fabrik, og hvorfra han, da han efter
Rædselsperioden vendte tilbage til Paris, medbragte
den saakaldte eng. Mekanik, som han
underkastede adskillige Forbedringer. Af de
Opfindelser, som han nu efterhaanden indførte, og
som skulde indskrive hans Navn mellem de
allerførste i Instrumentbygningens Historie, er de
mest betydningsfulde for Klaverets Vedk. (1823)
den saakaldte Repetitionsmekanik (<i>double
échappement</i>-Udløsningen, se <sp>Klaver</sp>) og for
Harpens Vedk. (1811) Systemet <i>à double
mouvement</i> (Dobbelt Pedalharpe, E.'s Harpe, se
<sp>Harpe</sp>), der med eet Slag afhjalp alle de


