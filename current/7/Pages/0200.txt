indeholde en virkelig Overdragelse af
Ejendomsretten over Papiret ell. en blot Fuldmagt,
hvorved den, til hvem Papirer bliver endosserede,
kun bliver berettigede til selv ell. ved yderligere
Fuldmagtsendossementer at inddrage
Fordringen for dens Regning, der e. den til ham, og
paa hans Vegne at foretage de nødvendige
Skridt saasom Protestoptagelse o. s. v. Man
kan enten e. paa Navn (fuldstændigt
Endossement) ell. <i>in blanco</i>. Formen for det første er
i Alm. den, at man skriver: »For mig at betale
til N. N. ell. Ordre«, hvorpaa følger
Underskriften. Ved Blankoendossement skriver man
kun sit Navn, og Papiret er dermed overdraget
til Ihændehaveren. Anvisninger - og overhovedet
Papirer, hvis Transport er stempelpligtig - er
det efter dansk Ret ikke tilladt at e. <i>in blanco</i>.
Hvor Blankoendossement er tilladt, kan
Ihændehaveren forandre det til Endossement paa Navn
ved at udfylde det. Endossement paa Veksler
maa enten tegnes paa selve Vekslen ell. paa
en Allonge ell. paa en Kopi ell. et Duplikat. Et
saadant Vekselendossement medfører foruden
Overdragelsen visse andre vekselretlige Følger,
navnlig den, at Endossenten bærer vekselretligt
Ansvar over for sine Eftermænd for Vekslens
Accept og Betaling, medmindre han udtrykkelig
har fraskrevet sig saadant Ansvar ved i sit
Endossement at tilføje: »Uden Obligo«, »Uden
Ansvar« e. l. De nævnte vekselretlige Følger af
Endossement kan endvidere udelukkes ved, at
Vekslens Udsteder i dens Tekst indfører Ordene
»ikke til Ordre«. Bliver en saadan Veksel
transporteret, har dette, selv om det sker under
Form af Endossement, ingen <sp>vekselretlig</sp>
Virkning. Har en enkelt Endossent indført
Ordene »ikke til Ordre« i sit Endossement, og
Vekslen dog endosseres videre, kan de senere
Endossatarer ikke gøre Vekselansvar gældende
mod ham, men vel mod alle andre
Vekselskyldnere, altsaa ogsaa mod deres Formænd bl. de
senere Endossenter.
<i>(E. M.). C. Th.</i>
</chapter>

<chapter name="endotermisk">
<b>endotermisk</b> kaldes enhver kemisk Proces,
hvorved der finder en Varme absorption, en
<sp>negativ Varmetoning</sp> Sted (se
<sp>eksotermisk</sp>).
<i>R. K.</i>
</chapter>

<chapter name="Endothel">
<b>Endothel</b> [-'te'l], se <sp>Epithel</sp>.
</chapter>

<chapter name="Endotoksin">
<b>Endotoksin</b> bruges om giftige
Bakterieprodukter som Modsætning til Eksotoksin, der ofte
ogsaa blot benævnes »Toksin« ell. »ægte Toksin«.
Toksinet betragtes som et Sekretionsprodukt af
de uskadte Bakterier. E. findes derimod
indesluttet i Bakterielegemet og bliver først fri ved
dettes Opløsning. Højst sandsynligt er E. selve
Bakterielegemets giftige Protoplasma. Ægte
Toksin produceres kun af de færreste
Bakterieformer, saaledes særlig af Difteri-, Stivkrampe-,
Dysenteri- og Botulinusbaciller, det adskiller
sig væsentligt fra E. ved at have antigen
Egenskab, d. v. s. det frembringer, indsprøjtet paa
Dyr ell. Menneske, specifikt Antistof, der
neutraliserer det paagældende Toksin. E. har ikke
antigen Evne, og man kan saaledes ikke
fremstille noget Antistof for Bakteriegift hørende
til denne Gruppe.
<i>O. T.</i>
</chapter>

<chapter name="Endotryptase">
<b>Endotryptase,</b> Gærens proteolytiske
æggehvidestofspaltende Enzym, er et udpræget
Endoenzym; den i Gærpressesaft værende E.
opløser Æggehvidestoffer som Fibrin, Ægalbumin,
Kasein, o. l., og nedbryder dem lige til
Aminosyrer, saaledes at det maa antages, at Saften
foruden E. indeholder Peptase. E. virker bedst
i svag sur Vædske og ved Temp. mellem 40 og
45° (se <sp>Tryptase</sp>).
<i>R. K.</i>
</chapter>

<chapter name="endozoisk">
<b>endozoisk</b> (af 'ενδόσ - indeni og τό ξόον:
et Dyr) kaldes en Parasit, som lever inden i
et Dyr (f. Eks. Bændelormen, Flueskimmelen,
Kolerabakterien).
<i>V. A. P.</i>
</chapter>

<chapter name="Endymion">
<b>Endymion,</b> i de græske Sagn
Maanegudindens (Selene's) Elskede, en skøn Yngling og
ivrig Jæger; Traditionen lader ham dels høre
hjemme i Elis, hvor han gjaldt for en Søn af
Aethlios og Kalyke, dels i Karien i Nærheden
af Milet. Her jagede han paa Latmos; da han
om Aftenen træt af Dagens Møje var faldet i
Søvn paa Bjergets Top, og Selene fra Himlen
saa den skønne Yngling, blev hun grebet af
Elskov og steg ned til ham. Paa Gudindens
Bøn tilstod Zeus E. et Ønske. Han valgte evig
Søvn i Forbindelse med Udødelighed og evig
Ungdom; Søvnen nyder han paa Latmos, hvor
Selene om Natten stiger ned fra sin Bane paa
Himlen og besøger ham. Efter hele sin
Karakter maatte Sagnet om E. tiltale den senere
Oldtids Kunst. Det er ofte benyttet som Motiv
i alexandrinske Arbejder, saaledes i fl.
pompejanske Vægmalerier og i et skønt Marmorrelief
(se Fig.), hvor Hundens Stilling viser, at den
er blevet opmærksom paa Gudinden, som
nærmer sig, medens dens Herre sover trygt. Paa
romerske Sarkofager forekommer lgn., dog mere
figurrige Fremstillinger; E.'s »evige Søvn«
gælder der som et eufemistisk Symbol for Døden.
<i>C. B.</i>

<img></img>
</chapter>

<chapter name="Endækker (Søværn)">
<b>Endækker.</b> (<sp>Søv</sp>.), et Skib med 1 fast Dæk,
Hoveddækket, fra for til agter. Skibet kan


