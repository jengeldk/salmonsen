Arbejder udg. de værdifulde Samlinger: <i>Museo
organico español</i> og navnlig <i>Lira sacro-hispana</i>,
5 Bd, indeholdende sp. Kirkemusik fra 16.-19.
Aarh.
<i>W. B.</i>
</chapter>

<chapter name="Eslöf">
<b>Eslöf</b> ['e.slø.v], en rask opblomstrende Flække
(Köping) i det sydlige Sverige, Skaane,
Malmöhus Län, Knudepunkt paa Sveriges sydlige
Stambane (34 km fra Malmø) med Sidebaner til
Helsingborg, Landskrona, Ystad, Hörby og
Klippan. (1914) 6032 Indb. E. har en ikke ringe
Industri; der findes bl. a. Jernstøberi,
Maskinværksted og Fabrikation af Tørv, Skotøj, Orgler
og Pianoer, Frugtsaft, Kasein, Eddike og
Salubrin. Der er to Bank-Filialer, to Sparekasser,
en Realskole, en Folkehøjskole, og der udgives
et Dagblad. E. blev Köping 1874.
<i>G. Ht.</i>
</chapter>

<chapter name="Esmann, Gustav Frederik">
<b>Esmann,</b> <sp>Gustav Frederik</sp>, dansk
Forfatter, f. 17. Aug. 1860 i Kbhvn, d. smst. 4. Septbr
1904. Han voksede op i Viborg og Odense, hvor
Faderen, der var Officer, havde Garnison. Han
blev Student 1877 og slog i 1880'erne ind paa en
journalistisk Virksomhed, som han med
Mellemrum fortsatte til sin Død, i Beg. ved »Politiken«,
senere i Højrepressen. Han førte en spids og
elegant Pen og var skattet og frygtet for sit
spodske, ondskabsfulde Lune. En Rk. vittige
journalistiske Skitser udgav han 1891 under
Titlen »I Kjøbenhavn«. Som Novellist havde han
1885 debuteret med »Gammel Gæld«, to
Fortællinger, elegant skrevne i en blaseret, følsomt
ironisk Tone. Men derefter slog E. sig særlig paa
Teatret. En Rk. smaabitte Skuespil (af hvilke
»I Stiftelsen« 1886 gjorde Lykke paa det kgl
Teater) forenede sikker, vittig Iagttagelse og
Følsomhed og viste stor scenisk Behændighed. 1890
opførtes paa det kgl. Teater det større Lystspil
»Fra Provinsen« og 1892 »Den kære Familie«,
der gjorde stor Lykke og blev typisk for en
vis moderne kjøbenhavnsk Lystspilgenre. Et
virkningsfuldt Folkeskuespil var »Magdalene«
(1893), hvorimod »Den store Maskerade« (1895)
intet Held havde; men E., der en kort Tid
var Direktør for »Kasino«, fortsatte med en
Rk. Lystspil, der opførtes paa forskellige
kjøbenhavnske Scener og delvis ogsaa naaede frem
paa udenlandske Teatre (»Teatret« [1897],
»Vandrefalken« [1898], »Det gl. Hjem« [1899],
»Alexander d. Store« [1900]). Hans Forfatter- og
Levemandsbane fik en brat og uhyggelig
Afslutning ved et Skud fra en Dames Haand i et
Hotelværelse. Et til Dels fuldendt efterladt
Arbejde »Fader og Søn« blev efter hans Død
opført paa det kgl. Teater.
<i>V. V.</i>
</chapter>

<chapter name="Esmarch, Heinrich Carl">
<b>Esmarch</b> ['æsmarκ], <sp>Heinrich Carl</sp>,
slesvigsk Jurist, f. 4. Septbr 1792 i Holtenau, d. 15.
Apr. 1863 i Frankfurt a. d. O., Student 1810, <i>cand.
jur.</i> 1813, s. A. Senator i Kiel, 1816-23 ansat
i det slesvig-holstenske Kancelli, 1823
Borgmester i Sønderborg, 1834 Medlem af den
slesvigske Overret. I den slesvigske
Stænderforsamling stod E. forrest i Kampen som
slesvig-holstensk Partigænger, hans Deltagelse i Oprøret
1848 medførte, at han undtoges fra Amnestien.
I Tyskland, hvortil han da begav sig, virkede
han fra 1852 som Medlem af Overretterne i
Stettin, Stralsund, Greifswald, indtil han
udnævntes til Appellationsretsraad i Frankfurt a.
d. O. E. var en flittig Skribent. I en Række
politiske Brochurer hævdede han sit Partis
Standpunkter med stærke Angreb paa Frederik
VII og Danmark; hans juridiske Værker,
»Praktische Darstellung des Strafverfahrens im
Herzogthum Schleswig« (1840, med Tilføjelser 1843),
»Handbuch des Erbrechts im Herzogthum
Schleswig« (1842, 2. Opl. 1852), »Ueber die Reform
der Gerichtsverfassung im Herzogthum
Schleswig« (1844) og »Das im Herzogthum Schleswig
geltende bürgerliche Recht« (1846, 3. Opl. 1859)
har i sin Tid gjort god Nytte, men er uden
videnskabelig Selvstændighed ell. Bet. Han
udgav tillige to Samlinger Statutter og
Forordninger vedrørende henh. den borgerlige Ret og
Civilprocessen (1846 og 1848). Om E.'s Forhold
til den Carsten'ske Stiftelse se <sp>Honnens</sp> i
»Slesvigske Provindsialefterretninger«, ny Rk.
III (Haderslev 1862) S. 124-30.
<i>Fz. D.</i>
</chapter>

<chapter name="Esmarch, Johann Friedrich August von">
<b>Esmarch</b> ['æsmarκ], <sp>Johann Friedrich
August von</sp>, tysk Kirurg, f. i Tønning 9.
Jan. 1823, d. 23. Febr 1908 i Kiel. E. studerede
Medicin i Kiel og Göttingen og blev Doktor 1848
under Vaabenstilstanden og Privatdocent 1849. Han
deltog først som Officer, senere som Underlæge ved den
slesvig-holstenske Hær i Krigen 1848, i hvilket Aar han
toges til Fange. Efter at være udvekslet blev han Overlæge
ved Lazarettet i »Bürgerverein« i Flensborg. 1854 blev
han Leder af den kirurgiske Klinik i Kiel, og
1857-99 virkede han som Prof. og Direktør for
Hospitalet der. 1864 havde han store
Fortjenester af de tyske Lazaretter i Kiel, Sundeved og
Flensborg. 1866 kaldtes han til Berlin for at
træde ind i Immediat-Lazaretkommissionen og
fik Overledelsen af den kirurgiske Virksomhed
i Lazaretterne i Berlin. 1870 udnævntes han til
Generallæge og konsulterende Læge for den
tyske Hær. Han tog i Kiel og Hamburg
virksom Del i Organiseringen af den frivillige Hjælp
og virkede senere i Berlin ved Baraklazarettet
paa Tempelhoferfeld. E. giftede sig 1872 med
Prinsesse Henriette af Slesvig-Holsten, Tante
til den nuv. tyske Kejserinde.

E. har gjort sig meget fortjent af Ordningen
af Lazaretvæsenet under Krigsforhold og af
Krigskirurgien og navnlig af dens Teknik.
Særlig er hans Navn knyttet til hans Metode til at
gøre Operationer paa Lemmerne blodløse,
fremsat paa Kirurg-Kongressen 1873. Endelig har
han arbejdet ivrigt paa at indføre de saakaldte
Samariter-Skoler i Tyskland ɔ: at gøre
Kundskaben til den Hjælp, som Lægmand kan yde
Tilskadekomne, saa udbredt som muligt. Af
hans talrige Arbejder kan fremhæves: »Ueber

<img>J. F. A. v. Esmarch.</img>

