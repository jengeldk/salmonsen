5 % ved E. pari. Ofte udbydes Laanet paa
forskellige Betingelser, til forsk. E. for at
imødekomme Publikums Smag. Forskellen i Kurs kan
da bero paa Ulighed i den stipulerede Rente
ell. i Udtræknings- og
Tilbagebetalingsvilkaarene. Ved Aktieemission forbeholdes der ofte
Stifterne, ell. hvor Talen er om en
Aktieudvidelse Ejerne af de gl. Aktier, en
Forkøbsret til de nye Aktier til en E., der er lavere
end den, andre kan opnaa. Forsk. fra E. er den
Kurs, Laantagerne faktisk opnaar, idet der i
E. er indbefattet Provision til de Bankhuse, der
fremlægger ell. forhandler Emissionen, Udlæg
og Omkostninger og undertiden tillige
Godtgørelse til Garanterne.
<i>C. Th.</i>
</chapter>

<chapter name="Emissionsspektre">
<b>Emissionsspektre,</b> se <sp>Spektralanalyse</sp>.
</chapter>

<chapter name="Emissionsteori">
<b>Emissionsteori,</b> se <sp>Lys</sp>.
</chapter>

<chapter name="Emissær">
<b>Emissær</b> (lat.), Udsending.
</chapter>

<chapter name="Emiter">
<b>Emiter</b> nævnes i det gl. Test. som Moabs
opr. Beboere, et Kæmpefolk.
<i>J. P.</i>
</chapter>

<chapter name="emittere">
<b>emittere</b> (lat.), udsende, udgive, udstede.
Se <sp>Emission</sp>.
</chapter>

<chapter name="Emma">
<b>Emma,</b> eng.-dansk Dronning, d. 1052, var
Datter af Hertug Richard I af Normandiet,
ægtede 1002 Kong Ethelred d. Raadvilde og
fødte ham fl. Børn, bl. dem Edvard, der senere
blev eng. Konge; men Ægteskabet var næppe
lykkeligt. Da Sven Tjugeskæg erobrede
England (1013), flygtede E. til Normandiet. Efter
Ethelred's Død (1016) bejlede hans Fjende, Knud
d. Store til hende, og Juli 1017 stod deres
Bryllup. E. var en halv Snes Aar ældre end sin
Mand; men hun var smuk og klog, og selv
om Ægteskabet vel nok først og fremmest var
politisk, blev det meget lykkeligt. E. skyldtes
Omslaget i Knud's Politik, saa Erobrerkongen
bevarede England for dets egne Sønner.
Ligeledes stod hun ved Knud's Side, naar det gjaldt
Gavmildhed over for Kirker og Klostre, og
Klerke og Munke har derfor ogsaa forherliget
hendes Minde. E. fødte Knud Sønnen
Hardeknud og Datteren Gunhild. Da Knud døde
(1035), søgte hun at sikre England for
Hardeknud; men Harald Harefod, Søn af Knud og
Ælgife (Knud's Frille før Ægteskabet med E.),
fik Magten og fordrev hende, saa hun maatte
drage til Grev Balduin. af Flandern. Herfra
æggede hun Hardeknud og Danskerne til et Tog
mod England; men netop som Angrebet skulde
foregaa, døde Harald Harefod (1040), og E.
kunde nu paa fredelig Vis sammen med
Hardeknud komme til England. Efter Hardeknud's
tidlige Død (1042) oprandt der mindre blide
Dage for E.; hendes Søn, Edvard Confessor,
som nu havde faaet Englands Krone, følte sig
ingenlunde i Taknemmelighedsgæld til Moderen
og fratog hende det meste af hendes vidtstrakte
Ejendomme. E. levede sine sidste Aar i
Winchester og jordfæstedes der ved Knud's Side.
Hun har været en fremragende, i visse Maader
sympatetisk Kvinde, dog ikke hævet over
Intriger.
<i>H. O.</i>
</chapter>

<chapter name="Emma, Vilhelmine Therese">
<b>Emma</b> <sp>Vilhelmine Therese</sp>,
Enkedronning af Nederlandene, f. 2. Aug. 1858,
Datter af Fyrst Georg Victor af Waldeck. Hun
ægtede 7. Jan 1879 Kong Vilhelm III, som da
var 61 Aar gl, og blev 31. Aug. 1880 Moder til
en Datter Vilhelmine, der fire Aar efter var
Kronens eneste Arving. Ifølge en Lov af 1884
blev hun bestemt til Regentinde, og ved sin
Ægtefælles Død 23. Novbr 1890 tiltraadte hun
Regentskabet, som varede indtil 1898. Hun
røgtede sit Hverv til alm. Tilfredshed og med nøje
Overholdelse af den parlamentariske Styrelses
Krav. Indførelse af Indkomstskat og
Valgrettens Udvidelse var de vigtigste Tildragelser
under Regentskabet. E. har efter den Tid især
arbejdet for Sygeplejens Udvikling.
<i>E. E.</i>
</chapter>

<chapter name="Emma Mine">
<b>Emma Mine</b> ['em<sub>a</sub>-'ma^in], berømt Sølvmine
i det nordamerikanske Territorium Utah, 40 km
Ø. f. Salt Lake City.
</chapter>

<chapter name="Emmaus">
<b>Emmaus</b> ['æm-], By i Palæstina, omtales
oftere i Makkabæerbøgerne, hos Josefos og i
Talmud. Særlig vigtig var den Sejr, som Judas
Makkabæeren her vandt over Gorgias 166 f. Kr.
Under Bakkides blev det befæstet 160 f. Kr.
Senere blev det Hovedstad for et judæisk
Toparki. Fra 3. Aarh. e. Kr. hed det
<sp>Nikopolis</sp>; det var Bispesæde. Ved Islams
Fremtrængen stod her haarde Kampe. Det er den
nuv. Landsby <sp>Amwäs</sp> 33 km NV. f.
Jerusalem ved Vejen til Jafa. Tvivlsomt er det, om
dette E. er identisk med det, hvortil
Fortællingen Luk. 24, 13 ff. om Jesu Samvær med to
Disciple efter Opstandelsen er knyttet. Dette
siges at ligge 60 Stadier, d. e. c. 11 km fra
Jerusalem. I Middelalderen søgte man det i
<i>el. kubebe</i> ved Jafa-Vejen, paa hvilket Afstanden
passer, og hertil slutter mange sig. Andre
tænker paa det i Talmud nævnte <i>Kalonije</i> (colonia),
tidligere <i>mosa</i>, c. 34 km NV. f. Jerusalem. Med
dette identificeres da endvidere det af Josefos
nævnte Ammus, 30 Stadier fra Jerusalem, hvor
Vespasian 72 e. Kr. oprettede en Koloni for 800
Veteraner.
<i>J. P.</i>
</chapter>

<chapter name="Emme">
<b>Emme,</b> to Smaafloder i Schweiz. 1) <sp>Store
E.</sp> udspringer i Berner Oberland N. f.
Brienzer-Søen, strømmer med nordvestlig Retning
gennem <sp>Emmenthal</sp> og udmunder efter et 80 km
langt Løb i Aare lidt neden for Solothurn. 2)
<sp>Lille E.</sp> udspringer ogsaa i Berner Oberland,
men noget østligere, og falder efter et 60 km
langt Løb i Reuss ikke langt fra Luzern. Begge
Floddalene benyttes paa en lang Strækning af
Jernbanelinien Bern-Luzern.
<i>G. Ht.</i>
</chapter>

<chapter name="Emmeleia">
<b>Emmeleia</b> (gr.), Kordans i Tragedien.
</chapter>

<chapter name="Emmenagoga">
<b>Emmenagoga</b> (gr.), Lægemidler, der
fremkalder ell. forstærker Menstruationsblødningen.
Som saadanne benyttes Aloë, Krokus, Sabine,
Jernmidler, Boraks. Deres Virkning er dog
højst usikker. En Del af disse Midler er de
samme, som benyttes til Fosterfordrivelse.
<i>Lp. M.</i>
</chapter>

<chapter name="Emmendingen">
<b>Emmendingen</b> ['æm<sub>ə</sub>ndeŋ<sub>ə</sub>n], By i
Storhertugdømmet Baden, ligger 14 km N. f. Freiburg
nær ved Elz og ved Jernbanen Mannheim-
Konstanz, 202 m o. H. (1910) 8378 Indb., mest
lutheranske. Der drives Fabrikation af
fotografiske Apparater, Papir, Cigarer m. m. I
Nærheden ligger Ruiner af den gl. Fæstning
<sp>Hochberg</sp>, der 1689 blev ødelagt af Franskmændene.
<i>G. Ht.</i>
</chapter>

<chapter name="Emmenthal">
<b>Emmenthal</b> ['æm<sub>ə</sub>nta.l], se <sp>Emme</sp>.
</chapter>

<chapter name="Emmerich">
<b>Emmerich</b> ['æm<sub>ə</sub>riκ], By i Kongeriget
Preussen, Rhinprov., ligger paa højre Bred af Rhinen,
kun 3,5 km fra den holl. Grænse, og er et
Jernbaneknudepunkt. (1910) 13525 Indb., mest
