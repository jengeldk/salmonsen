Kong Thakombau Kristendommen. 1858 tilbød
han England Herredømmet mod at faa sin
Gæld betalt. 1874 modtog England Tilbudet.
(<sp>Litt</sp>.: <i>Colonial Government Handbook to Fiji</i>
[Suva]; <sp>Thomson</sp>, <i>Fiji for Turists</i> [London
1897]; <sp>Grimshan</sp>, <i>From Fiji to the
Cannibal Islands</i> [London 1906]; <sp>Thomson</sp>, <i>The
Fijians</i> [London 1908]).
<i>M. V.</i>
</chapter>

<chapter name="fiducia">
<b>fiducia</b> (lat.), af <i>fidus</i> (Tillid), var Navnet
for den ældste, endnu ufuldkomne romerretlige
Form for Pantsætning. Ved denne
<sp>fiduciariske Retshandel</sp> (<i>pactum fiduciæ</i>)
overdrog Skyldneren en Ting, som skulde tjene til
Sikkerhed for en stiftet Gæld, til Kreditor som
dennes Ejendom, men med den Aftale, at
Skyldneren atter skulde have sin Ting tilbage, naar
han betalte Gælden. Tingen var imidlertid i
Mellemtiden Kreditors virkelige Ejendom, og
Skyldneren havde, selv naar han betalte, kun
en obligatorisk Fordring paa at faa Tingen
tilbage, hvorfor han jo løb en betydelig Risiko ved
den Tillid, han saaledes viste Kreditor, hvoraf
Navnet. Naar dertil kommer, at Kreditor ofte
i St f. at tage Tingen i sin egen Besiddelse lod
Skyldneren <sp>laane</sp> den ɔ: lod den blive med
Benyttelsesret hos Skyldneren, vil man se, at
Forholdet kom til paafaldende at ligne langt
senere Tiders »Møbellaan«.
<i>K. B.</i>
</chapter>

<chapter name="fiduciarisk Retshandel">
<b>fiduciarisk Retshandel,</b> se <sp>Fiducia</sp>.
</chapter>

<chapter name="fiduciarius">
<b>fiduciarius,</b> se <sp>fideicommissum</sp>.
</chapter>

<chapter name="fidus">
<b>fidus,</b> se <sp>fiducia</sp>.
</chapter>

<chapter name="Fidus, Hugo Höppener">
<b>Fidus,</b> Pseudonym for <sp>Hugo Höppener</sp>,
tysk Illustrator, f. 1868 i Lübeck, uddannet i
München under Gysis og Dieffenbach. Som
Tegner skabte F. sig hurtig sin egen Stil med
dens ejendommelige, sikre Linievirkning. Især
har han virket som Bogkunstner. Mange af
hans Arbejder er udførte for
München-Tidsskriftet »Jugend«. Han arbejder ogsaa i Bronze
og Sten (Gravmæler).
<i>A. Hk.</i>
</chapter>

<chapter name="fidus Achates">
<b>fidus Achates</b> [-'ka.-], se <sp>Achates</sp>.
</chapter>

<chapter name="Fieandt, Otto Henrik v.">
<b>Fieandt</b> ['fiant], <sp>Otto Henrik v.</sp>, finsk
Kriger, f. i Kristina 1762, d. 1823. F. blev 7 Aar
gl indskrevet i Hæren og tog 1788 som Fændrik
Del i Anjala-Forbundet. Imidlertid blev F., som
for udvist Dygtighed var blevet forfremmet til
Kaptajn, 1790 dømt til at skydes, men
benaadedes. Han »kunde under ingen vara, fick
ock därför egen skara« ved Krigens Udbrud
1808. Han var modig og opretholdt streng
Disciplin med sin Krabask, men manglede Dygtighed
som Officer. F. kæmpede i Savolaks, hvor han
maatte vige ved Lintulaks 3. Juli 1809; han
optog Kampen med 1700 Mand mod Vlastov's
3000 ved Karstula 2. Aug., hvor han endelig
efter 16 Timers Strid blev nødt til at »ge
djävulen altsamman«. Han deltog ogsaa i Krigen i
Vesterbotten. Han er besunget af Runeberg i
»Fänrik Ståls sägner«.
<i>Eva M.</i>
</chapter>

<chapter name="Fiedler, Bernhard">
<b>Fiedler</b> ['fi.dl<sub>ə</sub>r], <sp>Bernhard</sp>, tysk
Landskabs- og Arkitekturmaler, f. 23. Novbr 1816 i
Berlin, d. 28. Marts 1904 i Triest, uddannet
paa Berlins Akademi og under W. Krause m.
fl., er først og fremmest Orientmaleren i Olie
og Akvarel (ogsaa Blyantstegninger af fineste
Gennemførelse): »Amfiteatret i Pola« (1846,
Berlins Nationalgal.), »Kairo« (1846, Wiens
Hofmuseum) og Mængder af andre, i Emner og
Farvevalg romantisk-effektfulde Værker,
Frugter af hans mange og lange Reiser. Ogsaa
Illustrator (Ebers' »Ægypten« m. v.).
<i>A. Hk.</i>
</chapter>

<chapter name="Fiedler, Harald Valdemar">
<b>Fiedler</b> ['fið'l<sub>ə</sub>r], <sp>Harald Valdemar</sp>,
dansk Fiskerikyndig, f. paa Frederiksberg 13.
Juni 1808, d. i Sterrede ved Skelskør 29. Maj
1887, blev Student 1826, <i>cand. jur.</i> 1832. Hans
levende Interesse for Fiskerierne førte til, at
han 1838 købte Øen Sevedø som Arvefæste
under Borreby Gods, flyttede dertil og i en lang
Aarrække drev et omfattende Fiskeri derfra.
Paa forsk. Maader tog han virksom Del i det
offentlige Liv, var Medlem af Sorø Amtsraad
og blev 1848 valgt til Stænderdeputeret. 1853
blev han ansat ved Vejvæsenet i Sønderjylland
og 1856 som Birkedommer i Holsteinborg Birk.
1867 blev han Regeringens Konsulent i
Fiskerisager og forblev i denne Stilling til sin Død. I
Forening med A. Feddersen stiftede han 1865
»Tidsskr. f. Fiskeri«, der fra 1874 fortsattes
som »Nordisk Tidsskr. f. Fiskeri« med to sv.
Medredaktører; det efterfulgtes af »Nordisk
Aarsskrift for Fiskeri«, som F. først udgav
alene (Aarg. 1883); senere (2.-4. Aarg.)
sammen rned Svenskeren A. V. Ljungman (1884-
86). 1873 blev F. Formand i en Kommission, der
skulde udarbejde Forslag til en Fiskerilov, og
hvis Arbejde danner Grundlaget for
Fiskeriloven af 1888.
<i>(J. C.). C. V. O.</i>
</chapter>

<chapter name="Fiedler, Max">
<b>Fiedler</b> ['fi.dl<sub>ə</sub>r], <sp>Max</sp>, tysk Musiker, f. 31.
Decbr 1859 i Zittau, er Elev af Leipzigs
Konservatorium og slog sig 1882 ned i Hamburg,
hvor han blev Direktør for Konservatoriet
(1903) og Leder af de filharmoniske Koncerter
(1904), 1908-12 var han Dirigent af
Symfonikoncerterne i Boston; siden har han boet i
Berlin. F., der er en meget anset
Orkesterdirigent, har i denne Egenskab foretaget
Koncertrejser, der bl. a. har ført ham til Kbhvn (1915
-16). Han er ogsaa optraadt som Komponist af
Kammermusik, en Symfoni, Sange m. m.
<i>W. B.</i>
</chapter>

<chapter name="Fiedler, Otto Wilhelm">
<b>Fiedler</b> ['fi.dl<sub>ə</sub>r], <sp>Otto Wilhelm</sp>, tysk
Matematiker, f. 1832, d. 1912. F. var Prof. i
Deskriptivgeometri ved Polyteknikum i Zürich,
efter tidligere at have virket i samme
Egenskab ved den tekn. Højskole i Prag. Foruden
talrige Afh. har han skrevet: »Die Elemente der
neueren Geometrie und der Algebra der binären
Formen« (1862), »Die darstellende Geometrie in
organischer Verbindung mit der Geometrie der
Lage« (1871, 3. Udg. 1887) og »Cyclographie
oder Construktion der Aufgaben über Kreise
und Kugeln und elementäre Geometrie der
Kreis- und Kugelsysteme« (1882). I sit
deskriptivgeometriske Værk gaar F. en fra den alm.
noget afvigende Vej, idet han begynder med den
perspektiviske Fremstilling og derfra gaar over
til Parallelprojektionerne; han har mere end
nogen anden bidraget til at skaffe
Projektivgeometrien og den saakaldte »Geometrie der
Lage« (se <sp>Geometri</sp>) Indgang i den
deskriptivgeometriske Undervisning.
<i>Chr. C.</i>
</chapter>

<chapter name="fief">
<b>fief</b> [f<sub>i</sub>æf] var det ældre fr. Retssprogs
Betegnelse for det adelige Len (Ridderlenet),
hvorimod det ikke kunde bruges om de
borgerlige Len.
<i>P. J. J.</i>
</chapter>

<chapter name="Field, Cyrus West">
<b>Field</b> [fi.£d], <sp>Cyrus West</sp>, nedenn. D. D
F.'s Broder, f. i Massachusetts 1819. d. i New

