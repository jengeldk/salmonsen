Afbrydelse bringes til at arbejde som Dynamoer, hvis
Strøm sendes gennem forskellige kortsluttede
Modstande. Togene bestaar af 1 til 3 Vogne.
Signalsystemet er et automatisk virkende
Bloksystem med røde og grønne, baade ved Dag og
Nat brændende Signallygter. Hele Kraftanlægget
er udført som to fuldstændig adskilte Systemer,
saaledes at det ene danner Reserve for det
andet, hvorved opnaas, at Driften ikke
forstyrres ved indtrædende Fejl i det ene System. Ved
større Trafik løber et Tog hvert 2. à 2 1/2 Minut;
der kan hermed befordres indtil 4500 Personer
i hver Retning pr Time. I Driftsaaret 1911-12
befordredes 15,067 Millioner Rejsende ell. 4,71 pr
Vognkilometer, og Driftsudgifterne beløb sig til
26,36 Pfennig pr Vognkilometer.
Anlægsudgifterne har været 450000-500000 Rm. pr km,
inklusive Funderingen og Holdepladserne, men
eksklusive det rullende Materiel, med dette
henved 700000 Rm. pr km. Foruden den
her beskrevne Bane, har der været gjort
Udkast til Hængebaner over Bybanen i Berlin samt
mellem Hamburg og Berlin; disse er dog hidtil
ikke komne til Udførelse. Som en særlig Art
af enskinnede Hængebaner kan <sp>Tovbanerne</sp>
betragtes, idet den faste Skinne her er erstattet
med et Tov. Ang. disse Baner se <sp>Tovbaner</sp>.

Til den anden Art af egl. E.,
<sp>Gyroskopbanerne</sp>, hører <sp>Brennan</sp>'s (Fig. 3) og <sp>Scherl</sp>'s
System; disse er dog hidtil ikke komne til
Udførelse, naar undtages nogle
Forsøgsstrækninger (Brennan: 1909-10 i Gillingham; Scherl:
1909-10 i Berlin og Brooklyn). Som Navnet
antyder, benyttes her Princippet for Gyroskopet
til at holde Køretøjerne i Ligevægt i lodret
Stilling. Alle de ovf. nævnte Fordele ved Anlæg
af E. gælder ogsaa her, en Del af dem endog
i særlig udpræget Grad. Der kan nemlig opnaas
Besparelser i Udgifterne til
Grunderhvervelserne, fordi Banelegemets Bredde kan indskrænkes,
og da Banerne kan anlægges med større
Stigninger og stærkere Sporkurver end toskinnede
Jernbaner, bliver Jordarbejdet ved
Gennemskæringer og Dæmninger mindre omfattende og
kostbart. Da Paavirkningen paa Banelegemet
ved passende Valg af Svelleform endvidere er
meget gunstig, kan Ballastens Kvalitet være
ringere. Afvandingen bliver bedre;
Sporforbindelserne simplere, og Bortfald af alle
Sporkrydsninger og Hjertestykker bevirker en
Simplificering i Konstruktionen af Sporskifter og
Apparater til disses Betjening; endelig kan Broer og
de øvrige Konstruktioner gøres lettere. Vognene
hviler med deres Hovedtværdragere paa de to
Bogiers Drejetapper, som her maa gøres særlig
solide, fordi Vognene mangler Støtte i Siderne.
prejetapperne, der er kugleformede, maa tillade
Vognkassens Drejning om en lodret Akse og en
vandret Tværakse, men derimod ikke om dens
vandrette Længdeakse. Bogierne indeholder 2
ell. 3 Aksler; Paavirkningen af saavel disse som
Hjul og Skinner er gunstig, til Trods for, at kun
een Række Hjul skal optage hele Lasten. Under
Vognkassen findes ude til Siderne 4 med smaa
Ruller forsynede lodrette Stempler, som hurtig
kan udløses saaledes, at de danner Støtter for
Vognen, naar denne staar stille, og Gyroskopet
er sat ud af Virksomhed. Gyroskopet drives
elektrisk; afbrydes Strømmen, medens
Gyroskopet løber 50 Omdrejninger i Sek., kan
Apparatet holde Vognen opret endnu i en halv Time.
Paa <sp>Brennan</sp>'s Vogne driver en
Jævnstrømsmotor gennem Tandhjulsudveksling to Aksler,
som begge ved en Krumtapmekanisme og
Kobbelstænger er forbundne med den indre
Hjulaksel paa en af de toakslede Bogier.
Gyroskopets Omdrejningsakse er vandret og tværs paa
Vognens Længderetning, medens det i øvrigt
kan svinge om en lodret Akse. Selve
Gyroskopets Vægt er 750 kg, og dets Omdrejningstal
er normalt 3000 pr Min. I Anordningen af
Gyroskopet og dettes Stilling adskiller Brennan's
System sig væsentligst fra <sp>Scherl</sp>'s System,
idet Gyroskopet ved dette sidste anbringes med
lodret Omdrejningsakse, medens det i øvrigt
kan vugge om en vandret Tværakse. En Aksel i
hver Bogie drives af en Elektromotor, der faar
sin Strøm gennem en Kobberledning ved Siden
af Køre- ell. Bæreskinnen. Hver Vogn er
forsynet med 2 Gyroskoper, der er saaledes koblede
sammen med hinanden gennem Krumtapper,
Vinkelvægtstænger, Trykstænger, Tandbuer m.
v., at deres Bevægelse og Indstilling følges
nøjagtig ad, men altid modsat hinanden. Denne
Anordning er truffet for at ophæve den
Paavirkning til Sporafløb, som et enkelt Gyroskop
vil give Vognen i Forbindelse med sin
Hovedvirkning at rejse Vognen, naar denne svinger
ud af Ligevægtsstillingen, idet de to
Gyroskoper her modarbejder hinanden, medens deres
Rejsningsmoment altid virker i samme Retning.
Opr. fordredes 37 HK til at holde begge
Gyroskoper i Bevægelse, men ved at indkapsle dem
fuldstændigt i Hylstre og suge Luften ud deraf,
gik Kraftforbruget ned til 0,37 HK for hvert
Gyroskop. Gyroskopets Vægt er 62 kg, dets
Omdrejningstal 8000 pr Min. Angaaende selve
Princippet for Gyroskopet s. d.; her skal kun
nævnes, at et Stød paa dets Omdrejningsakse
vil bringe denne til at svinge ud i en Plan
vinkelret paa Stødets Retning. Betragter vi Scherl's
Vogn, er Omdrejningsaksen lodret; paavirkes
Vognen til Væltning til en af Siderne, vil
Gyroskopets Akse svinge ud i Vognens lodrette
Længdeplan; dette Udsving benyttes til at
paavirke en Oliepumpe, der atter sætter en Motor
i Gang, som søger at forøge Udsvinget; men
ved denne nye Paavirkning vil Aksen søge ud
til modsat Side af den, hvortil Vognen hælder,

<img>Fig. 3. Gyroskopbane; Brennan's System.</img>

