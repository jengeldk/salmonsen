Teaterstykker, dels gennem personlig Optræden
paa Scenen. Men efterhaanden sneg Mismodet
og Melankolien sig paa ny ind paa ham. For en
Tid skulde det vel atter lykkes ham at ryste
denne af, da han under 24. Aug. 1807 kaldtes
til at tage Sæde i den interimistiske norske
Regeringskommission. Skønt hans Helbred var
nedbrudt, var hans Aand endnu i fuld Vigør,
og den staalsattes yderligere ved det stærke
Ansvar, Stillingen medførte. Baade ved sit
omfattende Kendskab til Landets forsk. Dele og
Interesser, ved sin overlegne Verdenserfaring
og ved sin eminente stilistiske Dygtighed blev
han Regeringskommissionens mest
fremtrædende Medlem, og i en ganske særegen Grad
modtog de herfra udgaaende Ekspeditioner Præget
af hans Dygtighed. Da Krigen med Sverige
udbrød 1808, bidrog det af ham redigerede Blad
»Budstikken« meget til at styrke Folkeaanden.
Men herunder fortæredes de sidste Rester af
F.'s Livskraft, og da Vinteren 1808 kom med
de mørke Udsigter for Landets Fremtid,
indfandt ogsaa hans Melankoli sig paa ny, og
under et Anfald heraf berøvede han sig selv Livet
ved Drukning. En Udg. af F.'s Skr (i 2 Bd),
besørget af L. Stoud Platou, udkom 1821 (<sp>Litt</sp>.:
<sp>Daae</sp>, Biografi af E. de F. i »Morgenbladet«'s
Ekstra-Søndagsnummer for 1895; <sp>Sv.
Nordberg</sp>, »E. F. og Norge« i Afh. fra Universitetets
historiske Seminar. I, »Til Belysning av 1814«
[Kria 1914]).
<i>(O. A. Ø.). Edv. B.</i>
</chapter>

<chapter name="Falsen, Jørgen Conrad de">
<b>Falsen,</b> <sp>Jørgen Conrad de</sp> [dö], dansk
Søofficer, f. 20. Aug. 1785 i Oslo (Norge), d. 23.
Aug. 1849. Som ung Officer gjorde han Tjeneste
paa den fr. Schelde-Flaade, hvor han paadrog
sig Straf og nær havde mistet Livet ved sin alt
for ivrige Paatale af den slette Behandling, de
danske Skibsbesætninger led. Da han 1810 var
vendt tilbage til Danmark, gjorde han sig
hurtig bemærket i Kanonbaadskampene mod
Englænderne. 27. Apr. 1810 bestod han ærefuldt
en Kamp mod en fjendtlig Fregat, 12. Septbr
s. A. erobrede han med 6 Kanonfartøjer
Briggen »St Alban«. Aaret efter havde han
Kommandoen over en større Deling Kanonbaade,
med hvilke han i Marts understøttede det
uheldige Angreb paa Anholt. Juli s. A. faldt han i
Fangenskab under Forsøget paa at tage en eng.
Konvoi. Det paafølgende Aar (1812) var Lykken
ham dog paa ny gunstig, idet han foruden en
Del Konvoiskibe erobrede Orlogsbriggen
»Attaque«. Efter Krigens Slutning rejste han til
Schweiz og Frankrig, erhvervede sig der nogen
Formue og købte for denne Herregaardene
Taarnholm og Søbysøgaard, hvor han gjorde sig
bemærket og afholdt ved sit liberale og humane
Forhold mod Bønderne, der rejste ham en
Mindestøtte. 1838 fik han Afsked som
Kommandør, 1848 blev han karakteriseret
Kontreadmiral.
<i>C. W-S.</i>
</chapter>

<chapter name="Falsen, Mimi (Marie Bolette Wilhelmine)">
<b>Falsen,</b> <sp>Mimi (Marie Bolette
Wilhelmine)</sp>, norsk Malerinde, f. i Bergen 29.
Maj 1861. Først i 26 Aars Alderen bestemte
hun sig til at blive Maler, studerede 1887-89 og
1890-91 i Paris, sidste Gang under Puvis de
Chavannes. Senere har hun 1896 studeret i
Sthlm under Zorn og Richard Bergh, besøgte
1898-99 Italien, og var saa. til 1905, bosat
i Danmark, hvor hun blev kendelig
paavirket af dansk Kunst. Hun har siden boet i
Kria. Figurmaleriet - gennemgaaende med
Vægt paa den sjælelige Skildring - har altid
været hendes Hovedinteresse. Hun har malet
gode Portrætter. Ved Studium af Figur i Friluft
er hun dog ogsaa ført over i Landskabsmaleriet.
Hendes Arbejder ejer gennemgaaende en vis
kølig og fornem Holdning. - Hun udstillede
første Gang 1889, har siden 1891 jævnlig Udstillet
paa Statens aarlige Udstillinger i Kria (»Der var
engang« 1902, »Den tungeste Sorg at friste«
[Moder og Barn] 1903, »Mors Portræt« 1904).
<i>(C. W. Schnitler). E. L-w.</i>
</chapter>

<chapter name="False Point">
<b>False Point</b> ['få.£s-på^int], lille Havnestad
ved Kysten af Orissa, med en god og sikker
Ankerplads, som dog kun er tilgængelig for
smaa Skibe, Kysthandel. Navnet stammer fra,
at Skibe forhen ofte tog Fejl af dette Sted og
Point Palmyras 1° længere mod N.
<i>M. V.</i>
</chapter>

<chapter name="Falset (Stemme)">
<b>Falset</b> (ital. <i>falsétto</i>, fr. <i>fausset</i>, af lat. <i>fálsus</i>,
falsk). Man skelner inden for den menneskelige
Stemmes Omfang mellem forsk. »Registre«,
hvorved forstaas visse Afdelinger af
Stemmeomfanget, inden for hvilke det mek. Princip, der
anvendes ved Tonernes Frembringelse, er det
samme. Der er i Tidernes Løb opstillet de
mærkeligste og mest forskelligartede
Forklaringer paa disse »Registre«, deres Antal,
Forskellen imellem dem, Aarsagen til og Stedet for
deres forsk. Dannelse; man har talt om
Brysttoner, Hovedtoner, Halstoner, F. o. s. v., alt
efter som man mente, at Tonen inden for det
paagældende Register dannedes i ell. modtog
Resonnans fra Bryst, Hoved, o. s. v. De seneste
videnskabelige Forskninger, der støtter sig til
Undersøgelser med Strubespejlet, gaar ud paa,
at Tonerne inden for Brystregistret dannes
derved, at Stemmebaandene svinger i deres
Helhed, medens Forholdet ved Falsettoner er det,
at en Del af Stemmebaandene - oftest de to
Trediedele - presses saa fast mod hinanden,
at den ikke deltager i Svingningerne, og
saaledes kun den fri Trediedel af Stemmebaandene
bidrager til Tonens Dannelse. F., det højere
Register, er af Naturen svagere og spinklere end
Brysttonerne, men kan ved Kunst udvikles og
egaliseres saaledes, at det ofte kan være
vanskeligt at høre, hvor disse hører op, og hin
begynder. I øvrigt hersker der endnu baade bl.
Sangere og Læger meget delte Meninger om de
fysiol. Love for de forsk. Registres Virkemaade.
(<sp>Litt</sp>.: <sp>Arlberg</sp>, »Försök till en naturlig och
förnuftig Grundläggning af Tonbildningslären«
[Sthlm 1891]; <sp>Mackenzie</sp>, »Stemmens Pleje
og Uddannelse«, paa Dansk ved <i>Dr. med.</i>
Holger Mygind [Kbhvn 1887]).
<i>S. L.</i>
</chapter>

<chapter name="Falset (By)">
<b>Falset</b> [-'sæt], By i det nordøstlige Spanien,
Prov. Tarragona (Katalonien), ligger 46 km V.
f. Tarragona S. f. det 1071 m høje Mont-Sant.
(1900) 3570 Indb. F. er kendt for sin Vinavl og
Avl af Hasselnødder. I Omegnen findes Bly- og
Manganminer.
<i>H. P. S.</i>
</chapter>

<chapter name="Falsifikat">
<b>Falsifikat</b> (lat.), noget, der er forfalsket,
<sp>Falsifikation</sp>, Forfalskning;
<sp>falsificere</sp>, forfalske.
</chapter>

<chapter name="Falsk">
<b>Falsk,</b> efter alm. strafferetlig Sprogbrug det
samme som Dokumentfalsk. Denne Forbrydelse,

