Til Transport af Kul anvendes lgn. E.
nutildags i meget stor Udstrækning, idet de indgaar
som Led i de ofte meget store og sammensatte
Transportanlæg, som findes ved de moderne
Losningsanlæg i de fleste Havne, paa
Gasværker, ved Kedelanlæg, paa større Fabrikker og
Elektricitetsværker etc.

En særegen Art danner de saakaldte
»Conveyors«, idet de kan transportere Kullene
saavel lodret som vandret. De bestaar ligesom de
foran omtalte af en Kæde, hvortil Bægrene er
befæstede, men ved en særegen Ophængning af
disse opnaar man, at de under hele Bevægelsen
holder sig i samme Stilling og først ved
Aflæsningsstedet ved en særlig Anordning forandrer
denne, saaledes at Kullene kan tømmes ud.

Lgn., men meget mindre E. anvendes ved
Beton- og Mørtelblandingsmaskiner, idet her
ofte findes 2 à 3 E. (Paternostre), een til hver af
de i Blandingen indgaaende Materialier, og som
tjener til at transportere og udmaale bemeldte
Materiale til Modtagetragten ved
Blandingsmaskinen, og det er da i Reglen saaledes indrettet,
at man ved at forandre Antallet af Spande i de
forsk. Spandkæder er i Stand til at fremstille
forsk. Blandingsforhold. Beslægtede med
Spandkædeelevatorerne er E. til Mursten, Tønder o.
desl. Disse E. har ingen egl. Spande, men i
deres Sted enten en Platform (<sp>Murstens-E.</sp>)
ell. 2 efter Tøndernes Form krumme Arme
(<sp>Tønde-E.</sp>). Murstens-E. benyttes meget ved
Byggeforetagender i Udlandet, til at bringe
Mursten til Vejrs i en Bygnings Etager;
Tønde-E. er f. Eks. anvendte ved de fleste Bryggerier,
Petroleumslagre o. l. Der gives selvfølgelig en
hel Del øvrige til specielt Brug anvendte
Spandkæde-E., hvis Omtale her vilde føre for vidt.
Man kalder ogsaa en Del af de ved Kullosning
benyttede Hejseapparater for E. (f. Eks.
Huntske E.); men da disse i det væsentlige kun
bestaar i en særegen konstrueret Spand, der
hejses op ved et alm. Hejseværk, kan de kun
uegentlig kaldes E. og vil derfor blive omtalte
under <sp>Kullosningsapparater</sp>.
<i>G. Garde.</i>
</chapter>

<chapter name="Elevatorium">
<b>Elevatorium</b> (lat.), et kir. spatelformet
Instrument, med hvilket man stumpt borer sig
ind mellem Ben og Benhinde og løfter denne
op. Udtrykket bruges ogsaa om andre
Instrumenter, hvormed Dele løftes fra Underlaget.
<i>E. A. T.</i>
</chapter>

<chapter name="elevere">
<b>elevere</b> (fr.), løfte, opdrage; at hæve f. Eks.
en Møntsorts Værdi ved Inddragning af
undervægtige og falske Mønter.
<i>C. Th.</i>
</chapter>

<chapter name="Elevskole">
<b>Elevskole,</b> <sp>den dramatiske</sp>, ved det
kgl. Teater i Kbhvn oprettedes 1886; Bevillingen
hertil - 5000 Kr - havde Folketinget udstemt
af Finanslovforslaget, men den optoges paa den
provisoriske Finanslov for 1886-87. Hensigten
med denne Skole var (se Fallesen's Beretning
om det kgl. Teaters Virksomhed i Tiaaret 1876
-86) gennem en systematisk Undervisning at
sætte Teatret i Stand til at fælde en klar Dom
over, hvorvidt en virkelig Begavelse er til Stede
hos unge Mennesker mellem 15 og 25 Aar, i
hvem man har troet at opdage et muligt Stof
til vordende Kunstnere. Skolen, hvis Reglement
er dateret 8. Apr. 1886, var beregnet paa tre
halvaarlige Kursus; Undervisningsfagene var:
Instruktion i Roller ved Sceneinstruktør W.
Bloch (Lystspil), kgl. Skuespiller Emil Poulsen
(højere Skuespil) og kgl. Skuespiller Olaf
Poulsen (Komedie), Øvelser i Stemmeføring og
Artikulation, Udtale og Versfremsigelse m. m.
under kgl. Skuespiller P. Jerndorff, desuden
forskellige Sprog og legemlige Færdigheder.
Hvert Aars Undervisning afsluttedes med en
Aarsprøve i Apr., hvis sceniske Del 1890-93
overværedes af et indbudt Publikum. Ved det
politiske Forlig 1894 ophævedes E.; i de 8 Aar,
Skolen bestod, var den besøgt af 57 Elever; det
kgl. Teater havde ved en temmelig høj Mulkt
sikret sig Forengageringsretten til Skolens
Elever, men benyttede kun i ringe Grad denne
Ret; fl. af de kbhvn'ske Privatteatres
Skuespillere har gennemgaaet den dramatiske E.
<i>A. A.</i>
</chapter>

<chapter name="Elevskolen">
<b>Elevskolen</b> oprettedes 1. Febr 1816 som en
rent midlertidig Institution for at raade Bod
paa en øjeblikkelig Mangel paa Underofficerer
i Artilleriet. Den havde et ubestemt Elevantal,
og Eleverne maatte paatage sig 12 Aars
Kapitulation, hvilken dog 1833 indskrænkedes til
8 Aar. Ved sin Oprettelse fik den Lokaler i det
gl. Laboratoriums Barakker, men flyttedes 1837
til ny Artillerikaserne. Først ved Arméplanen
af 1842 blev Skolen en fast Institution, idet 1.
Artilleriregiment normeredes med en
»Underofficersskole« paa 40 Underofficerselever til
Artilleriet og 6 til Ingeniørerne. Uddannelsen
foregik i 4 etaarige Klasser, og Eleverne traadte
ved Afgangen ind i Hæren som Korporaler.
Samtidig oprettedes en lgn., men mindre, Skole
i Rendsborg. 1852 hævedes Skolen i Rendsborg,
og Elevantallet i 1. Artilleriregiments Skole
forøgedes til 65 Artilleri- og 15 Ingeniørelever. 1854
bestemtes det, at Elevantallet efterhaanden
maatte forøges til 100, og da man herved
uddannede fl. Elever, end der var Brug for i
Artilleriet og Ingeniørerne, bestemtes det 1860,
at det overskydende Antal skulde være
forpligtet til at indtræde i Rytteriet ell. Fodfolket paa
de samme Kapitulationsbetingelser. Ved
Hærloven 1867 fik Skolen Navnet »E.« og gik over
til at blive en Centralskole for
Underofficerselever til alle Vaaben. Elevantallet fastsattes til
120 i 3 etaarige Klasser. Efter Afgangen traadte
Eleverne ind i Hæren som Rekrutter med
Forpligtelse til at tjene 2 Aar i Hæren som
Underofficerer. Skolen skiftede herved efterhaanden
Karakter, idet Eleverne i stedse stigende
Udstrækning søgte at opnaa Officersstillingen,
hvilket ikke var i Overensstemmelse med Skolens
hele Anlæg og Plan. 1. Maj 1869 flyttedes
Skolen til Frederiksberg Slot. Ved Hærloven 1880
nedsattes Elevantallet til 60, fordelte i 3 etaarige
Klasser. Den forestodes af en Kaptajn som Chef
og var underlagt Artillerigeneralen. Eleverne
havde Ophold, Beklædning og Undervisning frit.
Som Elever optoges unge Mennesker i en Alder
af 14-16 Aar med en fejlfri Legemsbygning, og
som bestod en Adgangsprøve i Dansk, Skrivning
og Regning. Undervisningen paa Skolen
omfattede foruden praktiske Øvelser flg. Fag:
Artilleri, Vaabenlære, Krigsbygningskunst,
Hærordning og Tjenesteforhold, Felttjeneste, Dansk,
Tysk, Matematik, Naturlære, Regning, Skrivning,

