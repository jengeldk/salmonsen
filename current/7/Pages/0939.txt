han Marts 1885 trække sig tilbage som Minister.
Allerede Dagen efter hans Fald kom der
Budskab om en for Frankrig heldig Løsning af
Striden med Kina. Skønt F. da utvivlsomt var
Frankrigs betydeligste Statsmand, kom han dog
ikke senere til Magten; hans Modstandere gav
ham Øgenavnet »Tonkineseren«. Det var dog
ham, som Juni 1887 først rettede Angrebet paa
Boulanger, hvem han betegnede som
»Sangerindeknejpernes St Arnaud«. Efter Grévy's
Afgang som Præsident Decbr 1887 fik han som
Opportunisternes Kandidat 212 Stemmer imod
Carnot's 313, men trak sig frivillig tilbage,
fordi hans Valg bekæmpedes paa den
voldsomste Maade af Boulangisterne og af det radikale
Parti, ja der truedes endog med Oprør i Paris,
hvis han blev valgt. Kort efter blev han
Genstand for et Mordforsøg (blev kun let saaret ved
et Revolverskud), og Marts 1888 ved Carnot's
Jordefærd var han udsat for Pariserpøbelens
Forhaanelser. Septbr 1889 blev han endog
vraget af sine Vælgere i Vogeserne ved Valg til
Deputeretkamret, og først Jan. 1891 fik han
Plads i Senatet, hvor han som ivrig
Beskyttelsesmand snart blev Formand for Toldudvalget.
Febr 1891 tog han i sit Blad skarpt til
Genmæle mod de Demonstrationer, der i Paris
gjordes mod den tyske Enkekejserindes Besøg,
ligesom han 1883 aabent havde gjort Kongen af
Spanien Undskyldning for Pøbelens
Forhaanelser. Ogsaa optog han igen Kampen imod det
radikale Parti og blev endelig til dettes
rasende Forbitrelse 24. Febr 1893 valgt til
Senatets Formand. Dog kun 3 Uger efter, at han
saaledes paa ny var skudt i Forgrunden, døde
han pludselig. Han blev jordet paa Statens
Bekostning, og en Statue rejstes 1896 for ham i
St Dié; senere rejstes andre i Tunis og
Bagindien. - I et lille Skrift <i>Le Tonkin et la mère
patrie</i> (1890) udtalte han med Stolthed, at han
følte sig hædret ved sine Modstanderes
Øgenavn <i>Tonkinois</i> (Tonkineseren). Robiquet har
udg. <i>Discours et opinions de J. F.</i> (7 Bd, 1893
-98), Rambaud, <i>J. F.</i> (1903); A. Billot, <i>J. F.,
son æuvre colonial et diplomatique</i> (1904).
<i>E. E.</i>
</chapter>

<chapter name="Ferry-Port-on Craig">
<b>Ferry-Port-on Craig</b> ['fer<sub>i</sub>-'på<sub>ə</sub>t-<sub>ə</sub>n-'kre<sub>i</sub>g],
By i Skotland, se <sp>Tayport</sp>.
</chapter>

<chapter name="Ferryside">
<b>Ferryside</b> ['fer<sub>i</sub>sa^id], Badested i Wales,
Carmarthenshire ved Towys Mundings Bugt,
med betydeligt Muslingefiskeri.
<i>E. F.</i>
</chapter>

<chapter name="Fersach">
<b>Fersach,</b> se <sp>Farsang</sp>.
</chapter>

<chapter name="Fersakh-â'chari">
<b>Fersakh-â'chari,</b> tyrk. Navn for Myriameter.
</chapter>

<chapter name="Fersan">
<b>Fersan</b> er en jernholdig
Paranucleoproteinforbindelse, der fremstilles af Okseblodets
Erytrocyter. Det indeholder c. 90 %
Æggehvidestoffer, 0,25 % Jern og 0,12 % Fosforsyre. Det
anvendes som et Nærings- og Styrkningsmiddel.
<i>E. K.</i>
</chapter>

<chapter name="Fersen, von">
<b>Fersen,</b> <sp>von</sp>, sv. Slægt, der opr. stammer
fra Skotland, senere flyttede til Bagpommern og
derfra til de baltiske Provinser. Den kom
under sv. Herredømme, blev 1674 friherrelig og
1712 grevelig. Paa Mandssiden uddøde den i
Sverige 1839, paa Kvindesiden 1879. I Rusland
lever den vedblivende. Af dens mere kendte
Medlemmer skal nævnes:

1) <sp>Otto Vilhelm</sp>, f. i Reval 25. Juli 1623,
d. 23. Apr. 1703. Han deltog i Sveriges store
tyske, danske og polske Krige i 17. Aarh. I
Slaget ved Lund 1676 førte han den første
Træfning paa højre Fløj, blev under Kampen haardt
saaret og sad fl. Aar i dansk Fangenskab, indtil
han udveksledes. F. blev 1691 Generalguvernør
over Ingermanland og Kexholms Amt og 1693
Feltmarskal. Han betragtedes som en af sin Tids
tapreste Mænd.

2) <sp>Fabian</sp>, f. i Reval 7. Febr 1626, d. 30.
Juli 1677. Han deltog som ung i Krigen mod
Danmark 1643-45 og tjente da paa Flaaden
under Karl Gustaf Wrangel's Kommando. I
Sveriges flg. Krig gjorde han Tjeneste i
Landhæren og blev 1657 haardt saaret i Træfningen
uden for Kronborg. 1675 blev han Feltmarskal
og 1676 tillige Generalguvernør over de
skaanske Provinser. Sin største Berømmelse vandt F.
ved Forsvaret af Malmö under den sv. Krig,
navnlig ved Afværgelsen af den danske Hærs
Stormangreb Juni 1677.

3) <sp>Fredrik Axel</sp> (ofte kaldet <sp>Axel F.
den Ældre</sp>), Militær og Politiker, f. 5. Apr.
1719, d. 24. Apr. 1794. F. deltog i den finske
Krig 1741-43, men var for øvrigt største Delen
af 1740'erne i fransk Tjeneste, hvor han,
29 Aar gammel, avancerede til Generalmajor,
en Rang, som han ved sin Hjemkomst til
Sverige gjorde Krav paa og ogsaa til sidst
fik. Under Sveriges Deltagelse i Krigen mod
Frederik II af Preussen udmærkede F. sig
ved Operationerne mod Usedom og
Wollin 1759, ved hvilken Lejlighed han tilføjede
Preusserne store Tab. Paa det politiske
Omraade har F. stor Bet. som Hattepartiets
Leder under den sidste Del af Frihedstiden. Paa
Rigsdagen 1755-56 var han Landmarskal; han
bidrog til at nedslaa de Forsøg, der gjordes paa
ad revolutionær Vej at forøge Kongens Magt.
Da Hattepartiets Magtstilling var blevet
rokket ved den pommerske Krig, som Hattene
havde draget Sverige ind i, nærmede F. sig Hoffet
og syntes nu stemt for en Udvidelse af
Kongemagten. Huepartiet kom til Magten (1765), og
F.'s Forbindelse med Hoffet blev nu stedse
fortroligere, og han spillede en betydelig Rolle
ved Begivenhederne 1768. Paa den Rigsdag, der
1769 styrtede Huerne, valgtes han for tredie
Gang til Landmarskal. Imidlertid forblev
Kongens Magtstilling lige saa svag som før, og
alvorlige Forsøg paa at forøge den gjordes ikke.
Efter Gustaf III's Tronbestigelse deltog F. i
»Kompositions«-Projektet, det mislykkede
Forsøg paa at forsone Partierne. Da Kongen havde
set dette sit Forsøg strande, gjorde han

<img>F. A. Fersen.</img>
