S.-E. til en af de fortrinligste jyske
Opdrættergaarde og »Racecentrer«; Kvægstammen paa
S.-E. anses for en af de bedste, maaske den
bedste, større jyske Malkekvægstamme.
Hovedbygningen er opført efter en Brand 1887.
<i>B. L.</i>
</chapter>

<chapter name="Ell">
<b>Ell</b> [e£], eng. Længdemaal (Alen), anvendes
ved nogle Slags vævede Stoffer og er = 1 1/4
Yard = 1,143 m ell. = 3/4 Yard (Flemish E.) =
0,6858 m ell. = 1 1/2 Yard (French E.) = 1,3716 m.
I Kaplandet er en E. = 27 rhinlandske Tommer
og regnes = 27,82 eng. Inch ell. 0,7066 m.
<i>(N. J. B.). Th. O.</i>
</chapter>

<chapter name="Ella">
<b>Ella</b> (<sp>Ælla</sp>) var en angelsachsisk Høvding,
som udnyttede de urolige Forhold i
Nordengland til at svinge sig op til Konge i
Northumberland (862), idet han fordrev den retmæssige
Konge Osbryth. Men 866 voldgæstede
Normannerne under Lodbrog-Sønnernes Anførsel
Northumberland. E. udsonede sig nu med Osbryth,
og begge drog de mod Normannerne i York,
men faldt under Angrebet (867). Efter den
nordiske Overlevering havde E. Held til
at fange Regner Lodbrog og lod ham ynkelig
omkomme i Ormegaard, men Lodbrog-Sønnerne
hævnede deres Fader ved at »riste Ørn« paa
E.'s Ryg.
<i>H. O.</i>
</chapter>

<chapter name="Ellagit">
<b>Ellagit,</b> et gulligt ell. brunligt
Zeolit-Mineral fra Ålands-Øerne, Finland, er sandsynligvis
en Varietet af Natrolit.
<i>(N. V. U.). O. B. B.</i>
</chapter>

<chapter name="Ellagsyre">
<b>Ellagsyre,</b> C<sub>14</sub>H<sub>6</sub>O<sub>8</sub>, saavel som dens Hydrat,
<sp>Ellagensyre</sp>, C<sub>14</sub>H<sub>10</sub>O<sub>10</sub>, enbasiske Syrer af
den aromatiske Række, henhørende til
Garvestoffernes Gruppe, findes meget udbredt i
Planteriget, særlig i de Frugter og Frø, der ikke
indeholder Quercitin o. l., f. Eks. Dividivi. Endvidere
findes E. i Agern, i Barken af Eg, Gran,
Granatæble o. fl. samt i forsk. Blade, og optræder
derfor i de til Garvning benyttede Ekstrakter.
E. dannes ved Iltning af Gallussyre med
Kaliumpersulfat og giver ved Destillation med
Zinkstøv Difenylmetan.
<i>R. K.</i>
</chapter>

<chapter name="Elland">
<b>Elland</b> ['e£<sub>ə</sub>nd], Fabriksby i det nordlige
England. Yorkshire, ved Calder, 4 km S. f.
Halifax, har Stenbrud og Industri i Bomuld, Uld,
Jern og ildfast Ler. (1911) 10676 Indb.
<i>G. Ht.</i>
</chapter>

<chapter name="Ellasar">
<b>Ellasar</b> [æla'<sub>a</sub>'za.r], Kong Ariok's Stad, hvis
Hersker sammen med 3 andre angreb Abraham
(1. Mos. 14). Navnet er sikkert identisk med
Kileindskrifternes Larsa, der søges i det nuv.
Senkereh nær ved Eufrat.
<i>J. P.</i>
</chapter>

<chapter name="Ellefolk">
<b>Ellefolk,</b> <sp>Ellehøj</sp> o. s. v., se
<sp>Elverfolk</sp>.
</chapter>

<chapter name="Ellehammer, Jakob Christian Hansen">
<b>Ellehammer,</b> <sp>Jakob Christian
Hansen</sp> dansk Opfinder, f. i Vordingborg 14. Juni
1871. Han paabegyndte 1905 en Række Forsøg
med en motordreven Flyvemaskine paa Øen
Lindholm ved Lolland. Allerede 12. Septbr 1906
lykkedes det E. at hæve sig fra Jorden med sin
Flyvemaskine, der var bygget som Todækker (2
Bæreflader). E. maa derfor anses for at være
den første, som i Europa har foretaget en fri
Flugt med motordreven Flyvemaskine. I Kiel
fløj E. 28. Juni 1908 c. 100 m og vandt derved
en ret stor Præmie, foruden at han blev
anerkendt som den første, der i Tyskland havde
hævet sig med en Flyvemaskine. E.
konstruerede senere forsk. Flyvemaskinetyper, bl. a.
cgsaa Flyvebaade; men disse Konstruktioner har
hidtil ikke faaet nogen praktisk Bet. I de sidste
Aar har E. væsentlig beskæftiget sig med
Opfindelser paa Motorvæsenets Omraade; han har
saaledes opfundet en særlig Karburator, som
muliggør Anvendelse af Petroleum i
Benzinmotorer, og arbejder paa Udviklingen af en
stillestaaende luftkølet Motor til Flyvemaskiner.
<i>H. P. C.</i>
</chapter>

<chapter name="Elleholm">
<b>Elleholm,</b> Sogn i Blekinge omkr.
Mörrumsaaens Udløb, 6 km V. f. Karlshamn. Paa en
temmelig stor Ø i nævnte Aa laa tidligere E.
Slot, ogsaa kaldet <sp>Sjöborg</sp>, hvilket tillige
med et indbringende Laksefiskeri tilhørte
Ærkebiskoppen i Lund. Her forsvarede Ærkebiskop
Eskil sig imod Valdemar I, men maatte
overgive sig og afstaa en Del af de Forleninger,
han i forudgaaende urolige Tider havde vidst at
forskaffe sig. Slottet blev 1404 af Ærkebiskop
Johan Gjertsen pantsat til Ridder Axel
Pedersen (Tott), de kendte Axelsønners Fader; 1424
blev det dog igen indløst af Ærkebiskop Peder
Lycke. 1450 udstrakte Ærkebiskop Tuve den
alm. Skaanske Stadsret til E. 1564 blev Byen
stukket i Brand af Svenskerne. Paa den gl.
Bys Grund ligger nu det smukke Gods E. (som
længe ejedes af Grevinde Danner) med Amtets
Landbrugsskole. Ved Gaarden findes flere
Voldrester og Oldtidsminder.
<i>A. M. D.</i>
</chapter>

<chapter name="Ellekilde, Hans">
<b>Ellekilde,</b> <sp>Hans</sp>, f. 1891 dansk
Folkemindeforsker, hidtil mest kendt ved Arbejder over
Folkemindeforskningens Historie (»Lærerne og
Folkemindearbejdet« [1913]; Indledn. til Junge,
»Den nordsjællandske Landalmue« [1915]).
<i>A. O.</i>
</chapter>

<chapter name="Ellekrage">
<b>Ellekrage,</b> se <sp>Ællekrage</sp>.
</chapter>

<chapter name="Ellemands-Bjerget">
<b>Ellemands-Bjerget,</b> det højeste Punkt paa
Halvøen Helgenæs, Udløberen af Mols paa
Djursland i det østlige Jylland (Randers Amt,
Mols Herred, Helgenæs Sogn). Det er 98,5 m
højt og afgiver en smuk Udsigt over
Aarhus-Bugten.
<i>H. W.</i>
</chapter>

<chapter name="Ellen">
<b>Ellen,</b> <sp>Elline</sp> og i Skaansk og bornholmsk
Form <sp>Elna</sp>, sv. <sp>Elin</sp>, norsk <sp>Eli</sp>, nordisk
Kvindenavn, opstaaet af gr. Helena, yndet i
Middelalderen, bl. a. i Folkeviser, genoptaget
i 19. Aarh.
<i>A. O.</i>
</chapter>

<chapter name="Ellenborough, Edward Law">
<b>Ellenborough</b> ['e£<sub>i</sub>nbər<sub>ə</sub>], 1) <sp>Edward Law</sp>,
Baron, eng. Jurist, (1750-1818), blev 1780
Sagfører i London og vandt især Berømmelse som
W. Hastings' Forsvarer 1788-95 (hans
Hovedtale Febr 1792 varede 3 Dage). Men han var
ogsaa Anklager i fl. politiske Sager og blev 1801
<i>Attorney general</i> og Medlem af Underhuset;
1802 Lord Overdommer ved Kingsbench og
samtidig Peer som Baron E. 1806 afslog han at
blive Lordkansler, men fik i Strid med gl
Sædvane Sæde i Kabinettet indtil 1809. Som
Politiker var han en udpræget Tory (især imod
Katolikkernes Ligestilling), og som Dommer lod
han sig i politiske Sager alt for meget paavirke
af sine egne Stemninger.

2) Hans Søn af s. N., f. 8. Septbr 1790, d. 22.
Decbr 1871, blev 1814 valgt til Underhuset og
arvede 1818 Peers-Værdigheden. Han
udmærkede sig tidlig ved sin Veltalenhed og sin
afgjort konservative Holdning, hvortil vel ogsaa
medvirkede, at han ved sit første Ægteskab
(1813-19) var Svoger til Lord Castlereagh. Han
tog især Del i Forhandlingerne om udenrigske

