opfordrede den studerende Ungdom til at gøre
Finsk til deres Modersmaal. Han redigerede
»Helsingfors Morgonblad« 1845-47 og under
Snellman's tvungne Ophold i Kuopio
»Litteraturbladet« 1850-54. Af E.'s Værker skal
nævnes: »Öfversigt af Finlands litteratur ifrån år
1542 till 1863«, adskillige Biografier, som over
Agricola, Juusten, Skytte, Sorolainen i »Finlands
minnesvärda män«, »Finlands efämerider«
(1854), »Nådendals klosterruiner« (1863). E.
udgav Porthan's udvalgte Skr, <i>Opera selecta</i> (5
Bd, 1859-73) og Wallin's »Reseanteckningar
från Orienten« (4 Bd, 1864-66). Han tog ivrig
Del i det finske Litteraturselskabs Arbejde, idet
han (1846-61) var dets ulønnede Sekretær og
(1874-81) dets Viceformand. Han var
Medgrundlægger af Finlands hist. Selskab, i hvis
Skr han offentliggjorde adskillige Artikler.
<i>Eva M.</i>
</chapter>

<chapter name="Elmina, São Jorge da Mina">
<b>Elmina,</b> <sp>São Jorge da Mina</sp>, Havnestad
ved Guinea-Bugten i den britiske Koloni
Guldkysten, ligger mellem Cape Coast Castle og
Floden Prah's Munding. Fortet St George anses
for at være det stærkeste Fort paa
Guinea-Kysten. E. var tidligere den vigtigste Havn for
Negerriget Ashanti, men maatte vige for Cape
Coast Castle og er nu delvis i Forfald. E. er
den første europ. Koloni paa Kysten, anlagt
1481 af Portugiserne, og dens Kastel, St Jorge,
var et vigtigt Støttepunkt for deres Magt paa
denne Kyst, indtil den 1637 kom under
Hollænderne, der atter 1872 afstod den sammen
med deres øvrige Kolonier paa Guinea-Kysten
til Englænderne.
<i>C. A.</i>
</chapter>

<chapter name="Elmira">
<b>Elmira</b> [e£'ma^ir<sub>a</sub>], By i U. S. A., Stat New
York, ligger ved en Biflod til Susquehannah
River. (1910) 37200 Indb. E. har Jernværker og
Skotøjsfabrikation og er kendt for den
nærliggende <i>Elmira Reformatory</i> (s. d.).
<i>H. P. S.</i>
</chapter>

<chapter name="Elmira Reformatory">
<b>Elmira Reformatory</b> [e£'ma^ir<sub>a</sub>-r<sub>i</sub>-få.<sub>ə</sub>m<sub>ə</sub>tər<sub>i</sub>],
Tvangsopdragelsesanstalt ved ovenn. Elmira,
oprettet 1870, for voksne, ikke tidligere med
offentligt Arbejde straffede Forbrydere fra 16
-30 Aar. Det huser c. 1300 Fanger, alle dømte
for større Forbrydelser (<i>felony</i>) og c. 94 % for
Brud paa Ejendomsretten. Alle Fanger faar
Undervisning i Haandværk, af hvilke 26 Arter
drives, i alm. Skolekundskaber, de bedre Begavede
tillige i Statsøkonomiens og Privatrettens
Grundrids, endog i Litt. og Etik. Ved L. 24. Apr. 1877
er foreskrevet, at Domstolene ved at dømme en
Forbryder til Internering i E. R. ikke maa
foreskrive nogen Termin for Opholdets Varighed,
hvilken beror paa Fangens Fremskridt i
Anstalten efter Bestyrelsens Skøn, dog at Lovens
absolutte Maksimum for vedk. Forbrydelse ikke
overskrides. Fangerne inddeles i 3 Grader, af
hvilke den laveste er en Straffegrad, og
Oprykning beror paa Opnaaelse af et vist Antal
Mærker for Flid og Fremskridt i Arbejde,
Skolekundskaber og Opførsel. Minimaltiden for
Straffen er 1 Aar - 6 Maaneder i hver af de 2
Grader - men Gennemsnittet er 21 Maaneder;
c. 5 % maa udstaa Lovens Maksimumstid.
Særlig uforbederlige Fanger kan af Bestyrelsen
overføres til Statens andre Fængsler. For en
Del sløve og umedgørlige Fanger har Lægen
Dr. <sp>Wey</sp> fra 1886 med de bedste Resultater
anvendt <i>physical training</i> ɔ: russ. Bade,
Massage, Gymnastik o. l. for saaledes igennem de
periferiske Nerver at anspore
Centralnervesystemet. Et Middel til at skærpe
Agtpaagivenhed og Tænkeevnen samt vække
Solidaritetsfølelsen er den milit. Organisation, idet hele
Befolkningen er delt i 10 Kompagnier, der
gymnasticerer, eksercerer og afholder Marchøvelser.
Samtlige Befalingsmænd undtagen Chefen er
Fanger. Foredrag holdes i Anstalten af og til
af Filantroper og Videnskabsmænd;
Gudstjeneste gives af en protestantisk, en kat. og en jød.
Præst. Til Opmuntring afholdes undertiden
Aftenunderholdninger med Koncert af Anstaltens
milit. Musikkorps o. l. I Anstalten udkommer et
Blad <i>The Summary</i>, der skrives af Fanger og
i Reglen behandler Spørgsmaal, hentede fra
Litt.- og Etikklassens Emner. Løsladelse sker
paa Prøve i 6 Maaneder, i hvilken Tid den
Løsladte er under Tilsyn af Fængselsselskabernes
Agenter og kan genindsættes i 2. Grad,
saafremt han bryder det ham givne Paalæg om at
leve hæderligt, ædrueligt og sædeligt. Recidivet
angives til c. 15 % (i Statens øvrige Fængsler
til 40-50 %). E. R. er det første og mest
gennemførte Forsøg paa at forene en
Straffeanstalts og en Opdragelsesanstalts Principper.
Senere har Systemet (<i>Elmira</i>-Systemet)
fundet talrige Efterligninger saavel i den gamle
som i den ny Verden (i England under Navn
af <i>Borstal</i>-Systemet), her hjemme til Dels i
<sp>Nyborg</sp> Strafanstalt. Dog har man intet Sted
anvendt Straffedomme af ubestemt Varighed i
saadant Omfang som i E. R., idet man andet
Sted slet ikke ell. kun i ringe Omfang
fraviger Princippet, at Domstolene fastsætter
Straffens Varighed, medens denne vel kan forkortes
i betydelig Grad, grundet paa Domfældtes Flid
og øvrige gode Opførsel i Anstalten. For en
videre gaaende Anvendelse af de saakaldte
ubestemte Straffedomme kan heller ikke E. R. med
ubestridt Føje paaberaabes: Klager over
vilkaarlig Forlængelse af Straffetiden er oftere
med Styrke blevet rejste og næppe altid ganske
ubeføjet.
<i>A. Gl.</i>
</chapter>

<chapter name="Elmore, Alfred">
<b>Elmore</b> ['e£må<sub>ə</sub>], <sp>Alfred</sp>, irsk
Historiemaler, f. 1815 i Clonakilty (Cork), d. 24. Jan.
1881 i London. Han studerede paa Londons
Akademi, af hvilket han blev Medlem 1857. Med
»Oprindelsen til Guelfernes og Ghibellinernes
Strid« (1845) og det meget populære
»Opfindelsen af Strømpevæverstolen« (1847) skabte han
sig et Navn. Han malede derefter en Mængde
ret virkningsfulde Genre- og Historiebilleder,
hvis Styrke mere var livfuld Karakteristik og
Farvegivning end omhyggelig gennemarbejdet
Teknik.
<i>A. Hk.</i>
</chapter>

<chapter name="Elmore's Malmkoncentrationsmetode">
<b>Elmore's Malmkoncentrationsmetode</b>
['e£må.<sub>ə</sub>s-], se <sp>Malmkoncentration</sp>.
</chapter>

<chapter name="Elmquist, Gustaf Henning">
<b>Elmquist,</b> <sp>Gustaf Henning</sp>, sv.
Socialøkonom og Administrator, f. 5. Decbr 1871 i
Eskilstuna, <i>Dr. phil.</i> i Lund 1900, 1892-94
Biblioteksamanuensis i Upsala, 1895-1906
Kancellist ved Rigsdagens Kontor, 1899-1905
Notarius ved Sthlm's Bystyrelse, 1897-1903 tillige
Sekretær i Komiteen for Sveriges Deltagelse i
Verdensudstillingen i Paris 1900. Fra 1896 var
E. ansat i Kommercekollegiet, hvor han 1898

