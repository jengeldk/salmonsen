det fra Modstanden i det elektriske Ledningsnet
hidrørende Tab af elektrisk Energi, der er
proportionalt med Ledningslængden og Kvadratet
paa Strømstyrken. Sidstnævnte Tab, der ved e.
K. over store Afstande kan antage meget høje
Værdier, er i og for sig bestemmende for Arten
af den Elektricitet, der bør anvendes til
Forsyningen. For at et elektrisk Anlæg skal kunne
betale sig, gælder det i første Linie om at
formindske de med Elektricitets-Produktionen
forbundne Udgifter til det mindst mulige. Da den
elektriske Central selv maa bære Udgifterne til
Fremstilling af den Energimængde, der i
Tidens Løb gaar tabt i Form af Modstands- og
Omsætningstab mellem Centralen og den hos
Forbrugeren anbragte Maskine, Lampe,
Varmeovn ell. anden elektrisk Indretning, maa disse
Tab indskrænkes til det mindst mulige for
Opnaaelse af en rentabel e. K. Franskmanden M.
Deprez (s. d.) har indlagt sig stor Fortjeneste
som den første, der angav Betingelserne for
Kraftoverføring paa store Afstande, idet han
fremsatte, at større Afstande fordrer, alt andet
lige, Anvendelsen af højere Spændinger. Som
nævnt vokser Tabet i Ledningerne med 2.
Potens af Strømstyrken, men ligefremt med
Længden af en Ledning. Er nu Afstanden til
Forbrugeren kendt og Kraftstationens Beliggenhed
fastlagt, er altsaa ogsaa Ledningslængden i
Hovedtrækkene fastsat; skal man formindske
Ledningstabene til det mindst mulige, har man
derfor ingen anden Udvej end enten at gøre
Ledningstværsnittene større ell. Strømstyrken
mindre. En Forøgelse af Tværsnittet medfører
imidlertid en tilsvarende Forøgelse af
Anlægsudgifter og kan, hvor Talen er om større
Anlæg, i Reglen ikke betale sig. Man er da
henvist til at gøre Strømstyrken mindre, e. m. a. O.
til at gøre Spændingen højere. Skal man
saaledes overføre en bestemt Energimængde i en
given Afstand og kræves dertil ved en vis
Spænding et bestemt Ledningstværsnit, kan man,
naar samme Ledningstab tillades, ved at
anvende henh. den dobbelte, den tredobbelte ell.
den firedobbelte Spænding, nøjes med
Ledninger, hvis Tværsnit er henh. 4, 9 ell. 16 Gange
saa smaa. Da Ledningsudgifterne er omtr.
proportionale med Ledningstværsnittene, frembyder
Anvendelsen af høje Spændinger saaledes store
Besparelser i Ledningsmateriale.

e. K. ved Hjælp af høje Spændinger over c.
500 Volt er imidlertid kun mulig ved
Anvendelsen af Vekselstrøm, de saakaldte
<sp>Højspændingsanlæg</sp>. Man har ganske vist ved Hjælp
af særlig konstruerede Maskiner opnaaet at
fremstille Jævnstrømsspændinger paa indtil
20000 Volt; men den direkte Anvendelse af saa
høje Jævnstrømsspændinger medfører saa
kostbare Anlæg, at Jævnstrømmen i denne Form
næppe vil faa nogen praktisk Bet.

1) <sp>e. K. ved Jævnstrøm</sp> finder
hovedsagelig Anvendelse ved Sporvogns- og
Banedrift samt ved Byers og mindre Oplandes
Forsyning med elektrisk Kraft og Lys. Til
Forsyning af saadanne Omraader kan man som
Regel anvende Spændinger under 600 Volt, og ved
disse Spændinger har Anvendelsen af Jævnstrøm
visse Fordele fremfor Anvendelsen af
Vekselstrøm, idet man ved Anvendelse af Jævnstrøm
kan benytte Akkumulatorbatterier paa
Centralen, hvorved der kan opnaas en forbedret
Driftsøkonomi. Endvidere er Jævnstrømsspændingen
mindre farlig end Vekselstrømsspændingen.
Ogsaa i andre Retninger har Jævnstrømmen
Fordele fremfor Vekselstrømmen, idet f. Eks.
Jævnstrømsmotorerne tillader en bekvemmere
Regulering af Omdrejningstallet. Til elektrisk
Banedrift (Sporvognsdrift) frembyder Jævnstrøm
afgjorte Fordele fremfor Vekselstrømmen (se
<sp>elektriske Sporveje og elektriske
Jernbaner</sp>). Jævnstrømmen udvikles under passende
Spænding (her i Landet almindeligst 2 X 220
Volt til Lys- og Kraftforsyning, 500-550 Volt
til Sporvognsdrift) i en Jævnstrømscentral (se
<sp>elektriske Kraftstationer</sp>) og gaar
fra denne, efter at have passeret det elektriske
Apparatanlæg i Centralen ud i en ell. fl. fra
Centralen udgaaende Ledninger, de saakaldte
<sp>Fødeledninger</sp>; gennem disse ledes
Strømmen ud til passende, centralt beliggende
Punkter paa <sp>Fordelingsnettet</sp>, d. v. s.
det egentlige Ledningsnet, hvorfra Forbrugerne
direkte aftager deres Forbrug (se
<sp>elektriske Ledningsnet</sp>).

I Fødepunkter er der mellem Fødeledninger
og Fordelingsledninger indskudt Smeltesikringer,
der skal sikre Centralen og Fødeledningerne
mod stærk Overbelastning ell. Kortslutninger,
hidrørende fra Ledningsnettet.

Der findes her i Landet c. 335 Landcentraler,
der alle ell. næsten alle anvender Jævnstrøm til
e. K. En stor Del af disse Landcentraler
betaler sig dog ikke, dels fordi Afstandene mellem
de enkelte Forbrugere er saa store, at
Ledningsnettene ofte bliver uforholdsmæssigt store
og dermed kostbare, og dels fordi Forbruget
som Regel er for lille til, at en økonomisk Drift
bliver mulig. Til Trods herfor tiltager
Landcentralernes Antal stadigt, hvilket sikkert i
første Række har sin Aarsag i, at Anvendelsen af
Elektriciteten frembyder store Behageligheder
fremfor Driften med f. Eks. Lokomobiler ell.
Hestegange. Ved e. K. i Byer er Ledningsnettet
saa sammentrængt i Forhold til Forbrugernes
Antal (højere Huse, tættere Bebyggelse) og
Driften i Reglen saa økonomisk, at den e. K.
kan betale sig. Fremføringen af de i Byerne
mest anvendte Kabler finder Sted efter lgn.
Principper som Fremføringen af Luftledninger
ɔ: man følger Gaderne og forbinder
Forbrugsstederne med Fordelingskablerne ved Hjælp af
Stikledninger igennem Sikringer. Stikledninger
indføres som Regel i Ejendommenes nederste
Etager, hvorfra Fordelingen sker til de forsk.
Forbrugere i samme Ejendom (se i øvrigt under
<sp>elektriske Installationer</sp>).

2) <sp>e. K. ved Vekselstrøm</sp> finder næsten
altid Sted under Anvendelse af Højspænding.
Lavspændt Vekselstrøm anvendes i Reglen kun
ved Fordelingsnet, der er knyttede til
Højspændingsanlæg, idet direkte Produktion og
Anvendelse af lavspændt Vekselstrøm staar langt
tilbage for e. K. ved Jævnstrøm, der overgaar
Vekselstrømmen, baade hvad praktisk
Anvendelse og Økonomi angaar. <sp>Lavspændte
Vekselstrømsanlæg</sp> anvendes kun til
