<chapter name="Emanuel Philibert">
<b>Emanuel Philibert</b> [ema'n<sub>y</sub>æl-fili'bæ.r],
Hertug af Savojen, f. 8. Juli 1528 i Chambery, d.
30. Aug. 1580. Medens han endnu var Barn,
bemægtigede Frankrig sig Savojen og Piemont,
og den unge Prins traadte derfor i sp.
Tjeneste (1548). Han kæmpede baade i Tyskland,
Italien og Flandern og uddannede sig
efterhaanden til en dygtig Feltherre, der i
Modsætning til saa mange af sine Samtidige tillige var
højtdannet og streng af Sæder. Ved Faderens
Død 1553 blev han Hertug; men da
Franskmændene holdt hans Land besat, forblev han i sp.
Tjeneste og vandt den store Sejr ved St Quentin
(10. Aug. 1557); dog vilde Filip II ikke tillade
ham at rykke frem mod Paris, hvad der vilde
have gjort Sejren fuldstændig. Ved Freden i
Cateaux-Cambrésis (1559) fik han sit Land
tilbage og ægtede s. A. Henrik II's Søster
Margrete af Frankrig. Efter bedste Evne søgte han
nu at reorganisere sit Hertugdømme.
Agerdyrkning og Handel fremmedes, et Univ. stiftedes i
Mondovi, og der skabtes et Senat for hver af
Hertugdømmets 2 Hoveddele, svarende til
Parlamenterne i Frankrig. Gejstlighedens alt for
store Indflydelse formindskede han ved at
forbyde den at erhverve faste Ejendomme. E. P.
maa betragtes som den egl. Grundlægger af
Savojens Magt, og ikke med Urette rejstes der
ham derfor 1838 en Rytterstatue i Turin, som
han havde ophøjet til Hovedstad.
<i>M. M.</i>
</chapter>

<chapter name="Emanuel-Stil">
<b>Emanuel-Stil</b> kaldes den tidlige
Renaissancestil i Portugal. Efter at Italieneren
Andrea Sansovino under sit Ophold i Landet 1491
-99 havde bygget et Palads i rene Stilformer,
mødtes Renaissancemotiverne snart med gotiske,
mauriske og ind. Elementer i den
maleriskfantasifulde Blandingsstil, der har faaet Navn
efter Kong Emanuel I, »den Lykkelige« (1495
-1521), og som næsten virker endnu mere
eksotisk end den samtidige, beslægtede
Plataresk-Stil i Spanien. Hovedværker er Klosterkirkerne
i Belem og Thomar.
<i>C. A. J.</i>
</chapter>

<chapter name="Emathien">
<b>Emathien</b> [-ti<sub>ə</sub>n] hed i Oldtiden den
centrale Del af Makedonien, fra den thermæiske Bugt
til Bjergene Bora og Bermios, gennemstrømmet af
Floderne Axios, Ludias og Haliakmon. De
betydeligste Byer i E. var 1) <sp>Aigai</sp> ell.
<sp>Aigaiai</sp>, de makedoniske Kongers gl.
Residensstad; den laa ved Vandfaldene, som Afløbene
fra den højtliggende Sø Begorritis (nu:
Ostrovo-Søen) danner; efter en af dens Forstæder
kaldtes den senere Edessa. 2) <sp>Pella</sp>, som Filip II
gjorde til Hovedstad, ved den nordlige Side af
en Sø, der ved Ludias staar i Forbindelse med
Havet. 3) <sp>Berrhoia</sp> (nu: Verria) ved
Haliakmon.
<i>C. B.</i>
</chapter>

<chapter name="Emaus">
<b>Emaus</b> [^æm-], d. s. s. <sp>Emmaus</sp>.
</chapter>

<chapter name="Emba">
<b>Emba</b> ['æmb<sub>a</sub>], Flod i Kirgisersteppen, den
russ. Prov. Uralsk, udspringer paa
Mugo-djar-Bjergene N. f. Aral-Søen, og falder efter et
600 km langt Løb mod SV. gennem et Delta i
det kaspiske Hav. E. besejles ikke, men er
fiskerig. Ved dens øvre Løb ligger Fortet
Embensk og ved dens nedre Løb Fortet Nishnij
Embensk.
<i>G. Ht.</i>
</chapter>

<chapter name="Embach">
<b>Embach</b> ['æmbaκ], estisk <sp>Emma-jöggi</sp>,
Flod i det vestlige Rusland, Guv. Livland,
udspringer i en Højde af 213 m o. H., løber først
mod S., men bøjer derefter pludselig mod NV.
og N. og falder ud i Virz-Søens sydligste Spids.
Fra denne Søs Nordende løber den mod Ø. forbi
Dorpat og falder efter et Løb paa 260 km i
Peipus-Søens vestlige Bred. Mellem de to Søer
er den sejlbar for Dampskibe.
<i>G. Ht.</i>
</chapter>

<chapter name="Emballage">
<b>Emballage</b> [da. aŋbala.sj<sub>ə</sub>, fr. aba'la.з] (fr.),
den Indpakning, hvormed en Vare forsynes for
at kunne forsendes og være Genstand for
Handelsomsætning. E. kan alt efter Varens Art og
Natur være <sp>Kasse</sp>, <sp>Tønde</sp>, <sp>Kurv</sp>, <sp>Sæk</sp>,
<sp>Voksdug</sp>, <sp>Lærred</sp>, <sp>Maatter</sp>, o. s. v. For
mangfoldige Varer har der udviklet sig faste
Handelssædvaner vedrørende deres E., dels med
Hensyn til dens Størrelse, saaledes at hver
Indpakning skal indeholde en vis Mængde ell.
Nettovægt (se <sp>brutto</sp>) af Varen, dels ogsaa med
Hensyn til det Materiale, hvoraf den
forfærdiges, dens Form, Dimensioner og Udstyrelse.
E.'s Rumindhold kan ogsaa stundom for visse
Varer være lovmæssig fastslaaet (se <sp>Danmark</sp>,
»Maal og Vægt«). Naar ikke andet udtrykkelig
er aftalt, er E. i den indenlandske Handel i
Reglen ikke indbefattet i Varens Pris, men
beregnes særskilt og godtgøres atter, naar den inden
for en vis Tidsfrist tilbagesendes franko og i
uskadt Stand. De danske Statsbaner tilsteder
fragtfri Tilbagesendelse af tom E., saakaldt
<sp>tomt Returgods</sp>, naar det ved
Forevisning af Fragtbrev godtgøres, at E. i Løbet af
de sidste 6 Maaneder har været anvendt til
Fremsendelse af Varer den samme Vej i
modsat Retning. Ved de fleste danske Privatbaner og
i den indenlandske Skibsfart gælder lgn.
Bestemmelser. Derimod har Jernbanerne i andre
Lande i Reglen ikke i denne Henseende gjort
en saa vidtgaaende Indrømmelse, men
transporterer dog hyppig det tomme Returgods ell.
i alt Fald visse Arter saadant enten efter en
nedsat Fragttakst ell. mod et fast, lavt Gebyr,
af og til under Fastsættelse af en meget kort
Tidsfrist (8 Dage) for Tilbagesendelsen. -
<sp>emballere</sp>, at indpakke, forsyne med E.
<i>(C. V. S.). C. Th.</i>
</chapter>

<chapter name="Embargo">
<b>Embargo</b> (af sp. <i>embargar</i>, anholde), en i
offentligretlig Øjemed foretagen Beslaglæggelse
af en fremmed Nations Skibe og eventuelt
disses Ladninger. Saadan E. kan udøves som
Tvangsmiddel (Repressalie) i Anledning af en
af vedk. fremmede Stat udøvet Krænkelse, ell.
ske for at hindre Udbredelse af visse
Efterretninger ell. for i Nødstilfælde og imod
Erstatning at benytte det beslaglagte. Tidligere var
det alm. at lægge E. paa Skibe tilhørende et
Land, med hvilket man var i Færd med at
komme i Krig, hvorimod der efter moderne
Folkeret skal indrømmes Modpartens Skibe en vis
Frist efter Krigens Udbrud til at slippe bort.
<i>E. T.</i>
</chapter>

<chapter name="embarkere">
<b>embarkere</b> [aŋ-] (af fr. <i>embarquer</i>),
indskibe ; indlade Fragt; <sp>Embarkement</sp>
[aŋbark<sub>ə</sub>'maŋ], Indskibning, Indladning af Varer.
</chapter>

<chapter name="embarras">
<b>embarras</b> [aba'ra] (fr.), Forvirring,
Forlegenhed; Ulejlighed, <i>e. d'abondance</i> [-d-abå'da.s],
<i>e. de richesse</i> [-d-ri'∫æs], Forlegenhed, som
Følge af Overflod; Vanskelighed ved at træffe
Valg mellem en Rigdom af Muligheder, alt for
rigeligt Udvalg; <sp>embarrassere</sp>, spærre,
hindre, bringe i Forvirring, Forlegenhed.
</chapter>
