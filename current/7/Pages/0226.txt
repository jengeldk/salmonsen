men nu næsten er udtømte. Af større Bet. er
i Nutiden de ved Granittens Forvitring opstaaede
Lejer af Porcelænsjord. Den klippefulde Kyst
er rig paa Fjorde, et Bevis for, at Landet har
sænket sig. Sydkysten er berømt for sin
Naturskønhed og sit milde Klima og har mange
Kuranstalter. Af Cornwalls og Devons mange
gode naturlige Havne har de fleste forholdsvis
liden Bet., fordi de savner et rigt Opland.
Vigtigst er Krigshavnen Plymouth; Penzance er
et Centrum for Pilchard-Fiskeriet, Falmouth og
Dartmouth er det gaaet tilbage for. V. f. Lands
End ligger den lille Øgruppe Scilly Islands, hvis
overordentlig milde Klima tillader et intensivt
Havebrug. - <sp>E.'s centrale Slette</sp> (<i>The
Midlands</i>) grænser mod N. til den penninske
Kædes Sydskraaninger, mod V. til Wales'
Højland; den naar mod NV. til det irske Hav og
begrænses mod S. og Ø. af Jurabæltets
Kalkstenshøjder. Den omfatter saaledes største Delen
af Grevskaberne Chester, Stafford, Worcester,
Warwick, Leicester og Nottingham.
Undergrunden bestaar mest af Dannelser fra
Trias-Tiden (især rød Sandsten, <i>new red sandstone</i>)
samt, mod Ø. og SØ., fra den ældste Jura-Tid
(Lias, især Ler). Dette frugtbare Land var
tidligere dækket af store Skove (bl. a. Shakespeare's
<i>Forest of Arden i Warwickshire</i>), som veg
Pladsen for Agerland og Græsgange. S. f. den
penninske Kæde dukker Kulformationen fl. St. frem
som Øer gennem Trias-Dækket, og disse »Øer«
indeholder meget rige Kullejer og er af
allerstørste økonomiske Bet., idet de afgiver
Betingelser for en uhyre Industri, der nu er af langt
større Bet. end Landbruget. Jern-, Staal- og
Metalindustrien florerer især i Egnen omkr.
Birmingham (<i>the black country</i>), hvor
Smedehaandværket allerede i gl Tid er blevet drevet
med stor Iver. Længere mod N., i Trents øvre
Dal, har Forekomsten af fortrinligt Ler
fremkaldt en betydelig Lervareindustri, der har sit
Hovedsæde i Distriktet <i>The Potteries</i> omkr.
Byerne Stoke og Hanley. Mod NV., i Weavers
Dal, udvindes Salt af de store Saltlejer, som
forekommer i Trias-Lagene. <i>The Midlands</i> naar
mod NV. helt ud til Kysten, som er dybt
indskaaret af brede, tragtformede Flodmundinger,
af hvilke især Merseys (med Liverpool og
Birkenhead) og Ribbles (med Preston) har Bet.
for Søfarten og Handelen, medens Dees
Æstuarie er tilsandet, saa at Chester, der i
Romertiden var en vigtig Havn, forlængst har mistet
sin kommercielle Bet. Mod SV. naar <i>The
Midlands</i> ud til Severns Æstuarie, hvor Bristol ved
Avon engang var E.'s vigtigste atlantiske Søstad
og endnu er en betydelig Havn. Mod NØ.
fortsætter <i>The Midlands</i> sig i York-Dalen (<i>Vale
of York</i>) gennem Nottinghamshire og Yorkshire
helt ud til Tees Æstuarie (med Industri- og
Havnestæderne Middlesborough og Hartlepool).
Denne skønne og frugtbare Dal, berømt for sit
Agerbrug og sin Hesteavl, gennemstrømmes af
Humbers Bifloder (Trent, Ouse m. fl.), og
Jordbunden bestaar af alluviale og glaciale
Aflejringer over en Undergrund af den røde
Trias-Sandsten. <i>The Vale of York</i> har spillet en stor
Rolle i E.'s Historie, ikke mindst dens gl.
Hovedstad York, der ligger midt i Dalen.

Ø. og SØ. f. <i>The Midlands</i> bestaar Jordbunden
af en Rk. Aflejringer fra Jura-, Kridt- og
Tertiær-Tiden, der følger efter hinanden som brede
Bælter, idet hver Formation mod Ø. og S.
dukker under den efterfølgende, men mod V. og N.
i fl. Tilfælde falder af som en stejl Skrænt (eng.
<i>escarpment</i>). De fleste <i>escarpments</i> bestaar af
særlig haarde Lag af Kalksten ell. Sandsten,
medens Lerlagene fremtræder som forholdsvis
lavtliggende flade ell. bølgeformede Sletter.
Særlig Interesse har det af Jura-Kalksten bestaaende
Højdedrag (<i>the Oolitic Escarpment</i>), der som
en stor Bue begrænser <i>The Midlands</i> mod Ø.
og S., idet det under forskellige Navne strækker
sig fra Nordsøkysten S. f. Tees, hvor Cleveland
Hills i <sp>North Yorkshire Moors</sp> naar
454 m, over Lincoln Heights til <sp>Cotswold
Hills</sp> (højeste Punkt 326 m), som ender ved
Bath; herfra løber Højdedraget mod SSV. til
Kanalen, hvor det bøjer mod SØ. og ender i
Portland Bill. Fra dette oolitiske Højdedrag
sænker Jurabæltets Lersletter sig mod Ø.
Jurabæltet er smalt mod S., men bredere mod N.
og omfatter største Delen af Grevskaberne
Gloucester, Oxford, Buckingham, Bedford,
Northampton, Huntingdon, Rutland, Lincoln og North
Riding of Yorkshire. Paa Højderne drives fra
gl Tid en betydelig Faareavl; men Lersletterne
er fortrinligt Agerbrugsland, især omkr. den gl.
Universitetsby Oxford, der ligger, hvor
Cherwell rinder ud i Themsen. Den sydvestlige Del
af Jurabæltet afvandes gennem nedre Avon til
Bristol-Kanalen, den midterste Del af Themsen,
og den nordøstlige af Ouse, Nen og Witham til
The Wash, Yorkshire Moors dog af Derwent
til Humber. Jurabæltet mangler ganske
Kulminefelter; Industrien er derfor her
underordnet, og der findes ikke en eneste By med 100000
Indb. Ved Portland brydes Bygningssten, i
Cleveland Hills Jernmalm. Baths Bet. beror
mest paa de varme mineralske Kilder. Lincoln,
som ligger der, hvor Witham bryder gennem
Lincolns Heights, var en rom. Koloni og er
nu et vigtigt Jernbaneknudepunkt. Yorkshire
Moors danner ud mod Nordsøen en stejl Kyst,
og her ligger den lille Havnestad Whitby og det
fashionable Badested Scarborough. - Mod Ø.
og SØ. begrænses Jurabæltet af
<sp>Kridtlandet</sp>, der indtager største Delen af det
sydøstlige E. Nær Grænsen mellem Jura- og
Kridttidslagene hæver sig en Rk. af lave Kridthøjder,
der strækker sig omtr. parallelt med det
oolitiske Højdedrag under Navne som Dorset Downs,
Marlborough Downs, Chiltern Hills (højeste
Punkt 260 m), East Anglian Heights, Lincoln
Wolds og Yorkshire Wolds, endende ved
Nordsøen i Flamborough Heads Kridtklinter. Som
Vandskel har disse Højdedrag ikke megen Bet.,
da Floderne fra Jurabæltet gennembryder
Kridthøjderne i fl. <i>gaps</i>. Kridtlandet omfatter store
Dele af Dorsetshire, Wiltshire, Hampshire,
Hertfordshire og Cambridgeshire, den vestlige Del
af Norfolk og Suffolk, den østlige Del af
Lincoln samt East Riding of Yorkshire. Det er
et bølgeformet Lavland med græsklædte Bakker,
hvor det hvide Kridt ofte skinner frem gennem
Rifter i Grønsværet. Mod N., i Grevskaberne
Cambridge og Lincoln, er Jordbunden frugtbar
