Fenylendiaminerne; saaledes for Vesuvin
(Bismarckbrunt), der opstaar ved Indvirkning af
Salpetersyrling paa Metafenylendiaminklorid.
<i>R. K.</i>
</chapter>

<chapter name="Fenylfarvestoffer">
<b>Fenylfarvestoffer</b>
(<sp>Fenolfarvestoffer</sp>) benævner man undertiden visse
Farvestoffer som <sp>Aurin</sp> og <sp>Rosolsyre</sp>, der staar i et
tilsvarende Forhold til Fenol som Pararosanilin
og Rosanilin til Anilin (se
<sp>Tjærefarvestoffer</sp>). Aurin og Rosolsyre faas i ren
Tilstand henh. af ren Pararosanilin og af
Rosanilin ved Behandling med Salpetersyrling i
vandig Opløsning. En Blanding af Aurin og
Rosolsyre fremstilles fabrikmæssig under Navnet
<sp>Korallin</sp> ved Ophedning af Fenol med
afvandet Oxalsyre og koncentreret Svovlsyre til c.
140°, indtil Kulsyreudviklingen ophører. <sp>Aurin</sp>
er tungtopløselig i Vand med orangegul Farve,
letopløselig i Alkalier med karmesinrød Farve;
det er en svag Syre, der af vinaandig
Opløsning udkrystalliser er i højrøde, grønlig
glinsende Krystaller. Korallin giver uægte Farver;
det bruges som Korallinlak til Tapettrykning og
som Indikator i Alkalimetrien. Se i øvrigt
<sp>Rosolsyre</sp>, <sp>Pæonin</sp> og
<sp>Tjærefarvestoffer</sp>.
<i>(O. C.). R. K.</i>
</chapter>

<chapter name="Fenylhydrazin">
<b>Fenylhydrazin,</b> C<sub>6</sub>H<sub>5</sub>NH.NH<sub>2</sub>, en organisk
Base hørende til de aromatiske Hydraziner
(s. d.), afledes af Hydrazin, NH<sub>2</sub>.NH<sub>2</sub>, ved
Erstatning af et Brintatom med Radikalet Fenyl,
ganske paa samme Maade som Anilin afledes af
Ammoniak. F. fremstilles ved Reduktion af
Benzoldiazoniumklorid (Diazobenzolklorid) i
vandig Opløsning med Tindiklorid og Saltsyre
ell. Natriumdisulfit, Zinkstøv og Eddikesyre; af
det saaledes fremstillede Fenylhydrazinsalt
frigøres F. ved Indvirkning af Alkali og destilleres
i luftfortyndet Rum. F. er i ren Tilstand en
farveløs Olie, der ved Afkøling danner store
Krystaller, som smelter ved 23°; den koger ved
242°; ved Henstand i Luften bliver F. brun; F.
er tungtopløselig i Vand, men letopløselig i
Vinaand og Æter; med Syrer danner den vel
krystalliserede Salte; Klorhydratet er tungtopløselig
i stærk Saltsyre. F. virker reducerende paa
alkalisk Kobberopløsning. Af stor Bet. er det
Forhold, som F. udviser over for Aldehyder og
Ketoner, idet Iltatomet i disse Forbindelsers
Karbonylgruppe CO forbinder sig med 2
Brintatomer i F. til Vand, samtidig med at der
dannes tungtopløselige krystallinske
<sp>Fenylhydrazoner</sp>; herved bliver F. et vigtigt
Middel til at afgøre, om en Forbindelse indeholder
en Karbonylgruppe, thi kun med de Stoffer, som
indeholder denne Gruppe, reagerer F.; ved
Reduktion spaltes Fenylhydrazonerne, idet der
dannes Aminer og Anilin. Med α-Diketoner
danner F. Dobbelthydrazoner, de saakaldte
Osazoner. Iflg. en noget mere indviklet Reaktion
giver navnlig Sukkerarterne gule, vel
krystalliserende Osazoner; Druesukker giver saaledes
ved Opvarmning med F. <sp>Glykosazon</sp> CH<sub>2</sub>
OH.(CHOH)<sub>3</sub>.C : N.NH.C<sub>6</sub>H<sub>3</sub>CH : N.NH.C<sub>6</sub>H<sub>5</sub>.
Ved Indvirkning af stærk Saltsyre fraspaltes
atter F. af disse Forbindelser, hvorved der
dannes sukkerlignende <sp>Osoner</sp> (f. Eks. Glykoson,
CH<sub>2</sub>OH[CHOH]<sub>3</sub>.CO.CHO), Ketonaldehyder, der
kan opfattes som Iltningsprodukter af
Sukkerarterne. - De saakaldte <sp>Hydrazider</sp> ell.
<sp>Fenylhydrazider</sp> maa ikke forveksles
med Hydrazonerne, da de er ganske analoge
med Syreamiderne og Aniliderne, idet de
afledes af F. ved Erstatning af Brint med
Syreradikaler og dannes ved Indvirkning af
Syreklorider ell. Syreanhydrider paa F.
Hydraziderne krystalliserer oftest godt og spaltes ved
Indvirkning af Alkalier let i F. og Syre. F.
fremstilles fabrikmæssig og anvendes til
Fremstilling af Antipyrin og Tartrazin.
<i>(O. C.). R. K.</i>
</chapter>

<chapter name="Fenylisocyanat">
<b>Fenylisocyanat,</b> d. s. s. <sp>Karbanil</sp>.
</chapter>

<chapter name="Fenylkarbonsyre">
<b>Fenylkarbonsyre,</b> se <sp>Benzoesyre</sp>.
</chapter>

<chapter name="Fenylmetylketon">
<b>Fenylmetylketon,</b> se <sp>Acetofenon</sp>.
</chapter>

<chapter name="Fenylpropionsyre">
<b>Fenylpropionsyre,</b> d. s. s.
<sp>Hydrokanelsyre</sp>.
</chapter>

<chapter name="Fenylurethan">
<b>Fenylurethan</b> [-'ta'n], se
<sp>Karbanilsyre</sp>.
</chapter>

<chapter name="Feo, Francesco">
<b>Feo</b> ['fæo], <sp>Francesco</sp>, ital. Komponist,
(c. 1685-c. 1745), sammen med Durante og
Leonardo Leo Grundlæggeren af den saakaldte
neapolitanske Skole i Musikken. Efter 1740 blev
han Forstander for sin berømte Lærer Domenico
Gizzi's Sangskole i Neapel. Kontrapunkt
studerede han hos Pitoni i Rom. Han nævnes som
en fremragende Mester, hvis Værker, der baade
omfattede Operaer, Oratorier, Messer etc., stod
højt i Anseelse i sin Tid.
<i>A. H.</i>
</chapter>

<chapter name="feodal">
<b>feodal,</b> d. s. s. <sp>feudal</sp>.
</chapter>

<chapter name="Feodor">
<b>Feodor</b> ['fjåd<sub>å</sub>r], russ. Fornavn, der svarer
til saavel Theodor som Frederik. Tre russiske
Tsarer har baaret dette Navn, nemlig: 1) F. I
Ivanovitsch, Søn af Ivan IV den Skrækkelige,
(1557-98), efterfulgte sin Fader 1584. Aandelig
og legemlig svag og frygtsom af Karakter
overlod han Regeringen til andre, særlig til Boris
Godunov (se <sp>Ivan IV</sp>), hvis Søster han
ægtede. Ruslands Historie under F. knytter sig
derfor til Godunov's Navn (se <sp>Rusland</sp>,
»Historie«). Med F. udslukkedes Mandslinien af
russisk Æt, idet Broderen Dmitrij (se
<sp>Demetrius</sp>) sandsynligvis allerede var blevet dræbt
1591 paa Godunov's Foranstaltning.

2) F. II Borisovitsch (1589-1605) fulgte efter
sin Fader Boris Godunov Apr. 1605. Han havde
faaet en udmærket Opdragelse og var
velbegavet, men allerede Juni s. A. blev han
myrdet, og den første falske Demetrius besteg
Tronen.

3) F. III Alexiovitsch, Søn af Tsar Alexej
Michaelovitsch (1661-82), blev Tsar 1676. F. var en
oplyst og fint dannet Mand, og skønt han fra
Fødselen af var Krøbling og bundet til Sygelejet,
var baade hans ydre og indre Politik aktiv og
betydningsfuld. Under ham underlagde Riget sig
Lille-Rusland. Han var en ivrig Reformator i
vesteuropæisk Aand; saaledes mildnede han
Straffelovene, og han lod Rangfortegnelsen over
Adelsslægterne brænde, idet han erklærede, at
ikke Fødselen, men Fortjenesten skulde være det
afgørende. Videnskaben søgte han at fremme ved
at grundlægge et gr.-slavisk Akademi; han lod
oprette gejstlige Skoler, Seminarier o. l. Hans
Halvbroder og Efterfølger var Peter I, den
Store. (<sp>Litt</sp>.: <sp>Kluchevsky</sp>, <i>A history of
Russia</i>, III [1913; overs. fra Russisk]).
<i>L. K.</i>
</chapter>

<chapter name="Feodosia">
<b>Feodosia</b> [fja'dås<sub>ija</sub>], Grækernes
<sp>Theodosia</sp>, Genuesernes <sp>Kaffa</sp>, Søstad paa den

