Palissy's Arbejder, Majolika og Fajancerne fra
Saint Porchaire behandles i særlige Artikler.

<sp>Delft</sp> i Holland er et af de vigtigste
Centrer for F. Med Dannelsen af Skt Lukas-Gildet
1611 kom der dog først rigtig Fart i
Pottemageriet. Dette ejendommelige Gilde, der omfattede
Kunst-, Glas-, Fajance- og alm. Malere,
Glarmestre, Gravører, Pottemagere, Tæppevævere,
Billedhuggere, Foderal- og Skedemagere,
Kunstbogtrykkere, Bog-, Maleri- og
Kobberstikhandlere, havde strenge Love, efter hvilke f. Eks. al
Handel med Gildebrødrenes Arbejder gik
gennem Gildet, der kun tillod fremmede
Handelsfolk at handle enkelte Dage om Aaret, o. m. a.
Derved blev omtr. al Konkurrence udelukket,
hvad der ogsaa kom Pottemagerne til gode.
I Midten af 17. Aarh. var der 30 Værksteder i
Gang i Delft. Leret, der toges i lige Dele fra
Tournai, Ruhr-Flodens Bredder og Omegnen
af Delft, gav en klangfuld, lysegul Skærv, og
den uigennemsigtige Tinglasur var i Reglen fin
og hvid. Blaamalingen er den ældste; for at
forøge dens Glans brugte man at stænke et
farveløst Glaspulver, »Kwaart« over Malingen,
der da sammenbrændtes med denne. De ældre
Forbilleder toges ofte efter hjemlige Mesteres
Folke-, Sø- og Fiskebilleder, Landskaber,
bibelske Emner o. a. Glansperioden falder i
Midten af 17. Aarh., hvor selv større
Kunstnere ofte deltog i F.'s Dekoration. Fra denne
Periode nævnes som fremragende Mænd A. de
Kooge, A. de Keizer, Gysbrecht, Kruyk, van
Frytom, Hoppestein, Samuel og Lambartus van
Eenhoorn, A. Pynacker og Louwys Fictoor.

<img>Fig. 2. Rouen. Blaamalet Kande. Style rayonnant.</img>

<img>Fig. 3. Nevers. Apotekerkrukke fra Moulins. Persisk Stil.</img>

<img>Fig. 4. Moustiers. Fad. Style Bérain. Blaamalet.</img>

<img>Fig. 5. Strassburg. Potpourrivase, broget.</img>
