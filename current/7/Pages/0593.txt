til Dag p. Gr. a. de vandrende Lufttryksminima,
der fra Atlanterhavet stryger ind over E.,
medførende vældige spiralformede Vindsystemer (se
<sp>Cyklon</sp>). Disse vandrende Minima, som for
øvrigt forekommer til alle Aarstider, bidrager
meget til at give det nordvestlige E.'s
Vejrforhold en ustadig Karakter. S. f. det omtalte
Bælte af højt Lufttryk, nemlig i
Middelhavslandene og Sydrusland, bliver Vindforholdene
anderledes. De barometriske Minima og de dem
ledsagende Vindsystemer er her ret svagt
udviklede og ligger mest over Hav-Bassinerne,
hvorfor nordlige Vinde bliver fremherskende
paa Middelhavslandenes Østkyster, sydlige paa
Vestkysterne. Over det varme Middelhav
udvikler sig mange vandrende Barometerminima, der
bevæger sig mod Ø., og Vindforholdene har
derfor om Vinteren en ret afvekslende Karakter,
idet varme og fugtige Syd- og Vestenvinde
skifter med kolde og tørre Nord- og Nordostvinde.
I Sydrusland er kolde nordlige Vinde
fremherskende. - <sp>Om Sommeren</sp> forsvinder det
høje Lufttryk over Asiens Indre p. Gr. a. den
stærke Ophedning og erstattes med et lavt
Lufttryk, der udbreder sig over hele Asien og
sender en Tunge ind over det ophedede Sahara.

<img>Fig. 1. Aarlige Regnmængder og de regnfuldeste Maaneder.</img>

<img>Fig. 2.</img>

<img>Fig. 3.</img>

