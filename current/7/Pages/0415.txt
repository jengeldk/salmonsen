<i>ermitage</i> (se <sp>Eremitageborde</sp>). E., som
endnu benyttes ved de kgl. Jagter, undergik
1885-87 en Hovedrestauration. Ramperne paa
Slottets vestre Side opførtes 1891-92, i
Hovedtrækkene efter det opr. Anlæg. Fra E., som
ligger paa Eremitageplænens højeste Punkt, har
man en glimrende Udsigt over Skovene og
Sundet. - Det var paa den gl. E., Christian V
19. Oktbr 1698 blev kaldt bort fra Taflet for
at deltage i den sidste, voldsomme Jagt paa
en atter opstøvet Hjort, der endte med, at
han blev kastet om af Dyret og saa ilde tilredt,
at han aldrig forvandt det.
<i>B. L.</i>
</chapter>

<chapter name="Eremitkrebs">
<b>Eremitkrebs</b> (<i>Paguridæ</i>) er særlig
karakteriserede ved den store, tyndhudede,
sækformede Bagkrop, som næsten ganske mangler
Muskler, men derimod indeholder forskellige
Indvolde, særlig Lever og Kønsorganer. Denne
bløde, i Alm. stærkt rødfarvede Bagkrop
gemmes i Sneglehuse, og alt som Krebsen vokser,
forlader den det mindre Sneglehus for at søge
sig et større. Halen er i høj Grad usymmetrisk;
kun venstre Sides Lemmer er udviklede, og af
disse mangler endog 1 Par ganske; af de øvrige
er kun 6. og 7. Par, der bruges til at holde
Dyret fast i Skallen, nogenlunde stærkt
udviklede; svage Spor af Bagkropspartiets
Rygsegmenter findes i Form af smaa, tynde Plader.
Af Brystfødderne er første Par udstyret med
kraftige Klosakse, af hvilke særlig den ene er
meget stærkt udviklet og kan som et Laag føje
sig efter Snegleskallens Munding. Som et
saadant bruges denne Klosaks ogsaa, naar Dyret,
frygtende en Fare, har trukket sig tilbage i
Skallen; den anden Klosaks <sp>kan</sp> være ganske
rudimentær. 2. og 3. Benpar er temmelig svage
Gangben, og 4. og 5. Par er smaa og svage og
tjener dels til at holde Dyret fast med i Skallen,
dels til at rense Gællehulen.

Æggene fastholdes til Dels af de rudimentære
Halefødder paa venstre Side og ligger skjulte
inde i Snegleskallen. Ungerne forlader Æggene,
som Zoëer, og gaar derfra over i Rejestadiet;
i dette er de endnu udstyrede med en kraftig,
muskuløs og fuldkommen symmetrisk Bagkrop;
senere hen opsøger de smaa E. Sneglehuse, og
den abnorme Udvikling af Bagkroppen tager
sin Begyndelse. Hos <i>Lithodes</i> forlader Larven
Ægget først paa Metazoëa-Stadiet, og hos <i>Birgus</i>
siges Metamorfosen ganske at være faldet bort.

E. deles i Alm. i 2 Underfamilier: <i>Pagurinæ</i>
og <i>Birginæ</i>, der særlig er karakteriserede ved,
at de indre Antenners Stilk er lang hos de
sidste, kort hos de første. Pagurinerne bebor
Havet og tæller fl. i Danmark forekommende
Slægter, af hvilke den almindeligste er den i
Konken (<i>Buccinum</i>) levende <i>Eupagurus
Bernhardus</i>. <i>Birginæ</i> er derimod mere ell. mindre
Landdyr, hvad der dog mindre gælder den
herhenhørende Slægt, <i>Coenobita</i>, men i langt højere
Grad Slægten <i>Birgus</i>, der udmærker sig ved
et meget bredt Brystparti og en kraftig, veludviklet Hale, der
er dækket af et tykt, haardt Chitinpanser. Formen er hovedsagelig et
Landdyrs; om Natten kravler den op i Palmetræerne;
om Dagen derimod holder den sig skjult i
Jordhuller. I Overensstemmelse med dette Liv paa
Land er Aandedrætsorganet omdannet til Lunge,
idet Gællehulens Loft er dækket med grenede
Udvækster, til hvilke der gaar et respiratorisk
Karnet. Gællehulen fyldes altsaa ikke med
Vand, men med Luft, og Blodet maa iltes i
disse talrige, paa Blodkar rige Trævler. Nær
Pagurinerne staar den mærkelige, ogsaa i
Danmark forekommende Slægt <i>Lithodes</i> (se
<sp>Troldkrabbe</sp>).
<i>C. W.-L.</i>

<img>Fig. 1. Eremitkrebs, udtaget af Sneglehuset.</img>

<img>Fig. 2. Eremitkrebs i Sneglehuset.</img>
</chapter>

<chapter name="Eremitter">
<b>Eremitter</b> (gr.), Eneboere, se <sp>Anakoreter</sp>.
</chapter>

<chapter name="eremodicium">
<b>eremodicium</b> (gr.), romerretligt Udtryk for
den Procedure, der fandt Sted, naar den ene
Part i Sagen udeblev, og som grundedes paa
den mødte Parts ensidige Udvikling ell.
fremførte Bevisligheder.
<i>K. B.</i>
</chapter>

<chapter name="Eremofyter">
<b>Eremofyter</b> (<sp>bot</sp>.) kaldes de til Livet i
Ørkener og paa Stepper tilpassede Planter. De
udmærker sig ved en hurtig Udvikling lige efter
de første Regnskyl og har en udpræget
xeromorf Bygning, ligesom mange af dem er stærkt
hygroskopiske og ruller sig op i fugtigt Vejr
for Frøspredningens Skyld. Eksempler er
»Jericho-Roserne« (<i>Anastatica hierochuntica</i> af de
Korsblomstredes, <i>Odontospermum pygmæum</i> af
de Kurveblomstredes og <i>Spinifex</i> af Græssernes
Familie).
<i>V. A. P.</i>
</chapter>

<chapter name="Eremurus">
<b>Eremurus</b> M. Bieb., Slægt af Liljefamilien,
fleraarige Urter med Rodstok og en
rigtblomstret Klase af hvide ell. gule Blomster. Ca. 18
Arter paa Vest- og Centralasiens Bjerge. <i>E.
spectabilis</i> M. Bieb. har hvidgule Blomster og
purpurrøde Støvtraade; den dyrkes som Staude
ligesom enkelte andre Arter (<sp>Kleopatras
Naal</sp>).
<i>A. M.</i>

E. formeres ved Frø. Den fordrer dybmuldet
Jord og maa dækkes om Vinteren.
<i>L. H.</i>
</chapter>

<chapter name="Erepsing">
<b>Erepsin,</b> Ferment, der først blev paavist i
1901 af <sp>Cohnheim</sp>, der fandt, at hvis
Pressesaft af Tarmslimhinde sattes til Pepton ell.
Albumose, nedbrydes disse Forbindelser til
krystallinske Slutningsprodukter. Det er altsaa
ganske forsk. fra Trypsin, idet det ikke som
dette formaar at angribe native (uspaltede)
Proteinstoffer. Enzymet virker bedst ved svagt
alkalisk Reaktion, næsten slet ikke ved sur. 1913

