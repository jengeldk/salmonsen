senere bliver Stromaet gult, og der dannes talrige
rødlige Sporehuse, hvorved Stromaet faar en
fint vortet Overflade; Sporehusene indeslutter
mange Sporesække, hver med 8 traadformede
Sporer. De angrebne Planter standses i Væksten
og naar i Reglen ikke til at udvikle
Blomsterstand. Optræder især paa skyggefulde Steder,
f. Eks. i Skove, derimod sjældnere i større
Mængde paa Græsmarker, hvor den dog
undertiden kan volde en Del Skade, især for Frøavlen
af Hundegræs.
<i>F. K. R.</i>
</chapter>

<chapter name="Epicoenum">
<b>Epicoenum</b> [-'kø.-] (Plur. <i>Epicoena</i>; af gr.
επιχοινος, fælles) er i Grammatikken Benævnelse
paa Ord som <sp>Ræv</sp>, <sp>Mus</sp>, der - i Modsætning
til Ord som <sp>Orne</sp> og <sp>So</sp>, <sp>Hjort</sp> og <sp>Hind</sp>,
<sp>Hane</sp> og <sp>Høne</sp> - bruges baade om Handyret
og om Hundyret og ikke forandrer grammatisk
Køn, selv hvor det klart kan vides, at det
strider mod det naturlige (seksuelle) Køn. <sp>Ræv</sp> var
i gl Dansk Maskulinum, ikke blot naar Talen
var om en Han, men ogsaa naar Talen var
om en Hun. <sp>Mus</sp> var altid Femininum, <sp>Kat</sp>
altid Maskulinum. E. anvendes ogsaa
undertiden om Ord som <sp>Elev</sp>, <sp>Person</sp>. For at
tilkendegive det naturlige Køn ved Ord som <sp>Ræv</sp>,
<sp>Mus</sp>, benytter Sproget forsk. Midler. Paa Latin
tilføjes <i>mas</i> ell. <i>masculus</i> saavel ved Handyr
som ved mandlige Væsener og <i>femina</i> (Kvinde)
saavel ved Hundyr som ved kvindelige Væsener:
<i>vulpes</i> (en Ræv) er Femininum, <i>vulpes mas</i> ell.
<i>vulpes mascula</i> er en Hanræv, <i>vulpes femina</i> er
en Hunræv. Paa Tysk bruges <i>männlich</i>
(mandlig), <i>weiblich</i> (kvindelig) paa samme Maade om
Dyr. <i>Mänchen</i>, <i>Weibchen</i>, Deminutiver af <i>Mann</i>
(Mand), <i>Weib</i> (Kvinde), er Benævnelser for Han-
og Hundyr. Islandsk tilføjer <i>hvatr</i> (rask, modig,
kæk) ved Handyr, <i>blauðr</i> (frygtsom, forsagt) ved
Hundyr. Den danske Brug af han og hun som
Substantiver kan træffes i Middelalderen; men
da det samtidige Plattysk bruger <i>he</i> (ɔ: han)
og <i>se</i> (ɔ: hun) paa samme Maade, er der stor
Sandsynlighed for, at det Danske opr. er
Efterligning af Plattysk. Af særegne Benævnelser paa
Hannen og Hunnen gaves der i Dansk opr. fl.,
end Tilfældet nu er: <sp>Vædder</sp> og <sp>Gimmer</sp>
ell. <sp>Aa</sp> (ɔ: Hunnen), <sp>Kat</sp> (ɔ: en Kat i Alm. og
en Hankat) og <sp>Kætte</sp> (ɔ: en Hunkat). Ny Ord
til Betegnelse af Hundyret dannedes som til
Dels endnu ved den fra Plattysk i Middelalderen
laante Endelse -<sp>inde</sp>: <sp>Aseninde</sp>,
<sp>Løvinde</sp>, <sp>Ulvinde</sp>, <sp>Bjørninde</sp>, <sp>Rævinde</sp>.
Man kan i 16. Aarh. træffe <sp>Han</sp>, <sp>Hun</sp> anvendt
som Led i Sammensætning. Men Ord som
<sp>Hanspurv</sp>, <sp>Kanariehan</sp> synes dog først ned
imod vore Dage at have vundet alm. Indgang.
Paa Svensk, hvor Pronominet hedder <i>han</i>, <i>hon</i>,
bruges som Substantiver <i>hanne</i> (ogsaa skrevet
<i>hane</i>), <i>hona</i> baade i og uden for
Sammensætninger: <i>hvalfiskhanne</i> (en Hanhval), <i>räfhona</i> (en
Hunræv). Som første Led i Sammensætning kan
<i>han</i>, <i>hon</i> dog ogsaa træffes i Svensk, men det
bruges ikke meget der.
<i>P. K. T.</i>
</chapter>

<chapter name="Epicykel">
<b>Epicykel</b> (gr.), en Cirkel, hvis Centrum
bevæger sig i Omkredsen af en anden Cirkel. Se i
øvrigt <sp>Verdenssystemer</sp>.
</chapter>

<chapter name="Epicykloide">
<b>Epicykloide</b> (gr.) kaldes den Kurve, der
beskrives af et med en Cirkel fast forbundet
Punkt, naar Cirklen ruller paa Ydersiden af en
fast Cirkel. Alm. tænkes ved E. paa den paa
Figuren fremstillede Form, hvor det
beskrivende Punkt <i>A</i> ligger paa Omkredsen af den
rullende Cirkel (med Centrum <i>C</i>). Normalen til
E. i <i>A</i> gaar gennem Cirklernes Røringspunkt
<i>R</i>; Tangenten <i>AT</i> indeholder altsaa det til <i>R</i>
diametralt modsatte Punkt <i>S</i> paa den
rullende Cirkel. E. skal være opfundet 1672 af
den danske Astronom Ole Rømer under hans
Bestræbelser for at finde den hensigtsmæssigste
Form for Tænderne i Tandhjul.
<i>Chr. C.</i>

<img></img>
</chapter>

<chapter name="Epicykloidehjul">
<b>Epicykloidehjul,</b> se <sp>Tandhjul</sp>.
</chapter>

<chapter name="Epicystotomi">
<b>Epicystotomi</b> (gr.), d. s. s. <i>séctio álta</i>, »det
høje Snit«, den Operation, hvorved man aabner
Blæren oven over Isbenet oftest for at fjerne
Sten, fremmede Legemer ell. Svulster fra
Blærens Indre. Operationen er ogsaa anvendelig,
hvor Patienterne p. Gr. a. Prostatasvulst ell.
Snæverhed af Urinrøret ikke længer kan
kvittere Vandet ad naturlig Vej, idet man da ved
en E. danner en Blærefistel, hvori da et Rør
holdes liggende, saa at Patienten kan tømme
Vandet derigennem (smlg. <sp>Stensnit</sp>).
<i>E. A. T.</i>
</chapter>

<chapter name="Epidauros">
<b>Epidauros</b> [gr. -'pi-], oldgræsk By paa den
peloponnesiske Halvø, i Landskabet Argolis, paa
den mod Ø. udskydende mindre Halvø (Akte).
Byen havde i en Del af Oldtiden ikke helt ringe
Bet.; opr. boede her Ionere, senere trængte
Dorere ind. Herfra koloniseredes Aigina, der
dog løsrev sig allerede tidligt i 6. Aarh. f. Kr.,
og der nævnes Kolonier paa fl. af Øerne, bl. a.
paa Kos. Byen laa ved Havet, paa en Halvø
mellem 2 Havnebugter, ud til den saroniske
Havbugt. Dens dobbelte Havn regnedes for
udmærket. E. var befæstet, og der nævnes
Helligdomme for Asklepios, Dionysos o. fl.; af
Befæstningerne er til vore Dage kun lidet, af Templerne
næsten intet bevaret. Nu en større Landsby,
<sp>Epidhavra</sp>.

Medens E. efter Tabet af Aigina mistede sin
Sømagt, bevarede den en egen Bet. ved den
uden for Byen, 9 km mod SV., i en
Dalsænkning liggende store Helligdom for
Lægedomsguden Asklepios: <sp>Hieron</sp> ved E. og de
dertil knyttede Anlæg, der tillader at
betegne det som et Kursted eller
Sanatorium af egen Art. Sagn stedfæstede i
Egnen berettede om, at <sp>Asklepios</sp>, Søn af
Apollon og Koronis, den boiotiske Kong Flegyas'
Datter fra Orchomenos, var blevet født ell.
udsat paa Bjerget Titthion. En Hyrde saa, at en
Ged gav Barnet Die, og snart fortaltes, at Stedet
havde Evne til at helbrede Syge og opvække
Døde. Opr. hørte Akslepios-Dyrkelsen hjemme i
Thessalien, især i Trikka, men E. fordunklede
ganske det oprindelige Hjem, og dette regnede
adskillige andre Helligdomme som deres
Modersted: Athen, Pergamos, Smyrna, senere Rom.
Helligdommen ved E. ligger i en af lidet høje,
skov- og kratgroede Kalkbjerge, Titthion i N.,
Kynortion i S., omsluttet, letbølgende Dalflade.
Der findes fl. smaa Vandløb med let alkalisk

