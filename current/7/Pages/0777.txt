km<sup>2</sup> (5570 ha) og strækker sig c. 15 km fra
NNV. til SSØ., medens den fra V. til Ø. kun er
mellem 2 og henved 6 km bred. Øen, hvis
højeste Punkt, 21 m, ligger nær ved Sydspidsen,
er for største Delen dækket af Hede, navnlig
langs den flade Østkyst, samt Flyvesand og
Klitter langs hele Vestkysten, der har en bred
Forstrand af fast Sand; kun mod N. omkr. Nordby
og paa Sydspidsen N. f. Sønderho findes nogle
flade Strækninger, der egner sig til Dyrkning.
Omtr. Halvdelen af Arealet er ubenyttet; kun
noget over 300 ha er besaaede og henved 700
ha Græsgange, Eng og Brak, medens c. 850 ha
er dækkede med Skov og Plantage, hvoraf det
meste hører til den 1892 anlagte Nordby
Statsplantage. Der var 1. Febr 1916: 754 Gaarde og
Huse og 2642 Indb. (1801: 2230, 1860: 2963, 1901:
3177). Landbruget har selvfølgelig efter det ovf.
sagte kun ringe Bet., og Høbjergningen, som
hovedsagelig foregaar paa Østsiden, hvor de
store Enge ligger, er ikke engang tilstrækkelig
til Øens eget Forbrug. Langt vigtigere er
Skibsfarten, navnlig med store Jernsejlskibe i
udenrigsk Fart, men Handelsflaaden, som før var
meget betydelig og i Tonnage kun stod tilbage
for Kbhvn's og Marstals, er siden 1896, da den
var paa Højdepunktet (45361 t), stærkt i
Tilbagegang: 1910 bestod den af 24 Skibe med
6286 t, hvoraf 16 Sejlskibe med 5908 t og 3
Dampskibe med 255 t, samt 88 mindre Fartøjer
og Baade. Fiskeriet, der i mange Aar har været
ret ubetydeligt, da det unge Mandskab foretrak
at gaa til Søs, er nu i stærk Tiltagen, navnlig
p. Gr. a. Anvendelsen af Motorfartøjer. Øen har
ogsaa noget Skibsbyggeri. En ret vigtig
Indtægtskilde, særlig for den ældre mandlige
Befolkning, er det stadig voksende Badeliv; det
primitive Badested, der tidligere laa paa
Vestkysten, c. 2,5 km V. f. Nordby, blev 1891 ved et
Aktieselskab omdannet til »F. Nordsøbad«, nu
kaldet »F. Vesterhavsbad«, med stort Kurhotel,
hvortil er kommet andre betydelige Hoteller og

<img>Situationskort over Fanø.</img>

