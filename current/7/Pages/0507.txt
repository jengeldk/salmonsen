1788-90; underrettet om Mordanslaget mod
Gustaf III advarede han denne og søgte forgæves
at afholde ham fra at besøge den ulykkelige
Maskerade (1792). Det var E., der opfangede
den saarede Konge i sine Arme og førte ham
til hans Loge. 1795-97 var E. Overstatholder i
Sthlm. 1800-07 var han Generalguvernør i
Pommern, udnævntes 1806 til Øverstbefalende
for de derværende Tropper, forsvarede 1807
Pommern og Stralsund i 2 1/2 Maaned med den
største Tapperhed mod Franskmændene samt
afsluttede 18. Apr. med disse en ærefuld
Vaabenstilstand, der i Øjeblikket reddede Pommern
for Svenskerne. Efter Revolutionen af 1809 blev
E. Statsraad og ophøjedes i Grevestanden, men
rejste snart derefter til Paris som
Fredsunderhandler; 6. Jan. 1810 afsluttede han en Fred,
hvorved Sverige atter kom i Besiddelse af
Pommern. 1813 blev E. Øverstkommanderende for
Observationshæren mod Norge og førte under
Kronprinsen som Generalissimus
Overkommandoen over Invasionshæren 1814. S. A.
udnævntes han til Rigsstatholder og til norsk
Feltmarskal, nedlagde dog 1816 Rigsstatholderembedet
og udnævntes 1817 til Øverstkommanderende i
Skaane. E. var alm. agtet for sin Dygtighed og
Samvittighedsfuldhed i de offentlige Hverv, der
blev ham betroede, hvorhos hans rolige, jævne
Væsen selv under de vanskeligste Forhold
indgød stor Tillid til hans Karakter. (<sp>Litt</sp>.: »Breve
fra grev Hans Henrik von E. til Karl Johan,
indeholdende bidrag til Norges og Sveriges
historie 1814-16«, udg. af <sp>Yngvar Nielsen</sp>
[Kria 1867]; desuden en Artikel i »Personhist.
tidskrift« [1904]).

2) <sp>Fredrik von</sp>, Friherre og
Politiker, foreg.'s Brodersønssøn, f. 30. Juli 1831,
betraadte 1850 den milit. Løbebane. 1863 trak han
sig imidlertid tilbage til sit Fædrenegods Kavlås,
som han 1860 var blevet Ejer af, samt til
Ledelsen af Vatholma bruks store Ejendomme i
Upland, hvis Disponent han var 1863-1904.
Snart maatte han imidlertid overtage det ene
offentlige Hverv efter det andet. Han tilhørte de
sidste Stænderrigsdage og 1866-74 samt 1877-
1906 den ny Rigsdags Førstekammer. Med sit
vindende Væsen og sin statelige Skikkelse vandt
han alles Yndest, 1888-94 var han
Finansminister under 3 forsk. Statsministre og udnævntes
ved sin Afgang til Rigsmarskal, et Embede, som
han beklædte til 1911. E. har desuden haft Sæde
i en Række vigtige Komiteer samt været
Formand i »Skogskommissionen«,
Riddarhusdirektionen, Almänna hypoteksbanken og det svenske
Bibelselskab.
<i>A. M. D.</i>
</chapter>

<chapter name="Essen, Nicolas v.">
<b>Essen</b> ['jæs<sub>i</sub>n], <sp>Nicolas v.</sp>, russ. Viceadmiral
(1860-1916), Øverstkommanderende for den
russ. Østersøflaade fra Verdenskrigens Udbrud
til sin Død. E. havde som Kaptajn udmærket
sig i den russ.-jap. Krig som Chef for
Krydseren »Novik«, i hvilken Anledning han fik en
Æressabel for milit. Fortjeneste og
Georgskorset. Han var Chef for den store russ. Eskadre,
der 1912 besøgte Kbhvn.
<i>H. E.</i>
</chapter>

<chapter name="Essenbæk Kloster">
<b>Essenbæk Kloster,</b> 7 1/2 km SØ. f. Randers,
i Sønderhald Herred, paa et Engdrag ved
Randers Fjord, var grundlagt af Stig Hvide, som
var gift med Knud Lavard's Datter Margrete
og faldt i Kampen ved Viborg 1151. Det var
indviet til Skt Laurentius og husede
Benediktinermunke. Flere Kvinder af Skjalm Hvide's
Æt betænkte det i 13. Aarh. med anselige
Gaver, og Klostret ejede de nærmeste
Sognekirker og en stor Mængde Gods, bl. a.
Giessingholm Hovedgaard samt Ladegaard og
Fiskegaard ved Fjorden. Om det aandelige Liv i
Klostret vidner en der udarbejdet Aarbog,
gaaende til 1323. Dets Historie er lidet oplyst. Da
den sidste Abbed blev affældig, valgte Munkene
en Adelsmand, Hans Emiksøn, til deres
Advokat (1529), og han fik nu af Frederik I Klostret
i Forlening. Dermed var E. sækulariseret.
Senere solgtes E. fra Kronen. 1726 indlemmedes
det i Stamhuset Hevringholm, men udskiltes og
frasolgtes atter 1785 og er fra den Tid blevet
udstykket. Kun lave Rester af
Klosterbygningerne er tilbage. (<sp>Litt</sp>.: <sp>K. Hansen</sp>,
»Danske Ridderborge« [Kbhvn 1832]).
<i>H. O.</i>
</chapter>

<chapter name="essence">
<b>essence</b> [fr. æ'sã.s], <sp>Esséns</sp> (s. d.), bruges
som Betegnelse for en Del Parfumer.
</chapter>

<chapter name="Essendrop, Bernhard Ludvig (m. fl.)">
<b>Essendrop,</b> 1) <sp>Bernhard Ludvig</sp>, norsk
Præst og Politiker, f. i Kria 1812, d. smst. 1891,
<i>cand. theol.</i> 1834, en Aarrække Lærer, 1847
Sognepræst i Trondhjem, 1851 i Strinden, 1875
-83 Stiftsprovst og Sognepræst til Trondhjems
Domkirke. E. repræsenterede Søndre
Trondhjems Amt paa Stortingene 1862-66 og 1871
-76, Trondhjems By 1877-82; han var
Præsident i Lagtinget 1872-73, i Stortinget 1874-82,
hvorhos han var Formand i fl. Komiteer. E.
nød høj Anseelse som Politiker; i den oprevne
Kamptid, som umiddelbart efter hans
Præsidentskab førte til den store Rigsretsaktion,
formaaede han at bevare Ligevægten og stod som
den retsindige og humane Leder, hævet over
Partikævlet og Døgnstriden. Som gejstlig Taler
ydede han ofte det ypperlige.

2) <sp>Carl Peter Parelius</sp>, norsk Biskop,
foreg.'s Broder, f. i Kria 6. Juni 1818, d. smst.
18. Oktbr 1893, <i>Cand. teol.</i> 1839, Adjunkt ved
Trondhjems Katedralskole 1842, Sognepræst til
Klæbu og Bestyrer af det derværende
Lærerseminarium 1849, Medlem af den kgl.
Folkeskolekommission 1860, Biskop i Tromsø Stift
1861, Statsraad og Chef for Kirkedepartementet
1. Juli 1872-24. Oktbr 1874 og fra 1. Jan. 1875
Biskop i Kria Stift. E. hørte til den norske
Kirkes mest begavede Talere i Samtiden, og hans
»Prædikener til alle Aarets Helligdage« (1873)
hører ved deres Tankerigdom og smukke Form
til det bedste i norsk homiletisk Litt. Som
Departementschef og Biskop vandt han Navn for
praktisk administrativ Dygtighed. Som
Suppleant til Stortinget fra Kria for Perioden 1877-
79 rykkede han allerede i første Session op til
Repræsentant, men kom dog ikke i Stortinget
til at indtage nogen ledende Stilling. Ved
Kjøbenhavns Univ.'s 400 Aars Fest 1879 blev E.
kreeret til Æresdoktor i Teologi.
<i>K. V. H.</i>
</chapter>

<chapter name="Essener">
<b>Essener,</b> se <sp>Essæer</sp>.
</chapter>

<chapter name="esse non videri">
<b>esse non videri</b> (lat.), ikke synes, men være.
</chapter>

<chapter name="Essens">
<b>Essens,</b> opr. den væsentlige, virksomme
Bestanddel af en Drogue, senere Betegnelse for
et, disse Bestanddele indeholdende alkoholisk
Udtræk af Droguer (altsaa væsentlig synonymt
med <sp>Esprits</sp>) ell. for en alkoholisk


