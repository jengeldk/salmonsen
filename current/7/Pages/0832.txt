<chapter name="Fattigdirektør">
<b>Fattigdirektør.</b> Saaledes benævntes
Medlemmerne af den ved Plan af 1. Juli 1799 for
Kbhvn oprettede Bestyrelse for Fattigvæsenets
Anliggender under Kbhvn's Magistrat.
Fattigdirektionen ophævedes ved L. 4. Marts 1857.
Se nærmere under <sp>Fattigvæsen</sp>.
<i>A. Gl.</i>
</chapter>

<chapter name="fattiges Bibel, de">
<b>fattiges Bibel, de,</b> se <sp>Biblia pauperum</sp>.
</chapter>

<chapter name="Fattigfoged">
<b>Fattigfoged</b> (Betler-, Stodderfoged),
kommunale Bestillingsmænd, indførte efter Frd. af 24.
Septbr 1708 i Byerne til Indfangelse af Betlere.
De bibeholdtes i Kbhvn endnu efter Plakat 1.
Juli 1799, men er senere forsvundne, idet deres
Opgave overførtes til Politiet. I Købstæderne
ophævedes de ved Anord. 5. Juli 1803. En lgn.
Institution bestod i Norge indtil Fattigloven af
1845.
<i>A. Gl.</i>
</chapter>

<chapter name="Fattigforstandere">
<b>Fattigforstandere</b> er Mænd, der af
Købstædernes Byraad udnævnes til at føre særligt
Tilsyn med de Fattige. F. er forpligtede til at
fungere, skønt de er ulønnede, men er de fleste
Steder gaaet af Brug. I Kbhvn er ansat særlige
lønnede <sp>Distriktsforstandere</sp> i deres
Sted, uden for Kbhvn benytter
Fattigbestyrelserne i de større Kommuner
<sp>Fattigundersøgere</sp>, der ligeledes er lønnede.
<i>A. Gl.</i>
</chapter>

<chapter name="Fattigforsørgelse">
<b>Fattigforsørgelse,</b>  se  <sp>Fattigvæsen</sp>.
</chapter>

<chapter name="Fattiggaard, Fattighus">
<b>Fattiggaard, Fattighus,</b> se <sp>Fattigvæsen</sp>.
</chapter>

<chapter name="Fattighjælp">
<b>Fattighjælp,</b> se <sp>Fattigvæsen</sp>.
</chapter>

<chapter name="Fattiginspektør">
<b>Fattiginspektør</b> er den alm. Benævnelse for
Forstandere for Fattighuse ell. Fattiggaarde,
altsaa kommunale Embedsmænd, der dog ofte
tillige, særlig i de store Byer, gør Tjeneste som
Sekretærer og Sagkyndige i de kommunale
Udvalg, hvis særlige Hverv er Fattigsager.
<i>A. Gl.</i>
</chapter>

<chapter name="Fattigkasse">
<b>Fattigkasse.</b> Særlige F. findes ikke i
Danmarks kommunale Fattigpleje, siden
Kommunallovgivningen (i Kbhvn L. 19. Febr 1861, paa
Landet L. 6. Juli 1867, i Købstæderne L. 11.
Febr 1863) har bestemt, at Kommunens samlede
Indtægter og Udgifter tilflyder og udredes af
samme Fælleskasse. Kun i Handelspladserne
kan endnu F. bestaa med særligt Regnskab. De
Afgifter og Bøder, som endnu tilflyder F.,
tilfalder derfor i Realiteten Kommunens Kasse.
Særlig Bet. har derimod uden for Kbhvn »de
Fattiges Kasse« (L. 8. Marts 1856), nu de
kommunale <sp>Hjælpekasser</sp> samt
<sp>Amtsfattigkasserne</sp> (se <sp>Fattigvæsen</sp>,
Danmarks). I Kbhvn endvidere <sp>Kriminal</sp>- og
<sp>Politirettens F.</sp>, hvortil alle ved Forlig
vedtagne Bøder fra denne Ret falder. Dens
aarlige Budget er c. 60000 Kr. Herfra ydes Bidrag
til velgørende Selskaber, Arrestanters Familier
m. m.
<i>A. Gl.</i>
</chapter>

<chapter name="Fattigkolonier">
<b>Fattigkolonier,</b> Bosættelsespladser for
Trængende, som faar Lejlighed til ved
Arbejdsomhed at skaffe sig en betrygget Stilling.
Kolonisterne faar et Stykke Land samt de
fornødne Redskaber og Levnedsmidler indtil
Høsten, Bestemmelser træffes om Jordens
Fordeling og Bebyggelse, og Opsyn føres med
Arbejdets Drift. Formaalet er, at Kolonisterne
efterhaanden paa gunstige Vilkaar skal gaa over
til Selvejere. Fra 1818 gjordes saadanne Forsøg
i Holland, Belgien, Bayern, England, Holsten
m. m., men overalt uden Held. Kolonisterne var
slette Arbejdere, strengt Opsyn var nødvendigt,
hvilket dels fordyrede Værket, dels skabte alm.
Ulyst hos Arbejderne. Jordens Overgang til
Selveje realiseredes ingensteds. I en ny
Skikkelse gjordes Forsøgene paa ny 1882, da Pastor
<sp>F. Bodelschwing</sp> i Wilhelmsdorf
ved Bielefeld grundlagde en Landbrugskoloni til
midlertidig Beskæftigelse af Arbejdsløse, indtil
vedvarende Sysselsættelse kunde forskaffes dem.
Dette Forsøg lykkedes godt; Landstrygeriet
aftog i høj Grad omkr. Bielefeld, og et stort
Antal lgn. Anstalter er f. T. (1917) i
Virksomhed i Tyskland med Anstalten i Wilhelmsdorf
som Forbillede. Her maa ogsaa nævnes <i>casual
wards</i> i England og Naturalplejestationerne i
Østerrig (se <sp>Fattigvæsen</sp>, Englands og
Østerrigs).
<i>A. Gl.</i>
</chapter>

<chapter name="Fattigkommission">
<b>Fattigkommission</b> er Navnet paa det
offentlige Fattigvæsens Bestyrelse i Handelspladserne,
derunder Frederiksberg, men benyttes ogsaa i
Købstæderne ofte som Betegnelse for det
kommunale Udvalg, der i de større Byer vælges af
Byraadet bl. dettes egne Medlemmer til
Varetagelse af Fattigvæsenets særlige Anliggender.
I Kbhvn udføres disse Forretninger af
Magistratens 3. Afdeling.
<i>A. Gl.</i>
</chapter>

<chapter name="Fattiglem">
<b>Fattiglem,</b> se <sp>Fattigvæsen</sp>.
</chapter>

<chapter name="Fattiglovgivning">
<b>Fattiglovgivning,</b> se <sp>Fattigvæsen</sp>.
</chapter>

<chapter name="Fattiglæger">
<b>Fattiglæger,</b> offentlig beskikkede Læger til
gratis Betjening af fattige Syge.
Lægebehandlingen blev tidligere i Reglen ydet gennem
Embedslægen (Distriktslægen), men dennes Pligt til
at behandle de Trængende er bortfaldet ved L.
Nr 87 af 21. Apr. 1914, idet de nuv. Kreds- og
Amtslæger kun er forpligtede til at udføre den
kommunale Lægepraksis efter særligt Paalæg af
Justitsministeriet. Derimod paalægger L. Nr 88
af samme Dato Kommunerne at sørge for den
Lægehjælp, som tilkommer den ubemidlede
Befolkning gratis efter Fattigloven, og
Kommunerne maa altsaa nu træffe Overenskomst med en
ell. fl. Læger om Besørgelsen af denne Praksis
og Betalingen for samme (Kommunelæger).
Lægehjælp i Hjemmet har ikke Fattighjælps
Virkninger (se <sp>Fattigvæsen</sp>).
<i>A. Gl.</i>
</chapter>

<chapter name="Fattigpleje">
<b>Fattigpleje,</b> se <sp>Fattigvæsen</sp>.
</chapter>

<chapter name="Fattigret">
<b>Fattigret,</b> d. s. s. <sp>beneficium 
paupertatis</sp>, se <sp>beneficium</sp>.
</chapter>

<chapter name="Fattigskat">
<b>Fattigskat.</b> Grundlaget herfor er den eng.
<i>poor rate</i>, der foreskrives i Elisabeth's Lov
1601. Herefter bestrides Udgifterne til
Fattigvæsenet ved en af de kommunale
Øvrighedspersoner (<i>overseers</i>) fastsat Skat paa hver Indb.,
Præst og nydende Indehaver af al fast
Ejendom i Forhold til dennes aarlige Leje- og
Forpagtningsindtægt. F. er i England f. T. c. 6 %
af Indtægten, men benyttes tillige til Dækning
af Politi- og Sundhedsvæsenets Udgifter. F.
findes tillige i fl. af Schweiz' Kantoner,
undertiden med Maksimalgrænser, samt
undtagelsesvis i Norge, naar Fattigdistrikt og Kommune
ikke falder sammen (se <sp>Fattigvæsen</sp>
[Norges]). Derimod har man i de fleste andre
Stater opgivet særlige F., da den vækker
overdrevne Krav hos de Trængende og slapper den
private Velgørenhed. I Danmark lagde Reskr. 10.
Apr. 1762 F. paa Grundtaksten i Kbhvn til 9000
Rdl. aarlig; ophævet ved Anord. 21. Apr. 1812.
Reskr. 9. Marts 1814 for Kbhvn foreskrev, at
F. skulde opkræves med 1/2 % af Ildstedsskattens

