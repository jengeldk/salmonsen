Processer. Ved den ægte Forgæring drejer det
sig om dybtgribende Spaltninger af det forgærlige
Molekyle. Gæringsprodukterne er ikke
præformeret til Stede i Molekylet, saaledes at de ved
Spaltningen blot gøres fri, men de nydannes
under betydelig Omlejring af Atomerne, og som
Regel er det ikke muligt ved kem. Paavirkning
af Molekylet at opnaa det samme Resultat.
Anderledes er det med Virkningen af de
isolerbare F. Her drejer det sig om simple
hydrolytiske Spaltninger, der ogsaa ad kem. Vej let
kan eftergøres, og ved hvilke præformerede
Grupper i Molekylet gøres fri. Medens saaledes
Fermentprocessen teoretisk ikke volder nogen
Vanskelighed for Opfattelsen, kan det samme
ikke siges at være Tilfældet, naar man i Praksis
skal behandle Materialet. I mange Tilfælde vil
det næppe være muligt skarpt at holde de
mange komplicerede Processer under Cellens
Livsfunktion ude fra hverandre og nøjagtig angive,
hvilke der beror paa Fermentvirkning, og
hvilke der er uløselig knyttet til Livsprocessen og
saaledes maa henregnes under Protoplasmaets
Biokemi i snævrere Forstand. Muligvis vil det
vise sig i nogle Tilfælde, at Processer, der nu
regnes til de egl. Livsprocesser dog vil afsløre
sig som Resultater af Fermentvirksomhed.
Dette gælder navnlig for de mangfoldige og ofte
indviklede Omsætninger, der udløses af
Mikroorganismer. Mange af disse, som f. Eks.
Spaltning af Druesukker til Mælkesyre, er rene
Fermentprocesser, medens andre som f. Eks.
Forraadnelsesprocessen er langt mere kompliceret,
idet ægte Fermentvirkninger og rent biol.
Processer her griber ind i hinanden.

F. dannes i og af Celler, der som Bakterier
repræsenterer en afsluttet Organisme ell. som
de højere Dyrs Kirtelceller udgør en Del af et
stærkt sammensat Væsen.

F har <sp>antigen</sp> Evne ɔ: indsprøjtet i Væv
ell. Blod af varmblodige Dyr frembringer de
specifikke Antistoffer, Anti-F., der ophæver F.'s
Virkning i Reagensglas.

I St f. Betegnelsen F. bruges ofte <sp>Enzym</sp>
(om de forsk. Enzymer og deres specielle
Virkning, se <sp>Enzymer</sp>).
<i>O. T.</i>
</chapter>

<chapter name="fermentarii">
<b>fermentarii,</b> se <sp>Azymitter</sp>.
</chapter>

<chapter name="Fermentation">
<b>Fermentation</b> (lat.), Gæring;
<sp>fermentativ</sp>, gæringsfremmende; <sp>fermentere</sp>, gære,
bringe til at gære; <sp>fermentabel</sp>, i Stand
til at gære.
</chapter>

<chapter name="Fermentceller">
<b>Fermentceller</b> (<sp>bot</sp>.) kaldes saadanne Celler,
som særlig indeholder et til visse uopløselige,
organiske Forbindelsers kem. Omdannelse og
Opløsning fornødent Ferment. De har ofte
særegen Lejring og er (vel saa godt som altid)
knyttede til Oplagsnæringsorganer, f. Eks. Frø
(se ogsaa under <sp>Græsfamilien</sp>); for øvrigt
findes der Fermenter i alle grønne Celler, da
den ved Assimilationen dannede Stivelse ellers
ikke vilde kunne overføres i opløselig Form og
udvandre af Bladgrøntkornene.
<i>V. A. P.</i>
</chapter>

<chapter name="Fermentintoksikation">
<b>Fermentintoksikation,</b> Forgiftning ved
Optagelse af Fermenter i Blodet.
</chapter>

<chapter name="Fermentolier">
<b>Fermentolier,</b> en, i øvrigt ikke ofte
benyttet, Fællesbetegnelse for alle saadanne,
vellugtende og ildelugtende, flygtige Olier, der
opstaar ved Gæring af Plantedele med Vand.
<i>K. M.</i>
</chapter>

<chapter name="Fermenturi">
<b>Fermenturi,</b> Udskillelse af Fermenter gennem
Urinen.
</chapter>

<chapter name="fermier general">
<b>fermier general</b> [fær'm<sub>i</sub>e-зene'ral], se
<sp>Generalforpagter</sp>.
</chapter>

<chapter name="Fermo">
<b>Fermo</b> ['fer-], Romernes <i>Firmum Picenum</i>,
By i Mellemitalien, Prov. Ascoli-Piceno, ligger
malerisk paa en stejl Klippe, 40 km NNØ. f.
Ascoli Piceno og 1 km fra Havnestaden <sp>Porto
San Giorgio</sp>. F., der har (1911) 22650 Indb.,
er delvis endnu omgivet af gl. Mure og har en
anselig Domkirke, hvis Fundament stammer
fra et gl. Juno-Tempel.
<i>H. P. S.</i>
</chapter>

<chapter name="Fermor, Wilhelm">
<b>Fermor</b> ['færm<sub>å</sub>r], <sp>Wilhelm</sp>, Greve, russ.
General, f. 28. Septbr 1704 i Pleskov, d. 8. Febr
1771 i Smolensk. 16 Aar gl traadte han ind i
den russ. Hær, udmærkede sig som Major ved
Belejringen af Danzig og senere 1736 i Krigen
mod Tyrkerne. 1740 blev han Kommandant i
Wiborg og tog en væsentlig Del i Krigen mod
Svenskerne 1741-43. Han udnævntes 1746 til
Generalløjtnant, ledede Bygningen af det
kejserlige Palads og overtog 1751 Generalkommandoen
for Petrograd, Finland og Guv. Novgorod. Efter
Slaget ved Grossjägersdorf fik han efter Apraxin
1758 Overkommandoen over den russ. Hær,
belejrede Küstrin, men overfaldtes og sloges af
Frederik II ved Zorndorf. Trods Nederlaget
ophøjede Kejserinde Elisabeth ham i
Grevestanden. Efter at have trukket sig tilbage til
Polen nedlagde han imidlertid
Overkommandoen og kæmpede som Korpschef under
Saltykov i Slaget ved Kunnersdorf. 1762 afskedigedes
han og udnævntes af Katharina II til
Generalguvernør for Smolensk, fra hvilken Stilling han
1768 trak sig tilbage til sit Gods. (<sp>Litt</sp>.:
<sp>Gadebusch</sp>, »Lebensbeschreibung des Grafen F.«
[Reval 1773]).
<i>B. P. B.</i>
</chapter>

<chapter name="Fermorit">
<b>Fermorit,</b> et Mineral af Apatitgruppen
bestaaende af fosfor- og arsensur Kalk og
Strontian, der er fundet sammen med Manganmalme
i Centralprovinsen i Indien.
<i>O. B. B.</i>
</chapter>

<chapter name="Fermoselle">
<b>Fermoselle</b> [færmå'sæl<sub>jæ</sub>], By i det vestlige
Spanien, Prov. Zamora i Leon, ligger 7 km Ø.
f. den portug. Grænse paa en Højde mellem
Duero og Tormes. (1910) 4600 Indb. F. har et
gl., næsten ødelagt Slot.
<i>H. P. S.</i>
</chapter>

<chapter name="Fermoy">
<b>Fermoy</b> ['fə.må^i], By i det sydlige Irland,
Grevskab Cork, ved den sejlbare Blackwater,
har store Kaserner, et kat. Præsteseminarium,
en kat. Katedral og en protestantisk Kirke,
betydelige Laksefiskerier, Handel med
Agerbrugsprodukter, c. 6000 Indb.
<i>G. Ht.</i>
</chapter>

<chapter name="Fernambuco">
<b>Fernambuco</b> [f<sub>ə</sub>rna<sub>m</sub>'buk<sub>u</sub>], den tidligere
Benævnelse for Pernambuco.
</chapter>

<chapter name="Fernambuktræ">
<b>Fernambuktræ,</b> se <sp>Rødtræ</sp>.
</chapter>

<chapter name="Fernán Caballero">
<b>Fernán Caballero</b> [fær'nan-kawa'l<sub>j</sub>ær<sub>å</sub>], se
<sp>Arron, C. de</sp>.
</chapter>

<chapter name="Fernandez, Alvaro">
<b>Fernandez</b> [f<sub>ə</sub>r'nå<sub>n</sub>d<sub>i</sub>∫], <sp>Alvaro</sp>, en af de
talrige portug. Opdagere, der i 1. Halvdel af 15.
Aarh. tog Del i Undersøgelsen af Afrikas
Vestkyst. Han var født c. 1420 og var som ung Page
hos Prins Henrik Navigator. 1445 trængte han
frem til Kap de Matos og Aaret efter endog
omtr. til Sierra Leone. P. Gr. a. et Saar, han
havde faaet i en Fægtning med de Indfødte,
maatte han hermed slutte sine Rejser.
<i>C. A.</i>
</chapter>

