2) <sp>Elektriske
Omformerstationer</sp> indeholder roterende elektriske Maskiner,
saakaldte elektriske Omformere (se
<sp>elektriske Maskiner og
Transformatorer</sp>). Saadanne Stationer omformer enten
Vekselstrøm af en Spænding eller et
Periodetal til Vekselstrøm af en anden Spænding
eller et andet Periodetal, eller Jævnstrøm til
Vekselstrøm eller, langt det hyppigste
Vekselstrøm til Jævnstrøm. Omformning af
Jævnstrøm til Vekselstrøm finder kun forholdsvis
sjældent Sted, i Reglen kun, hvor et
Jævnstrømsværk skal forsyne et fjerntliggende
Distrikt, til hvis Forsyning Jævnstrømsspændingen
er for lav. Man omformer da en Del af
Jævnstrøm til højspændt Vekselstrøm i Omformere
og sender denne Vekselstrøm ud i det
paagældende Distrikt. Paa denne Maade foregik
Kjøbenhavns Yderdistrikters Forsyning med
Elektricitet en Tid lang fra Østre Elektricitetsværk
i Kbhvn (se <sp>elektriske
Kraftstationer</sp>). Omformning af Jævnstrøm til Vekselstrøm
har fundet nogen Anvendelse ved Natdrift paa
enkelte Vekselstrømscentraler og blandede
Centraler, hvor Akkumulatorbatteri anvendes.
Omformere, der drives ved Jævnstrøm fra Batteriet,
producerer Vekselstrøm, som sendes ud i
Vekselstrømsnettet, saaledes at Driften af større
Vekselstrømsgeneratorer kan undgaas om Natten.
Langt den hyppigste Anvendelse finder
Omformerstationer dog i Tilknytning til
Højspændingsværker, altsaa som Vekselstrøms-Jævnstrøms
Omformerstationer. Omformerstationer er altid
murede Bygninger, der kan have ret anselige
Størrelser, og finder Anvendelse saavel til Lys
og Kraftforsyning med Jævnstrøm, som til
Forsyning af elektriske Jævnstrømsbaner og
Sporveje. Som Omformere benyttes hyppigst
Etankeromformeren, den asynkrone
Motor-Generator og Kaskadeomformeren, mindre hyppigt
den synkrone Motor-Generator (se
<sp>elektriske Maskiner</sp>). Etankeromformeren er
dog den Omformer, der hidtil har fundet størst
Anvendelse, dels fordi den er lettere, billigere,
har bedre Virkningsgrad og tager mindre Plads
op end de øvrige Omformertyper, og dels fordi
det gennem talrige Forsøg er lykkedes at
bringe denne Maskine til en saadan teknisk
Fuldkommenhed, at den i Drift er omtr. ligesaa
paalidelig som den asynkrone Omformer, der egl.
er den i Drift paalideligste Maskine, men har
den Mangel, at den ved Belastning løber
langsommere end ved Tomgang, hvad der fordrer
idelig Spændingsregulering. Den synkrone
Motor-Generator løber synkront ligesom
Etankeromformeren og Kaskadeomformeren, men har
den Fejl, at den ikke godt taaler stærke og
voldsomme Belastningsvariationer, over for
hvilke den er yderst følsom. I denne Retning
har den asynkrone Motor-Generator absolut de
bedste Egenskaber, og finder derfor udbredt
Anvendelse i Omformerstationer, der driver
Anlæg med stærkt svingende Belastninger, f. Eks.
i Stationer til Kran- og Banedrift. Hvor
Anvendelsen af Svinghjulsomformere er nødvendig,
hvilket ofte er Tilfældet ved Krananlæg, er
den asynkrone Motor-Generator den eneste
anvendelige Omformer. Da den tillige er let
at betjene og ikke fordrer stadigt Tilsyn,
anvendes den en Del i smaa Omformerstationer,
hvor det gælder om at spare Udgifter til
Betjeningspersonale. Den synkrone
Motor-Generator anvendes en Del til Lys- og Kraftforsyning,
hvor Belastningsvariationerne er jævne og smaa,
men da den er den af Omformertyperne, der er
vanskeligst at sætte i Gang og derfor fordrer
paalideligt og øvet Personale, har den fundet
mindre Anvendelse end de to andre synkrone
Omformere, der begge anvendes saavel ved
Banedrift som ved Lys- og Kraftforsyning. En
Omformerstation har saavel et
Vekselstrømsanlæg som et Jævnstrømsanlæg, hvis Apparater
og Maaleinstrumenter som Regel kan betjenes,
henholdsvis aflæses, fra samme Sted
(Tavleanlæg, Pulte, Søjler e. l.). Vekselstrømsanlægget
er oftest et Højspændingsanlæg, hvis

<img>Fig. 6. Skt Knudsværk paa Frederiksberg. Længdesnit.</img>

