Udkrystallisering af en Opløsning, Dosis 0,2-0,4
g, til Indsprøjtning. - E. blev opdaget 1864 af
<sp>Jobst</sp> og <sp>Hesse</sp>, som kaldte det
<sp>Fysostigmin</sp>, medens <sp>Vrée</sp>, som først fremstillede
det krystallinsk, gav det Navnet E. (af <sp>Esère</sp>,
Kalabarbønnens Navn i dens Hjemland). E. er
yderst giftig og dræber ved Lammelse; som
Modgift er anbefalet Jodjodkalium, Garvesyre,
Atropin, Brækmidler etc. - Det sammen med
E. forekommende Alkaloid, <sp>Eseridin</sp>, med
samme Virkning som hint, men svagere, har
ikke vist sig at svare til de Forventninger, man
opr. nærede til det.
<i>(A. B.). E. K.</i>
</chapter>

<chapter name="Esger">
<b>Esger</b> (yngre <sp>Esge</sp>, <sp>Eske</sp>), dansk
Mandsnavn (opr. <i>Æs-geir</i>, af <i>áss</i>, Gud, og <i>geirr</i>, Spyd)
= norsk Asgeir, jfr Asger.
<i>A. O.</i>
</chapter>

<chapter name="Esher">
<b>Esher</b> ['e∫ə], E. and the Dittons, By i det
sydøstlige England, Grevskabet Surrey, ligger
22 km SV. f. London ved Themsens Biflod Mole.
(1911) 12518 Indb. Det smukke <sp>E. Palace</sp>, der
ejes af Biskoppen af Winchester, er en
Ombygning af et gl. Slot, hvor i sin Tid Kardinal
Wolsey boede. I Nærheden ligger <sp>Sandown
Park</sp>, hvor der afholdes Hestevæddeløb
(Sandown Races), og Slottet <sp>Claremont</sp>, der
1848-50 husede den landflygtige Ludvig Filip.
<i>G. Ht.</i>
</chapter>

<chapter name="Esher, William Baliol Brett (m. fl.)">
<b>Esher</b> ['e∫ə], <sp>William Baliol Brett</sp>,
Viscount, eng. Dommer (1817-99), blev 1840
som W. Brett Sagfører og valgtes 1866 som
Konservativ til Underhuset. Han blev Februar
1868 <i>Solicitor general</i> og førte Anklagen mod de
fængslede Feniere, men blev allerede Aug. s. A.
forfremmet til Dommer. Han vakte Opsigt 1872
ved sin haarde Dom imod Lederne af
Gasværksarbejdernes Strejke i London; blev 1876
<i>Lord Justice</i> i den ny Appelret og 1883 <i>Master
of the Rolls</i> (indtil 1897). Han ophøjedes 1895
til Peer som Lord E. og forfremmedes ved sin
Afgang 1897 til Viscount. Han blev Peer alene
for sine Fortjenester som Dommer og vandt
Ry, fordi han altid hævdede Retfærdigheden
fremfor Loven.

Hans Søn, <sp>Reginald Baliol</sp>, Viscount
E., f. 1852, var 1878-85 Privatsekretær hos Lord
Hartington (den senere Hertug af Devonshire)
og fik derved et dybt Indblik i Krigsministeriets
Ordning. 1880-85 var han desuden Medlem af
Underhuset og blev 1895-1902 fast
Understatssekretær for de offentlige Arbejder. Han fik
derefter Sæde i Kommissionen om Krigsførelsen i
Sydafrika og blev 1904 Formand for en ny
Kommission, hvis Beretning gav Stødet til
gennemgribende Ændringer i Krigsministeriets
Ordning. E. har desuden skrevet <i>Footprints of
statesmen during the 18. century in England</i> (1892),
<i>Sketches of the Queens prime ministers</i> (1899)
og <i>The girlhood of Queen Victoria</i> (1912), en
interessant Skildring af hendes Ungdom.
<i>E. E.</i>
</chapter>

<chapter name="Esino">
<b>Esino</b> ['æsino], <sp>Jesino</sp>, <sp>Fiumesino</sp>,
Flod i Øst-Italien, udspringer i Prov. Macerata
paa Østskraaningen af de rom. Apenniner og
udmunder i Adriaterhavet ved Bajera Ancona,
efter at have gennemstrømmet Prov. Ancona.
<i>H. P. S.</i>
</chapter>

<chapter name="Esinokalk">
<b>Esinokalk</b> ['æsino-], en til den mellemste
alpine Triasformation hørende, i de lombardiske
Alper forekommende Kalksten, der indeholder
en Mængde velbevarede Skaller af Snegle,
Ammonitter o. s. v. I dens øverste Del findes Zink-
og Blymalme.
<i>J. P. R.</i>
</chapter>

<chapter name="Esiongeber">
<b>Esiongeber,</b> Havnestad i Edom, nær ved
Elat, ved Nordenden af den alanitiske Bugt,
NØ.-Spidsen af det røde Hav. Her byggede
Salomo og Josafat Skibe, med hvilke de drev
Handel paa de arab. og afrik. Kyster.
<i>J. P.</i>
</chapter>

<chapter name="Esja">
<b>Esja</b> ['æ-], en stor Fjeldmasse i det vestlige
Island paa Kjalarnes NØ. f. Reykjavik. E.
bestaar af Basalt, har stejle Sider, storslaaede
Former og 8-900 m's Højde. E. bidrager meget
til at gøre Udsigten fra Reykjavik saa smuk,
som den er.
<i>Th. Th.</i>
</chapter>

<chapter name="Esk (d. s. s. Ask)">
<b>Esk</b> (<sp>Æsk</sp>), d. s. s. <sp>Ask</sp>.
</chapter>

<chapter name="Esk (Smaafloder)">
<b>Esk,</b> Navn paa fl. Smaafloder i England og
Skotland.
</chapter>

<chapter name="Eskadre">
<b>Eskadre</b> (<sp>Søv.</sp>), en Underafdeling af en
Flaade i Stormagternes Mariner, bl. hvilke f.
Eks. Englands 1. Flaade bestaar af 4 E.,
Frankrigs Middelhavsflaade af 2 E., Tysklands
søgaaende Flaade af 3 E. Hver E. udgør en
taktisk Enhed og kommanderes i Reglen af en
Vice- ell. Kontreadmiral, der benævnes
<sp>E.-Chef</sp>. Det Skib, hvorfra han fører
Kommandoen, kaldes <sp>Flagskibet</sp>, idet han efter sin
Grad (se <sp>Admiral</sp>) hejser sit Flag paa en
af dette Skibs Toppe. E. er i Reglen inddelt i
forsk. Divisioner efter de Skibstyper, den er
sammensat af, og kan bestaa af en
Panserskibsdivision (Kampskibseskadre), en
Panserkrydserdivision (Kampkrydsereskadre) og en
let Krydserdivision. En Jager- og
Torpedobaadsdivision og en Undervandsbaadsflotille er i
Reglen underlagte E.-Chefen, hvem der desuden er
attacheret 2 ell. fl. Krydsere til Repetitører
under Signaltjeneste og til Tendere. Skal E.
selvstændigt operere langt fra sin Basis, ledsages
den af et større Antal Forraadsskibe med Kul,
Proviant, Ammunition, Mine- og Telegrafmateriel
m. m. I vor Flaade blev der før Verdenskrigen
aarlig udrustet en <sp>Øvelses-E.</sp> under
Kommando af en Admiral ell. Kommandør. Under
Sikringsstyrkens Formering er Flaaden delt i
2 E., hver med en Kommandør som E.-Chef.
<i>H. E.</i>
</chapter>

<chapter name="Eskadrechef">
<b>Eskadrechef,</b> se <sp>Eskadre</sp>.
</chapter>

<chapter name="Eskadron">
<b>Eskadron</b> var i 16. og Beg. af 17. Aarh.
Betegnelsen for en Formation, hvorved et
mindre Antal Kompagnier af Fodfolk ell. Rytteri
var opstillede bag hinanden. Formeredes de
paa. Linie, fik Formationen Navn af Bataillon.
Senere gik Benævnelsen over til kun at gælde
Rytteri, idet 2 ell. fl. Kompagnier tilsammen
udgjorde en E., og endnu senere (i Danmark f.
Eks. i Midten af 18. Aarh.) afskaffedes
Benævnelsen Kompagni helt ved Rytteriet, og den
enkelte Underafdeling fik Navn af E. I enkelte
Kære findes Inddelingen i E. ogsaa ved Trainet.

Ved Rytteriet bestaar E. nu i Alm. af 130-
150 Ryttere, foruden Befalingsmænd, og
inddeles i 4 Delinger. 4-6 E. danner et Regiment.
Almindeligst bestaar Regimentet dog paa
Fredsfod af 5 E., paa Krigsfod derimod kun af 4,
eftersom den 5. dels opløses for at afgive
brugbart Mandskab og Heste til de udrykkende E.
i St f., hvad der er mangelfuldt ved disse, dels
danner Depot og Uddannelsesskole for

