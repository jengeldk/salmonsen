Kristenforfølgelser, føjedes under den
diocletianske Forfølgelse de Kristne, som efter
Øvrighedens Bud udleverede Kirkens hellige Skr; de
kaldtes »Overleverere«, <i>traditores</i>. Nogle
narrede ganske vist de hedenske Embedsmænd ved
at udlevere hæretiske Skr, men Kirken regnede
dem lige fuldt som F. M. H. t. Genoptagelsen
af F. i Kirken raadede der megen Uenighed,
særlig i Nordafrika. Her indsneg den Praksis
sig, at Bekenderne udstedte Fredsbreve for F.
og dermed godkendte dem som
Menighedsmedlemmer. Herimod optraadte Cyprian, støttet af
den rom. Biskop, idet han hævdede, at
<i>sacrificati</i> først skulde gennemgaa en længere
Bodstid, medens <i>libellatici</i> i det mindste skulde vise
synlig Anger. Og Novatianerne vilde slet ikke
genoptage F.
<i>H. O.</i>
</chapter>

<chapter name="Faldnet">
<b>Faldnet</b> (<sp>Søv</sp>.), et svært Net, der under
Kamp blev udspændt i Mandshøjde over
Dækket paa de gamle Orlogsskibe med Sejlrejsning,
for at forhindre, at nedskudte Dele af
Rejsningen skulde beskadige Mandskabet og belemre
Dækket.
<i>H. P. C.</i>
</chapter>

<chapter name="Faldpaler">
<b>Faldpaler</b> (<sp>Søv</sp>.) benævnes de drejelige
Jernarme, som anbringes paa et Spil for at
forhindre, at Spillet under Paavirkning af Byrden skal
dreje sig den forkerte Vej. F. hindrer Spillets
Drejning ved, at de falder ned og tager imod
Knaster paa en Palring, som anbringes enten
paa Spilstammen (ved Bradspil) ell. paa
Dækket omkr. den lodret staaende Spilstamme (ved
Gangspil). Skal Spillet dreje den modsatte Vej
løftes F. op fra Palringen og sættes derved ud
af Virksomhed.
<i>H. P. C.</i>
</chapter>

<chapter name="Faldport">
<b>Faldport</b> (<sp>Søv</sp>.), den ene Halvdel af en
Kanonport i et Sejlkrigsskib, indrettet til at
falde ned langs Skibssiden, naar Kanonen skulde
bruges, idet F. drejer sig om Hængsler
forneden. Naar F. var slaaet op, hvilede Kanonen
i en halvcirkulær Nedskæring i dens øverste
Kant.
<i>H. E.</i>
</chapter>

<chapter name="Faldprøve">
<b>Faldprøve</b> (<sp>Søv</sp>.), en for visse Skibsankere
reglementeret Prøve, idet disse ophænges i en
Højde af 4 m over en Jern- ell. Staalplade af
10 cm Tykkelse og ikke maa beskadiges, naar
man lader dem falde ned paa Pladen, der
hviler paa Murværk.
<i>H. E.</i>
</chapter>

<chapter name="Faldrør">
<b>Faldrør,</b> se <sp>Husspildevandsledninger</sp>.
</chapter>

<chapter name="Faldsbarm">
<b>Faldsbarm</b> (<sp>Søv</sp>.), det Hjørne af et Sejl,
hvor Faldet, med hvilket Sejlet hejses,
fastgøres. Sejlets Nedhaler fastgøres ligeledes i F.,
der ogsaa kaldes <sp>Faldshorn</sp>.
<i>H. E.</i>
</chapter>

<chapter name="Faldshorn">
<b>Faldshorn</b> (<sp>Søv</sp>.), se <sp>Faldsbarm</sp>.
</chapter>

<chapter name="Faldskærm">
<b>Faldskærm,</b> en stor Skærm, dannet af stærkt
Tøj og Snore; den kan foldes sammen og slaas
ud omtr. som en Paraply. F. fæstes i
sammenfoldet Tilstand til en Luftballon (Luftskib og
Flyvemaskine), og Luftskipperen kan ved dens
Hjælp dale ned fra store Højder. Ved en særlig
Mekanisme rives den løs fra Luftfartøjet; ved
Faldet spiler Luftmodstanden den op, og
Lufttrykket mod Skærmens store Underflade gør,
at Faldhastigheden ikke bliver for stor. En
Aabning i Skærmens Midte tillader Luften at
passere, for at den ikke skal sætte Skærmen
i for stærke Svingninger. F. er i den senere Tid
ofte forsøgt anvendt som Redningsmidler ved
Nedstyrtninger med Luftskibe og Flyvemaskiner,
men hidtil har man ikke opnaaet praktiske
Resultater. Ganske vist har særlig dristige Flyvere,
som f. Eks. Pégoud, styrtet sig ud med F. fra
en Flyvemaskine og med Held naaet Jorden,
men den Slags Foretagender maa nærmest
henregnes under Akrobatik. F. af mindre
Maalestok kan have Bet., naar de udkastes fra
Flyvemaskiner eller Luftskibe enten med Depecher
ell. med Lysbomber for at oplyse bestemte
Maal ell. give visse Signaler.
<i>H. C. U.</i>

<img>Faldskærm. (Forsøg fra Eiffeltaarnet.)</img>
</chapter>

<chapter name="Faldskærmsprojektil">
<b>Faldskærmsprojektil</b> [-sjæk-] kaldes et
Projektil, der tidligere anvendtes og vel til Dels
endnu anvendes i Artilleriet for at oplyse et
Terrain ell. en Genstand, der befinder sig i
større Afstand, f. Eks. naar man om Natten skal
beskyde et Maal. Projektilet bestaar af en
Jernblikbøsse med halvkugleformet Bund og et
Trælaag, der er forsynet med et Brandhul til at
skrue et Tidsbrandrør i. Indvendig i Projektilet
findes et Blinkfyr med en Faldskærm og en lille
Sprængladning. Brandrøret temperes til en
bestemt Flyvetid, afpasset efter Afstanden, en
Mortér lades med Projektilet og affyres. Naar
Brandrøret da bringer Sprængladningen til at
eksplodere, tændes Blinkfyret, kastes ud tillige
med Faldskærmen og holdes af denne svævende
hen over det Terrain, man ønsker oplyst.
<i>H. H.</i>
</chapter>

<chapter name="Faldskærmsraket">
<b>Faldskærmsraket</b> er en alm. Raket, i hvis
øverste Ende findes en lille Sprængladning og
oven paa denne i en Spidskappe en
Forsætning, bestaaende af et Blinkfyr og en
Faldskærm. Naar Raketten er brændt ud, tændes
Sprængladningen, der atter tænder Blinkfyret
og udkaster dette tillige med Faldskærmen, som
holder Fyret svævende hen over det Terrain,
der skal oplyses. F. benyttes i samme Øjemed
som Faldskærmsprojektilet.
<i>H. H.</i>
</chapter>

<chapter name="Faldsmaal">
<b>Faldsmaal.</b> I det ældre Lovsprog brugtes
F. ofte som alm. Benævnelse for Bøder af
enhver Art, men anvendtes dog navnlig om
Bøder, som idømtes for Vægring ved at
efterkomme et af Retten givet Paalæg, hvorved man
viste Ulydighed mod Retten. Nutildags bruges F.
væsentlig kun om de Bøder, som Vidner
ifalder, naar de undlader at møde for Retten,
uagtet de er stævnede »under F.'s Straf«, se Frd.
3. Marts 1741 m. fl. Lovbud.
- <sp>Faldsmaalskendelse</sp> kaldes det Retsdekret, hvorved F.
idømmes.
<i>K. Hch.</i>
</chapter>

<chapter name="Faldtov">
<b>Faldtov</b> (<sp>Søv</sp>.), et Tov, forsynet med
<sp>Knobe</sp> (Knuder), der anbringes paa et

