<table>
<td c><sp>Indførsel</sp>.<td r>1000 £
<td>Vin og Spirituosa<td r>5698
<td>Tobak, raa og bearbejdet<td r>8033
<td><sp>Raastoffer:</sp><td>
<td>Jern- og Metalertser<td r>17630
<td>Trælast<td r>33789
<td>Bomuld<td r>70571
<td>Uld<td r>37736
<td>Hør, Hamp, Jute<td r>19751
<td>Frø til Oliepresning<td r>15888
<td>Olie og Talg<td r>25688
<td>Huder og Skind<td r>15067
<td>Gummi, raa<td r>20524
<td><sp>Fabrikater:</sp><td>
<td>Jern- og Staalvarer<td r>15232
<td>Andre Metaller og Metalvarer<td r>39481
<td>Maskiner, Automobiler o. l.<td r>17261
<td>Manufakturvarer af Bomuld<td r>12250
<td>Manufakturvarer af Uld<td r>10490
<td>Manufakturvarer af Silke<td r>15116
<td>Manufakturvarer, andre og færdige Klæder<td r>15109
<td>Farve- m. fl. kem. Stoffer<td r>12906
<td>Læder og Lædervarer<td r>13431
<td>Papir<td r>7674
<td>Trævarer<td r>3583
<td>Ler- og Glasvarer<td r>4546
</table>

De indførte <sp>Varemængder</sp> var: af Hvede 6
Mill. t, af Majs 2,5, af Kød og Flæsk 1,1 og af
Sukker 1,9 Mill. t. I Overensstemmelse med det
af E. hyldede Frihandelsprincip er Hovedparten
af Indførselen toldfri; før Krigen var kun flg.
Varer <sp>toldpligtige</sp>: Øl, Vin, Spiritus,
Kaffe, Kakao, Sukker og Varer med Sukker, Te og
Tobak; til Gengæld er Tolden paa disse Varer
ret høj; den indbragte 1913 c. 35 Mill. £ eller
gennemsnitlig 60 % af Varernes Værdi. Under
Krigen er imidlertid fl. Varer, som f. Eks.
Patentmedicin af al Slags, Ure, Biler og Dele
dertil, Films, Tændstikker m. v. blevet
toldpligtige; men om man i denne Udvidelse af
Toldtariffen blot skal se en midlertidig
Foranstaltning for at skaffe Statskassen Indtægter (under
den sydafrikanske Krig indførtes bl. a. en
midlertidig Eksportafgift paa Kul og en Korntold)
ell. Forløberen for en videregaaende Opgivelse
af Frihandelen, maa Fremtiden afgøre.

I Udførselen af eng. Varer var
Hovedartiklerne flg.:

<table>
<td><sp>Udførsel</sp>.<td r>1000 £
<td><sp>Fødevarer</sp> m. v.:<td>
<td>Fisk<td r>7503
<td>Øl og Spiritus<td r>6322
<td>Tobak <td r>3376
<td><sp>Raastoffer</sp>:<td>
<td>Kul og Koks<td r>53660
<td>Uld m. fl. Spindestoffer<td r>5058
<td><sp>Fabrikater</sp>:<td>
<td>Jern- og Staalvarer<td r>54292
<td>Andre Metaller og Metalvarer<td r>13279
<td>Redskaber, Instrumenter, elektriske Dele<td r>13359
<td>Maskiner, Lokomotiver<td r>37013
<td>Skibe (nybyggede)<td r>11026
<td>Jernbanevogne, Automobiler, Cykler<td r>11366
<td>Bomuldsgarn<td r>16567
</table>

<table>
<td><td r>1000 £
<td>Bomuldstekstilvarer<td r>97776
<td>Bomuldstrikotage m. m.<td r>12819
<td>Uld, Garn o. a. færdige Varer<td r>37677
<td>Linned, Jute m. fl. Varer<td r>26653
<td>Fodtøj<td r>4445
<td>Kemiske Produkter (Sulfat, Soda, Farve m. v.)<td r>21974
<td>Læder og Lædervarer<td r>5648
<td>Porcelæn, Fajance, Glas<td r>5213
<td>Papir og Bøger<td r>6479
<td>Vaaben og Ammunition<td r>4706
</table>

Endelig skal anføres de største Værdier for
de Varer, der indføres til E., og derfra atter
sælges videre; disse Varer, der er
medindbefattede i Ovenstaaende Indførselstal, anføres her
med deres Udførselsværdi: Te (2,8 Mill. £), Uld
(13,6), Bomuld (9,1), Jute (3,5), Huder og Skind
(8,4), Gummi (14,8), Tin og Kobber i Blokke
(8,0), Læder (2,4) og forsk. Tekstilvarer (8,0).
Som man ser, er det de Raastoffer, som Europa
maa skaffe sig fra oversøiske Lande, der her
udgør Hovedmassen.

Om Hovedvarerne i E.'s <sp>Handel med
Danmark</sp> skal yderligere oplyses, at af E.'s
Indførsel fra Danmark, der i Aarene før Krigen
naaede op til en Værdi af 22 à 23 Mill. £, udgør
de 3 Hovedvarer, Smør, Æg og Bacon en saa
overvejende Del, at Værdien af alle andre
Varer kun andrager c. 1 Mill. £; bl. disse andre
Varer kan fremhæves: Øl, kondenseret Mælk,
Kokosolie, Sukker, forsk. Frø, Maskiner o. s. v.
Af Smør indførte E. i alt for 19,5 Mill. £, heraf
fra Danmark 10,6, fra Rusland 3,8, fra Sverigs
2,0, fra Frankrig 1,5; af Æg i alt for 9,6 Mill. £,
heraf fra Danmark for 2,3, fra Rusland for 4,7,
og af Bacon for i alt 16,5 Mill. £, heraf fra
Danmark for 8,9, fra Amerika for 6,1. Udførselen
fra E. til Danmark er langt mindre end
Omsætningen i modsat Retning, nemlig 6,3 Mill. £,
hvoraf 5,75 for britiske Varer, 0,55 for
fremmede. Kul udgør 1/3 af Værdien, og en endnu
langt større Del af Varemængden.

Som Institutioner, gennem hvilke
Handelsstanden gør sine Interesser gældende, findes de
saakaldte <sp>Handelskamre</sp> (<i>Chambers of
commerce</i>) i alle større Byer. Disse Kamre er
af gl Oprindelse, men forenedes 1866 i en
<i>Association of Chambers of commerce</i>, de vigtigste
findes i London og Manchester. Handelskamret
i London har et <i>Tribunal of commerce</i>, der
afgiver Kendelser i Tvistemaal gennem et
Kollegium paa 5 Medlemmer, stundom med
Tilkaldelse af jur. Bistand.

E.'s <sp>Handelsflaade</sp> er ikke blot en for
Landet rigt flydende Erhvervskilde, men en
Hovedbetingelse for det til at oparbejde og
fastholde dets mægtige Handelsomsætning. De naturlige
Betingelser, Landet har haft for at udvikle sin
Handelsflaade (Ørige, naturlige Havne,
Forbindelse med Europa og de ny Verdensdele o. s. v.),
og de kunstige Midler, der er anvendt til deres
Fremme (Navigationsakten m. v.) er omtalte
foran. Selve Handelsflaadens Vækst og Størrelse
ses af flg. Tal, som viser Antal og Drægtighed
af Skibe, indregistrerede under <i>The Merchant
Shipping Act</i> (Skibe under 15 Reg.-T. undtagne).
