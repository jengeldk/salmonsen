medens det svære Artilleri har Felthærens
60-Punder.

Territorialhærens Tropper har samme
khakifarvede Uniform som Liniens, men paa Kraven
er anbragt et T af Bronze. Vaabenforskellen
antydes ved forsk. farvede Baand paa Ærmerne.
Befalingsmændenes Aftegn er ligeledes de samme
som for Liniens, kun at Guldet bliver til Sølv
og omvendt.

Siden 1909 er oprettet en Territorial Reserve,
bestaaende af forhenværende Befalingsmænd og
Mandskaber, hvilke frivillig binder sig paa 4
Aar. Dens Styrke, der skulde have været bragt
op til 100000 Mand, er dog meget ringe. Større
Tilslutning har Oprettelsen af en Veteran- ell.
National-Reserve haft, idet den i Juni 1913
allerede talte 207000 Mand; 1. Klasse bestaar af
Militære under 42 Aar, som forpligter sig til
ved indtrædende Krigsfare at tjene i Hæren
hvor som helst; 2. Klasse af Officerer under
55 og andre under 50, som vil paatage sig
Tjeneste i Indlandet; 3. Klasse af endnu ældre
Folk. Endelig haves en tekn. Reserve,
bestaaende af Teknikere, Medicinere, Chauffører,
Aviatikere, der har stillet sig til Hærens Disposition.

Linieofficererne udgaar fra Militærkollegiet i
Sandhurst (for Fodfolk og Rytteri) og fra
Militærakademiet i Woolwich (Artilleri og tekniske
Vaaben), efter henh. 1 1/2 og 2 Aars
Undervisning, samt fra Universiteterne efter bestaaet
Eksamen og Prøvetjeneste. Ogsaa dannede
Personligheder kan ved Rytteriet og Garden
antages paa Prøve (<i>probationers</i>) som
Officersaspiranter og efter 2 Aars god Tjeneste forfremmes
til Officerer. Officerernes videre Uddannelse
sker paa Generalstabsskolen (<i>Staff College</i>) i
Camberley, Militæringeniørskolen i Chatham,
Artilleriskolen i Woolwich, Kavalleriskolen i
Netheravon, Artilleriskydeskolen i Shoeburyness,
Infanteriskydeskolen i Hythe, Skolen for
beredent Fodfolk i Longmoor, Gymnastikskolen o. a.
Specialskoler i Aldershot.

Aldersgrænsen er: Subalternofficerer 48,
Majorer 50, Oberstløjtnanter 55, Oberster 57,
Generalmajorer 62, Generaler 67 Aar.
Reserveofficerer faas af afskedigede Linieofficerer og af
tidligere Officerer ved Territorialhæren. For
at tilvejebringe disse er der oprettet et <i>Officers
Training Corps</i> under Generalstaben. Disse giver
ved Universiteter, tekn. Højskoler o. l.
Studenterne, i alt c. 20000, en kort praktisk og teoretisk
Uddannelse. Senior-Kadetterne kan efter 3 à 5
Maaneders god Tjeneste udnævnes til Officerer.
<i>Warrant officer</i> indtager en Mellemstilling
imellem Officerer og Underofficerer og udnævnes af
Krigsministeren til at gøre Tjeneste i Tøjetaten,
Krigsministeriet, Undervisningsanstalter m. m.
Heraf bliver et mindre Antal Officerer.
Underofficerer (<i>Non-commissioned officers</i>) faas ved
Afdelingerne af de Hvervede, som
kapitulerer efter 2 Aars Tjeneste, og af Soldaterbørn;
de gennemgaar derefter Militærskolen i vedk.
Garnison.

<sp>Remonteringen</sp> volder ikke ringe
Vanskeligheder, da Staten hidtil har betalt for
lidt for de Militærheste, som den behøver og
køber i en Alder af 4-5 Aar. Hele
Spørgsmaalet har været forsømt, hvad der navnlig
ved Mobilisering, da c. 136000 Heste skulde
tilvejebringes, maatte blive en Kalamitet. Først
1911 foretoges en Registrering af Heste og Vogne
til Lettelse af Indkøb ved Indtrædende
Krigsberedskab; desuden dannedes en Slags Reserve
ved, at Rytterregimenterne hvert Aar overlod en
Del ældre Heste til Landboerne i Pleje
(<i>Boarding out</i>-System).

Hærens Budget for 1913-14 var 28220000 £.

<sp>Den eng. ostindiske Hær</sp> tæller
foruden de ovf. angivne eng. Afdelinger flg.
regulære Indfødte: 136 Batailloner, 38
Rytterregimenter, 12 Bjergbatterier, 1 Komp.
Fæstningsartilleri, 3 Regimenter Sappører og Minører, 2
Jernbane- og 5 Signal-Komp. m. m., i alt c.
159000 Mand. Den samlede Styrke staar under
Hovedkvarteret i Delhi, hvor ogsaa den
kommanderende General har sit Sæde, og
Armé-Depoter, som navnlig skal sørge for
Finansvæsenet og Forplejningen. I Fredstid haves to
Armeer: <sp>Nord-Armeen</sp> (Hovedkvarteret:
Raval-Pindi) med 1., 2., 3., 7. og 8. Division
og 3 uafhængige Grænsebrigader samt
<sp>Syd-Armeen</sp> (Hovedkvarteret: Poona) med 4., 5.,
6. og 9. Division foruden Burma-Divisionen og
Garnisonen i Aden.

I Krigstid opstilles i alt 10 Divisioner og 8
Rytterbrigader; hver Division tæller 1 britisk
og 2 indfødte Brigader samt Divisionstropper,
i alt 3698 (deraf 341 Officerer) Britter og 9193
Indfødte, 30 Kanoner og 28 Maskingeværer,
foruden 2882 Followers; en Rytterbrigade har 1
britisk og 2 indfødte Rytterregimenter samt 1
ridende Batteri, 6 Maskingeværer, ialt 727
(deraf 75 Officerer) Britter, 1153 Indfødte og 569
Followers.

Desuden haves Grænse-Politiet (<i>Border
Military Police</i>), formeret i 1 Korps paa c. 13000
Mand Imperial Service Tropper, 23 ind.
Fyrsters Hjælpetropper, under en eng.
Generalinspektør med 23 eng. Instruktionsofficerer, i
alt c. 20500 Mand, hvoraf 1/3 er Rytteri; den
indfødte Arméreserve paa c. 36000 Mand;
Volunteers, som tildeles Divisionerne og er formerede
paa 42 Riffelkorps, c. 32000 Mand;
Militærpolitiet: 20 Enheder med 21000 Mand. Alt i alt
henved 356000 Mand.

Budgettet for 1913-14 var 19646800 £.

<sp>Dominions</sp> kan i Krigstilfælde stille
Tropper til Englands Raadighed. Deraf har Kanada
en Milits (dels permanent, dels aktiv) paa 97
Regimenter og 4 selvstændige Komp. Fodfolk,
32 Rytterregimenter, 10 Brigader Feltartilleri
(à 2 4-Kanoners Batterier) og 4 selvstændige
Batterier Pionerer, Signal-Komp. m. m., i alt
3498 Mand permanent. 68214 Mand aktiv.
Australien kan opstille en regulær Hær paa c. 270
Officerer og 2150 Mand foruden en Borgerhær
paa 92 Batailloner Fodfolk, 31 Rytterregimenter.
50 Felt- og 7 svære Batterier à 4 Kanoner, 13
Komp. Fæstnings-Artilleri, 29 Ingeniørkomp., i
alt c. 128000 Mand.

Ny Zeeland kan til enhver Tid afsende c. 7500
Mand til Moderlandets Understøttelse og har
desuden 4 Divisioner med c. 28000 Mand
Territorialtropper og 36760 Mand Senior-Cadets.

Sydafrika har en <i>Active Citizen Force</i> paa c.
25000 Mand, hvortil 1913 58000 Mand har meldt
