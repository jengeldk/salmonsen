først hans 1828 udgivne <i>Corn-law Rhymes</i>, der
skabte ham Ry og i bogstavelig Forstand
skaffede ham Navn <i>The Corn-law Rhymer</i>. Disse
kraftige og for det brede Lag let forstaaelige
Vers blev en ikke ubetydelig Indsats i Kampen
mod Korntolden. Hvor populære de var, saa
man, da de atter benyttedes i Kampen mod de
Chamberlain'ske Tarifplaner. I <i>Miscellanies</i> har
Carlyle skrevet et Essay om <i>The Corn-law
Rhymes</i>. 1850 udgav hans Svigersøn John Watkins:
<i>Life, Poetry and Letters of E. E.</i>
<i>I. O.</i>
</chapter>

<chapter name="Ellipse (matematik)">
<b>Ellipse</b> (<sp>mat</sp>.), en af de under Navnet
Keglesnit kendte Kurver, der allerede blev
grundig undersøgte af den gr. Oldtids
Matematikere. E. er mest kendt som Kurven,
dannet af de Punkter, hvis Afstande fra to faste
Punkter, <sp>Brændpunkterne</sp> (<i>F</i> og <i>F</i><sub>1</sub> paa
Fig.), har en konstant Sum. <i>FP</i> og <i>F</i><sub>1</sub><i>P</i> kaldes
Punktet <i>P</i>'s <sp>Brændstraaler.</sp>
Brændpunkternes Midtpunkt <i>O</i> er Centrum for E., og E.
er symmetrisk med Hensyn til hver af de to
paa hinanden vinkelrette Linier <i>AB</i> og <i>CD</i>, hvis
Længder alm. betegnes ved 2<i>a</i> og 2<i>b</i>. 2<i>a</i> er =
Brændstraalernes konstante Sum, thi <i>AB</i> = <i>AF</i><sub>1</sub>
+ <i>F</i><sub>1</sub><i>B</i> = <i>FB</i> + <i>F</i><sub>1</sub><i>B</i>; <i>a</i> er større end <i>b</i>, thi i
den retvinklede Trekant <i>OCF</i> er den ene Katete
<i>OC</i> = <i>b</i> og Hypotenusen <i>FC</i> = <i>F</i><sub>1</sub><i>C</i> = 1/2 <i>FC</i> +
<i>F</i><sub>1</sub><i>C</i>) = <i>a</i>. <i>AB</i> og <i>CD</i> kaldes E.'s <sp>store</sp> og
<sp>lille Akse</sp>, <i>A. B. C</i> og <i>D</i> dens
<table>
<td v2><sp>Toppunkter</sp>. Forholdet<td><i>OF</i><td v2>kaldes E.'s
<td><i>OB</i>
</table>
<sp>Ekscentricitet</sp> og betegnes alm. ved <i>e</i>; da <i>F</i><sub>1</sub><i>F</i> =
2<i>ae</i> er mindre end Summen <i>F</i><sub>1</sub><i>P</i> + <i>FP</i> =
2<i>a</i> af de to andre Sider i Δ <i>F</i><sub>1</sub><i>FP</i><sub>1</sub>, er <i>e</i> en
ægte Brøk. Korden <i>GH</i> gennem et Brændpunkt
vinkelret paa Storaksen kaldes
<sp>Parametren</sp>. En Tangent <i>TP</i> til E. danner lige store
Vinkler med Brændstraalerne til
Røringspunktet <i>P</i>; derfor vil en Lysstraale ell. Lydbølge, der
udgaar fra det ene Brændpunkt, efter at være
kastet tilbage fra E. gaa gennem det andet.
Naar Cirklen over <i>AB</i> som Diameter drejes om
<i>AB</i>, indtil dens Plan danner en Vinkel <i>v</i> med
<table>
<td v2>E.'s bestemt ved <i>cos v</i> = <td c><i>b</i><td v2>, vil E. være dens
<td c><i>a</i>
</table>
retvinklede Projektion; iflg. en Sætning i
Stereometrien kan man da finde Arealer ved E.
ved at multiplicere de Arealer ved Cirklen, hvis
<table>
<td v2>Projektioner de er, med<td c><i>b</i><td v2>. Hele E.'s Areal
<td c><i>a</i>
</table>
<table>
<td v2>er saaledes = <i>πa</i><sup>2</sup> .<td c><i>b</i><td v2> = <i>πab</i>. Henføres E. til
<td c><i>a</i>
</table>
et retvinklet Koordinatssystem med X-Aksen
gennem Brændpunkterne og Begyndelsespunktet
<table>
<td v2>i <i>O</i>, faar den Ligningen<td c><i>x</i><sup>2</sup><td v2> + <td c><i>y</i><sup>2</sup><td v2> = 1.
<td c><i>a</i><sup>2</sup><td c><i>b</i><sup>2</sup>
</table>
<i>Chr. C.</i>
</chapter>

<img></img>

<chapter name="Ellipse (sprog)">
<b>Ellipse</b> (gr.) betegner i Sprogvidenskaben
Udeladelse af et ell. andet tilsyneladende
uundværligt Element. Et <sp>elliptisk Udtryk</sp> er
altsaa for saa vidt et ufuldstændigt Udtryk, som
man ved nærmere logisk Analyse savner en
Bestemmelse i det; da imidlertid Sprogets Opgave
ikke er at give alt det Udtryk, som en minutiøs
logisk Undersøgelse kan eftervise i vore Tanker,
men at tjene det praktiske Livs Behov til et
hurtigt og bekvemt Meddelelsesmiddel, og da
Menneskene i Reglen kan forstaa halvkvædede
Viser, især naar de har hørt dem ofte, kommer
Sproget til at vrimle af E. af forsk. Slags. Livet
er for kort til hvert Øjeblik at sige »Jeg ønsker
Dem en god Dag« ell. »De skal selv have Tak«;
derfor nøjes vi med »God Dag« (ell. <i>Gda'</i>) og
»Selv Tak«. Paa lgn. Maade drikker vi
<i>Bordeaux</i> (ɔ: Vin fra Bordeaux); beder om <i>to
anden Lyngby</i> (to Billetter til Lyngby, anden
Klasse) og betaler for dem en Krone og
<i>halvtreds</i> (= halvtredsindstyve Øre); »saa Gud
hjælpe mig« bliver til <i>s'gu; en Hvede</i> = en
Hvedetvebak o. s. v. I mange Tilfælde er E. i
den Grad fastslaaet, at ingen længere tænker
paa den; man ved nok, at <i>Piano</i> siges for det
fuldstændige <i>Pianoforte</i> ell. <i>Fortepiano</i>, men kun
faa aner, at dette er kort for den opr.
Benævnelse <i>clavecin à forte et piano.</i> Naar Per Gynt
udbryder »Den, som havde sig en ramsaltet
Sild!«, saa tænker han næppe paa, at han
mangler Hovedsætningen (»han kunde være
glad« e. l.); disse Udtryk ligesom de paa Dansk
hyppigere med »Hvem der . . .« har egl. helt
skiftet Karakter og er ikke længere noget, der
udsiges abstrakt om enhver, der er i det
angivne lykkelige Tilfælde; de betyder nu ikke
andet end et Ønske i første Person (»Gid jeg
. . .«). En ejendommelig Art E. vises ved
Eksempler som <i>Rundekirke</i> og
<i>Frederiksborgkvarteret</i> for »Kirken ved Runde-<i>taarn</i>« og
»Kvarteret om Frederiksborg-<i<gade«</i> (begge i Kbhvn).
En præcis Afgrænsning af Begrebet E.
frembyder store Vanskeligheder, idet man vil
komme til helt forsk. Resultater, efter som man
anlægger rent logiske eller genetiske
(sproghistoriske) Synspunkter; i gængse Fremstillinger af
Grammatik blandes tit de to Synsmaader
sammen, saa der navnlig drives Misbrug med Ordet
»Underforstaaelse«. En saa vidt muligt
gennemført Sondring mellem Udfald, Udeladelse og
Underforstaaelse maatte kunne skabe større
Klarhed, end man nu i Reglen træffer hos de
fleste Sprogforskere. (<sp>Litt</sp>.: <sp>Wegener</sp>,
»Grundfragen des Sprachlebens« [Halle 1885];
<sp>E. Tegnér</sp>, »Andet nordiske Filologmøde«
[Kria 1883, S. 46 ff.]; <sp>Karl Sundén</sp>,
<i>Contributions to the Study of Elliptical Words</i>
[Upsala 1904]; <sp>Ch. Bally</sp>, <i>Traité de stylistique
française</i> [Heidelberg 1909]).
<i>O. Jsp.</i>
</chapter>

<chapter name="Ellipsestyring">
<b>Ellipsestyring</b> skal ved et System af
Stænger, forbundne ved Led, styre et Punkt
saaledes, at det kun kan bevæge sig i en ret Linie.
Navnet E. hentyder til, at Virkningen grunder
sig paa den Sætning: naar to med hinanden


