<i>Tragiques amours</i> (1891), <i>Myrto</i> (1898), <i>Un drame au
marais</i> (1899) o. fl. Desuden har han oversat
Stowe's »Onkel Tom's Hytte« (1853) og Goethe's
»Werther« (1855) samt udgivet <i>Mémoires et
correspondance de Mme d'Épinay</i> (1854). Paa Dansk
er oversat »Goethe og Werther« af V. Trafall
(1889).
<i>S. Ms.</i>
</chapter>

<chapter name="en avant">
<b>en avant</b> [ãn-a'vã] (fr.), fremad!
</chapter>

<chapter name="en bagatelle">
<b>en bagatelle</b> [ã-baga'tæl] (fr.), som en ringe
Ting, Ubetydelighed.
</chapter>

<chapter name="enbasisk">
<b>enbasisk</b> er enhver Syre, der kun indeholder
eet Atom Brint, der kan ombyttes med Metal,
altsaa eet basisk Brintatom. Af enbasiske Syrer
bl. de alm. kendte kan nævnes: Saltsyre, H.Cl,
Salpetersyre, H.NO<sub>3</sub>, Eddikesyre, CH<sub>3</sub>COO.H,
o. l.; den med det basiske Brintatom forbundne
Del af Syren kaldes <sp>Syreresten</sp>.
<i>R. K.</i>
</chapter>

<chapter name="en bloc">
<b>en bloc</b> [aŋ-'blåk, fr. a-], under eet, mange
forsk. Ting paa een Gang. En Handel om Varer
e. b. betyder en Handel om forskellige Slags
under eet, for en fast Sum, uden Sortering ell.
Prisansættelse for de enkelte Varer hver for
sig, efter deres Art og Beskaffenhed. At vedtage
et Forslag e. b. vil sige at vedtage det under
eet, ved en enkelt Beslutning, uden Afstemning
over dets enkelte Dele hver for sig.
<i>(C. V. S.). C. Th.</i>
</chapter>

<chapter name="Enbo">
<b>Enbo,</b> se <sp>Bestøvning</sp>, S. 121.
</chapter>

<chapter name="en cabochon">
<b>en cabochon</b> [ã-kabå'∫å]. En Ædelsten
kaldes tildannet e. c., naar den har en hvælvet
Forside; Bagsiden kan være hvælvet, flad ell.
undertiden hul, langs Omkredsen kan der være
anbragt Facetter. Det er især daarlig
gennemsigtige ell. uigennemsigtige Ædelstene (Opaler,
Granater, Turkiser), som slibes paa denne
Maade.
<i>(N. V. U.). O. B. B.</i>
</chapter>

<chapter name="Encalypta">
<b>Encalypta</b> <i>Leérsia</i> (<sp>Klokkehætte</sp>), Slægt
af de topfrugtede Bladmosser med brede,
tungeformede, meget papilløse, i tør Tilstand
sammenrullede og ind mod Stængelen krummede
Blade, opret Kapsel med enkelt Peristom. Mest
karakteristisk er dog Hætten, som er
aflangkegleformet, glat, usædvanlig stor i Forhold til
Planten og omslutter hele Kapslen. De c. 35
Arter vokser for største Delen i Europas
Bjergegne, paa Jord og Klipper. En noget lgn. Hætte
har de nærstaaende artsrige, eksotiske Slægter
<i>Calymperes</i> og <i>Syrrhopodon</i>.
<i>C. J.</i>
</chapter>

<chapter name="en camarade">
<b>en camarade</b> [ã-kama'rad] (fr.), som
Kammerat, fortrolig.
</chapter>

<chapter name="en Canaille">
<b>en Canaille</b> [ã-ka'na.j], se <sp>Canaille</sp>.
</chapter>

<chapter name="Encartaciones">
<b>Encartaciones</b> [æŋkarta'þ<sub>i</sub>ån<sub>æ</sub>s], <sp>Los E.</sp>,
et lille, men vigtigt Bjergværksdistrikt i det
nordlige Spanien, ligger mellem den Biscayiske
Havbugt og Prov. Burgos og er delt mellem
Prov. Vizcaya og Santander. E., der er c. 45
km langt og 16-20 km bredt, er rigt paa
Jern-, Bly- og Kobbermalme, der fra Bilbao
væsentligst er blevet eksporteret til England og
Tyskland. Distriktet har spillet en betydelig
Rolle i Karlistkrigene. Indbyggerne, de
saakaldte <i>Encartados</i>, er af baskisk Oprindelse,
men taler nu Spansk.
<i>H. P. S.</i>
</chapter>

<chapter name="Encefalitis">
<b>Encefalitis</b> ['æn-], d. s. s.
<sp>Hjernebetændelse</sp>.
</chapter>

<chapter name="Encefalocele">
<b>Encefalocele</b> ['æn-] (gr.), <sp>Hjernebrok</sp>,
Fremtrængning af Kraniets Indhold gennem en
oftest medfødt Defekt i Kraniet. Broksvulsten
er dækket af Hud, indeholder Hjernehinderne
som en Slags Broksæk, inden i hvilken enten
findes Hjernevædske ell. tillige Hjernevæv. Efter
Læsioner ell. Operationer paa Kraniet kan en
lgn. Tilstand opstaa. Ordet E. benyttes - men
fejlagtig - ogsaa ved Fremfald af Hjernevæv
gennem en frisk ved Læsion opstaaet Aabning
i Kraniet og dets Bedækninger. Denne Tilstand
er at betegne: <sp>Hjerneprolaps</sp>,
Hjernefremfald.
<i>E. A. T.</i>
</chapter>

<chapter name="Encefaloid">
<b>Encefaloid</b> (gr.), en blød Kræftsvulst, hvor
Vævets Udseende minder om Hjernevæv.
</chapter>

<chapter name="Encefalomalaci">
<b>Encefalomalaci</b> ['æn-],
<sp>Hjerneblødhed</sp>, er en sygelig Proces i Hjernen. E.
skyldes oftest Forkalkning af Hjernens Pulsaarer,
sjældnere en syfilitisk Karlidelse eller en
Blodprop, som sætter sig fast i Hjernekarrene. Ved
at nogle af Blodkarrene tiistoppes, mister det
tilsvarende Hjerneparti sin Ernæring, og
Hjernevævet falder paa begrænsede Partier hen som
en blød Masse (emollierer). E. giver Anledning
til halvsidige Lammelser, undertiden
Synsforstyrrelser, Taleforstyrrelser ell. Aandssvækkelse.
Undertiden udvikler Sygdommen sig langsomt,
undertiden viser den sig pludselig,
Symptomerne bliver da væsentlig de samme som ved
Hjerneblødningen; et saadant akut opstaaet
Anfald af E. kaldes (ligesom det akute Anfald af
Hjerneblødning) et apoplektisk Anfald.
<i>K. H. K.</i>
</chapter>

<chapter name="Encefalon">
<b>Encefalon</b> (gr.), d. s. s. <sp>Hjerne</sp>.
</chapter>

<chapter name="Encefalopati">
<b>Encefalopati</b> ['æn-] (gr.), Hjernelidelse,
Fællesbetegnelse for Affektioner af Hjernen.
</chapter>

<chapter name="Enceinte">
<b>Enceinte</b> [aŋ'sæŋt<sub>ə</sub>, fr. ã'sæ.t] brugtes
tidligere som Fællesbetegnelse for alle de
Fæstningsanlæg, der omsluttede et befæstet Punkt,
men er nu gaaet over til at betegne enhver
lang og i det væsentlige sammenhængende
befæstet Linie. Indgaar denne Linie som Led i
en Fæstning, skelnes efter dens Beliggenhed og
Konstruktion mellem en <sp>Kamp-E.</sp> og en
<sp>Sikkerheds-E.</sp>, af hvilke den første ligger i
forreste Linie og derfor gøres stormfri samt
forsynes med skudsikre Konstruktioner, medens
den anden, der kun findes i Forbindelse med
en foranliggende Fortrække, gøres betydelig
svagere. Se <sp>Fæstning</sp>.
<i>Sch. P.</i>
</chapter>

<chapter name="Enceladit">
<b>Enceladit,</b> d. s. s. <sp>Warwickit</sp>.
</chapter>

<chapter name="Encellerust">
<b>Encellerust</b> ['e.n-] (<i>Uromyces</i> Link), Slægt
af Rustsvampe med brune, tykvæggede, stilkede,
encellede Hvilesporer (Teleuto-Sporer), som
danner brune ell. sorte Hobe, der bryder frem
gennem den angrebne Plantedels Overhud;
Hvilesporerne er fri, ikke sammenvoksede, og har et
Spirehul i Spidsen. Mange Arter har foruden
Hvilesporer Sommersporer (Uredo) og
Skaalrust (Æcidium) med Mikropyknider, og disse
forsk. Stadier kan findes paa samme ell. paa
forskellige Planter, idet der findes baade
værtskiftende og ikke værtskiftendie Arter; saaledes
er <sp>Ærterusten</sp> (<i>U. Pisi</i> [Pers.])
værtskiftende, idet Sommer- og Hvilesporer optræder
paa Ærteplanter, medens Skaalruststadiet findes
paa Arter af Vortemælk, i hvis Rodstok
Svampens Mycelium overvintrer. Værtskiftende er
endvidere <sp>Hundegræsrust</sp> (<i>U. Dactylidis</i>
Orth) med Sommer- og Hvilesporer paa
Hundegræs, medens den tilhørende Skaalrust optræder
paa forskellige Ranunkel-Arter. Ikke

