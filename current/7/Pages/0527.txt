Tropperne selv i rige og kultiverede Egne ikke kan
eksistere uden betydelige Tilførsler. Hele
Tjenesten bag Hæren underlægges i Alm. en
Generaldirektør ell. -inspektør for Jernbane- og
Etapetjenesten og bestaar af 2 nøje forbundne
Virksomheder, nemlig »Jernbanetjenesten«, der
for alle paa samme Krigsteater opererende
Tropper er underlagt ovenn. Direktør ell. Inspektør,
og »Etapetjenesten«, der for hver enkelt Hær
underlægges en Etapedirektør ell. -inspektør,
der er underlagt Hærens Højestbefalende, men
som tillige staar under Generaldirektøren ell.
-inspektøren. Virksomhedsomraadet er i Reglen
fra eget Lands Grænse til de opererende
Tropper; men Omraadet kan ogsaa strække sig ind i
eget Land, alt efter vedk. Krigsministeriums
Bestemmelse. Jernbane- og Etapetjenesten, hvis
Ordning er temmelig ensartet i de forsk. store
Hære, har mangfoldige Opgaver, saaledes at
udnytte, vedligeholde og om fornødent ødelægge de
Jernbaner o. a. Kommunikationslinier, der
hører til Etapeomraadet, samt søge Samvirken
med Banelinierne uden for dette, at organisere
Hærenes Forbindelseslinier ved Hjælp af de
eksisterende Jernbaner og Vandveje samt ved
»Etapeveje«, der forbinder disse
Kommunikationers Endepunkter med de opererende Tropper,
at bevogte og forsvare Forbindelseslinierne, at
sørge for Tilførsel af Forplejning, Ammunition
og Udrustningsgenstande m. m., samt at føre
Syge, Saarede, Fanger og Materiel tilbage, at
drage Omsorg for Tropper og Detachementer,
der opholder sig bag de opererende Tropper, at
sørge for Magasinering, Vedligeholdelse og
Fornyelse af Forplejningsgenstandene og
Erstatningsmateriel, at overholde Orden bag Hæren
ved Fordeling af <sp>Etapetropperne</sp>, samt
midlertidig at administrere okkuperet fjendtligt
Territorium m. m.

Som Hovedforbindelseslinier mellem
Hjemlandet og Tropperne tjener fortrinsvis
Jernbanerne, der om fornødent forlænges ved de
saakaldte <sp>Etapeveje</sp>, der ogsaa kan
anlægges parallelt med Jernbanerne for at
muliggøre yderligere Transport ell. mellem
Jernbanelinierne for at forbinde disse. I tidligere Tid
- før den stærke Udvikling af Jernbanerne -
kunde Etapevejene ofte have en meget
betydelig Udstrækning, og en fuldstændigere
Organisation af disse Veje var da nødvendig. De
inddeltes i Strækninger, »Etaper« (heraf Navnet
»E.«) af Dagmarches Længde, idet der
indskødes »Etapestationer«, d. v. s. passende
Lokaliteter, der fungerede som Hvilestationer for
Troppe- og Materieltransporter. En lgn.
Organisation kan ogsaa blive nødvendig nutildags,
naar Jernbanerne er utilstrækkelige ell. savner
fornøden Ydeevne, men i Alm. vil Ordningen
være mindre skematisk, saa meget mere som
Automobilerne i høj Grad letter Forbindelsen
pr Landevej og gør »Etapestationerne« mindre
nødvendige. Automobilerne kan paa en vis
Maade siges at bidrage til at »forlænge
Jernbanerne« og danner i det hele taget et
overordentlig vigtigt Supplement til disse.

Som Eksempel paa Ordningen af
Jernbane-Etapetjenesten skal anføres et kort Uddrag af
Bestemmelserne for den fr. Hær:

For hvert Armékorps bestemmes en
»Samlingsstation«, der ordentligvis ligger i
Armékorpsets Territorialdistrikt, og hvortil Tropper og
Materiel, der skal afsendes til ell. tilbagesendes
fra Armékorpset, dirigeres. Endvidere oprettes
for hver Armé een ell. fl. »Magasinstationer«
forholdsvis nær ved Krigsskuepladsen. Paa
Magasinstationerne samles store Forraad af enhver
Art. Magasinstationerne forsynes dels fra den
omkr. Stationerne liggende Egn, dels fra
fjernere liggende Omraader (Hjemlandet). Fra
»Samlingsstationerne« og »Magasinstationerne«
sendes Personel, Materiel og Levnedsmidler o.
s. fr. i Alm. frem til Hærene pr Jernbane. Man
bestemmer da for hver Armé en større
Jernbanestation som Reguleringsstation. Her
foretages den nødvendige Sondring af Sendingen til
de forsk. Armékorps ell. Tjenestegrene,
saaledes at hver faar efter sit Behov. Den sidste
Del af Opgaven: at føre Forsyningerne frem til
Korpsene m. fl. søges løst under en saa
fuldstændig Udnyttelse af Jernbanerne som muligt;
kan man faa Forsyningerne tilstrækkelig langt
frem pr Jernbane, fastsætter man simpelthen
Udleveringsstationer (<i>gare de ravitaillement</i>) for
Korpsene m. fl. - Er det nødvendigt paa en
vis Strækning at anvende Transport ad
Landevej, bliver den sidste Jernbanestation
Begyndelsesstation for Etapevejen (<i>gare origine
d'étapes</i>). Det er en Selvfølge, at Automobilerne
ogsaa i Frankrig spiller en betydelig Rolle for
Etapetjenesten. Hovedmassen af Hærens
Automobilkolonner er underlagt Generaldirektøren
for Jernbane- og E.

Ordningen af E. kræver stor Opmærksomhed
og Dygtighed, den er vanskelig selv under
Forhold, hvor Hæren vedblivende er under
Fremrykning og kan benytte de samme
Forbindelseslinier; men Vanskelighederne øges stærkt, naar
Hæren maa gaa tilbage, og da navnlig naar
dette maa ske i forandret Retning, hvorved de
hidtil brugte Forbindelseslinier ikke mere bliver
anvendelige, men en pludselig og helt ny
Ordning af E. bliver en Nødvendighed.
<i>B. P. B.</i>
</chapter>

<chapter name="Étaples">
<b>Étaples</b> [e'tapl], By i det nordvestlige
Frankrig, Dept Pas-de-Calais, 13 km NV. f. Montreuil
ved den lille Flod Canche og nærved dennes
Udløb i Kanalen, er Knudepunkt paa Nordbanen
og har Søbade, Fiskeri, Baadebyggeri og en
lille Havn, der i Middelalderen havde nogen
Bet. (1911) 5823 Indb. - I Nærheden af E. er
fundet Ruiner af en rom. By, som formodes at
have været <i>Quentovicus</i>. 1492 sluttedes i E. en
Fred mellem Frankrig og England.
<i>G. Ht.</i>
</chapter>

<chapter name="Etat">
<b>Etat</b> (fr. etat [e'ta]) kommer af det ital.
<i>stato</i> (lat. <i>status</i>), som opr. betyder Tilstand,
deraf Ordet Status, men derefter gik over til
at betyde dels 1) Stand overhovedet (Stænder),
2) dels særlig Statens Tilstand og 3) endelig til
at betyde i snævreste Forstand Statens
forfatningsmæssige Tilstand, og derigennem <sp>Stat</sp>
overhovedet. Det er navnlig Machiavelli, hvem
det skyldes, at stato (état) kom til at betyde
Stat, men inden det trængte alm. igennem i
denne Bet., kom Ordet E. ogsaa til at spille en
Rolle i fl. af de andre Betydninger. Saaledes
hed de gl. fr. Generalstænder <i>États-généraux</i>,
og paa samme Maade tales der i Danmark i gl.

