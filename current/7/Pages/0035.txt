I Praksis maa man imidlertid ogsaa regne
Forbruget i Metaltraadsmodstanden. Man har i
Reglen 2 Lamper i Serier paa 110 Volt ell. 4
Lamper i Serier paa 220 Volt. Den hele
Spænding pr Lampe inkl. Modstand kan da sættes
til 55 Volt. Endvidere sluger den Buen
omgivende Kuppel en Del af Lyset. I de to
ovennævnte Eksempler kan man regne:

Ved 10 Ampère: Forbrug 550 Watt, hemisfærisk
Lysstyrke med Kuppel 670 Lys. 0,82 Watt pr Lys.

Ved 40 Ampère: Forbrug 2200 Watt,
hemisfærisk Lysstyrke med Kuppel 5000 Lys. 0,44 Watt
pr Lys.

De brugelige Kultykkelser svarer omtr. til en
Strømtæthed af 3,3 Ampère pr cm<sup>2</sup> af det
positive Kuls Tværsnitsareal. Eks.: for 10 Ampère
Overkul rund Stang 20 mm i Gennemsnit.
<table>
<td v2>Tværsnitsareal 3,14 cm<sup>2</sup>. Strømtæthed<td c>10<td v2>= 3,2.
<td c>3,14
</table>
Det negative Kuls Tværsnitsareal er c. halvt
saa stort som det positives.

<sp>Regulermekanismen</sp> findes i Reglen
øverst i Lampen, beskyttet af en Hætte.
Regulermekanismen skal, naar man slutter Strøm,
først bringe Kullene til Berøring, hvorved
Strømmen kommer i Stand, dernæst fjerne Kullene et
lille Stykke fra hinanden, saa at Buelængden
bliver passende, og dernæst skal den,
efterhaanden som Kullene brænder bort, føre
Kulholderne nærmere sammen, saa at Buelængden
omtr. bliver uforandret. Til at udføre disse
Funktioner tjener ved <sp>Shuntlampen</sp> en
Elektromagnet, hvis Bevikling, der har stor
Modstand, er forbundet til Lampens to Klemmer,
saaledes at den gennemløbes af en med
Lampespændingen proportional Strøm. En saadan
Regulermekanisme er vist i Fig. 3.

Elektromagneten (<i>a</i>) tiltrækker et Jernstykke
(<i>b</i>) (Anker), som trækkes til den modsatte Side
af en Fjeder (<i>e</i>). Under normale Forhold holder
de to Kræfter hinanden i Ligevægt.
Kulholderne (og dermed Kullene) er saaledes forbundne
med Ankeret, at Kullene nærmer sig til
hinanden, naar Elektromagneten har Overtaget, og
fjerner sig fra hinanden, naar Fjederen har
Overtaget. Naar den Bevægelse, som nærmer
Kulholderne til hinanden, har naaet en vis
Grænse, udløses Kulholderne, som hænger i en
Kæde over en Snorskive, <i>d</i>, fra deres faste
Forbindelse med Ankeret, og ved Overkullets
Overvægt nærmer de sig et Stykke til hinanden. -
Snoreskiven <i>d</i> er ved en Række Tandhjul
forbundet med en Aksel med fire Vinger, og
Udløsningen finder Sted, naar en af disse, <i>f</i>,
slipper Anslaget <i>g</i>. Bevægelsen dæmpes af en
Luftbremse, <i>i</i>.

En Shuntlampe vil iflg. sin Anvendelse af en
som Shunt anbragt Regulermagnet søge at holde
<sp>Lampespændingen</sp> konstant.
Shuntlamper kan brænde indtil 4 i Serie, og

<img>Fig. 5. Hovedstrømslampe med indelukket Bue.</img>

<img>Fig. 6. Vekselstrømsdifferentiallampe.</img>

<img>Fig. 7. Flammebuelampe.</img>

