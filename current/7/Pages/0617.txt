<chapter name="Euryplan">
<b>Euryplan</b> [æ^u-] er Benævnelsen paa forsk.
fotografiske Objektivkonstruktioner fra Schulze
& Billerbeck. Det er symmetriske
Dobbelanastigmater med relativ Lysværdi, f : 4,5 og f : 6,8
og med en Billedvinkel paa 80°-90°.
<i>C. E. A.</i>
</chapter>

<chapter name="Eurypterus">
<b>Eurypterus</b> [æ^u-], se <sp>Dolkhaler</sp>.
</chapter>

<chapter name="Eurypyga">
<b>Eurypyga</b> [æ^u-], se <sp>Solrikser</sp>.
</chapter>

<chapter name="Eurypylos">
<b>Eurypylos</b> [æ^u-], 1) gr. Heros, som dyrkedes
i Patrai (nu Patras), hvor man havde et Skrin
ell. Kiste, som indeholdt et udskaaret Billede af
Dionysos, som fremvistes een Gang om Aaret
ved en natlig Fest for Dionysos Aisymnetes. Det
sagdes fordum at være bragt dertil af E., der
havde taget det som Krigsbytte i Troja; men da
han derefter havde aabnet Skrinet, var han
blevet grebet af Vanvid. Oraklet havde imidlertid
lovet ham Helbredelse, naar han bragte Skrinet
til et Sted, hvor han traf »fremmede Ofre«. Da
han paa sin Hjemfærd fra Troja kom til Patrai,
saa han her Menneskeofre endnu i Brug, idet
man hvert Aar bragte »den skønneste Dreng og
den skønneste Pige« som Offer til Artemis
Triklaria. Det blodige Offer afskaffedes nu, og
Dyrkelsen af Dionysos Aisymnetes indførtes. E.
antoges i Reglen for en Thessaler, Søn af
Euaimon, Konge i Ormenion. E. nævnes ogsaa som
en af Penelope's Bejlere. 2) Konge over
Meroperne paa Kos, Søn af Poseidon og Astypalaia,
Om hvem det fortaltes, at han, da Herakles
nærmede sig, ikke vilde tillade ham at gaa i
Land, hvorfor Herakles ihjelslog E. og hans
Sønner. 3} Mysisk Heros, Søn af Telefos og
Astyoche, en Søster til Priamos. Han kom
Trojanerne til Hjælp som Anfører for Keleierne.
<i>V. S.</i>
</chapter>

<chapter name="Eurysakes">
<b>Eurysakes</b> [æ^u-; gr. -'sake.s], attisk Heros,
Søn af Ajas og Tekmessa. En Helligdom for
ham (Eurysakeion) fandtes i den attiske Deme
Melite.
<i>C. B.</i>
</chapter>

<chapter name="Euryskop">
<b>Euryskop</b> [æ^u-], fotografisk Objektiv fra
Voigtländer & Sohn, er en Aplanat, der
fremstilles i to Serier med relativ Lysværdi f : 4,5
og f : 7. Den skarpe Billedvinkel er 32° og 40°.
E. anvendes mest i fotografiske Atelier'er.
<i>C. E. A.</i>
</chapter>

<chapter name="Eurystheus">
<b>Eurystheus</b> [æ^u'rystæ^us] (forkortet Form
af Navnet Eurysthenes »den, hvis Styrke
rækker vidt«) hedder i gr. Oldtidssagn den Konge
i Mykenai, i hvis Tjeneste og efter hvis Befaling
Herakles maatte udføre sine »12 Arbejder«. Han
skildres som fejg og umandig; at den vældige
Herakles blev ham underordnet, skyldtes en List
af Hera, der var skinsyg paa Herakles' Moder
Alkmene: Zeus havde i Gudernes Forsamling
svoret, at den Ætling af Perseus, der den Dag
kom til Verden, skulde blive en mægtig Konge
og herske over alle omboende Folk; Hera
sinkede da Alkmene's Nedkomst og bevirkede, at
Sthenelos' Hustru Nikippe fødte sin Søn E. for
tidligt; han blev derfor Herakles' Overherre.
<i>C. B.</i>
</chapter>

<chapter name="Eurytmi">
<b>Eurytmi</b> [æ^u-] (græsk), god Rytme, rigtigt
Forhold; eurytmisk kaldes en Bygning, som
virker harmonisk, med gode, smukke Proportioner
efter de Regler, der udformedes i den klassiske
Bygningskunst.
<i>C. A. J.</i>
</chapter>

<chapter name="Eurytos">
<b>Eurytos</b> [æ^u-], 1) mytisk Konge i »Oichalia
med de høje Taarne«, Søn af Melaneus, som
denne udmærket Bueskytte, hvem Apollon
havde givet hans Bue og lært ham at bruge den.
Men denne Færdighed blev Anledning til hans
Død. E., udfordrede sin Læremester til en
Væddekamp, hvorover Apollon fortørnedes saaledes,
at han lod ham dø i sit Hjem, før han havde
naaet Oldingalderen. Efter andre havde E. lovet
den, der kunde sejre over ham i Bueskydning,
sin Datter Iole's Haand. Herakles havde da
besejret ham, men var blevet haanlig afvist, da
han forlangte Iole, hvorfor han drog mod
Oichalia, indtog Byen og dræbte E. og hans
Sønner.
<i>V. S.</i>
</chapter>

<chapter name="Euscopol">
<b>Euscopol</b> [æ^u-] er kem. rent, brombrintesurt
Scopolamin (s. d.).
</chapter>

<chapter name="Eusebianer">
<b>Eusebianer</b> [æ^u-] se <sp>Eusebios</sp>.
</chapter>

<chapter name="Eusebios (Biskop i Cæsarea)">
<b>Eusebios</b> [æ^u-], Biskop i Cæsarea i Palæstina,
Kirkehistoriker (»Kirkens Herodot«), f. c. 270 i
det palæstinensiske Cæsarea, d. 340 som Biskop
smst. Han kom tidlig i Forbindelse med den
lærde Præst Pamfilos, der havde en stor
Bogsamling og var en Beundrer af Origenes, og af
Taknemmelighed mod ham kaldte han sig
Pamfilos' E. Hans Ven blev Martyr, og han fik selv
et stærkt Indtryk af Kristenforfølgelsernes
Rædsel, selv om han maaske ikke personlig var
Genstand for Forfølgelse; men saa oplevede han
det pludselige Omslag med Konstantin den Store.
E. levede paa Overgangen mellem to skarpt
adskilte Tidsrum, og han reddede det, der laa
bagved, fra Forglemmelse. Han skrev en
Kirkehistorie i 10 Bøger, en uvurderlig Kilde til de
3 første Aarh.'s Historie, og som et Forarbejde
hertil <i>Chronicon</i>, der er en Verdenshistorie i
Grundrids, endvidere »Palæstinas Martyrer«,
»Kristusbilleder«, »Konstantin den Stores
Levned« o. fl. Skr, som er gaaede tabt. Som
Historiker er han den lærde Samler, uden Kritik og
uden Menneskekundskab, og da han skulde tage
Del i Dogmestridighederne, stod han som den
lærde Mand, der kunde se det berettigede til
alle Sider uden at kunne se Konsekvenserne.
Han blev Biskop i Cæsarea c. 314, da Kirken fik
Fred udadtil, men Splid indadtil. En Mand af
hans Ry kunde ikke blive fri for at sige sin
Mening om de dogmatiske Stridsspørgsmaal, og
han stillede sig som en Discipel af Origenes
midt imellem Arios og Athanasios. Paa
Kirkemødet i Nikæa beklædte han Hæderspladsen, og
hans Udkast blev Grundlaget for det nikænske
Symbol. Derefter blev han Kejser Konstantin's
Ven, og den lærde Mand blev svimmel af al
den Ære, der blev vist Kirken, og den
Understøttelse, der blev hans hist. Arbejder til Del.
E.'s apologetiske, dogmatiske og eksegetiske Skr
er af mindre Værdi, men som Kirkehistoriker
vil han aldrig blive glemt. Hans Kirkehistorie
er overs. paa Dansk af C. A. H. Muus (1832,
2. Udg. 1865). En samlet Udg. af E.: <sp>Migne</sp>
(Paris 1856-57), <sp>Dindorf</sp> (Leipzig 1867-71,
ufuldstændig). (<sp>Litt</sp>.: <sp>Harnack</sp>, »Gesch. der
altchristl. Litt.« I 55 ff.; <sp>E. Keller</sp>, <i>Eusèbe,
historien des persécutions</i>, 1912).
<i>L. M.</i>
</chapter>

<chapter name="Eusebios (Biskop i Emesa)">
<b>Eusebios</b> [æ^u-], Biskop i Emesa, græsk
Kirkelærer i 4. Aarh., f. i Edessa, d. i
Antiocheia 360. Han var en Discipel af foreg. og en
Ven af E. fra Nikomedia. E. var en nøgtern
Skriftfortolker af den antiokenske Skole; han
opgav sin Bispestol i Emesa (i Foinikien), fordi


