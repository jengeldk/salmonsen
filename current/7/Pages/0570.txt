Wachau. I Frankrig 1814 fik han heller ikke
selvstændig Kommando, men ydede værdifulde
Tjenester, saaledes ved Bar sur Aube, Arcis og
især i Kampene foran Paris, hvorfor han
udnævntes til General i Infanteriet. I Felttoget
mod Tyrkiet 1828 førte han et Armékorps under
Diebitsch. Ved Udbrudet af den polske Opstand
fik han slet ingen Kommando og trak sig nu
tilbage fra aktiv Tjeneste. 1846 udgav han
»Erinnerungen aus dem Feldzuge 1812 in Russland«,
der er af ikke ringe Interesse.
<i>B. P. B.</i>
</chapter>

<chapter name="Eugen, Napoleon Nikolaus">
<b>Eugen</b> [ö'∫e.n], <sp>Napoleon Nikolaus</sp>,
Hertug af Närke, sv. Prins, Maler og Raderer,
f. 1. Aug. 1865 paa Drottningholm Slot. Han blev
Kong Oskar's 4. ældste Søn. Efter at han 1884
havde taget Studenter- og Officerseksamen, drev
han i Studentertiden i Upsala 1885-86 saa
smaat kunstneriske Studier under W. v.
Gegerfelt og blev under et Paris-Ophold 1887-89 helt
og holdent Maleren; han arbejdede paa Bonnat's
Atelier, under P. de Chavannes og Roll, senere
under Gervex; i Sommertiden var han hjemme
og malede saaledes 1887 og 1888 i Dalby (Skaane)
under H. Salmson's Vejledning. Han udstillede
første Gang offentlig paa Verdensudstillingen i
Paris 1889 (men i den af Prinserne Oscar, Karl
og E. 1886 udgivne Rejsebog »Våra minnen«
fandtes allerede nogle Akvareller af E. fra
Palæstina); bl. disse først udstillede Arbejder var der
ogsaa et Studiehoved i Pastel. Men fremtidig
blev Landskabet saa godt som udelukkende hans
Domæne. Flere af de tidligste Værker behandler
norske Motiver: »Maaneskin i Valders« (1891);
hans »Indsø« (1891) kom til Nationalgal. i Kria,
»Skoven« (1892) til Göteborg Mus. Hvad han
udstiller 1893 viser ham som mere end lovende.
Af Slottet Sundbyholm former han saaledes
det ypperlige »Det gl. Slot« (udstillet i Kbhvn
1916); han har her omdigtet det gamle Motiv
i dekorativt forenklende Stil i klar og festlig
Farvevirkning; Pastellen »De blaa Popler« fra
samme Tid var næppe blevet til uden Böcklin'sk
Paavirkning. »Molnet« (1895, Göteborg Mus.)
staar paa Højde med »Det gl. Slot«. I den flg.
Tid bliver Prins E. især den nordiske
Sommeraftens Maler: »Sommernat« (1895, Nationalmus.
i Sthlm), det dekorative Arbejde i Sthlm's Norra
Läroverket »Sommeraften« (1899), »Stockholms
Slot ved Nat« (1899, for Verdensudstill.'s sv.
Villa, nu i Sthlm's Nationalgal. i Upsala), »Det
stille Vand« (1901, Sthlm's Nationalmuseum),
»Nattemoln« (1901, Thiel's Saml. i Sthlm), »Den
lyse Nat« (1903) o. s. fr.; hertil slutter sig den
storladne Radering af »Sthlm's Slot ved Nat«.
Fra 1904, da han tager Ophold paa sin
prægtige Villa »Valdemarsudde« (Djurgården), er
han ikke længere blot den tungsindigt
kontemplative Fortolker af Sommernattens stille
Mystik; han skildrer med pulserende Liv
Skærgaardens Skibe, hvis Lanterner lyser ud i
Natten, Prammene, Fabrikkerne o. s. v.; 1904 maler
han »Det klarer op«, 1906 »Møllen« o. s. fr.
Samtidig genoptager han det store dekorative
Maleri med forøget Kraft. 1897-98 havde han
malet 3 dekorative Vægbilleder til Kongens Foyer
i det kgl. Teater i Sthlm (Motiver fra Haga),
1904 udfører han det 15 m lange »Sommer« for
Norra Läroverkets Forsamlingssal, 1909
»Rimfrost« i Dramat. Teaterns kgl. Foyer (Freske),
derefter bl. a. Freskerne i Östermalms
Läroverk og Altertavlen for Kiruna Kirke.
Betegnende nok indeholder denne Tavle kun
Landskaber; i Stiliseringen, i den tilstræbte stærke
Forenkling af Linier og i Lyskraftens Styrke
mærker man, at Kunstneren ogsaa har kunnet
gøre den seneste Kunsts Omskiftelser med. -
Prins E. er overhovedet et Talent med stor
Assimilationsevne, en højtkultiveret, inderlig og
stemningsrig kunstnerisk Malerbegavelse med
udpræget Sans for det dekorativt-monumentale
og for Naturens harmoniske Lyrik. 1905 udkom
et Billedværk med 30 Farvetryk efter Prins E.'s
Landskaber. Han var fyldig repræsenteret paa
den sv. Kunstudstilling i Kbhvn 1916 (»Pramme«
[1911] i Kunstmus. i Kbhvn). - I Samklang
med sit Naturel har Kunstneren ogsaa
interesseret sig stærkt for Folkeoplysnings- og
almindelig sociale Spørgsmaal og har paa dette
Omraade vist frisindede Anskuelser (»Röda
prinsen«). (<sp>Litt</sp>.: <sp>Axel Gauffin</sp>, »Konstnären
Prins E.« [Sthlm 1915]).
<i>A. Hk.</i>
</chapter>

<chapter name="Eugene City">
<b>Eugene City</b> ['ju.dзi.n ell. ju.'(d)зi.n-'sit<sub>i</sub>],
By i U. S. A., Stat Oregon, ligger 180 km S. f.
Portland ved Willamette River ved Banen fra
San Francisco til Portland samt ved Mundingen
af fl. Dale. (1900) 9000 Indb. E. C. har en
ganske gunstig Handelsbeliggenhed.
<i>H. P. S.</i>
</chapter>

<chapter name="Eugenglans">
<b>Eugenglans</b> [æ^u-], d. s. s. <sp>Polybasit</sp>.
</chapter>

<chapter name="Eugenia">
<b>Eugenia</b> [æ^u-] L., Slægt af Myrtefamilien,
stedsegrønne Træer ell. Buske med læderagtige
Blade. Blomsternes Akse er kugle- ell.
ægdannet; de har 4-5 Bæger- og Kronblade og talrige
Støvdragere. Frugten er et Bær. C. 650 Arter i
alle tropiske Egne, særlig i Amerika. Mange
Arters Bær er spiselige og velsmagende;
saaledes dyrkes <i>E. uniflora</i> L. (lig <i>E. Michelii</i>
Lam.), der stammer fra Uruguay og det sydlige
Brasilien, og hvis Bær er særlig yndede, baade
i den gl. og den ny Verden (Vestindien); den
bliver et 6 m højt Træ og kaldes af Indfødte
<sp>Pitanga</sp> (Ibipitanga). Af <i>E. brasiliensis</i> Lam.
(<sp>Grumixameira</sp>), der vokser vildt i
Brasilien og dyrkes, syltes Bærrene. Barken har
af nogle Arter med. Anvendelse; den trævlede
Bark af <i>E. ligustrina</i> Willd. bruges til
Kalfatring af Skibe. Ogsaa Veddet anvendes paa
mange Maader. De unge Skud
(<sp>Chekanblade</sp>) og Barken af <i>E. Cheken</i> Hook. et Arn.
benyttes, ligesom Rødderne af andre Arter, i
Medicinen.
<i>A. M.</i>
</chapter>

<chapter name="Eugenia, Charlotta Augusta Amalia Albertina">
<b>Eugenia</b> [ö'∫e.n<sub>i</sub>a], <sp>Charlotta Augusta
Amalia Albertina</sp>, svensk-norsk
Prinsesse, Kong Oskar I's eneste Datter, f. paa
Sthlm Slot 24. Apr. 1830, d. smst. 23. Apr. 1889,
fik af sin Moder en yderst omhyggelig
Opdragelse. 1843 ledsagede hun sine Forældre paa en
Rejse til Tyskland; Vinteren 1845 tilbragte hun
sammen med Kongefamilien i Norge, hvor en
alvorlig Forkølelse lagde Grunden til den
Brystsygdom, der fulgte hende hele hendes Liv
igennem; 1852 ledsagede hun sin Fader til
Kissingen og Schweiz. Begavet i fl. Retninger har E.
været virksom saavel paa Litt.'s som paa
Musikkens og Billedkunstens Omraade. Som
Forfatterinde har hun udg. det biografiske
Arbejde <i>Les princesses de la Suède</i> (1864); »Svenska

