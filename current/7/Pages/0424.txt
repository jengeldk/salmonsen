Aktbilleder (»Nøgen Mand og to Kvinder« [1903]
og »Nøgne Mennesker omkr. en Gud« [1906]),
men mest farverige, ekspressive Landskaber som
»En Fjelddal« (1900), »Skovinteriør« (1900), begge
i Kunstmuseet, Kria, som ogsaa ejer en Rk.
andre Billeder af ham. Han er ogsaa godt
repræsenteret i Billedgaleriet og Meyer's Saml.,
Bergen. E. er bosat paa Lillehammer.
<i>E. L-w.</i>
</chapter>

<chapter name="Erichsen, Vigfús Árnason">
<b>Erichsen,</b> <sp>Vigfús Árnason</sp>, isl. Forf.,
Brodersøn af ovenn. J. E., f. paa Island 9. Febr
1790, d. i Kbhvn 8. Oktbr 1846. Han blev <i>cand.
jur.</i> 1816, men beklædte aldrig nogen offentlig
Stilling. Af hans litterære Arbejder bør særlig
nævnes de i fl. Oplag udkomne
personalhistorisk-statistiske Haandbøger, »Gejstlig Stat« (1830),
»Juridisk Stat« (1831), »Lægestat« (1834). 1827
udgav han et Stridsskrift, »Island og dets
Justitiarius Magnus Stephensen«, hvori han
kritiserede Stephensen's egenmægtige Bestyrelse af
det islandske Landoplysningsselskab.
<i>B. Th. M.</i>
</chapter>

<chapter name="Erichsen, Vigilius">
<b>Erichsen,</b> <sp>Vigilius</sp>, dansk Maler, f. 1722,
d. i Kbhvn 31. Maj 1782, uddannedes hos Wahl
og naaede allerede som ung saa megen Anseelse,
at det betroedes ham at male Portrætter af
Kongen og andre fyrstelige Personer saavel i
Olie som i Miniatur. Disse Arbejder gav
Anledning til, at han 1757 blev kaldet til
Petrograd, hvor han udnævntes til Katarina II's
Hofmaler og udførte hendes Portræt mange Gange,
til Dels som Gaver til fremmede Hoffer, saaledes
et legemsstort Billede af Kejserinden i Uniform
og til Hest (Kronborg). 1772 kom han tilbage
til Kbhvn, blev kort efter dansk Hofmaler og
udfoldede en omfattende Virksomhed. Af hans
legemsstore Portrætter er Peter Cramer's
(Kunstakademiet) og Lorenz Spengler's
(Kunstmuseet) de bedst kendte; langt betydeligere er
til Trods for den konventionelle Opstilling og
den overfladiske Karakteristik det lille
Helfigursportræt af Juliane Marie (Kunstmuseet), der
staar højt i koloristisk Henseende og navnlig i
Retning af Stofgengivelse søger sin Lige i de
sidste Aarh.'s nordiske Malerkunst.
<i>S. M.</i>
</chapter>

<chapter name="Ericht">
<b>Ericht</b> ['eriκt], <sp>Loch E.</sp>, Sø i
Mellemskotland paa Grænsen af Shirerne Inverness og
Perth, ligger i en dyb Kløft i den vildeste Del
af Grampians-Bjergene i en Højde af 351 m,
og er den højest liggende Sø i Storbritannien.
Den har Afløb til Loch Rannoch og derfra
gennem Floden Tummel til Tay.
<i>G. Ht.</i>
</chapter>

<chapter name="Erichthonios">
<b>Erichthonios</b> [eriκ'to-) 1) attisk Heros,
der i Oldtiden dels sammenblandedes med
Erechtheus, dels sattes i Slægtsforhold til ham.
Navneligheden mellem de to er rent tilfældig; Ordet
E. er afledet af χθων, »Jorden«. E. antoges alm.
for en Søn af Jorden (Ge); andre Overleveringer
tyder paa, at man i den tidlige Oldtid har anset
ham for en Søn af Athena og Hefaistos, ell.
Sagnene kombineres saaledes, at E. var født af
Jorden, der blev befrugtet, da Hefaistos i
Elskovsbrynde forfulgte Athena.

2) troisk Sagnkonge, Søn af Dardanos, Fader
til Tros, fra hvem den troiske Kongeslægt
nedstammede. Han var den rigeste af alle dødelige
og ejede 3000 Hopper, der ved Boreas hver fik
12 Føl, som kunde løbe hen over Havets Bølger
og Kornmarkernes Aks.
<i>C. B.</i>

<img>Erichthonios' Fødsel. Attisk Terrakottarelief fra
5. Aarh. f. Kr. i Berlin.</img>
</chapter>

<chapter name="Ericinol">
<b>Ericinol</b> er Betegnelsen for et harpiksagtigt
Stof af Sammensætningen C<sub>10</sub>H<sub>16</sub>O, der dannes
ved Hydrolyse af et Glykosid, <sp>Ericolin</sp>, som
er fundet i Ericaceerne, men hvis Eksistens som
kem. Individ er tvivlsom.
<i>R. K.</i>
</chapter>

<chapter name="Ericsson, John">
<b>Ericsson,</b> <sp>John</sp>, sv. Ingeniør og Opfinder,
f. 31. Juli 1803 ved Långbanshyttan i Värmland,
d. 8. Marts 1889 i New York. Hans Fader var
Bjergværksejeren Olof E. Allerede i sin
Barndom udmærkede han sig ved sit store mek. Snille,
og blev tidlig sat i Stand til at udvikle disse, idet
Skaberen af Göta-Kanalen, Baltzar von Platen, skaffede ham
Uddannelse og Ansættelse ved Kanalarbejdet. Faa Aar senere
traadte han ind i Hæren, hvor han hurtig blev
udnævnt til Løjtnant og deltog i Opmaalingen
af Sveriges nordlige Provinser, samtidig med,
at han beskæftigede sig med mek. Opfindelser.
1826 søgte han Orlov fra Hæren for at rejse til
England, hvor han mente bedre end i Sverige
at kunne faa sine Opfindelser, særlig en
Varmemotor, den saakaldte Ildmaskine, ført ud i
Praksis. Denne Opfindelse lykkedes det ham
dog heller ikke i England at bringe videre frem,
men efter at han var indtraadt som Parthaver
i Braithwaite's Maskinfabrik i London, gjorde
han fl. vigtige Opfindelser. 1829 deltog han
i den berømte Konkurrence om Konstruktion af
et Damplokomotiv, som var foranstaltet af
Direktionen for Manchester-Liverpool-Jernbanen.
E.'s var det hurtigste af de konkurrerende
Lokomotiver, men det viste sig i Driftssikkerhed

<img>J. Ericsson.</img>


