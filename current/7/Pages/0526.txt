<chapter name="Etablissement">
<b>Etablissement</b> [-'maŋ] se <sp>etablere</sp>.
</chapter>

<chapter name="Établissements de Saint Louis">
<b>Établissements de Saint Louis</b> [etablis
'ma-t-sæ-'lwi], en bekendt fransk
Retsbog fra Middelalderen, tidligere urigtig
anset for en Lov af Ludvig den Hellige, i
Virkeligheden en privat Retsoptegnelse, foretaget af
en kgl. Embedsmand, vistnok fra Egnen om
Orléans, c. 1272. Den indeholder et Par
Forordninger af Kong Ludvig samt en Gengivelse af
to ældre Retsbøger (<i>coutumiers</i>) for Anjou og
Orléanais, alt isprængt med en Mængde
Henvisninger til rom. og kanonisk Ret. (Udgave ved
<sp>Paul Viollet</sp>, I-IV, Paris 1881-86).
<i>P. J. J.</i>
</chapter>

<chapter name="Etacisme">
<b>Etacisme,</b> se <sp>Itacisme</sp>.
</chapter>

<chapter name="Etage (1)">
<b>Etage</b> [e'ta'sj<sub>ə</sub>] (fr.), Stokværk. De
vandrette Beboelseslag, hvori en Bygning er inddelt,
benævnes efter deres Beliggenhed i Forhold til
Terrainet 1., 2. o. s. v. E. I Danmark benyttes
almindeligvis Benævnelsen Stue, 1., 2. o. s. v.
Sal, saaledes at Stuen svarer til 1. Etage, 1.
Sal til 2. Etage o. s. v.
<i>C. B-r.</i>
</chapter>

<chapter name="Etage (2)">
<b>Etage</b> [e'ta'sj<sub>ə</sub>] benyttes i Geologien som
Betegnelse for Formationernes Underafdelinger.
</chapter>

<chapter name="Etage (3)">
<b>Etage</b> [e'ta'sj<sub>ə</sub>]. Paa Skraaninger, der er
saa stærkt hældende, at der kan anbringes fl.
Rækker Skyttegrave bag hverandre, saaledes
at der samtidig kan skydes fra dem alle, siges
Gravene at ligge i Etager, og Ilden fra et
saadant Anlæg kaldes <sp>E.-Ild</sp>.
<i>Sch. P.</i>
</chapter>

<chapter name="Etage-Aag">
<b>Etage-Aag</b> [e'ta'sj<sub>ə</sub>-] er Aag, der er byggede
i fl. Etager, idet Tømmeret ikke har kunnet
faas i tilstrækkelig stor Længde til at fremstille
Aaget i hele sin Højde i een Etage.
<i>A. O-d.</i>
</chapter>

<chapter name="Etagère">
<b>Etagère</b> [eta'sjæ.r<sub>ə</sub>] (fr.), Møbel med Hylder,
hvorpaa opstilles Nips, Kunstsager, henlægges
Bøger o. l.
</chapter>

<chapter name="Etah">
<b>Etah</b> ['i.ta.], By i Forindien, United
Provinces, Divisionen Agra, 8800 Indb.
</chapter>

<chapter name="Étain">
<b>Étain</b> [e'tæ], By i det nordøstlige Frankrig,
Dept Meuse, Arrond. Verdun (Lorraine), 20 km
ØNØ. f. Verdun ved Orne og ved Østbanen, har
c. 2800 Indb., lidt Industri og Kvæghandel.
<i>G. Ht.</i>
</chapter>

<chapter name="étalage">
<b>étalage</b> [eta'la.з] (fr.), Udstilling af Varer;
<sp>etalere</sp>, stille til Skue, fremlægge Varer.
</chapter>

<chapter name="étalon">
<b>étalon</b> [eta'lå] (fr.), se <sp>Normaler</sp>.
</chapter>

<chapter name="Etam">
<b>Etam</b>, 1) Sted paa Grænsen af Ægypten og
Ørkenen, som Israelitterne passerede under
Udvandringen; tillige Navn paa den tilgrænsende
Del af Ørkenen. 2) By i Juda, hvor iflg. Josefos
Salomon's Haver var; nu <i>ain atân</i> ved
Betlehem. 3) en Klippe, hvor Samson søgte Tilflugt,
søges i ell. S. f. <i>Wadi sarar</i>, c. 25 km V. f.
Jerusalem.
<i>J. P.</i>
</chapter>

<chapter name="Etamine">
<b>Etamine</b> [fr. eta'min], opr. et løst
lærredagtig vævet Stof, med stærk Glans, af Uld ell.
Uld og Silke, der nu næsten ikke benyttes.
Herhen hører nærmest det saakaldte <sp>Damis</sp>, der
dog er temmelig tæt vævet af haardt Kamgarn.
<sp>Uldmusselin</sp>, <i>E. à voiles</i>, <sp>Slør-E.</sp>, er et
glat Uldslør. Nu bruges E. navnlig i Frankrig
om mange Slags aabent vævede Stoffer, f. Eks.
<sp>Kanevas</sp> og <sp>Stramaj</sp>.
<i>K. M.</i>
</chapter>

<chapter name="Étampes">
<b>Étampes</b> [e'ta.p], By i det nordvestlige
Frankrig, Dept Seine-et-Oise, Hovedstad i
<sp>Arrondissementet E.</sp> (Isle de France), 56 km
SV. f. Paris ved Orléans-Banen og ved Juine,
omgivet af Vinhaver, har (1911) 9454 Indb.,
nogen Industri (Uldspinderi, Garveri, Metalstøberi,
Mølledrift) og Handel med Korn og Uld. E. har
et gl. Taarn (<i>tour Guinette</i>), hvori Filip August's
Dronning Ingeborg, den danske Prinsesse, skal
have siddet fængslet, samt 3 interessante
Kirker. - E., der allerede omtales 605, blev 1327
ophøjet til Grevskab og 1536 til Hertugdømme,
da Kong Frants I gav det til sin Elskerinde Anne
de Pisseleu, 1565 faldt det tilbage til Kronen;
men Henrik IV gav det 1598 til sin Elskerinde
Gabrielle d'Estrées, fra hvem det gik over til
Sønnen César, Hertug af Vendôme, i hvis Slægt
det blev, indtil den uddøde 1712, hvorpaa det
endelig forenedes med Kronen.
<i>G. Ht.</i>
</chapter>

<chapter name="Étampes, Anne de Pisseleu">
<b>Étampes</b> [e'ta.p], <sp>Anne de Pisseleu</sp>,
Hertuginde af, Kong Frants I af Frankrigs
Elskerinde ((1508-76). Da Kongen forelskede sig
i hende, var hun Hofdame hos hans Moder
Luise af Savojen, og for at dække over deres
Forbindelse lod han hende ægte Jean de Brosse,
der udnævntes til Hertug af É. Udmærket smuk
og velbegavet samt godt, ja næsten lærd
opdragen udøvede hun stor Indflydelse paa sin
Elsker, der tog hende med paa Raad i alle
Statssager, til liden Baade for den fr. Politik,
da hun underrettede Karl V om de hemmeligste
Planer, i den Tro i ham at finde en Støtte, naar
Kongen døde. Dette skete ikke, og hendes bitre
Fjende Diane de Poitiers forviste hende fra
Hoffet efter Frants' Død (1547). Hun nærede
Sympati for Protestantismen og stod i
Forbindelse med de hugenottiske Førere.
</chapter>

<chapter name="étang">
<b>étang</b> [e'ta] ɔ: Dam, kaldes de ved
Frankrigs Sydvest- og Sydkyst liggende talrige
lavvandede Strandsøer. Lgn. Strandsøer kendes fra
andre Steder, som Jyllands Vestkyst, Tysklands
Østersøkyst og Italiens adriatiske Kyst.
Strandsøerne har for det meste Brakvand (<i>é. salé</i>) og
skilles kun fra Havet ved smalle, af Klitrækker
bestaaende Dæmninger, som undertiden er
gennembrudte, saa at Strandsøen har Forbindelse
med Havet; ofte staar de i Forbindelse med
hverandre indbyrdes, hvor de ligger særlig tæt.
<i>G. Ht.</i>
</chapter>

<chapter name="Étang de Berre">
<b>Étang de Berre</b> [e'ta-d-'bæ.r], se <sp>Berre</sp>.
</chapter>

<chapter name="Etaperet">
<b>Etaperet,</b> traktatmæssig Ret for en Stat til
at lade sine Tropper marchere gennem en
anden Stats Territorium. En Ret af denne Art var
meget alm. i ældre Tid, hvor f. Eks. mange
tyske Smaastater kun gennem den blev i Stand
til at vedligeholde den militære Forbindelse
mellem deres ofte spredt liggende Territorier. I
nyere Tid forekommer den derimod kun
sjælden, og en Stat vil heller ikke efter moderne
Folkeret kunne anses for neutral, hvis den
tilsteder en krigsførende Magts Tropper
Gennemmarch, selv om den maatte være traktatmæssig
forpligtet dertil.
<i>P. J. J.</i>
</chapter>

<chapter name="Etapetropper, Etapeveje">
<b>Etapetropper, Etapeveje</b> m. m., se
<sp>Etapevæsenet</sp>.
</chapter>

<chapter name="Etapevæsenet">
<b>Etapevæsenet</b> omfatter den hele Virksomhed
bag en opererende Hær, en Virksomhed, der
tjener til at sikre og lette en uforstyrret
Forbindelse mellem Hæren og Hjemlandet. Bet. af
denne Tjeneste er p. Gr. a. de moderne Hæres
Størrelse vokset betydelig, idet de store
Troppemassers Underhold nødvendiggør en metodisk
Udnyttelse af Jernbaner og Vandveje, da

