Hviderussernes (Vestrusland) og Lillerussernes eller
Ruthenernes Sprog (Ukraine, østlige Ungarn og
Galizien). Til Sydslavisk hører Slovenisk
(Kärnten, Krain, Steiermark, østerrigske Kystland),
Serbo-Kroatisk (Kroatien, Slavonien, Dalmatien,
Bosnien og Herzegovina, Montenegro, Serbien)
og Bulgarsk (Bulgarien, Makedonien). Til den
vestslaviske Gruppe hører Tschekisk (Böhmen,
Mähren), Slovakisk (Nordungarn), Vendisk
(Lausitz) samt Polsk (Russisk-Polen, vestlige Galizien,
østlige Schlesien, Posen) og det dermed
beslægtede Masurisk (Øst- og Vestpreussen) og
Kaschubisk (østlige Pommern). De baltiske Sprog
omfatter Lettisk og Litauisk (Livland, Kurland,
Litauen). Særlige Sprogklasser inden for den
indoeurop. Sprogæt udgør Albanesisk og Græsk.
Ogsaa Zigeunerne taler et indoeurop. Sprog;
dette omstrejfende Folk er opr. udvandret fra
Indien og kom i 14. Aarh. til E., hvor
Zigeunerne i fl. sydeurop. Lande er blevet delvis
bofaste. - Det eneste semitiske Folk, der har
faaet Fodfæste i E., er Jøderne, som allerede
var vidt udbredte i Romerrigets Provinser og nu
er særlig talrige i Polen og det vestlige
Rusland; her indtager de endnu en Særstilling,
mendens de i andre europ. Lande mere og mere
gaar op i den omgivende Befolkning. - I det
sydvestlige E. var de indoeurop. Sprog mindre
udbredte ved den historiske Tids Beg. end nu.
Ibererne, som i Oldtiden beboede den spanske
Halvø, var ikke Indoeuropæere; det baskiske
Sprog, som tales af Baskerne i det nordlige
Spanien og det sydvestlige Frankrig, antages at
være beslægtet med det uddøde iberiske Sprog;
men for øvrigt er der ikke med Sikkerhed
paavist Slægtskab mellem Baskisk og noget andet
kendt Sprog. - Stærkere repræsenterede er
ikke-indoeurop. Folkeslag i det østlige og
nordøstlige E. Til den finsk-ugriske Sprogæt hører
de finske Sprog (Finsk i Finland, Ingermanland
og Dele af det nordlige Skandinavien, Karelisk
mellem Ladoga og det hvide Hav, Vepsisk ved
Onega, Votisk i Ingermanland, Estisk i Estland
og det nordlige Livland), Lappisk (nordlige
Skandinavien, nordlige Finland og Kola), Mordvinsk
og Tscheremissisk (ved Volga) S. og NV. f.
Kasan, permiske Sprog (Syrjænsk i det nordøstlige
Rusland, Votjatisk mellem Vjatka og Kama),

<img>Fig. 4. Europas Folkestammer.
Germaner. Romaner. Slaver. Letter og Litauer. Albanesere.
Grækere. Kelter, basker og kalmykker (i Sydrusland). Finsk-ugriske Folk og Samojeder. Tyrkiske folk.</img>

