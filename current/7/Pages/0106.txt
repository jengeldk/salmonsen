haarde Angreb, ogsaa af Landsmænd (f. Eks. af
Byron); man beskyldte ham for at have »røvet«
Sagerne, men han beholdt dem, og Samlingen
(<i>Elgin Marbles</i>, s. d.) købtes 1816 for 35000 £
af Staten, der opstillede den i <i>British Museum</i>;
men da hans Udgifter var 74000 £, udnævntes
han til en af <i>Trustees</i> for <i>British Museum</i>, og
denne Værdighed blev arvelig i hans Familie.
En Del af de andre Oldsager, som E. havde
samlet i Grækenland, forblev i Familien,
deriblandt en Del Skulpturer, der i de senere Aar
er blevne erhvervede af Museer og Samlinger;
noget er bl. a. kommet til Ny Carlsberg
Glyptotek.
<i>V. S.</i>
</chapter>

<chapter name="Elgin Marbles">
<b>Elgin Marbles</b> ['e£g<sub>i</sub>n-'ma.<sub>ə</sub>b£z], en
enestaaende Samling af noget af det skønneste,
der er bevaret af gr. Skulptur til vore Dage,
samlet 1801-03 i Grækenland af Lord Elgin
og stammende særlig fra Athens Akropolis,
fremfor alt fra Parthenon og Erechtheion. Disse
fortrinlige Skulpturer fra den gr. Kunsts
Blomstringstid er udstillede i <i>The Elgin Room</i>, en
stor Sal i Stueetagen i <i>British Museum</i>, efter
at de 1816 var købte af Staten. Skulpturerne
fra Parthenon bestaar af 1) Grupperne i de to
Gavle ell. Frontoner, 2) af 15 Metoper og 3) af
største Delen af den Billedfrise, fremstillende
det panathenaiske Festtog, som løb uden om
Cellaen ell. den egl. Tempelbygning. Af
Gavlgrupperne fremstiller den vestlige Athene's
Kamp med Poseidon om det attiske Land og
den østlige, over Hovedindgangen, Athene's
Fødsel. De enkelte Stykker, som Lord E. ikke
medtog, ell. som senere er fundne paa
Akropolis, er ligesom de Dele af Billedværkerne,
som nu findes andensteds, tilføjede i Gips,
saaledes at man i London i vore Dage har en
fortrinlig Fremstilling af, hvad der er tilbage af
disse Mesterværker. Metoperne fremstiller
Scener af Kampe imellem Kentaurer og Lapitter.
Alle disse Skulpturer stammer fra Tiden 454-38
f. Kristi og er sikkert udførte under Tilsyn af
den store Billedhugger Feidias. Af den omtr.
en Menneskealder yngre Bygning Erechtheion
findes en ionisk Søjle, en Karyatide, Stykker af
Arkitraven og af Loftet o. s. v. Til E. M. hører
ogsaa 4 Basrelieffer fra Nike-Templet (udstillede
i en tilstødende Sal, <i>Phigalean-Room</i>), mange
mindre Brudstykker fra Akropolis m. m. Da
Skulpturerne førtes til England, gik et af
Fartøjerne under ved den sp. Kyst, men det
lykkedes at faa alle Kunstværkerne optagne ved
Dykkere. En illustreret Katalog over
Hovedgruppen af E. M. (Parthenon-Skulpturerne) er
udg. af <i>British Museum</i>, <i>A Guide to the
Sculptures of the Parthenon</i>. En mere indgaaende
Beskrivelse findes i <i>Description of the collection
of Ancient Marbles in the British Museum</i> (6.-8.
Bd, 1830-39) og i Michaelis' »Parthenon«
(Leipzig 1871), hvor der ogsaa findes en Fremstilling
af Samlingens Oprindelse. Lord E. har selv
beskrevet Samlingens Tilblivelse i <i>Memorandum
on the subject of the Earl of Elgins Pursuits
in Greece</i> (London 1818).
<i>V. S.</i>
</chapter>

<chapter name="Elgin Room">
<b>Elgin Room</b> ['e£g<sub>i</sub>n-'ru.m], se <sp>Elgin
Marbles</sp>.
</chapter>

<chapter name="El Golea">
<b>El Golea,</b> se <sp>Golea</sp>.
</chapter>

<chapter name="Elgström, Ossian Josef David">
<b>Elgström</b> ['ælj-], <sp>Ossian Josef David</sp>, sv.
Maler, f. 19. Novbr 1883 i Strövelstorp i Skaane.
Han gik paa Sthlm's Kunstakademi 1906-07,
studerede 1907 i Kbhvn under Zahrtmann,
derefter i Paris og gjorde sig først bemærket ved
Tegninger til »Strix« o. a. Vittighedsblade, ved
Kartoner til Gobeliner m. m. Senere gav han
sig i Kast med Fremstillingen af lappiske og
eskimoiske Sagnmotiver. Paa dette
Omraade er han nyskabende. Han
billeddanner disse Folkeslags fantastiske Myter i en
primitiv Stil, der delvis bruger Lappernes og
Grønlændernes egen Teknik (ogsaa japansk
Linieføring), og med barok genial Fantasi. Paa
den sv. Kunstudstilling i Kbhvn 1916 saas
adskillige af disse smaa Akvareller og farvelagte
Tegninger (saaledes »Kärringen från Sandvik«,
der med sin Bagdel mod Fjenden lader Vindene
bryde saadan løs, at Fjenden drukner). 1914
udgav E. et Hæfte farvelagte Tegninger »Lapska
Myter« og 1915 Rejseskildringen »Moderna
Eskimåer«.
<i>A. Hk.</i>
</chapter>

<chapter name="Eli (norsk Kvindenavn)">
<b>Eli,</b> norsk Kvindenavn, se <sp>Ellen</sp>.
</chapter>

<chapter name="Eli (bibelsk)">
<b>Eli</b> var ved Dommertidens Slutning Jahve's
Præst ved Templet i Shilo, hvor Arken stod.
Til ham betroedes Samuel, da han overgaves
til Tempeltjenesten. 1. Sam. 4, 12 ff. melder,
at han i sin Alderdom faldt ned af Stolen og
brækkede Halsen ved Efterretningen om Israels
Nederlag, hvorved Arken gik tabt, og hans
Sønner Hofni og Pinehas faldt. Iflg. 1. Sam. 3 var
det forudsagt Samuel om Natten, at E.'s Slægt
skulde gaa til Grunde, fordi hans Sønner skejede
ud (jfr 2, 12 ff.). En nyere Kilde (2, 27-36)
lader en Profet forudsige det. Elidernes
Præsteslægt mistede efter 1. Kong. 2, 27 sin sidste
Magt, da Salomo afsatte Abjatar (s. d.). En
senere Tilføjelse (Sam. 4, 18) betegner E. som
»Dommer«.
<i>J. P.</i>
</chapter>

<chapter name="Elias (se Elfja)">
<b>Elias,</b> se <sp>Elfja</sp>.
</chapter>

<chapter name="Elias (Biskop)">
<b>Elias,</b> Biskop i Ribe 1142-c. 1162,
Flamlænder af Fødsel, grundede Ribe Domkapitel
(1145) og byggede det meste af Ribe
Domkirke, som var paabegyndt under hans
Forgængere. Under Tronkampene var E. ivrig
Tilhænger af Sven Erikssøn og maatte derfor en Tid
lang holde sig skjult under Domkirkens Tag;
Kong Sven lønnede ham ved at give Ribe
Bispekirke store Privilegier. Da Sven senere havde
været landflygtig og vendte tilbage, bidrog E.
ved sin Mægling væsentlig til Rigets Tredeling
(1157), som dog straks efter blev omstyrtet.
<i>H. O.</i>
</chapter>

<chapter name="Elias, Ney">
<b>Elias</b> [<sub>i</sub>'£a^i<sub>ə</sub>s], <sp>Ney</sp>, eng. Opdagelsesrejsende
(1844-97), hvem vi særlig skylder gode
Oplysninger om Centralasiens Geografi. 1868
undersøgte han Hoanghos nedre Løb, og 1872 foretog
han en stor Rejse fra Peking gennem Hanhai
til Kobdo ved Foden af Ektag Altaï. 2 Aar senere
berejste han sammen med H. Brown
Øvre-Iravadi, og 1879 var han i Yarkand i
Østturkestan. 1891-96 var han Generalkonsul i Mesched
i Persien. Hans Beretninger er fremkomne i
<i>Royal Geographical Society's Proceedings</i>.
<i>C. A.</i>
</chapter>

<chapter name="Elias, Nicolaes (N. Eliasz Pickenoy)">
<b>Elias</b> [<sub>i</sub>'£ai<sub>ə</sub>s], <sp>Nicolaes</sp>, egl. <sp>N. Eliasz
Pickenoy</sp>, holl. Portrætmaler, f. 1590 ell.
1591 i Amsterdam, d. smst. mellem 1653 og 1656.
