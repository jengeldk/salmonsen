Rejse til Palæstina, som hun foretog sammen
med sin Veninde Selma Lagerlöf, affødte den
stemningsfulde »Drömmen om Österlandet«
(1901), overs. paa Dansk. 1904-06 kom hendes
betydeligste Værk, »Konungen, en sannsaga«
med dens Fortsættelse »I landsflykt«, hvor hun,
grundet paa indgaaende hist. Studier, har givet
et i høj Grad sympatetisk Billede af den
ulykkelige Kong Gustaf IV Adolf. 1910 kom
»Anckarström«, som efterfulgtes af det historiske
Skuespil »Hermelin och purpur«, opført 1913. -
S. E. har efterhaanden vundet en betydelig
Læsekreds, ogsaa i Udlandet; især paaskønnes
hendes indtrængende psykologiske Sans og hendes
varme Sympati for saadanne Personligheder,
som har været Livets Stedbørn.
<i>I. F.-H.</i>
</chapter>

<chapter name="Elkanan">
<b>Elkanan</b> [ælka.'na.n], en Efraimit, Samuel's
Fader.
</chapter>

<chapter name="El Katar">
<b>El Katar,</b> tyrk. Halvø paa Arabiens Østkyst
mellem Barhein Bugten og Bahr el Benat
Bugten. Det Indre er lidet kendt og tyndt
befolket.
<i>M. V.</i>
</chapter>

<chapter name="Elkesaiter">
<b>Elkesaiter</b> ell. <b>Elchasæere</b> er en jødisk
Sekt, som omkr. 100 e. Kr. blev stiftet i det
nordlige Palæstina ell. Syrien af Profeten
Elchasai. Dette Navn betyder »den skjulte Kraft«
ell. »den skjulte Gud«, men der er ingen Grund
til at betvivle, at der virkelig har eksisteret en
Person, som lod sig kalde saaledes. Vor Viden
om ham skyldes først og fremmest Hippolyt og
Epifanios, der begge meddeler nogle Uddrag
af den hellige Bog, som han havde tilvejebragt
for sine Tilhængere, og om hvis Oprindelse der
senere fandtes fl. indbyrdes uoverensstemmende
Traditioner; Værket var opr. affattet paa
Aramaisk, men begge Kirkefædre har kendt det
i en gr. Oversættelse. Profeten er rimeligvis
først optraadt bl. Essæerne; i hvert Fald fandt
han hurtig Tilslutning hos disse og de
kristeligt paavirkede Ebjonæere. I Trajan's tredie
Aar fremstod han og forkyndte en ny
Syndstilgivelse ved et Bad; ligesom hos Essæerne
spillede overhovedet magiske Tvætninger en
stor Rolle i hans Lære, de skulde udføres under
Paakaldelse af Elementerne som »Vidner« og
anvendes som dæmonfordrivende Midler ogsaa
til at fremkalde legemlig Helbredelse.
Astrologiske Spekulationer gav han sig meget af
med, og efter al Sandsynlighed har hans
Tilhængere fejret et helligt Maaltid, hvor de
gennem Nydelsen af Brød, Salt og Vand har ventet
at komme i Besiddelse af guddommelige
Kræfter. I Modsætning til den essæiske Askese var
Profeten en ivrig Tilhænger af Ægteskabet.
Hans jødiske Standpunkt viser sig deri, at han
holdt paa Omskærelsen; om han har haft nogen
Berøring med Kristendommen, er derimod
tvivlsomt; han omtaler ganske vist en »Guds Søn«
af fabelagtige Dimensioner, men med Rette var
Epifanios utilbøjelig til deri at genkende
Kirkens Kristus; der foreligger her snarere
orientalske Forestillinger. Senere gjorde Sekten
imidlertid Propaganda bl. de Kristne; omkr. 220
e. Kr. kom der saaledes fra Discipelkredsen i
Apamea en Udsending ved Navn Alkibiades til
Rom for dèr at virke for den ny Læres
Udbredelse; ved den Lejlighed blev Hippolyt
opmærksom derpaa, men i øvrigt førte Forsøget
ikke til noget Resultat. Rester af E. levede paa
Epifanios' Tid (c. 360) i Palæstina under Navn
af Sampsæere, og muligvis foreligger en sidste
Udløber af Bevægelsen i de hos en arab. Forf.
fra 10. Aarh. omtalte Mughtasila. (<sp>Litt</sp>.: <sp>W.
Brandt</sp>, »Elchasai, ein Religionsstifter und
sein Werk« [1912]).
<i>H. M.</i>
</chapter>

<chapter name="Elkhart">
<b>Elkhart</b> ['e£kha<sub>ə</sub>t], By i U. S. A., Stat
Indiana, ligger ved St Joseph River og er
Jernbaneknudepunkt med store Jernbaneværksteder.
(1910) 19300 Indb.
<i>H. P. S.</i>
</chapter>

<chapter name="Elkin, William Lewis">
<b>Elkin</b> ['e£k<sub>i</sub>n], <sp>William Lewis</sp>, amer.
Astronom, f. 29. Apr. 1855 i New Orleans,
studerede Astronomi under Winnecke i Strassburg,
hvor han promoverede med sin Afh.: »Über die
Parallaxe von a Centauri« (1880). 1881-83
opholdt E. sig paa Observatoriet paa Kap for ved
Hjælp af Heliometer at bestemme sammen med
Gill Stjerneparallakse (<i>Heliometerdeterminations
of stellar parallaxe in the southern hemisphere</i>
[1884]) og ansattes 1884 som <i>Astronomer</i> ved
<i>Yale College Observatory</i> i New Haven, Conn.,
og var 1896-1910 dets Direktør. Her har E.
udelukkende arbejdet med Heliometret og
nedlagt Resultaterne af sine Observationer i
Observatoriets <i>Transactions</i>, Bd I og II. Disse
omfatter den bedste Bestemmelse af de klareste
Stjerner i Pleiaderne, en Triangulation af
Stjerner i Nærheden af Nordpolen samt en
Bestemmelse af Parallaksen for 165 Stjerner,
fornemlig med stor Egenbevægelse.
<i>J. Fr. S.</i>
</chapter>

<chapter name="Elkins, Stephan Benton">
<b>Elkins</b> ['e£k<sub>i</sub>nz], <sp>Stephan Benton</sp>,
nordamerikansk Politiker, (1841-1911), f. i Ohio,
men drog 1863 til New Mexico, hvor han n. A.
blev Sagfører og efterhaanden tjente en stor
Formue. Allerede 1865-66 var han Medlem af
Territoriets lovgivende Forsamling og 1868-69
dets <i>Attorney general</i>, 1870-72
Unionsregeringens <i>Attorney</i> og medvirkede som saadan til
Afskaffelsen af det fra den sp. Tid nedarvede
Livegenskab (<i>peonage</i>) for de indianske
Arbejdere. Endelig var han 1873-77 Territoriets
Ombudsmand ved Unionskongressen. Snart efter
flyttede han til Vestvirginia og var siden 1895
Unionssenator for denne Stat. Decbr 1891-
Febr 1893 var han Krigsminister under
Præsident Harrison.
<i>E. E.</i>
</chapter>

<chapter name="Elk Mountains">
<b>Elk Mountains</b> ['e£k-ma^unt<sub>i</sub>nz], Bjergstrøg
i Rocky Mountains i U. S. A., Stat Colorado.
E. M., der i Castle Peak hæver sig til 4302 m,
er kendt for sin Rigdom paa Sølv og Bly.
<i>H. P. S.</i>
</chapter>

<chapter name="El Kosch">
<b>El Kosch,</b> se <sp>Kosch</sp>.
</chapter>

<chapter name="Elk-River">
<b>Elk-River</b> ['e£k-'rive], se <sp>Athabasca</sp>.
</chapter>

<chapter name="Elkton">
<b>Elkton</b> ['e£kt<sub>ə</sub>n], By i U. S. A., Stat
Maryland, ligger 75 km SV. f. Filadelfia ved Elk
River, der her bliver sejlbar. (1910) 2600 Indb.
E. er anlagt 1694 af Svenskere. 1777 landede
den eng. Armé under Sir W. Howe i Nærheden
af E.
<i>H. P. S.</i>
</chapter>

<chapter name="Elkær, Sønder-">
<b>Elkær,</b> <sp>Sønder</sp>-, Hovedgaard i Kær Herred
N. f. Nørre Sundby, blev 1355 tillige med 11
andre Gaarde i Vendsyssel, som Erik Menved
havde ejet, men som ulovmæssig kommet fra
Kronen, inddraget af Valdemar Atterdag. Den
har senere tilhørt bl. a. Slægterne Høg, Rodsten,
Holck o. fl. a. 1873 købtes den af Etatsraad Branth
til Klarupgaard, hvis Søn H. Branth har gjort
