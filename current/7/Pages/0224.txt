fremtrædende Kullejer at indeholde 80
Milliarder t Kul, og de under yngre Formationer
liggende Lejer til 56 Milliarder t; men det
sidste af disse Tal er altfor lavt, da Kullagene
faktisk fortsætter sig <sp>under</sp> de yngre
Formationer i det sydøstlige E., hvor de fl. Steder
er paavist ved Boring, skønt det p. Gr. a. den
Dybde, hvori de forekommer, endnu langtfra
kan lønne sig at bryde dem.

<sp>Naturlige Landskaber</sp>. I
Overensstemmelse med sin Rigdom paa geologiske
Formationer rummer E. en Mængde indbyrdes
forskellige Landskaber. En stærk Modsætning gør
sig gældende mellem den vestlige og den
østsydøstlige Del af Landet. Omtr. fra Mundingen
af Floden Tees i Durham løber en Række af
Kalkstenshøjder (oolitiske Kalksten,
Jura-Dannelser) i en stor Bue mod S. og SV. til hen imod
Mundingen af Exe i Devonshire; dette
Højdedrag (<i>Oolitic Escarpment</i>), særlig fremtrædende
i Cotswold Hills, danner Vandskel i næsten hele
sit Forløb, undtagen hvor
Humber gennembryder det, og det
deler Landet i en vestlig
Region, bjergfuld og rig paa
Dannelser fra Jordens Oldtid, og en
øst-sydøstlig Region, der bestaar
af yngre Dannelser (Jura, Kridt,
Tertiær, Alluvium) og er et lavt
Sletteland med Bakker og lave
Højdedrag. Den vestlige Region
indeholder fire veladskilte
Bjerglande, nemlig den penninske
Kæde, Sødistriktet (<i>Lake
District</i>), Wales og Halvøen
Cornwall med Devon, hvortil føjer
sig den centrale Slette
(<i>Midlands</i>), som omgiver og
adskiller Bjerglandskaberne. Den
østsydøstlige Region deler sig
mindre skarpt i Jura-Bæltet og
Kridt-Landet, som afbrydes af
Fenland og Weald samt af de
tertiære Bassiner i Hampshire
og omkr. London.

<sp>Den penninske Kæde</sp>,
det nordlige E.'s Rygrad,
bestaar af en stor flad Fold ell.
Antiklinal af Kultids-Lag, med
nord-sydligt Strøg, over 250 km
lang. De øverste, kulførende
Lag er forlængst fjernede ved
Erosion, hvorved den ældre
Kultids Dannelser (Sandsten,
<i>millstone grit</i>, og Kalksten,
<i>mountain limestone</i>) er kommet frem;
kun langs Randene er de
kulførende Lag bevarede. Her
ligger paa den østlige Side mod N.
Northumberlands og Durhams
store Kulfelt, der naar helt ud til Kysten
og gennemstrømmes af Tyne, fra hvis nedre
Løb Newcastle har drevet Kuludførsel

<img>Tværsnit gennem England fra det nordlige Wales til Themsen.</img>

<img>Tværsnit gennem Weald fra Nord til Syd.</img>

<img>Oversigt over de naturlige Landskaber i England.
(Efter H. R. Mill.)</img>

