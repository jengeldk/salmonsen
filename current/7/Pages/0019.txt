trefaset Vekselstrøm over 3 Stkr enfasede
Transformatorer, der er tilsluttet et 10500 Volt
Vekselstrømsnet og nedsætter denne Højspænding til
450 Volt Vekselstrøm. Omformerne arbejder
parallelt med et Akkumulatorbatteri, der som
Pufferbatteri arbejder i Serie med et »Booster«
Aggregat (Piranimaskine), der ses i Forgrunden
til venstre i Fig. 7. Omformerstationen har 17
positive og 8 negative Fødeledninger. Ved Hjælp
af Spændingsforhøjere, der ses i Baggrunden i
Fig. 7 (bag Piranimaskinen), kan Spændingen i
de enkelte Fødeledninger (positive) sættes op
efter Behov. Tavleanlægget (Fig. 8) indeholder
38 Felter, med Apparater paa sorte, polerede
Skifertavler. Fødeledningsfelterne ses længst til
højre i Tavleanlægget i Baggrunden af Fig. 8.

Anvendes en Omformerstation baade til
Forsyning af Sporveje, Baner ell. anden stærkt
svingende Belastning, og til Lys- og
Kraftforsyning, maa den indeholde to Sæt
Jævnstrømssamleskinner, et for Lys og Kraft og et for
den stærkt svingende Belastning. Saaledes har
Omformerstationen i Bragesgade i Kbhvn (Fig.
9) to Sæt Samleskinner, et for Sporvognsdrift
paa 550 Volts Spænding og et for alm. Lys- og
Kraftforsyning paa 2 X 220 Volt. Denne
Omformerstation drives ved 6000 Volts trefaset
Vekselstrøm fra Østre Elektricitetsværk i
Kjøbenhavn. Omformerstationen har
Ringsamleskinnesystem for Højspændingen og indeholder
en synkron Motor-Generator og tre
Kaskadeomformere, hvilke Omformere tilføres
Højspændingen direkte uden Anvendelse af
Transformatorer. Kaskadeomformerne kan tilsluttes
saavel Sporvogns- som Lys- og
Kraftforsynings-Samleskinnerne, medens den synkrone
Motorgenerator kun kan tilsluttes Samleskinnerne for
Lys og Kraft.
<i>R. J. J.</i>
</chapter>

<chapter name="elektriske Vekselstrømsmaskiner">
<b>elektriske Vekselstrømsmaskiner,</b> se
<sp>elektriske Maskiner og
Transformatorer</sp>.
</chapter>

<chapter name="elektrisk Felt">
<b>elektrisk Felt,</b> et Rum, hvori der virker
elektriske Kræfter. Se <sp>Elektrostatik</sp>.
</chapter>

<chapter name="elektrisk Fjerntænding">
<b>elektrisk Fjerntænding.</b> I de senere Aar
er der fremkommet adskillige brugelige
Systemer, hvorved man ad elektrisk Vej kan tænde
Gasblussene i hele Bygningskomplekser eller
Gadelygterne i hele Gadedistrikter ell. enkelte
Blus. Ang. Konstruktionen, se <sp>Kulgas</sp>.
<i>R. T.</i>
</chapter>

<chapter name="elektrisk Fluidum">
<b>elektrisk Fluidum,</b> et hypotetisk, vægtløst
Stof, som efter forsk. ældre Elektricitetsteorier
skulde være Bærer af de elektriske Egenskaber.
En af de mest kendte af disse Teorier er
<sp>Benjamin Franklin</sp>'s (1751), efter
hvilken der kun skulde være eet e. F. Dets
enkelte Dele skulde frastøde hverandre, men
tiltrækkes af de alm. Stoffer, som derfor i
normal Tilstand vilde indeholde en vis Mængde
e. F. Et Overskud over den normale Mængde
betyder, at Stoffet har en positiv Ladning,
et Underskud, at det har en negativ. 1759
fremsatte <sp>Robert Symmer</sp> den Teori, at
der var <sp>to</sp> elektriske Fluider, et positivt og et
negativt, der gensidig tiltrækker hinanden,
medens de enkelte Dele af samme Fluidum
frastøder hverandre. - Den moderne
Elektricitetsteori kan godt opfattes som en Omformning
og Uddybning af disse Teorier, idet
Elektriciteten efter denne bæres af positive og negative
Elektricitetsatomer. Forskellen fra de gl.
Teorier træder tydeligst frem i Forholdet mellem
Elektriciteten og Stoffet. I de gl. Teorier er
disse to Størrelser meget forsk.; i den moderne
Elektronteori er de smeltet sammen, idet
Stoffet selv er bygget op af Elektricitetsatomerne.
(Se <sp>Elektricitet</sp>, <sp>Elektron</sp>,
<sp>Elektronteorien</sp>).
<i>E. S. J.</i>
</chapter>

<chapter name="elektrisk Fordeling">
<b>elektrisk Fordeling</b> i Ledere, se
<sp>Elektrostatik</sp>; i Isolatorer, se
<sp>Dielektricitetskonstant</sp>.
</chapter>

<chapter name="elektrisk Gnist">
<b>elektrisk Gnist,</b> en kortvarig elektrisk
Udladning igennem Luft ell. en anden Isolator,
ledsaget af et Glimt og et Knald. Om den e. G.'s
Historie se <sp>Elektricitet</sp>.

<sp>Gnistspænding</sp>. For at faa en Gnist
mellem to Elektroder, maa deres
Spændingsforskel have naaet en vis Værdi, den saakaldte
Gnistspænding, der afhænger af Elektrodernes
Form og Afstand og af den mellemliggende
Isolator; derimod er den uafhængig af
Elektrodemetallet. Vi vil foreløbig holde os til det Tilfælde,
at Isolatoren er Luft. De ældre Iagttagelser
over Gnistspændingen i Luft gav meget lidt
overensstemmende Værdier, idet Spændingen ofte for
en kort Tid kunde forøges betydeligt over
Gnistspændingen, uden at Gnisten kom. For at
undgaa denne <sp>Gnistens Forsinkelse</sp> og faa
konstante Resultater, maa Gnistbanen ioniseres,
f. Eks. ved Bestraaling med Røntgenstraaler ell.
ultraviolet Lys. Man kan forklare Gnistens
Forsinkelse ud fra Ionteorien. Som det nærmere
omtales under elektrisk Strøm i Luftarter, Afsnit
12, er Gnistspændingen den Spænding, hvorved
de positive Ioner faar saa stor en Hastighed,
at de er i Stand til ved Stød imod
Luftmolekylerne at spalte disse i ny Ioner. Paa denne
Maade multiplicerer Ionerne sig op til det store
Antal, der kræves for at bære Strømmen i den
e. G. Ionforøgelsen kommer altsaa i Stand
ved de faa i Forvejen tilstedeværende Ioner;
mangler disse, ell. er deres Bevægelighed
nedsat, f. Eks. ved Støv ell. Vanddamp, saa vil
Gnisten ikke ell. kun vanskeligt kunne dannes.

Fig. 1 og 2 viser, hvorledes Gnistspændingen
afhænger af Luftarten og Lufttrykket, af
Afstanden mellem Elektroderne (Kugler) og af
disses Radier.

For Elektroder, der er saa store i Forhold
til deres Afstand, at Feltet imellem dem kan
anses for homogent, gælder <sp>Paschens Lov</sp>,
hvorefter Gnistspændingen for en bestemt
Luftart alene afhænger af Produktet af
Elektrodeafstanden (<i>d mm</i>) og Lufttrykket (<i>p mm</i>
Kvægsølvtryk). Formindskes altsaa Trykket til det
halve, samtidig med, at Gnistbanen gøres
dobbelt saa lang, bliver Gnistspændingen
uforandret. For større Værdier af Produktet <i>dp</i>
kan Gnistspændingen med Tilnærmelse sættes
ligefrem proportional med Produktet, men for
smaa Værdier gælder dette ikke, idet
Gnistspændingen har en mindste Værdi, som i Luft er 350
Volt og opnaas, naar Produktet er 5,7. Det vil
altsaa sige, at f. Eks. ved 760 mm Kvægsølvtryk
<table>
<td v2>faar man den mindste Gnistspænding ved<td c>5,7
<td>760
</table>
= 0,0075 mm, altsaa en yderst ringe

