Gods, deraf i udenrigsk Fart 790 Skibe med
158632 t. S. A. var Toldstedets Handelsflaade
155 Skibe med i alt 23401 t Drægtighed, deraf
var 41 Dampskibe med 21514 t Dr. og 104
Motorskibe med 1527 t Dr., desuden 33 mindre
Fartøjer paa under 4 t.

Foruden Handel og Skibsfart driver Byen et
ret betydeligt Fiskeri, især af Rødspætter og
Kuller, Haandværk og Industri. Der er navnlig
i de sidste Aartier opstaaet særdeles mange
store Handelsforetagender og industrielle Anlæg,
saaledes fl. store Margarinefabrikker, Smør- og
Æggepakkerier, Møllerier, en Brød- og
Gærfabrik, et Bayersk- og Hvidtølbryggeri, en
Spritfabrik, et Andelsmejeri, fl. store Slagterier,
deriblandt E. Svineslagteri og Statens
Eksportslagteri, et Tarmrenseri, et Fiskerøgeri, Cinders-
og Koksfabrikker, Soda- og Sæbefabrikker, en
Tobaksfabrik, et Eddikebryggeri, et Uldspinderi,
en Klæde- og Uldvarefabrik, Jersey- og
Normalfabrik, fl. store Maskinfabrikker, et Rebslageri
og Sejlmageri, Savskærerier, en Korkvarefabrik,
Teglværker, en Cementvarefabrik, en
Skotøjsfabrik, en Sukkervarefabrik, en
Petroleumsaftapningsanstalt, Garveri, flere store Rederier
m. m. Af Pengeinstitutter nævnes E.-Fanø Bank,
oprettet 1892, Handelsbanken, oprettet 1896, fra
1898 Filial af Handelsbanken i Kbhvn, og en
Filial af Varde Bank.

I gejstlig Henseende udgør Byen to Sogne.
Dens Øvrighed bestaar af en Borgmester, der
tillige er Auktionsdirektør, og en Byfoged, som
tillige er Byskriver og Herredsfoged og Skriver
i Skads Herred og Birkedommer i Fanø Birk,
samt et Byraad, som foruden af Borgmesteren
som Formand bestaar af 19 valgte Medlemmer.
Den hører til 5. Landstingskreds og Amtets 2.
Folketingskreds, for hvilken den er Valgsted,
Varde Amtstuedistrikt og E. Lægekreds samt
4. Udskrivningskreds.

Byens <sp>Historie</sp> er Havnens. 1860 laa ved
E. Kleve - Navnet kommer maaske af »Æs« ɔ:
Fiskemadding (se <sp>Esrom Sø</sp>) ell. af »ese«, ɔ:
løftes, hæve sig - i Jerne Sogn to Gaarde, og
Stedet havde da 30 Indb. Nu er der ikke meget
af Skrænten at se; en Del styrtede ned ved
Storm 1881 og 1882, og Resten er omtr. blevet
slugt af Havneanlæggene. Fra Beg. bestod
Befolkningen kun af Ingeniørerne og deres
Assistenter samt den skiftende Arbejderskare, men
snart begyndte Nybyggerne at indfinde sig -
den første var Smedemester Frants Møller, hvis
Forretning bestaar endnu som et stort
Jernstøberi og Maskinværksted (Jensen & Olsen) -,
og efterhaanden som Anlægget skred frem,
pulserede Livet stærkere og stærkere; »Husene
voksede op som Paddehatte«, den ene store
Forretning efter den anden grundlagdes, mange
rigtignok for snart igen at forsvinde, men en
Del slog ogsaa varig Rod, og Udviklingen
foregik i det hele efter en for danske Forhold
ukendt Maalestok, og det baade i det gode og
onde. Navnlig gennemgik E. i 1890'erne en
meget alvorlig Krise som Reaktion mod de
foregaaende Aars usunde Jordspekulation (»den
amer. Periode«). Ved Aarhundredets Slutn. var
der dog indtraadt mere rolige Forhold, og siden
den Tid har Erhvervslivet udfoldet sig under
mere sunde og naturlige Former. De forsk.
Institutioner, der oprettedes, bidrog
efterhaanden til at give E. et bymæssigt Præg. 1874
aabnedes Jernbanestationen, 1875
Postekspeditionen og Toldstedet (Kreditoplag 1890, Frilager
1900), 1883 fik E. Telegrafstation og Apotek (nu
er der to), 1887 egen Kirke (1891 egen Præst),
1893 Distriktslæge og Herredsfoged, 1. Juli 1894
kommunalt Selvstyre, idet den udskiltes af Jerne
Sogn, og endelig blev den iflg. Lov af 19. Marts
1898 Købstad fra 1. Jan. 1899. (<sp>Litt</sp>.: <sp>O.
Bruun</sp>, »Fra Pionertiden i E.« [Esbjerg 1893];
<sp>S. Alkærsig</sp>, »E. Historie«, to Dele: Havnen
og Byen [E. 1909 og 1914]).
<i>H. W.</i>
</chapter>

<chapter name="Esbjørn">
<b>Esbjørn,</b> se <sp>Esbern</sp> og <sp>Asbjørn</sp>.
</chapter>

<chapter name="Escalante">
<b>Escalante</b> [æska'lant<sub>æ</sub>], <sp>Amós de</sp>, spansk
Forf., f. i Santander 31. Marts 1831, d. smst. 6.
Jan. 1902. Han var en ægte Søn af det bjergrige
kantabriske Kystland (La Montaña), som har
skænket Spaniens Litt., især den nyere, saa
mange af dens bedste Navne: Pereda, Menéndez y
Pelayo o. fl., en nobel og ridderlig Karakter, hvis
dybe Kærlighed til Hjemstavnens Natur og
Minder satte sine tydelige Mærker i hans litterære
Produktion. Velstaaende og uafhængig kunde E.
anvende sin Tid til mangesidige Studier og til
en vægtig, skønt ikke omfattende,
Forfattervirksomhed (under Pseudonymet »Juan Garcia«),
hvis væsentligste Frugter er 4 Bd Rejsebilleder
og Skitser, med Titler henh. <i>Del Manzanares al
Darro</i> (1863), <i>Del Ebro al Tiber</i> (1864), <i>Costas
y Montañas</i> (1871) og <i>En la playa</i> (1873) samt
den værdifulde hist. Roman <i>Ave Maris Stella</i>
(1877). Efter hans Død udkom hans samlede
Digte, hvori han viser sig som fin Kunstner og
tiltalende Personlighed, ligesom i sin - maaske
noget vel arkaistiske Prosa; disse <i>Versos</i>
(Madrid 1907) indledes med en udførlig Afh. om
Forf. af Menéndez y Pelayo, ogsaa optaget i 4.
Bd af dennes <i>Estudios de critica literaria</i>.
<i>E. G.</i>
</chapter>

<chapter name="Escaldes, les">
<b>Escaldes, les</b> [læz-æs'kald] (<sp>Escaldas</sp>),
lille fr. Badested i Pyrenæerne nær den spanske
Grænse, Dept Pyrénées orientales, 1350 m o. H.
med varme (17°-42°) Svovlkilder, indeholdende
Svovlnatrium, svovlsurt og kulsurt Natron.
Vandet benyttes til Bade, Drikke og Inhalation,
særlig ved Katarrer i Luftvejene, ved
Reumatisme og Hudsygdomme. Sæson 1. Juni-1. Oktbr.
<i>E. F.</i>
</chapter>

<chapter name="Escalonia">
<b>Escalonia</b> L. fil., Slægt af Stenbrækfam.,
Buske med spredte, læderagtige og kortstilkede
Blade og hvide ell. røde Blomster. 50
sydamerikanske Arter. <i>E. floribunda</i> H. B. K. (Peru) med
hvide og <i>E. macrantha</i> Hook. & Arn. med
karminrøde Blomster er Koldhusplanter, der ynder
rigeligt Vand i Vækstperioden og overvintres
ved 3-5°. De formeres ved Stiklinger.
<i>L. H.</i>
</chapter>

<chapter name="Escambia River">
<b>Escambia River</b> [es'kämb<sub>ia</sub>-'rivə], Flod i
U. S. A., Stat Florida, udspringer med 2
Kildefloder i Alabama og falder efter et Løb paa 225
km i den meksikanske Bugt. Dens bugtlignende
Munding danner den udmærkede Havn ved
Pensacola.
<i>H. P. S.</i>
</chapter>

<chapter name="Escanaba">
<b>Escanaba</b> [esk<sub>ä</sub>'na.b<sub>a</sub>], By i U. S. A., Stat
Michigan, ligger paa Vestsiden af Lake
Michigan ved E. Rivers Udløb i Green Bay. (1910)
13200 Indb. E. driver Handel med Tømmer og
Jernmalm.
<i>H. P. S.</i>
</chapter>

