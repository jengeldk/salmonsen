negative Lys, medens det positive Lys trækker sig
tilsvarende tilbage, samtidig med at det deler
sig op i en hel Række ækvidistante Lag, hvis
Afstande tiltager med aftagende Tryk. Ved
meget lave Tryk (Fig. 10 <i>d</i>)
forsvinder det positive Lys helt,
samtidig har det negative Lys,
der nu er blevet blaalig hvidt
og kun svagt lysende, bredt sig
straaleformet fra Katoden ud
over hele Røret, hvis Vægge
fluorescerer grønt, hvor de
rammes af det. Om Egenskaberne
ved denne Straaling,
<sp>Katodestraalerne</sp>, s. d.

10) <sp>Spændingsfordelingen i
Lystaagestrømmen</sp>. Hvorledes
Spændingen fordeler sig langs
Lystaagestrømmens Bane, kan
man faa at vide ved Sonder af
tynde Platintraade. Den
typiske Spændingsfordeling er
gengivet i Kurverne i Fig. 11. Paa
det korte Stykke imellem
Katoden og det negative Taagelys
finder man et stort
Spændingsfald, det saakaldte Katodefald.
Derefter følger Faraday's mørke
Rum med et ringe
Spændingsfald pr cm, der vokser hen imod den positive
Lystaage, hvor det bliver konstant, endelig et
Anodefald, der dog er langt mindre end Katodefaldet.

Størrelsen af <sp>Katodefaldet</sp> er nøje
knyttet til Katodelysets Udseende. Saa længe
Strømmen er svag, vil
Katodelyset kun dække en Del
af Katodens Overflade. Er
Katoden traadformet,
danner det en lysende Hætte
uden om den. Forøges
Strømstyrken, vil
Lyshætten brede sig over et nyt
Stykke af Katoden,
saaledes at den bedækkede
Overflade er proportional
med Strømstyrken,
derimod vil Lyshættens
Tykkelse ikke forandres. Dette
sker først, naar Strømmen
er blevet saa stærk, at
hele Katoden er dækket
af Lys, og man finder da
samtidig, at Katodefaldet
vokser stærkt med
Strømstyrken, medens det for
de svagere Strømme ved
ikke helt bedækket
Katode er uafhængigt af
Strømstyrke og Tryk. Ved
smaa Strømstyrker er
Katodefaldet derfor en
Konstant, <sp>det normale
Katodefald</sp>, der er
karakteristisk for
Luftarten og
Elektrodemetallet. Ved
Magniumelektroder er det normale
Katodefald i atm. Luft c. 350,
i Kvælstof 220 (jfr Fig. 11).

For de fleste Luftarter og Metaller
ligger det omkring 2—300 Volt, i Helium
over for en Kaliumkatode er det kun c.
80 Volt.

Saa længe Katodefaldet er normalt, vil der

<img>Fig. 10.
<i>a</i> Udladningsrøret.
<i>b</i> 2,11 mm Kvægsølvtryk, 1000 Volt, 2 Milliampère.
<i>c</i> 0,34 mm Kvægsølvtryk, 550 Volt, 2 Milliampère.
<i>d</i> 0,10 mm Kvægsølvtryk, 800 Volt, 2 Milliampère
<i>e</i> Maalestok.</img>

<img>Fig. 11.</img>

