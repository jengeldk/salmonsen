<chapter name="Falkman, Severin Gabriel">
<b>Falkman,</b> <sp>Severin Gabriel</sp>, finsk
Maler, f. i Sthlm 25. Apr. 1831, d. i Helsingfors
9. Juli 1889. I 12 Aars Alderen kom han til
Finland, samlede sig først fra 1857 om
Kunststudiet, lærte i Paris under Ceuture, arbejdede
videre i Rom og vendte 1870 tilbage til Finland.
Hans brede dekorative Stil slog ikke an
hjemme, og han medtoges saa stærkt af Kritikken,
at han snart nedlagde Penselen. Middelbart,
gennem sin Smagspaavirkning, fik han dog
vedblivende ikke ringe Bet. for Kunstlivet i
Helsingfors. Hans Kunst, der gerne har en mørk
Galeritone, består mest af rom.
Folkelivsbilleder og hist. Genrestykker; Gal. i Helsingfors
ejer en enkelt Prøve paa hans Kunst. (<sp>Litt</sp>.:
<sp>E. Nervander</sp>, »Ett konstnärlif. Till minne
af S. F.« [Helsingfors 1902]).
<i>A. Hk.</i>
</chapter>

<chapter name="Falkner, Roland Post">
<b>Falkner<(b> ['få.knə], <sp>Roland Post</sp>, amer.
Statistiker, f. 14. Apr. 1866, tog Doktorgraden
i Halle 1888, var 1891-1900 Prof. Ved
<i>Wharton school of Finance and Economy</i>, 1900-04
Arkivchef ved <i>Library of Congress</i>,
organiserede 1904-07 Skolevæsenet paa Porto Rico,
ledede efter Forbundsregeringens Opdrag 1908
-12 forskellige statistiske og demografiske
Undersøgelser og har siden 1913 været
<i>land-commissioner</i> for de Forenede Stater og Panama,
hvor han fra sin Residens, <i>National Palace</i> ved
Culebra, overvaager Staternes økonomiske og
politiske Interesser i Kanal-Zonen. F. var 1890
-1900 Redaktør af Amerikas ledende
socialøkonomiske Tidsskr. <i>The Annals of the American
Academy of Political and Social Science</i>.
<i>K. V. H.</i>
</chapter>

<chapter name="Falknis">
<b>Falknis,</b> Bjerg i Ræthikon i det schweiziske
Kanton Graubünden paa Grænsen af
Lichtenstein, 2566 m.
<i>G. Ht.</i>
</chapter>

<chapter name="Falkoner (d. s. s. Falkener)">
<b>Falkoner,</b> d. s. s. <sp>Falkener</sp>.
</chapter>


<chapter name="Falkonet (Kanon)">
<b>Falkonet</b> kaldtes i ældre Tider - fra 16.
Aarh. - nogle mindre Kanoner af en bestemt
Type. De havde et temmelig lille Kaliber og
var i Reglen af Bronze. I Tyskland fastsatte
Karl V F.'s Kaliber til 3 Pd (7,7 cm), dens
Længde til 36 Kaliber og Kuglevægten til 1,2 kg;
i Frankrig var dens Kaliber under Henrik II's
Regering fastsat til 12 Lod (3.4 cm), dens
Længde til 52 Kaliber, Vægt til 180 kg og Kuglevægt
til 0,19 kg. Paa Skibene anbragtes de i Reglen
paa Rælingen i en Gaffel, undertiden ogsaa
afluterede i en lille Rapert.
<i>H. H.</i>
</chapter>

<chapter name="Falköping">
<b>Falköping</b> ['fa.lt∫øpiŋ], By i Sydsverige,
Vestergötland, Skaraborgs Len, ligger paa den
frugtbare, men ensformige og skovløse Slette
<sp>Falbygden</sp> (ell. <sp>Falan</sp>) mellem Højderne
Mösseberg og Ålleberg, og har (1914) 5393 Indb.,
hvis vigtigste Erhverv er Landbrug og
Kornhandel. I F.'s Forstad Ranten, som er
Knudepunkt paa den vestlige og sydlige Stambane,
findes fl. Fabrikker. F. er en af Vestergötlands
ældste Byer, vistnok allerede anlagt i den
hedenske Tid. 8 km Ø. f. F., ved Åsle, stod 24. Febr
1389 det Slag, der skaffede Dronning Margrete
Sveriges Krone.
<i>G. Ht.</i>
</chapter>

<chapter name="Fall, Leo">
<b>Fall,</b> <sp>Leo</sp>, østerr. Komponist, f. 2. Febr 1873
i Olmütz, Elev af Wiens Musikkonservatorium,
har været ansat som Teater-Kapelmester i
forskellige tyske Byer og derefter levet som
Komponist i Wien. F. har skrevet et Par Operaer,
men er navnlig blevet kendt ved sine Operetter,
der siden 1907 er fulgt Slag i Stag med en
Nyhed omtr. hvert Aar, og af hvilke fl. Har
vundet vid Udbredelse, ogsaa uden for Østerrig og
Tyskland. Kendtest er »Der fidele Bauer«, »Die
Dollarprinzessin« og »Die geschiedene Frau«.
<i>W. B.</i>
</chapter>

<chapter name="Falle">
<b>Falle,</b> Laaserigel, der falder i af sig selv og
kan aabnes fra begge Sider uden Hjælp af
Nøgle. <sp>Fallelaas</sp> ell. Klinkelaas, den alm. Paa
Landet brugte Laas, som fra den ene Side
aabnes ved at løfle F. og fra den anden Side
aabnes ved at trykke paa Klinken. Foruden
denne, den	<sp>hævende</sp> Fallelaas, haves den
<sp>skydende</sp> Fallelaas, saaledes i alm. Døre i
Beboelseslejligheder, som aabnes ved, at man
drejer paa Dørgrebet. En Fjeder fører her
Riglen frem. Undertiden føres Riglen tilbage ved
en Knap paa dens Hoved som ved en
Smækfaas. Fallelaasen lukker, naar man trykker paa
Døren.
<i>F. W.</i>
</chapter>

<chapter name="fallere, Fallent">
<b>fallere, Fallent,</b> se <sp>Konkurs</sp>.
</chapter>

<chapter name="Fallersleben, Hoffmann von">
<b>Fallersleben</b> [’fal-] <sp>Hoffmann von</sp>, se
<sp>Hoffmann, A. H.</sp>
</chapter>

<chapter name="Fallesen, Ludvig Sophus">
<b>Fallesen,</b> <sp>Ludvig Sophus</sp>, dansk
Forstdocent, f. 25. Juni 1807 i Kbhvn, d. smst. 13.
Decbr 1840. Efter at have taget jur. Eksamen og
Magistergraden samt foretaget en Studierejse i
Udlandet, blev F. 1833 udnævnt til at lede
Skovbrugsundervisningen, som da var blevet flyttet
fra Kiel til Kbhvn og helt skulde omordnes.
Han kastede sig med stor Iver over denne
Opgave, fremsatte Forslag til Ordning af saavel
den teoretiske som den praktiske Uddannelse
og beskæftigede sig selv med mat. jur. Og
økonomiske Studier. Af hans litterære Arbejder skal
nævnes Overs. af et Værk af Ricardo »Om
Nationaløkonomiens og Beskatningens
Grundsætninger« (1839); »Chronologisk Samling af de kgl.
Forordninger og aabne Breve, Forst- og
Jagtvæsenet i det egl. Danmark angaaende« (1836)
og »Begyndelsesgrundene i den rene Matematik«
(1834). (<sp>Litt</sp>.: <sp>A. Oppermann</sp>, i »Tidsskr.
for Skovbrug«, X).
<i>C. V. P.</i>
</chapter>

<chapter name="Fallesen, Morten Edvard">
<b>Fallesen,</b> <sp>Morten Edvard</sp>, dansk Officer,
Politiker og Teaterchef, f. i Kbhvn 29. Jan.
1817, d. 6. Juli 1894 i Ville d'Avrey ved Paris.
Efter at være blevet Student, valgte F. den
milit. Løbebane og blev 1846 Premierløjtnant i
Artilleriet. Han deltog i Felttogene 1848-50,
blev Kaptajn 1853 og var ved Udbrudet af
Krigen 1864 Batterichef i Rendsborg. Efter at
have været Medlem af den internationale
Kommission, der skulde bringe Bestemmelserne i
Wien-Freden om Værnepligtsforholdene i
Hertugdømmerne ud i Livet, blev F. 1867 udnævnt
til Oberst og Chef for Bornholms Væbning, samt
Udskrivningschef for 6. Kreds.

Som Politiker repræsenterede F. som
uafhængig Højremand først Assenskredsen i
Folketinget (1858-66), var derpaa
Folketingsmand for Rønne 1866-69, for at afslutte
sin politiske Løbebane som Landstingsmand
for Bornholm 1876-82.	Som Taler paa
Rigsdagen vakle F. Opmærksomhed ved
Slagfærdighed i Debatten. Hans store Indlæg for
Dødsstraffens Afskaffelse i Danmark var vel
hans ypperste parlamentariske Bedrift. Allerede

