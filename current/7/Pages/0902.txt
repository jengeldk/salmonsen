Island; men desuden var F. første og eneste
Instans for en Række Sager af særlig
Beskaffenhed. De vigtigste af disse Sager var 1)
falske Kvidudsagn, Vidnesbyrd ell.
Æresforsikringer, afgivne paa Altinget, 2) Bestikkelse af
Dommere paa Altinget og 3)
Tingsforstyrrelsessager. F. havde sit Sæde i Lovretten paa
Altinget. Den bestod af 48 Medlemmer, hvoraf de
gl. 36 Goder udnævnte hver et Medlem bl. deres
Tingmænd, og de 12 ny Goder, hvis
Godedømmer og Myndighed dannedes i Anledning af
F.'s Stiftelse, valgte hver en Dommer,
tilsammen 12 Dommere, saaledes at Antallet blev 4
Tylfter. De 12 ny Godedømmer blev fordelte
ligelig paa de 4 Fjerdinger, og 12 Dommere
er saaledes blevne udnævnte til F. fra hver
Fjerding. I hver Sag skulde hver af Parterne
udskyde 6 Dommere af F., ell. tilsammen for
begge Parter 12; dersom den Sagsøgte ikke
vilde udskyde nogen, skulde Sagsøgeren udskyde
alle 12, thi kun 36 skulde deltage i
Paakendelsen af hver Sag. (<sp>Litt</sp>.: <sp>B. Th. Melsted</sp>,
»Íslendinga saga«, II [Kbhvn 1909-10]; <sp>K.
Maurer</sp>, »Altnordische Rechtsgeschichte«, IV og V
[Leipzig 1909-10]).
<i>B. Th. M.</i>
</chapter>

<chapter name="femur">
<b>femur</b> (lat.), d. s. s. <sp>Laar</sp> (se <sp>Ben</sp>).
</chapter>

<chapter name="Fen">
<b>Fen</b> (<i>Fung</i>, <i>Fan</i>, eng. <i>Fun</i>), kin. Tiendedel;
som Mønt = 1 Candarin (Candoreen) = 0,1
Tsien (Mace), som Vægt = 0,1 Tsin (Mace) og
som Længdemaal = 0,1 Tsun; Størrelsen er i
alle tre Egenskaber stærkt varierende.
Længdemaalet F. angives at variere i Kina mellem 3
og 4 mm og i Anam mellem 4 og 6,4 mm.
<i>(N. J. B.). Th. O.</i>
</chapter>

<chapter name="Fenacetin">
<b>Fenacetin</b> (<sp>Acetfenetidin</sp>,
<sp>Para-Oxætylacetanilid</sp>), C<sub>6</sub>H<sub>4</sub>(OC<sub>2</sub>H<sub>5</sub>)NHC<sub>2</sub>
H<sub>3</sub>O, afledes af Acetanilid (Antifebrin) derved,
at et Brintatom i Gruppen C<sub>6</sub>H<sub>5</sub> erstattes af
Gruppen Oxætyl, OC<sub>2</sub>H<sub>5</sub>. Det faas ved Kogning
af p-Fenetidin med Iseddike og er et hvidt
krystallinsk Pulver uden Lugt og næsten uden
Smag. F. er opløseligt i 1400 Dele Vand ved
15°, i c. 70 Dele kogende Vand og i 16 Dele
Vinaand; det smelter ved c. 135°. Det har
fundet Anvendelse som Antipyretikum, men kan
ligesom Antifebrin undertiden fremkalde
ubehagelige Bivirkninger; navnlig er dets
sveddrivende Virkninger ofte fremtrædende.
<i>E. K.</i>
</chapter>

<chapter name="Fenakit">
<b>Fenakit,</b> et Mineral med Topasens
Haardhed, bestaar af Berylliumsilikat (Be<sub>2</sub>SiO<sub>4</sub>) og
forekommer i farveløse, romboedriske
(tetartoedriske) Krystaller bl. a. i Nærheden af
Jekaterinburg i Ural sammen med Smaragd og i
Brasilien. Benyttes af og til som Ædelsten.
<i>(N. V. U.). O. B. B.</i>
</chapter>

<chapter name="Fenantren">
<b>Fenantren,</b> C<sub>14</sub>H<sub>10</sub>, er en aromatisk
Kulbrinte, der 1872 blev fundet i Raa-Antracen af
Stenkulstjære; det vindes af den Del af
Raa-Antracenet, der koger ved 339-342°, og danner
farveløse, glinsende Krystalblade ell. Tavler, der
smelter ved 99° og koger ved 340°. F.
sublimerer let; det er ved 16° opløseligt i 38 Dele
og ved Kogning i 10 Dele Alkohol; i Æter,
Benzol, Iseddike og særlig i kogende Toluol er det
letopløseligt. Dets vinaandige Opløsning giver
med en vinaandig Pikrinsyreopløsning gule
Naale af Forbindelsen C<sub>14</sub>H<sub>10</sub>.C<sub>8</sub>H<sub>2</sub>(NO<sub>2</sub>)<sub>3</sub>OH. -
F. er isomert med Antracen. - Ved
Iltningsmidler overføres F. til <sp>Fenantrenkinon</sp>, der
danner orangefarvede Naale af Smeltepunkt
200°, og derefter til <sp>Difensyre</sp>,
COOH-C<sub>6</sub>H<sub>4</sub>-C<sub>6</sub>H<sub>4</sub>-COOH. F. finder endnu ikke nogen
udstrakt tekn. Anvendelse. Hovedmængden af
den raa F., der vindes som Affald ved
Antracenrensningen, bruges i Kønrøgfabrikationen; en Del
bruges til Fremstilling af Fenantrenrødt.
<i>(O. C.). R. K.</i>
</chapter>

<chapter name="Fenantrenrødt">
<b>Fenantrenrødt</b> er et organisk Farvestof,
der anvendes til Rødfarvning af Uld. Det hører
til de saakaldte Hydrazonfarvestoffer.
<i>(O. C.). R. K.</i>
</chapter>

<chapter name="Fenazin">
<b>Fenazin</b> (<sp>Azofenylen</sp>, <sp>Azin</sp>), C<sub>12</sub>H-N<sub>2</sub>,
en af <sp>Claus</sp> 1873 fremstillet aromatisk
Forbindelse, sublimerer let i lysegule Naale, der
smelter ved 171°. Ved Erstatning af
Brintatomerne i F. dannes en Række
<sp>Fenazinderivater</sp>, af hvilke især Aminofenazinerne har
Bet. som Farvestoffer. Indtræder een
Aminogruppe NH<sub>2</sub>, opstaar de saakaldte
<sp>Eurhodiner</sp>, medens der ved Indtrædelsen af to
Aminogrupper opstaar Farvestoffer af
Toluylenrødtgruppen.
<i>(O. C.). R. K.</i>
</chapter>

<chapter name="Fenchon">
<b>Fenchon</b> [faŋ'sjåŋ], en i Fennikelolie
forekommende Isomer af Kamfer, af
Sammensætning C<sub>10</sub>H<sub>16</sub>O, er en flygtig Forbindelse med
Smeltepunkt 6° og Kogepunkt 192°, der giver
en med Kamferrækken ganske analog Række
afledede Forbindelser. Saaledes giver F. ved
Reduktion den med Borneol analoge
Fenchylalkohol C<sub>10</sub>H<sub>18</sub>O.
<i>R. K.</i>
</chapter>

<chapter name="Fender">
<b>Fender</b> (<sp>Søv</sp>.), et kugleformet ell. aflangt
Legeme, udført ved Sammenfletning af
Tovværk, som benyttes for at beskytte Skibssiden
mod Stød, naar et Skib skal lægge til Bolværk
ell. langs Siden af et andet Skib. I St f. F. af
Tovværk anvendes undertiden ogsaa <sp>Træ-F.</sp>,
en kort tyk Træstang, som ved Hjælp af et Tov
kan hænges ned langs Skibssiden udenbords og
holde Skibet fri af Bolværket. Saadanne F.
benævnes hyppig <sp>Friholter</sp> og undertiden
<sp>Hviler</sp>.
<i>H. P. C.</i>
</chapter>

<chapter name="Fendi, Peter">
<b>Fendi</b> ['fæn-], <sp>Peter</sp>, østerr. Maler,
Kobberstikker og Litograf, f. i Wien 1796, d. 1842
smst. F., Elev af Lampi m. fl., har udført en
Del elskværdige, godt malede, af holl.
Kabinetkunst paavirkede Folkelivsbilleder (»Foran
Lotteriudsalget«, »Nitten« [Wiens Hofmus.] etc.)
og blev meget beundret for sine Portrætter af
Medlemmer af det kejserlige Hus, saaledes den
store figurrige Akvarel »Familienvereinigung«
med Kejser Franz som Familiegruppens
Midtpunkt. F. var en dygtig Tegner (en Tid Tegner
og Kobberstikker ved Wiens Mønt- og
Antikkabinet); med megen Finsans gengav han
ogsaa i Oliemalerier Antikkerne, saaledes bl. a.
»Amazonesarkofagen« (den kejserlige Samling).
F. gav endvidere Tegninger til Schiller's
»Glocke« o. a., stak i Kobber (paa
Antikkabinettet), litograferede og raderede.
<i>A. Hk.</i>
</chapter>

<chapter name="Fendistrikt">
<b>Fendistrikt</b> ['fen-] (<sp>Fens</sp>), Marskegn paa
Englands Østkyst, V. og S. f. Bugten The Wash
i Grevskaberne Lincoln, Huntingdon, Cambridge
og Norfolk, indtager en Strækning af henved
3100 km<sup>2</sup> og ligner meget den holl. Marsk.
Landet er ganske fladt og gennemskaaret af
utallige Kanaler, der deler det i regelmæssige

