1879-80), redigeret af Bibliotekar <sp>E.
Elberling</sp> og Overlærer <sp>Pullich</sp>. 1889 udkom i
1 Bd »Dansk Folkebibliothek«'s
Konversationsleksikon. 1891 begyndte Udgivelsen af »Allers
illustr. Konv.-Leks., redigeret af <sp>G. Lütken</sp>«
(6 Bd, 1891-99; ny Udg. 1906 ff.) og af »Illustr.
Konv.-Leks. En Haandbog for alle«, redigeret
af <sp>Fr. Winkel Horn</sp> (9 Bd, 1891-1900; ny
Udg. ved <sp>Erling Rørdam</sp>, 1906 ff.).
Samtidig begyndte det i stor Stil anlagte og af en
Kreds af mere end 200 Fagmænd i Danmark og
Norge, til Dels ogsaa i Sverige, originalt
udarbejdede »Salmonsens store illustrerede
Konversations Leksikon«. En nordisk E. Under
Medvirkning af <sp>J. B. Halvorsen</sp>, som
særlig Redaktør for Norge (fra 11. Bd afløst af
<sp>Karl Fischer</sp>), redigeret af <sp>Chr.
Blangstrup</sp> (Kbhvn 1892-1907, 18 Bd og et
Supplementsbind; ny Udg. paabegyndt 1915).

I <sp>Norge</sp> hindrede de smaa Forhold længe
Grundlæggelsen af en særlig norsk E.; ved at
knytte norske Medarbejdere og Redaktører til
sig havde dog »Nordisk Conv.-Lex.«, særlig i
dets 3. Udg., og navnlig den ovf. nævnte
Salmonsen's E. søgt at indarbejde specielle
Oplysninger om Norge og alle dets Forhold i sit
Indhold, hvilket ogsaa bidrog betydelig til disse
Værkers Udbredelse deroppe. Det første egl.
norske Konversations-Leksikon er det af <sp>Chr.
Johnsen</sp> udgivne og for det meste ogsaa af
ham selv, med velvillig Bistand for øvrigt af
en ret talrig Kreds af norske Fagmænd,
redigerede »Norsk Haandleksikon for almennyttige
Kundskaber« (3 Bd, Kria 1879-88, ny Udg.
1896 ff.), med Register over alle Bogens c. 2500
norske Artikler og Navne. Et moderne
Konv.-Leks. fik Norge først med det 1906 paabegyndte
»Illustreret norsk Konv.-Lex.«, udg. af
Aschehough's Forlag og redigeret af <sp>H. Nyhuus</sp>.

Det følger af den stadig stigende
Arbejdsdeling inden for den nyere videnskabelige
Forskning, at de enkelte Fagvidenskaber i 19. Aarh.
har krævet og faaet deres særlige
<sp>fagvidenskabelige E.</sp>, beregnede paa Specialister i
den videnskabelige Verden ell. det praktiske
Liv, hvor man enten tiltrænger let tilgængelige
Oplysninger om Detailler i sit eget Fag ell. i en
vis Kreds af Grænsevidenskaber dertil. Hertil
hører først alle bibliografiske og biografiske E.
(se <sp>Bibliografi</sp> og <sp>Biografi</sp>). Dernæst
maa hertil henføres en Række af encyklopædiske
Haandbøger, »Jahresberichte«, <i>Annuaires</i>,
<i>Annuals</i>, <i>Almanachs</i>, <i>Yearbooks</i> o. l.
Fremstillinger af hvert Aars Tilvækst af nyt
videnskabeligt Stof, af ny Kendsgerninger, af ny
Iagttagelser og Hypoteser. Endelig den store Række
af egl. og specielle <sp>Fag-E</sp>.
<i>(J. B. H.). C. S. P.</i>
</chapter>

<chapter name="Encyklopædister">
<b>Encyklopædister</b> ['æn-] kaldes undertiden
den ret brogede Kreds af Forf., der
medarbejdede ved Diderot s store Encyklopædi. Den
Kritik af det Bestaaende, det Haab om bedre
Samfundsforhold, den Tro paa den selvstændige
Tænknings Ret og Magt til at regulere
Menneskelivet, som disse Forf. mere ell. mindre
udpræget, men i det hele med ret stor
Forsigtighed lod komme til Orde i Encyklopædien, var
saavel et Udslag af som selv et Led i det
Aandsliv, der anses for at have forberedt den
store fr. Revolution.
<i>Edg. R.</i>
</chapter>

<chapter name="Encænia">
<b>Encænia,</b> det gr. Navn (ἐνχἀινια) for
Tempelindvielsesfesten (hebr. ch<sup>a</sup>nuka), som fejres den
25. Kislev (c. 12. Decbr) og de flg. 7 Dage til
Minde om Templets Renselse 165 f. Kr. under
Judas Makkabæus, efter at Antiochos Epifanes
havde krænket Helligdommen. Den fejres under
stor Glæde med Recitation af Hallelsalmerne og
Salme 30 samt Illumination af Synagoger og
Huse (se 1, Mak. 1 og 4; Joh. 10, 22). Nogle
mener, at der i Virkeligheden ligger en
Vintersolhvervsfest til Grund for den. - I den kristne
Kirke er Ordet gaaet over til at betegne
Indvielsen af en Kirke og den aarlige Mindedag
derfor. Den fandt i Oldtiden Sted ved
Eucharisti, Prædiken og Bøn, i Middelalderen med et
særlig udviklet Ritual (se <i>Encycl. Brit.
»Dedication«</i>). - E. bruges ved Univ. i Oxford som
Betegnelse for en aarlig Fest, hvor man mindes
Stiftere og Velgørere og i Reglen kreerer
Æresdoktorer.
<i>J. P.</i>
</chapter>

<chapter name="Endaortitis">
<b>Endaortitis</b> (gr.), Betændelse af Aorta's
inderste Hinde.
</chapter>

<chapter name="Endarteriitis">
<b>Endarteriitis</b> (græsk), Betændelse af
Pulsaarernes inderste Hinde.
</chapter>

<chapter name="Endaseh">
<b>Endaseh</b> (<sp>Endazé</sp>, <sp>Endeseh</sp>),
Længdemaal (Alen), der indtil Meterens Indførelse
brugtes i Rumænien til Lærreds-, Bomulds- og
uldne Varer og i Tyrkiet til Silke- og
Bomuldstøjer; i Valachiet = 0,6411, i Moldau = 0,6314
og i Tyrkiet = 0,6528 m; den gr. E. ell. gl lille
Piki til Silketøjer = 0,648 m, medens den ægypt.
E. = 0,6384 m. E. er ogsaa en Bibetegnelse paa
den pers. Kongealen = 1,04 m.
<i>(N. J. B.). Th. O.</i>
</chapter>

<chapter name="Ende">
<b>Ende</b> (<sp>Søv</sp>.), alm. Betegnelse om Bord paa
et Stykke Tov. De yderste Stykker af E. kaldes
<sp>Tampene</sp>, Midten betegnes med <sp>Bugten</sp>;
for at forhindre Tampene i at flosse op,
omvikles de ofte med Sejlgarn: <sp>Takling</sp>. Naar
E. er slidt noget, kan man <sp>endevende</sp> den,
hvilket især bruges ved Tallieløbere, hvor den
faste Part ombyttes med den halende Part.
<sp>Løbende Ender</sp> (løbende Gods) kaldes den
Del af et Skibs Takkelads, paa hvilken der snart
hales ind, snart stikkes ud (fires), i Modsætning
til <sp>staaende Gods</sp>, des særlig tjener til
Rejsningens Forstøtning.
<i>H. E.</i>
</chapter>

<chapter name="Ende, Hans am">
<b>Ende</b> ['ænd<sub>ə</sub>], <sp>Hans am</sp>, tysk Maler, f. 31.
Decbr 1864 i Trier og Elev af F. Keller i Karlsruhe
og derefter uddannet i München under W. Disz
m. fl. H. a. E. har vundet Navn som
Landskabsmaler og -raderer. Mange af sine Motiver
har han taget fra Worpswede; han er ogsaa
en af Hovedskikkelserne i Worpswede-Kolonien.
<i>A. Hk.</i>
</chapter>

<chapter name="Endeavour">
<b>Endeavour</b> [<sub>i</sub>n'devə], Kystflod i den
nordøstligste Del af Queensland, udmunder ved
Cooktown, og dens Munding danner en god
Havn. Her løb J. Cook 17. Juni 1770 ind for at
udbedre sit stærkt beskadigede Skib.
<i>M. V.</i>
</chapter>

<chapter name="Endeavour-Strædet">
<b>Endeavour-Strædet</b> [<sub>i</sub>n'devə-], den sydligste
Del af Torres-Strædet mellem York Halvøen og
Prince of Wales Island. J. Cook gennemsejlede
første Gang Strædet 23. Aug. 1770.
<i>M. V.</i>
</chapter>

<chapter name="Endehastighed">
<b>Endehastighed</b> (<i>vitesse restante</i>), den
Hastighed, som Skarpet endnu har tilbage af den
opr. (Begyndelseshastigheden) paa et hvilket


