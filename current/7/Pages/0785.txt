bebrejdes dem, at de hængte sig i Lovens Bogstav,
hvorved stort og smaat blev lige vigtigt (»afsi
Myggen og nedsluge Kamelen«, Mat. 23, 24).
Ydre Ting som Faste (Mat. 9, 14),
Bønnefremsigelser (Mark. 12, 40), Tvætninger (Mark. 7, 1),
Tiende (Mat. 23, 23), Sabbat (Mat. 12, 2) har
deres Hovedinteresse paa Bekostning af
Hjertets naturlige Følelser. Deres Iver for at vise
deres fromme Gerninger og deres asketiske
Strenghed udadtil stemples som Hykleri
(<sp>Farisæisme</sp>). Om deres forbitrede Stemning mod
Magthaverne vidner Stykker af Henok's Bog og (fra
Tiden efter den rom. Erobring) Salomosalmerne.
Ved Siden af Hadet staar der en klippefast
Gudstro og Forventning om Messiastiden, som
skal virkeliggøre deres Idealer. - Iflg. Mat. 23,
15 har de drevet stærk Propaganda og vundet
Proselytter. Forskelligt tyder ogsaa paa, at de
har haft Tilhængere uden for Palæstina. Fra
F. udgik <sp>Zeloterne</sp>, ivrige Fanatikere, der
vilde fremskynde Messiastidens Komme. De ægte
F. lod det staa i Guds Haand. Ved Jerusalems
Indtagelse hørte de ikke til de ivrige. Efter 70
fortsatte de det jødiske Liv uden for Jerusalem.
(<sp>Litt</sp>.: <sp>J. Wellhausen</sp>, »Die Pharisäer und
die Sadducäer« [Greifswald 1874]; <sp>E. Schürer</sp>,
»Geschichte des jüdischen Volkes«, Bd II, S. 447
-75 [Leipzig 1907]; <sp>Stade & Bertholet</sp>,
»Biblische Theologie des Alten Testaments«, Bd
II, S. 295-311 [Tübingen 1911]).
<sp>J. P.</sp>
</chapter>

<chapter name="Farisæisme">
<b>Farisæisme,</b> se <sp>Farisæer</sp>.
</chapter>

<chapter name="Farley, James Lewis">
<b>Farley</b> ['fa.<sub>ə</sub>£<sub>i</sub>], <sp>James Lewis</sp>, engelsk
Journalist og Forf. (1823-85), blev efter
Krim-Krigen Regnskabsfører ved den nyoprettede
tyrkiske Bank i Beirut, og beklædte fra 1860 Posten
som Generalregnskabsfører ved den tyrk. Bank
i Konstantinopel. 1870 blev han udnævnt til
tyrkisk Konsul i Bristol. Som Journalist søgte han
ved Artikler i den eng. Presse at belyse
Tyrkiets finansielle og kommercielle Tilstand. Af
F.'s større Arbejder kan nævnes: <i>Two years'
travel in Syria</i> (1858), <i>The massacre in Syria</i>
(1861), <i>The resources of Turkey</i> (1862), <i>Banking
in Turkey</i> (1863), <i>Turkey, its rise, progress, and
present condition</i> (1866), <i>Modern Turkey</i> (1872)
og som Følge af den russ.-tyrk. Krig: <i>Turks
and Christians, a solution of the Eastern
question</i> (1876), <i>Egypt, Cyprus, and Asiatic Turkey</i>
(1878) og <i>Low Bulgaria</i> (1880).
<i>(T. L.). I. O.</i>
</chapter>

<chapter name="Farm, Farmer">
<b>Farm</b> [eng. fa.<sub>ə</sub>m], <b>Farmer</b> [eng. 'fa.<sub>ə</sub>mə].
Langt den overvejende Del af den britiske Jord
drives af Forpagtere, og i England var da den
tidligere Bet. af Farm og Farmer
Forpagtergaard (Forpagtning) og Forpagter. Nu
betegner Farm i England og Nordamerika et alm.
Landbrug, og Farmeren er en Landmand, der
er Ejer ell. Forpagter af dette.
<i>H. H-l.</i>
</chapter>

<chapter name="Farmaceut">
<b>Farmaceut</b> [-'sö^u't] (gr.) kaldes den, der
praktisk udøver Farmaci uden at være
Indehaver af Apotek; som saadan kaldes han
Apoteker, <sp>farmaceutisk Medhjælper</sp>
kaldes den, der efter at have bestaaet en af de
anordnede farmaceutiske Eksamener gør
Tjeneste i et Apotek; han kan saaledes være enten
<i>examinatus pharmaciæ</i> ell. <i>candidatus pharmaciæ</i>
(se <sp>Apoteker</sp>).
<i>E. K.</i>
</chapter>

<chapter name="farmaceutiske Eksamener">
<b>farmaceutiske Eksamener</b> [-'sö^u'tisk<sub>ə</sub>-].
Den Læretiden i Apoteket afsluttende Eksamen
(se <sp>Apoteker</sp>) kaldes <sp>farmaceutisk
Medhjælpereksamen</sp> (tidligere alm.
kaldet <sp>Fysikateksamen</sp> [se <sp>Farmaci</sp>]).
Den afholdes i Apr. og Oktbr ved den
farmaceutiske Læreanstalt i Kbhvn og bestaar af en
<sp>praktisk Del</sp>, omfattende: Tilberedning og
Taksation af mindst 2 Receptformler,
Fremstilling af 2 sammensatte Lægemidler ell. lettere
Præparater, samt Anvendelsen af lettere
kemiske Prøver, og en <sp>mundtlig Del</sp>,
omfattende Receptlæsning, Lovkundskab,
Farmakopéoversættelse samt i mindre Udstrækning
Kundskaber i Farmakognosi, Botanik, Kemi og
Teknik. - Den det farmaceutiske Studium
afsluttende Eksamen kaldes <sp>farmaceutisk
Kandidateksamen</sp> og afholdes ligeledes
ved den farmaceutiske Læreanstalt. Den, der
agter at indstille sig til denne Eksamen, maa
have gennemgaaet et fuldstændigt Kursus ved
den farmaceutiske Læreanstalt. Eksamenen
bestaar af en skriftlig, en praktisk og en mundtlig
Del. Der fordres ved den <sp>skriftlige Prøve</sp>
Besvarelse af en Opgave fra Kemiens Omraade,
ved den <sp>praktiske Prøve</sp> Fremstilling
af et kem. Præparat, en kvalitativ uorganisk
Analyse, en kvalitativ organisk ell. blandet
organisk-uorganisk Analyse, en kvantitativ
Bestemmelse af en enkelt Bestanddel i en
Blanding af kvalitativ Opgiven Sammensætning, en
morfologisk-anatomisk Undersøgelse af en Droge
og en mikroskopisk Undersøgelse af en
Blanding af Droger. Ved den <sp>mundtlige Prøve</sp>
fordres mere indgaaende Kundskaber i Kemi,
Farmakognosi, Botanik, Farmaci og begrænsede
Kundskaber i Fysik.

I <sp>Norge</sp> blev en fuldstændig Reform af f. E.
indført ved Lov af 18. Juni 1884 (jfr L. 31. Maj
1900) og det i Henhold hertil ved kgl. Resol. 16.
Apr. 1886 givne Reglement for den saakaldte
Medhjælpereksamen. Denne holdes i Kria for
den farmaceutiske Eksamenskommission og
falder i en <sp>skriftlig Prøve</sp> og, naar Censuren
er meddelt for denne, en <sp>mundtlig</sp>
Eksamination i hver af følgende 2 Faggrupper: Fysik,
Kemi og Botanik - og Farmakognosi, Lov- og
Latinkundskab. Denne f. E. er ifølge Dept.'s
Skrivelse af 6. Juni 1887 Betingelse for at kunne
fungere som Medhjælper i Norge. Den, som
har bestaaet denne Eksamen, kan senere
underkaste sig Apotekereksamen i Henhold til kgl.
Resol. 17. Novbr 1888 og faar da, naar han har
bestaaet denne Prøve, Vidnesbyrd som Kandidat
i Farmaci.
<i>(A. B.). E. K.</i>
</chapter>

<chapter name="farmaceutiske Læreanstalt, Den">
<b>farmaceutiske Læreanstalt, Den</b>
[-'sö^u'tisk<sub>ə</sub>-]. Medens man i lang Tid i Udlandet har haft
farmaceutiske Institutter enten selvstændige ell.
i Forbindelse med Universiteterne, saaledes i
Sverige siden 1837, i Frankrig, Rusland,
Tyskland, saa er der først 1892 ved kgl. Anord. af
21. Septbr oprettet en saadan selvstændig
farmaceutisk Undervisningsanstalt for Danmark i
Kbhvn, sorterende under
Undervisningsministeriet. Oprettelsen af den f. L. skyldes en
privat Mands Initiativ, nemlig Apoteker,
Etatsraad Chr. D. A. Hansen, som ved Gavebrev af
1. Novbr 1892 overgav den af ham i
Stockholmsgade opførte Bygning med fuldstændig
Montering til Kultusministeriet. - Den f. L.'s

