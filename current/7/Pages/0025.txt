Elektricitetsforsyning direkte fra Højspændingsnettet, forsynes
Forbrugerne i et mindre Omraade, f. Eks. i en
ell. to Landsbyer med Omegn, derfor gennem et
<sp>Lavspændingsfordelingsnet</sp>, der
udgaar fra den sekundære Side af en
Transformator ell. Omformer (s. d.), hvis primære Side
er tilsluttet Højspændingsnettet.
Lavspændingsnettet lægges paa lignende Maade som
Jævnstrømsfordelingsnet (se ovf. under <sp>e. K. ved
Jævnstrøm</sp>), medens
Højspændingsnettet trækkes fra Transformator til
Transformator ad den kortest mulige Vej, dog saaledes
at det saa vidt muligt følger Markveje,
Markskel og Diger, men <sp>ikke</sp> Sogneveje, Biveje ell.
Hovedlandeveje, hvilke Færdselsaarer
Højspændingsledninger vel maa skære, men her i
Landet ikke følge. Højspændingsnettet anbringes
uden for Byer paa Master, Træmaster ell.
Betonmaster. Alle tre Faser føres saavel ved
Lavspænding som ved Højspænding paa samme
Master, og findes der Nulleder, føres denne i
Reglen øverst (se <sp>e. Ledningsnet</sp>).
Omformerstationer anvendes kun i Byer og paa
Steder, hvor man omdanner et ældre
Jævnstrømsværk for Tilslutning til et
Højspændingsanlæg. De tilsluttes dette enten direkte eller
over Transformatorstationer. I
Omformerstationerne omsættes den højspændte Vekselstrøm
som Regel til 440 Volts Jævnstrøm, der ledes
gennem et Jævnstrømsfordelingsnet ud til
Forbrugerne. Transformatorstationerne tilsluttes
Højspændingsnettet direkte og transformerer
Højspændingen om til Lavspænding 3 X 220
Volts Fasespænding ell. 380 Volt mellem
Yderlederne. Ude i Landet anvender man i Reglen
Mastetransformatorer op til 50 KW; disse
bæres af 2 ell. 4 Master og tilsluttes Høj- og
Lavspændingsnettene gennem passende elektriske
Apparater, anbragte i ell. ved Transformatorerne
(se <sp>elektriske Understationer</sp>).
Transformatorer over 50 KW anbringes i Reglen i Taarne,
i Kældere i Huse ell., naar de er særlig store,
i særskilte Huse (Transformatorstationer). I
Byer maa højspændt Vekselstrøm ikke føres i
Luftledninger, men skal føres i Kabel. Ved e. K.
over meget store Arealer bliver man ofte nødt
til at anvende to ell. fl. forsk. Højspændinger.
Oplandet, der skal forsynes, deles i nogle faa
særskilte Distrikter ell. mindre Oplande, der
forsynes fra en Transformatorstation, som
lægges centralt i vedkommende Distrikt og
tilsluttes Kraftstationen gennem fra denne udgaaende
Højspændingsledninger, der i saa Tilfælde ofte
fører meget høje Spændinger, f. Eks. 50000-
100000 Volt. Disse Spændinger omdannes i
Transformatorstationerne til mindre
Højspændinger (sekundære Højspændinger), f. Eks.
10000-20000 Volt, der fra Understationerne
ledes ud i et sekundært Højspændingsnet, hvortil
Mastetransformatorerne sluttes. Fra disse sidste
udgaar da det Forbrugerne direkte forsynende
Lavspændingsnet. Grunden til, at man maa
anvende fl. Højspændinger ved e. K. over meget
store Afstande, 50-100-200 km, er den, at
Anvendelsen af en eneste, mindre Højspænding,
f. Eks. 10000 Volt, vilde give et for dyrt
Ledningsnet, grundet paa Anvendelsen af svære
Ledninger, medens f. Eks. 30000 Volt anvendt
overalt til Gengæld vilde give dyre Maskiner
og Transformatorer. Man gaar derfor den Vej
at anvende den mindre Spænding, f. Eks. 10000
Volt, inden for et begrænset Opland og slutte
disse mindre, begrænsede Oplande til hver sin
Transformatorstation. Som Eksempel paa e. K.
skal anføres den e. K. fra den store
Vandkraftcentral i Elfkarleö ved Gäfle i Sverige.
Dette elektriske Kraftanlæg ligger ved
Dalelven og udnytter Elfkarleö-Faldet i denne. Fra
Kraftstationen udgaar 20000 Volts Ledninger, der
forsyner det nærmeste Opland med Lys og Kraft,
bl. a. til Gäfle By, en c. 154 km lang 70000 Volts
Ledning til Västerås over Dannemora, Upsala,
Enköping, hvilken Ledning afgrenes i
Dannemora med en 51 km lang Linie til Byen Hallsta,
hvor der findes Understation. Saadanne findes
tillige i Dannemora, Västerås og Upsala. I
Upsala afgrenes Linien til Rotebro, c. 50 km, i
Enköping til Södertelje over Strängnäs, hvorfra
Linien atter afgrenes til Eskilstuna. Fra
Centralen udgaar tillige en c. 87 km lang 40000 Volts
Linie til Hofors og Stjärnsund. 70000 Volts
Ledningerne føres paa Jernmaster med Spændvidde
165-200 m og er lagt af Kobberledninger af
35-70 mm<sup>2</sup> Tværsnit. Der findes
Understationer i alle de større Byer, som ligger ved 70000
Volts Linien, saaledes findes der i Upsala og
Västerås to 5000 KW's Transformatorstationer,
i Dannemora og Enköping 2 Stkr 2000 KW
Transformatorer. Fra hver af Understationerne
forsynes det omliggende Opland gennem 20000
Volts Ledningsnet og dertil knyttede
Lavspændingsnet.
<i>R. J. J.</i>
</chapter>

<chapter name="elektrisk Kæde">
<b>elektrisk Kæde,</b> se <sp>galvaniske
Elementer</sp>.
</chapter>

<chapter name="elektrisk Lampe">
<b>elektrisk Lampe,</b> se <sp>elektrisk Lys</sp>.
</chapter>

<chapter name="elektrisk Ledningsmateriel">
<b>elektrisk Ledningsmateriel.</b> Som
Ledningsmateriale benyttes i Stærkstrømsteknikken
væsentligst <sp>Kobber</sp> og <sp>Aluminium</sp>, i
sjældnere Tilfælde <sp>Bronze</sp>. Under
Verdenskrigen har endvidere blank ell. galvaniseret
<sp>Jerntraad</sp> fundet en Del Anvendelse til
overjordiske Ledninger, <sp>Luftledninger</sp> for
Jævnstrøm. I Amerika anvendes til
Luftledninger hyppigt det saakaldte <sp>Monnotmetal</sp>.
<sp>Kobberet</sp> skal være rent, elektrolytisk
udfældet og have en Ledningsevne paa mindst 57
Gange Kvægsølvets. Kobbertraad bruges i tre
Haardheder, <sp>blød</sp>, <sp>halvhaard</sp> og <sp>haard</sp>.
<sp>Blød</sp> udglødet Traad anvendes som
Bindetraad samt undertiden i Jordkabler, men
sjældent til Luftledninger. <sp>Halvhaard</sp> Traad
(Brudgrænse 30-33 kg/mm<sup>2</sup>, Flydegrænse c.
0,8 af Brudgrænsen) bruges til isolerede Kabler
(snoet af fl. tynde Traade) og til Luftledninger,
enten som massiv Traad med højst 70 mm<sup>2</sup>
Tværsnit ell. som Tove, snoede af Traade af
indtil 3 mm Diameter. <sp>Haard</sp> Traad
(Brudstyrke 43-45 kg/mm<sup>2</sup>, Flydegrænse c. 0,8 af
Brudgrænsen), bruges mest til
Højspændingsluftledninger. <sp>Aluminiumstraade</sp> har en
Ledningsevne af c. 35 Gange Kvægsølvets eller
0,6 Gange Kobberets Ledningsevne. (Brudstyrke
18-20 kg/mm<sup>2</sup>, Flydegrænse 14-15 kg/mm<sup>2</sup>).
Det anvendes som Traade med indtil 3 mm
Diameter, ved større Tværsnit som snoede Tove
(til Luftledninger). Aluminium er betydelig mere

