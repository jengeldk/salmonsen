moderne Udledning af »Fenster«, Vindue, svarer
ikke til de opr. Forhold. Thi Menigmands
Vinduer var tidligere ikke til at aabne og behøvede
i et Tilfælde som dette ikke heller at være det,
da alle kunde gaa ind ad den uaflaasede Dør,
hvilken Indgang ogsaa ved denne Lejlighed
benyttedes. Skikken har været alm. i hele
Norden, er endnu i Live i enkelte Egne af Norge
og Sverige og har holdt sig ind i 19. Aarh. paa
Femern og Vesterhavsøerne. Den bestod i
vekslende Besøg af Egnens mandlige Ungdom hos
de ugifte Piger, især Lørdag Nat, hvilke Besøg
vedblev aarevis, indtil et enkelt Par blev enigt.
Naar Pigen var »fæstet«, fik Fæstemanden
Eneret til at besøge hende. Skønt Besøgene
aflagdes paa Sengen, var der intet usædeligt heri,
da mange Kvinder i Reglen var samlede i
samme Rum, begge Parter fuldt paaklædte,
enhver Besøgende trods Mørket velkendt og intet
anstødeligt taaltes. I 18. Aarh. udartede
imidlertid Skikken i Holsten, idet man nu søgte til
fremmede Sogne, tog andres Heste hertil, mødte
formummet og opgav falsk Navn, indlod sig i
Slagsmaal og gjorde hvad Slags Forstyrrelse,
man kunde, i de fremmede Gaarde. Regeringen
udstedte Forbud herimod (1702, 1706, 1737 og
1740), og Overtræderne truedes med Vand og
Brød, ja Tugthusarbejde. Skikken udryddedes
dog ikke helt derved. Endnu 1803 maatte der
udstedes et nyt Forbud paa Femern, og længe
efter plejede hver Ungersvend paa Før ved
Kirkegangen at mærke sig Tallet paa Knapperne
i hans Jævnaldrendes Trøjer og Veste, for at
han ved Nattebesøg kunde føle sig til, hvem
der var hans Medbejlere. (<sp>Litt</sp>.:
<sp>Troels-Lund</sp>, »Dagligt Liv i Norden«, Illustr. Udg.,
IX, S. 20-28).
<i>Tr.-L.</i>
</chapter>

<chapter name="Fenton">
<b>Fenton</b> ['fent<sub>ə</sub>n], By i Mellemengland,
Staffordshire, med betydelige Pottemagerier, blev 31.
Marts 1910 indlemmet i Stoke upon Trent (s. d.).
<i>G. Ht.</i>
</chapter>

<chapter name="Fenton, Elijah">
<b>Fenton</b> ['fent<sub>ə</sub>n], <sp>Elijah</sp>, eng. Digter, (1683
-1730), studerede Teologi i Cambridge, men
afbrød sine Studier og fulgte som
Privatsekretær med Jarlen af Orrery til Flandern. Efter
sin Tilbagekomst var han Lærer for forsk.
Adelsmænd. Han deltog i Pope's Overs. af Odysseen,
hvis 1., 4., 19. og 20. Bog tilskrives ham. 1717
udgav han et Bd Digte, 1723 blev hans Tragedie
<i>Mariamne</i> opført og gjorde stor Lykke.
Desuden besørgede han en Udg, af Milton's Digte,
til hvilken han skrev et <i>Life of Milton</i>, og af
Waller's Digte. (<sp>Litt</sp>.: <sp>Samuel Johnson</sp>,
<i>Lives of the poets</i>; <sp>W. W. Lloyd</sp>, <i>E. F., his
Poetry and Friends</i>).
<i>(T. L.). I. O.</i>
</chapter>

<chapter name="Fentons">
<b>Fentons</b> ['fent<sub>ə</sub>nz], korte Bjælker, Stænger
ell. Kroge af Jern, som anbringes i Mure for
at bære fremspringende Partier, som Balkoner,
Gesimser e. l.
<i>(E. S.). C. B-r.</i>
</chapter>

<chapter name="Fenwick, Charles">
<b>Fenwick</b> ['fen<sub>i</sub>k], <sp>Charles</sp>, eng. Politiker,
f. 1850, arbejdede siden 1860 i Kulminerne i
Northumberland, og valgtes 1885 til Underhuset
som Repræsentant for Arbejderne, samt blev
senere uafbrudt genvalgt. Han var et virksomt
Medlem af parlamentariske Komiteer om
Minearbejdernes Forhold og andre
Arbejderspørgsmaal, samt stillede 1892 Forslag om et aarligt
Vederlag til Underhusets Medlemmer (365 L.
St.). 1911 blev han Medlem af Gehejmeraadet.
<i>E. E.</i>
</chapter>

<chapter name="Fényes, Alexius">
<b>Fényes</b> ['fe.n<sub>j</sub>æ∫], <sp>Alexius</sp>, ung. Statistiker
og geogr. Skribent, (1807-76). Skønt opr.
Advokat kastede han sig snart over geogr.
Virksomhed, og hans første store Værk »Ungarns und
seine Nebenländer gegenwärtiger Zustand in
geogr. und stat. Beziehung« (1836-40) gjorde
ham til Medlem af Akademiet. Senere (1848) blev
han Chef for det statistiske Bureau og 1849
Præsident for Militærretten i Pest. Bl. hans Værker
kan fremhæves: »Statistik Ungarns« (1842-43),
»Allgemeine Hand- und Schulatlas« (1845) og
»Beschreibung Ungarns« (1847).
<i>C. A.</i>
</chapter>

<chapter name="Fenyl">
<b>Fenyl</b> er Betegnelsen for den engyldige
Atomgruppe C<sub>6</sub>H<sub>5</sub>, der findes i Fenol og i alle
de Forbindelser, der afledes af Benzol, C<sub>6</sub>H<sub>6</sub>,
ved Erstatning af et Brintatom med et andet
engyldigt Atom ell. Radikal.
<i>(O. C.). R. K.</i>
</chapter>

<chapter name="Fenylacetamid">
<b>Fenylacetamid,</b> d. s. s. <sp>Antifebrin</sp> og
<sp>Acetanilid</sp>.
</chapter>

<chapter name="Fenylalkohol">
<b>Fenylalkohol,</b> d. s. s. <sp>Fenol</sp>.
</chapter>

<chapter name="Fenylamin">
<b>Fenylamin,</b> d. s. s. <sp>Anilin</sp>.
</chapter>

<chapter name="Fenylbrinte">
<b>Fenylbrinte,</b> d. s. s. <sp>Benzol</sp>.
</chapter>

<chapter name="Fenylbrunt">
<b>Fenylbrunt</b> (<sp>Fenicienne</sp>, <sp>Fenicin</sp>,
<sp>Rotheïn</sp>) er et Farvestof, der faas ved
Indvirkning af Salpetersyre og Svovlsyre paa Fenol, og
som indeholder Dinitrofenol; det er et gulbrunt
Pulver, der er meget tungtopløseligt i Vand;
Opløsningen farves blaa ved Tilsætning af
Alkalier. F. farver Læder brunt.
<i>(O. C.). R. K.</i>
</chapter>

<chapter name="Fenylcyanid">
<b>Fenylcyanid,</b> C<sub>6</sub>H<sub>5</sub>.NC, dannes ved
Indvirkning af Kloroform paa Anilin i en alkoholisk
Opløsning af Kaliumhydroxyd og faas som en
Vædske af Kogepunkt 167°, af
gennemtrængende, ubehagelig Lugt og med de for de alifatiske
Alkoholradikalers Cyanider karakteristiske
Egenskaber; ved Indvirkning af Syrer giver F.
Anilin og Myresyre, medens det ikke paavirkes af
Alkalier; ved en Temp. af 220° omdannes F. til
det isomere Nitril, <sp>Benzonitril</sp>, C<sub>6</sub>H<sub>5</sub>.CN.
Ved tør Destillation af benzolsulfonsurt Kalium
med Kaliumcyanid faar man derfor ikke, som
man skulde vente, F., men derimod Benzonitril,
en olieagtig Vædske, der lugter som bitre
Mandler, koger ved 191° og har Vægtfylden 1,032 ved
0°. Ved Opvarmning af Benzonitril med Syrer
ell. Alkalier dannes Benzosyre.
<i>R. K.</i>
</chapter>

<chapter name="Fenylenblaat">
<b>Fenylenblaat,</b> se <sp>Indaminer</sp>.
</chapter>

<chapter name="Fenylenbrunt">
<b>Fenylenbrunt,</b> se <sp>Bismarckbrunt</sp>.
</chapter>

<chapter name="Fenylendiaminer">
<b>Fenylendiaminer</b> eller
<sp>Diaminobenzoler</sp>, Forbindelser, der afledes af Benzol,
C<sub>6</sub>H<sub>6</sub>, ved Erstatning af to Brintatomer med
Gruppen NH<sub>2</sub> har Formlen C<sub>6</sub>H<sub>4</sub>(NH<sub>2</sub>)<sub>2</sub>. Der
eksisterer 3 isomere F., faste, krystallinske, i
Vand opløselige, Forbindelser, der danner
krystallinske Salte med 2 Ækvivalent Syre, og som
fremstilles ved Reduktion af de tre tilsvarende
isomere Dinitrobenzoler. Vigtigst er
<sp>Metafenylendiamin</sp>, der fremstilles
fabrikmæssig ved Reduktion af Metadinitrobenzol med
Jern og Saltsyre og anvendes til Fremstilling af
Azofarvestoffer; det smelter ved 62° og koger
ved 287°.
<i>(O. C.). R. K.</i>
</chapter>

<chapter name="Fenylenfarvestoffer">
<b>Fenylenfarvestoffer</b> benyttes undertiden
som Betegnelse for Farvestoffer, afledte af


