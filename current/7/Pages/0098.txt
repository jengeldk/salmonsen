1/4 pr Sek., saa at Ind- og Udstigning
foregaar uden Vanskelighed.

Det skal dog bemærkes, at Benyttelsen af
denne Slags E. i Reglen foregaar paa
Passagerernes egen Risiko, og at der fra Ejerens ell.
det Offentliges Side ikke ydes nogen Erstatning,
hvis nogen kommer til Skade under Benyttelsen
af E.

For at forhindre Ulykkestilfælde som Følge
af, at en Person f. Eks. stikker Fødderne for
langt frem over Kanten henh. af Kupégulvet ell.
det faste Gulv i Etagerne, er den forreste Del
af Etagegulvene ud for den opadgaaende Rk.
Kupeer samt den forreste Del af selve
Kupeernes Gulve formet som bevægelige Klapper, der
drejer sig opad paa Hængsler og derved giver
efter, hvis noget rager frem over Kanten af
Gulvet, henh. i Kupeen ell. i Etagen.

E. af denne Art kan ifølge deres Natur ikke
udstyres med lgn. Sikkerhedsforanstaltninger
som de alm. foran beskrevne E., men man
indskrænker sig i Alm. dertil, at der i hver af
Kupeerne og i Reglen ogsaa et ell. fl. St. uden
for Skakten findes en Anordning (i Reglen en
særlig Trykknap), ved Hjælp af hvilken E. naar
som helst kan bringes til at standse øjeblikkelig.

Paa de Strækninger, hvor Kupeerne bevæger
sig i krumlinet Bane, altsaa foroven og forneden,
hvor de skifter Bevægelsesretning, slutter
Forvæggen ganske tæt ind til Kupeernes Forside
og forhindrer derved Personer, som ikke er
komne ud i rette Tid, i at gøre Forsøg paa at
slippe ud, forinden Kupeen atter er kommet ind
i den lodrette Bane. Opholdet i Kupeerne er
saaledes ganske farefrit under Overgangen fra
den ene Bevægelsesretning til den anden.

Saadanne E. findes i Kbhvn's Raadhus, i
Belysningsvæsenets Administrationsbygning i
Kjøbenhavn samt i Rigsdagsfløjen paa det ny
Kristiansborg.

En særegen Art af kontinuerlige Person-E.
danner de saakaldte »bevægelige Trapper«, som
anvendes en Del i Udlandet, f. Eks. i større
Forretningshuse, Teatre, Jernbanestationer,
Fabrikker o. s. v.

De er i Hovedtrækkene bygget efter samme
Princip som de ovf. nævnte og senere
beskrevne E. til løse Masser, kun med den Forskel,
at hvert Led i Kæden dannes af en lille Vogn,
som løber paa Skinner, og hvis opadvendende
Side er formet som et Trappetrin, der under
Bevægelsen slutter sig tæt til de foran- og
bagvedværende Vogne og derved danner en
fortløbende fremadglidende Trappe. Forneden og
foroven, hvor Bevægelsen henh. indledes og
ophører, gives Banen en saadan Form, at
Tilgang og Afgang kan foregaa uden
Vanskelighed, idet Vognene her paa en kort Strækning
bevæger sig vandret. Hastigheden er ikke
større, end at Passagererne let kan træde ind og
ud fra Elevatoren. For at støtte Passagererne
under Farten er Trappen, der i Reglen ikke
er bredere end til 2 Personer ved Siden af
hinanden, forsynet med Gelændere, hvis
Haandlister bevæger sig med samme Hastighed som
selve Trappen.

Denne Slags E. benyttes saavel til
opadgaaende som til nedadgaaende Transport og er i
Henseende til Ydeevne meget overlegne, idet
de stadig kan være fuldt besatte i deres hele
Længde.

I en lidt afvigende Udførelse anvendes de
ogsaa i udstrakt Grad til Varetransport.

E. til Transport af løse Masser er i Reglen
<sp>Spandkædeelevatorer</sp>; de bestaar af
en Række Spande, anbragte enten paa en
Læder- ell. Bomuldsrem, ell. paa særligt dertil
indrettede Kæder, ell. som Led i en virkelig
Spandkæde. De indrettes noget forsk. efter den
Brug, der skal gøres af dem.

Til <sp>Korn-E.</sp> bruges saa godt som altid en
Række Spande, siddende paa en Rem, der da
trækkes ved Valser. Spandene gaar i en Rende
ell. Kasse af Træ ell. Jern, de er næsten altid
lodret stillede og graver i Sædmassen forneden,
medens Sæden tømmes ud foroven enten paa
<sp>Transportbaand</sp> (s. d.) ell. i Render,
der fører til Afladningsstedet. Disse E. kan
enten være faste ell. transportable. De faste findes
enten inde i Kornpakhusene ell. ved Kajen
(Skibselevatorer), hvor de da er lodret
ophængte i en Kranindretning, saaledes at de kan
sænkes ned i Lasten af Skibe ell. Pramme, tage
Kornet og løfte det til Vejrs. De transportable
findes enten paa en flydende Pram ell. paa
en langs Kajen bevægelig Vogn, der kører paa
Spor, og tjener til at føre Sæden fra Skib til
Pram ell. Kaj. De har i Reglen altid smaa
Spande, indeholdende fra 1 til 5 l, men arbejder
med stor Hastighed. I Silopakhuset paa Kbhvn's
Frihavns Midtermole findes 6 Korn-E., der hver
er i Stand til at løfte 1000 kg Sæd pr Min. fra
Kælder til 9. Loft gennem en Højde af 36 m.
Fig. 2 viser en fast Skibselevator i Færd med
Losningen af et Skib. Sæden leveres gennem
Røret <i>R</i> over 2 Vægte til en i Pakhuset
staaende fast Korn-E. <i>K</i>, som løfter Sæden op paa
Pakhusets Loft, hvorfra den paa
Transportbaandet transporteres paa langs gennem
Bygningen.

I den nyere Tid benyttes ogsaa
<sp>pneumatiske</sp> Korn-E., ved hvilke Kornet suges op
gennem Rørledninger ved Hjælp af kraftige
Sugepumper og derefter gennem andre
Ledninger tømmes ud paa det ønskede Sted enten
direkte ell. ved Hjælp af Trykluft. Saadanne
Korn-E. findes navnlig monterede paa flydende
Pontoner, som kan bugseres rundt i Havnene
og transportere Kornet fra Skib til Skib, fra
Skib til Land o. s. fr.

<sp>E. til Sand, Grus</sp> o. desl. er i Reglen altid
hældende; de har Spandene siddende paa en
Spandkæde, i Lighed med en
Uddybningsmaskine. De findes ligeledes enten faste ell.
flydende og benyttes til meget forsk. Brug. Til at
bringe den fra Uddybningsmaskinerne komne
Fyld i Land fra Pramme benyttes saaledes fl.
forsk. Konstruktioner af E., der i Hovedsagen
minder om en af de moderne
Uddybningsmaskiner, men som graver Fylden ud af
Prammen og afleverer den foroven, enten i en
Rende, der med et svagt Fald føres i Land, og
hvorigennem Fylden bevæges ved Skylning med
Vand, ell. paa Transportbaand. Spandene er
store og stærke, rummer i Reglen 1/4 - 1/2 m<sup>3</sup>,
ofte findes 2 Spandkæder Side om Side.
