for Eksempel om Tordenvejr, Skt Elmsild,
Nordlys.
<i>D. la C.</i>
</chapter>

<chapter name="Elektrometer">
<b>Elektrometer,</b> Apparat til Maaling af
elektrisk Spændingsforskel. Benævnelsen E. bruges
særlig om saadanne, der er baserede paa den
elektrostatiske Tiltrækning og Frastødning
mellem elektriske Ladninger. Her skal kun de i
Fysikken anvendte E. omtales. Om de tekn.
Former, der er inddelte til direkte Aflæsning af
Spændingen i Volt, de saakaldte <sp>statiske
Voltmetre</sp>, se <sp>elektriske
Maaleinstrumenter</sp>. Om
<sp>Kapillarelektrometret</sp>, der beror paa Forandring af
Kviksølvets Overfladespænding ved Polarisation, se
<sp>Kapillarelektrometer</sp>.

De elektrostatiske E. kan deles i
<sp>Bladelektrometrene</sp>, <sp>Naalelektrometrene</sp>
og <sp>de absolutte E</sp>. Den sidste E.-Type
tillader en absolut Bestemmelse af Spændingen ud
fra Kendskabet til Apparatets egne Dimensioner,
hvoraf Navnet; de to førstnævnte maa justeres
med bekendte Spændinger, for at Betydningen
af deres Udslag skal være kendt.

<sp>Bladelektrometrene</sp> er i Princippet
et almindeligt Elektroskop (s. d.), blot forsynet
med en Skala til Aflæsning af Bladenes Udslag.
Fig. 1 viser en moderne Udførelse af et
Bladelektrometer, konstrueret; af <sp>Elster</sp> og
<sp>Geitel</sp> og særlig anvendt ved luftelektriske
Maalinger. Metalstøtten, paa hvilken
Aluminiumbladene er fæstede, bæres af en Ravprop i
Bunden af E. Ravproppen kommer kun i
Berøring med Luften inde i E., der holdes tør, ved
at anbringe et Stykke Natrium ell. et andet
stærkt Tørringsmiddel i et Siderør paa E.
Isolationen er derfor fortrinlig selv i fugtigt Vejr.
Tilledningen til Bladene sker gennem Stiften <i>A</i>,
der gaar frit gennem E.'s Hals. Aflæsningen
foretages med en Lup. Den forreste Glasside i
E. er forsølvet forneden. Skalaen er anbragt

<img>Fig. 1.</img>

<img>Fig. 2.</img>

<img>Fig. 3.</img>

<img>Fig. 4.</img>

