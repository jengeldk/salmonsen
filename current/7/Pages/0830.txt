brændt 1417; men paa Opfordring af Lord
Cobham, en af hans Efterkommere, forandredes
Navnet til F., uden at det dog synes, at den
hist. F. har haft mange af sin Navnes
Egenskaber.
<i>(M. M.). J. L.</i>
</chapter>

<chapter name="fast Ophold">
<b>fast Ophold</b> her i Landet, jfr L. om
Erhvervelse og Fortabelse af Indfødsret af 19.
Marts 1898 § 12, ell. i en Kommune, jfr som
Eksempel Fattiglov 9. Apr. 1891 § 16, kræves i
mange Love som en Betingelse for, at en
Person kan nyde en vis Retsstilling ell. blive
underkastet visse Pligter, som ikke tilkommer ell.
paahviler dem, der blot midlertidigt opholder
sig der. Hvad der skal forstaas ved et f. O.
i Modsætning til et blot midlertidigt kan i det
enkelte Tilfælde være ret vanskeligt at afgøre,
men der maa utvivlsomt i Alm. fordres en lige
saa varig Bosættelse, som hvor Loven kræver
fast Bopæl ell. Hjem som Betingelse, se
<sp>Bopæl</sp>.
<i>K. B.</i>
</chapter>

<chapter name="fastoso">
<b>fastoso</b> (ital.), mus. Foredragsbetegnelse:
pragtfuldt, stolt, højtideligt.
<i>S. L.</i>
</chapter>

<chapter name="Fastov">
<b>Fastov</b> ['fast<sub>å</sub>f], By i det sydvestlige
Rusland, Guv. Kijev, har store Kvægmarkeder og
er et Knudepunkt paa Jernbanelinien Kijev-
Odessa, 60 km SV. f. Kijev. (1897) 7537 Indb.,
overvejende Jøder.
<i>G. Ht.</i>
</chapter>

<chapter name="fast Regning">
<b>fast Regning.</b> Køb i f. R. er et Køb, ved
hvilket de vedk. Varer uden noget Forbehold
bliver Modtagerens Ejendom, saaledes at han
maa tilsvare Sælgeren Betalingen for dem, og
al Mulighed for Vinding og Tab ved Varernes
videre Forhandling bliver hans, i Modsætning
til Kommissions- og Konsignationsforretninger,
ved hvilke Modtageren imod en vis Godtgørelse
forhandler Varerne for Afsenderens (Sælgerens)
Regning og Risiko. f. R. bruges særlig i
Boghandelen om Bøger, som ikke kan returneres,
i Modsætning til <i>à condition</i>.
<i>(C. V. S.). C. Th.</i>
</chapter>

<chapter name="Fastsættelsessøgsmaal">
<b>Fastsættelsessøgsmaal,</b> d. s. s.
Anerkendelsessøgsmaal, se <sp>Anerkendelse</sp>.
</chapter>

<chapter name="fastuøs">
<b>fastuøs</b> (lat.), pragtfuld, prægtig, prunkende,
hoffærdig.
</chapter>

<chapter name="Fata">
<b>Fata,</b> Flertal af <sp>Fatum</sp> (s. d.).
</chapter>

<chapter name="fatal">
<b>fatal</b> (lat., af <i>fatum</i>, Skæbne),
skæbnesvanger, uheldbringende, ubehagelig; <sp>Fatalitet</sp>,
Tilskikkelse, Uheld, ubehageligt Tilfælde.
</chapter>

<chapter name="fatalia">
<b>fatalia</b> (lat., af <i>fatum</i>, Skæbne), de
skæbnesvangre ɔ: endelige og afgørende Frister. <i>f.
appellationis</i>, Appelfrister. Efter dansk Ret maa
som Regel Appel til Overretterne iværksættes
inden 4 Maaneder, Appel til Højesteret inden
6 Maaneder efter Afsigelsen af det Dekret, der
ønskes appelleret, men for visse Arter af Sager
gælder langt kortere Frister. Efter
Retsplejeloven af 11. Apr. 1916 er de alm. <i>f.
appellationis</i> til Landsret og Højesteret henh. 4 og 8
Uger. - <i>f. executionis</i>, de Frister, efter hvis
Udløb en Dom ell. et Forlig taber sin
Eksekutionskraft. Saadanne findes for dansk Rets Vedk.
kun m. H. t. Domme og Forlig, der gaar ud
paa Betaling af Penge, idet saadanne maa
eksekveres inden Udløbet af Aar og Dag ɔ: et Aar
og 6 Uger. Denne Forældelse bortfalder ved
Retsplejeloven.
<i>E. T.</i>
</chapter>

<chapter name="Fatalisme">
<b>Fatalisme</b> (<sp>lat</sp>.), betegner den Tro, at alt
sker som Følge af en ufravigelig Skæbne,
saaledes at enhver Bestræbelse for at undgaa det
forudbestemte er forgæves, undertiden
forbindes denne Forudbestemthed med Guds
Alvidenhed. Fatalismen, der træffes mere ell. mindre
udpræget mangfoldige Steder - f. Eks. i
mangfoldige Eventyr, hvor Prinsesser forgæves
indespærres i et Taarn for at undgaa en forudsagt
ond Skæbne - skal særlig være udpræget i
Islam. Den kan medføre Mangel paa
Foretagsomhed, naar ens Hus brænder, ræsonnerer
man »om det skal brænde ned ell. ikke er
forudbestemt, hvorfor skulde jeg da røre paa
mig for at slukke Ilden«. Ved Lidelser kan
Fatalismen virke som en Slags Trøst, man
resignerer og giver sig hen i Guds Villie ell.
Verdensfornuften (stoisk Ro). Hos villiestærke,
selvtillidsfulde Personer kan Fatalismen virke
styrkende. Cæsar og Napoleon siges at have troet
paa deres Stjerne. Et Udtryk, der for Resten
viser Fatalismens Forbindelse med Astrologi:
den forud bestemte Skæbne kunde læses i
Stjernerne.

Man har med Urette sat F. i Forbindelse
med Determinismen; ganske vist er der den
Lighed at efter begge Antagelser gælder, at
det, der sker, nødvendigvis maa ske. For F.
ligger dette imidlertid ikke i
Aarsagssammenhænget, men skyldes Forudbestemmelsen. Ret
beset er F. beslægtet med Indeterminismen,
begge antager, at i de Begivenhedsrækker, hvori
Villiebeslutninger indgaar, er den entydige
Aarsagsforbindelse brudt; den ene vil derigennem
hævde, at Villiesbeslutningerne er af afgørende
Bet., den anden, at de er intetsigende.
<i>Edg. R.</i>
</chapter>

<chapter name="Fatalitet">
<b>Fatalitet,</b> se <sp>fatal</sp>.
</chapter>

<chapter name="Fata Morgana">
<b>Fata Morgana,</b> se <sp>Luftspejling</sp>.
</chapter>

<chapter name="Fatehpur">
<b>Fatehpur</b> [fa.te'pu.<sub>ə</sub>], se <sp>Fatihpur</sp>.
</chapter>

<chapter name="Fatesh">
<b>Fatesh</b> [fatæз], i Folkesproget <sp>Fitish</sp>,
By i Mellemrusland, Guv. Kursk, 47 km NV. f.
Kursk, har c. 5000 Indb., betydeligt Havebrug
og Kornhandel.
<i>G. Ht.</i>
</chapter>

<chapter name="Fathom">
<b>Fathom</b> ['fäð<sub>ə</sub>m] (Favn), eng. Længdemaal.
= 2 Yards = 6 Feet = 1,82878 m.
</chapter>

<chapter name="Fatigarh">
<b>Fatigarh</b> ['fa.t<sub>i</sub>gə], Forstad til Faruchabad
paa Ganges' venstre Bred, har en eng.
Garnison.
<i>M. V.</i>
</chapter>

<chapter name="fatigere">
<b>fatigere</b> (lat.), trætte, udmatte, kede;
<sp>fatigánt</sp>, trættende, besværlig.
</chapter>

<chapter name="Fatiha">
<b>Fatiha</b> (arab.: det indledende, nemlig
Kapitel) kaldes det af 7 korte Vers bestaaende
første Afsnit af Koranen. F. er den oftest
anvendte Bønneformular; det er af et mindre
specialiseret Indhold end det kristelige
Fadervor. I de 5 daglige Bønner, som den islamitiske
Ritus foreskriver, reciteres ogsaa F.; hyppig
findes dette Afsnit som Led af religiøse
Indskrifter.
<i>J. Ø.</i>
</chapter>

<chapter name="Fatihpur">
<b>Fatihpur</b> [fa.t<sub>i</sub>'pu.<sub>ə</sub>], <sp>Fatehpur</sp>, 1) Distrikt
i de indobritiske United-Prov. mellem Floderne
Ganges og Djamna, 4230 km<sup>2</sup> med (1910) 676939
Indb., overvejende Hinduer, 78308
Muhammedanere. Landet frembringer Indigo, Sukker,
Bomuld m. m. 2) By i Distriktet F., 20000 Indb.
<i>M. V.</i>
</chapter>

<chapter name="Fatihpur-Sikri">
<b>Fatihpur-Sikri</b> [fa.t<sub>i</sub>'pu.<sub>ə</sub>-], By i de
indobritiske United Provinces V. f. Agra, var 1560
-84 Akbar's Residens og har fl., overvejende
forfaldne, Bygninger fra hans Tid.
<i>M. V.</i>
</chapter>

