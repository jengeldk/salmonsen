Indstyrtninger 1833 og 1876, har en Længde af 386
m, en Bredde af 211 m og en Dybde af 96 m.
Dette Fald gjorde en brat Ende paa den store
Drift, og Aktierne blev ganske værdiløse, ja
man fik endog en Rulle Tobak ell. en Mugge Øl
paa Købet for en Aktie. Efterhaanden blev
Driften genoptaget; men med F. g.'s Glansperiode
var det forbi. Siden har F. g. ved en større
Udnyttelse af sine Raaemner og ved stadig
indførte Forbedringer givet et godt Udbytte.
Saaledes indførtes 1872
<sp>Vaadvejshytteprocessen</sp>, hvorved man nu tilgodegør Malmens
Svovl som Svovlsyre, dens Jern som Jernvitriol
og Rødfarve og desforuden vinder Kobber, Sølv
og Guld.
<i>A. G.</i>
</chapter>

<chapter name="Falun">
<b>Falun,</b> By i Mellemsverige, Hovedstad i
<sp>Kopparbergs Len</sp> (Dalarne), ligger ved
Søen Tisken og paa begge Sider af den lille
<sp>Faluå</sp> ell. Östanfors, der forbinder de smaa
Søer Varpen og Runn. F. er et vigtigt
Jernbaneknudepunkt (Endestation for Bergslagernes
Bane). F., der er Sæde for Landshøvdingen i
Kopparbergs Len, er særlig kendt for sine
Kobbergruber (se <sp>Falu grufva</sp>), med hvis
Historie Byens omtr. falder sammen. Byen er ofte
blevet ødelagt af Oversvømmelser og
Ildebrande og har derfor et regelmæssigt, moderne
Udseende, men er for største Delen opført af
Træ. Den er delt i fl. Kvarterer paa begge Sider
af Aaen (Östanfors, Öfra og Yttra Åsen,
Slaggen, Presttägten, Elsborg m. fl.), har 2 Kirker,
Kristina- og Kopparbergs-Kirken (den sidste
opført omkr. 1350), fl. Læreanstalter, bl. a. et
Gymnasium, en Bjergskole, teknisk Skole for
Kvinder, et Lærerindeseminarium samt et
Hospital (<sp>länslasarett</sp>) og en
Sindssygeanstalt. Næringsvejene omfatter foruden Handel
og Haandværk ogsaa nogen Fabriksdrift, lidt
Jordbrug samt Bjergværksdrift (i Falu grufva).
Lige S. f. Byen ligger en stor Fabrik, som
fremstiller Lokomotiver og Godsvogne. F. har (1914)
12068 Indb. Elektrisk Gadebelysning indførtes
allerede 1888.
<i>G. Ht.</i>
</chapter>

<chapter name="Falun Brillanter">
<b>Falun Brillanter</b> er Tinsmykker, som
fremstilles ved i en smeltet Blanding af Tin og Bly
at dyppe facetterede Glas; naar disse derpaa
tages op, hænger der en Metalhinde ved, som
let løsnes fra Glasset, og i hvilken man som
Fordybning ser skarpe og glinsende Aftryk af
Glassets Facetter. De anvendes til
Teatersmykker o. l.
<i>(N. V. U.). O. B. B.</i>
</chapter>

<chapter name="Falunit">
<b>Falunit,</b> se <sp>Cordierit</sp>.
</chapter>

<chapter name="falx cerebri">
<b>falx cerebri,</b> se <sp>Hjerne</sp>.
</chapter>

<chapter name="Fama">
<b>Fama</b> (lat.: Rygte), hos de rom. Digtere
personificeret som en Gudinde, svarende til
Grækernes Ossa og Feme. Vergil kalder F.
»Jordens yngste Datter, som hun fødte i Vrede
over Giganternes Fald og for at bespotte de
herskende Guder«; hun er hurtigere end
ethvert andet Væsen og vokser under sit Løb
fra en ringe Beg. til en uhyre Størrelse. Ovid
beskriver det Slot, F. bebor, som opført af
tonende Malm med tusinde Aabninger.
Lettroende Vildfarelse, Frygt o. l. Væsener danner
hendes Hofstat.
<i>C. B.</i>
</chapter>

<chapter name="fama crescit eundo">
<b>fama crescit eundo</b> (lat.), Rygtet vokser
paa sin Gang. (Smlg. Udtrykket hos <sp>Vergil</sp>,
Æneiden IV, V. 173-75).
<i>H. H. R.</i>
</chapter>

<chapter name="Famagusta">
<b>Famagusta,</b> By paa Østkysten af Cypern,
(1911) 5327 Indb., eksisterede paa Assyrernes
Tid, men fik først Bet. under de byzantinske
Kejsere ved sin gode Havn. Richard Løvehjerte
erobrede 1191 F. fra Byzantinerne. 1372
erobredes den af Genueserne, men kom senere i
Venedigs Magt og blev gjort til en stærk
Fæstning til Værn mod Tyrkiet. Dog faldt den 1571
i Tyrkernes Hænder og gik endelig 1878 over i
eng. Herredømme.
<i>M. V.</i>
</chapter>

<chapter name="Famars">
<b>Famars</b> [fa'ma.r], lille By i det nordlige
Frankrig, Dept Nord, Arrond. Valenciennes, 5
km S. f. Valenciennes, har c. 900 Indb. Der
findes Rester af rom. Fæstningsværker. F. hed i
Romertiden <i>Fanum Martis</i>, »Mars' Tempel«.
<i>G. Ht.</i>
</chapter>

<chapter name="Famatinit">
<b>Famatinit,</b> se <sp>Enargit</sp>.
</chapter>

<chapter name="Famatino">
<b>Famatino,</b> Dept i Staten Rioja i den
sydamerikanske Republik Argentina, ligger mellem
Sierra Velasco og Sierra de F., er velvandet
og frugtbart, men er særlig kendt for sine rige
Kobberminer. Det vigtigste Punkt i
Bjergværksdistriktet er <sp>Chilecito</sp> ell. <sp>Villa
Argentina</sp>, 66 km V. f. Rioja.
<i>M. V.</i>
</chapter>

<chapter name="Fambri, Paolo">
<b>Fambri,</b> <sp>Paolo</sp>, ital. Forf., f. i Venedig
10. Novbr 1827, d. 1897. De politiske Bevægelser,
der førte til Italiens Enhed, drog hans livlige
Aand i høj Grad med: han virkede som
Journalist i mange Aar, bl. a. som Redaktør af <i>La
Venezia</i>, og blev som saadan stævnet for Retten
for sine uforbeholdne Udtalelser; han kæmpede
med 1848 og var ligeledes, som Ingeniørofficer,
Deltager i Krigen 1859. Foruden at være en
glimrende Taler var F. en forbavsende frugtbar
og alsidig Forf.: han var Militærskribent,
Politiker, Ingeniør, Matematiker, Hydrauliker,
Filosof, litterær Kritiker, Romanforfatter, dram.
Digter m. m. Af hans Skr kan anføres (foruden
mange Tidsskriftartikler): bl. de
militærvidenskabelige <i>Intorno al sistema di difesa delle coste
meridionali del Regno</i> og <i>Volontarii e regolari</i>;
bl. de politiske <i>Intorno alla giurisprudenza del
duello</i>; bl. de filos. <i>Intorno ai nessi dell' idealità
colla moralità</i>; bl. de litterærkritiske <i>Critiche
parallele</i>; endvidere Romanen <i>Pazzi mezzi e
serio fine</i> og de til Dels i Fællesskab med V.
Salmini forfattede Skuespil <i>Il Caporale di
settimana</i> (det, der har gjort mest Lykke), <i>Il
Galantuomo</i>, <i>La Riabilitazione</i>, <i>Torquato Tasso</i>,
<i>Agrippa Postumo</i>, <i>I Letterati</i>, <i>La Teocrazia</i> og
<i>Pietro Aretino</i>.
<i>(E. G.). E. M-r.</i>
</chapter>

<chapter name="Famenne">
<b>Famenne</b> [fa'mæn], et veldyrket Landskab
i de belg. Prov. Luxembourg og Namur, mellem
Condroz og Ardennerne, gennemstrømmet af
Lesse og Ourthe, med Hovedstad <sp>Marche</sp>.
<i>G. Ht.</i>
</chapter>

<chapter name="Fames">
<b>Fames</b> (lat.: Hunger), i den rom. Mytologi
Personifikation af Hungeren ligesom det gr.
Limos. Efter Vergil opholder F. sig ved
Nedgangen til Orkus, Underverdenen; Ovid skildrer
F. som en afmagret, huløjet Kvinde med
strittende Haar og blegt Ansigt, der bor i Skytiens
Ismarker.
<i>V. S.</i>
</chapter>

<chapter name="familia">
<b>familia</b> (lat.), Familie. Særkendet for
Romernes familieretlige Ordning var det mandlige
Overhoveds (<i>paterfamilias</i>) Herredømme over
alle Familiens saavel fri som ufri Medlemmer
(se <sp>Paterfamilias</sp> og


