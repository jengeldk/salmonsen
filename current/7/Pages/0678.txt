Cercarier fødes i Sommerens Slutning; har en
Snegl i Vintertiden Redier, fødes ikke
Cercarier, men andre (6-10) Redier, der saa atter
udvikler Cercarier. Af de omtalte 2 Sidekirtler
udskilles en hvid Kitmasse, som danner en
kuglerund Kapsel om Dyret; dette kan ske
inden i Redien, men i Reglen forlader
Cercarierne Sneglen og svømmer livligt om, til sidst
kryber de op paa Græsstraa og indkapsler sig
der. Kvæget faar nu Kapslerne i sig med
Græsset ell. med Snegle, hvori der kunde være
Redier med Kapsler i; <i>Limnæa minuta</i> har netop
for Vane at krybe op paa Planter, der rager op
af Vandet. I Dyrenes Fordøjelseskanal opløses
Kapslen, og Ikterne vandrer ofte i Mængde ind
i Galdegangene. Sammenrullede for at faa
bedre Plads trænger de ved Muskelbevægelser,
støttet af Skæltornene, ind i de mindre og
mindre Galdegange, og da de selv vokser stærkt,
anretter de frygtelige Ødelæggelser; Gangene
udvides til Hulrum med faste, ofte bruskede,
Vægge, Galden hindres i at flyde ud, og
Levermassen svinder, ofte er der næsten kun de
udvidede Galdegange tilbage, fyldte med Æg og
Ikter; man har fundet indtil 1000 i en
Faarelever; paa 5-6 Uger synes Ikten at naa
Kønsmodenhed, og Æggene viser sig i
Ekskrementerne. Sygdommen begynder under de unge
Ikters Indvandring i Slutn. af Sommeren;
indtil Jan. skyldes den mest forstyrret
Galdesekretion, hvormed følger Feber, Afmagring og Tab
af Ædelyst; derpaa begynder Svindet af
Leveren og Dannelsen af Vandsamlinger i
Bughule og Lunger. De fleste angrebne Faar dør i
Løbet af 2-6 Maaneder; lever de til Foraaret,
vandrer de fleste Ikter ud, og Helbredelse kan
indtræde, om end Leveren stadig vil være stærkt
forandret; hos Oksen er Sygdommen hverken
saa hyppig ell. saa farlig. Tabene ved denne
Snylter er meget store, især efter fugtige Somre;
i et Distrikt i Sydfrankrig et enkelt Aar 300000,
i England tidligere 1 Million om Aaret. F. er
udbredt over næsten alle tempererede Egne,
findes dog ikke paa Island ell. i store Dele af
Centralasien. Hos Mennesket er den fundet ikke
saa faa Gange, i Reglen en enkelt ell. nogle faa,
saa Angrebene var svage, undertiden i større
Mængde, og fl. Tilfælde har medført Døden.
Inficeringen skyldes formodentlig Nydelsen af
Salat ell. Brøndkarse. F. ernærer sig ikke af
Galden, men af Blodet, hvormed staar i
Forbindelse, at den oftere er fundet »forvildet« i
Blodkar, den er ogsaa fundet i Lungen,
sjælden i Tarmkanalen ell. Bughulen; unge
Distomer, fundne i Menneskets Øje, hører maaske
ogsaa herhen. Ved saa vidt muligt at holde
Faarene borte fra oversvømmede Græsgange,
kan Sygdommen stærkt begrænses, ligesom
Dræning vil være meget virksom. Leveren af
angrebne Faar bør tilintetgøres og muligt ogsaa
Ekskrementerne. Det anbefales ogsaa at bestrø
Engene med Salt ell. ulæsket Kalk, da herved
den spæde Yngel dræbes; det skal ogsaa hjælpe
at give Faarene Salt at æde.
<i>T. K.</i>

<img>Faareflynder (nat. Størr.)</img>

<img>Foster.</img>

<img>Sporocyst.</img>

<img>Yngre Redia</img>

<img>Ældre Redia med Cercarier.</img>

<img><i>Cercaria</i> (Haleikte).</img>
</chapter>

<chapter name="Faarehund">
<b>Faarehund,</b> se <sp>Hunde</sp>.
</chapter>

<chapter name="Faarekopper">
<b>Faarekopper,</b> se <sp>Kopper</sp>.
</chapter>

<chapter name="Faarekyllinger">
<b>Faarekyllinger</b> (<i>Gryllidæ</i>) er den ene af de
Fam., hvori <i>Orthoptera genuina</i> inddeles; den
er let kendelig fra de øvrige Orthopter-Fam.
paa, at Vingerne i Hvilen ligger fladt udbredte
paa Ryggen, paa de lange Følehorn og paa, at
Hunnerne i Alm. er udstyrede med en
Læggebraad. Det er korte, plumpe Dyr med stort,
tykt Hoved og kraftigt, undertiden særdeles
stærkt udviklet Forbryst. Overlæben er
kredsrund og mangler Udsnit; Mandiblerne, der
ender med en hagelignende Spids, bærer en Del
korte Tænder paa Inderranden, og 2. Kæbepars
ydre Flige er i Alm. brede og flade, dækkende
de indre. Forvingerne er altid langt kortere
end Bagvingerne, og Benene ender med
3-leddede Fødder; 1. Benpar er ofte uddannet som
mægtige Graveben, og ikke sjælden optræder 3.
Benpar som kraftige Springben. Hannerne
frembringer meget høje, svirrende Toner ved at
gnide Forvingerne mod hinanden; højre
Vingedækkes 2. Tværaare er nemlig udstyret med
en takket Ribbe paa Undersiden, medens
venstres paa Oversiden er forsynet med
fremspringende, glatte Ribber; ved at disse Ribber gnider
mod hverandre, fremkaldes Toner. Under
Parringen hæfter Hannen, paa hvis Ryg Hunnen
sidder, en kolbeformet Spermatofor fast nær
Hunnens Kønsaabning.

