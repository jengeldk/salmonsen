(1888 ved <sp>Jul. Schiøtt</sp>) og »Waterloo« (1913
ved <sp>Magnus Jensen</sp>).
<i>S. Ms.</i>
</chapter>

<chapter name="Ercolani, Giam Battista">
<b>Ercolani,</b> <sp>Giam Battista</sp>, Greve, ital.
Veterinær, f. 27. Decbr 1817 i Bologna, d. smst.
16. Novbr 1883. Han studerede først Læge-,
senere Dyrlægevidenskab; var 1851-54 Direktør
for Veterinærskolen i Turin og virkede derefter
i Bologna indtil sin Død. E. er en af de mest
betydelige ital. Forf. paa Veterinærlitteraturens
Omraade; 1852 grundede han i Forbindelse med
Carlo Lessona <i>Giornale di Veterinaria</i>. Især
beskæftigede E. sig med
veterinærlitteraturhistoriske Studier, som han offentliggjorde i det
1851-54 udkomne Værk <i>Richerche storica
analitiche sugli scrittori di Veterinaria</i>, til hvilket
der findes et Tillæg i 5. Bd af hans <i>Giornale</i>
(1857). E. var ogsaa Medstifter af det i Turin
udkomne Tidsskrift <i>Il medico veterinario</i>.
<i>H. G.</i>
</chapter>

<chapter name="Erdély">
<b>Erdély</b> ['ærde.l<sub>i</sub>i] er det ung. (magyariske)
Navn for Transsilvanien (Siebenbürgen).
</chapter>

<chapter name="Erding">
<b>Erding</b> ['e.rdeη], By i Bayern,
Regeringsdistrikt Oberbayern, 30 km NØ. f. München.
(1910) 3834 Indb., næsten alle kat. E. har
Ølbryggeri og Fabrikation af Tærskemaskiner. V.
f. E. strækker sig langs Isars højre Bred vældige
Moser, <i>Erdinger Moos</i>, som endnu for største
Delen er uopdyrkede.
<i>G. Ht.</i>
</chapter>

<chapter name="Erdington">
<b>Erdington</b> ['ə.d<sub>i</sub>ηt<sub>ə</sub>n], By i England,
Warwickshire, 6 km NØ. f. Birmingham, med (1911)
32331 Indb., blev 1911 indlemmet i Birmingham.
</chapter>

<chapter name="Erdmann, Axel Joakim (m. fl.)">
<b>Erdmann</b> ['ærdman], 1) <sp>Axel Joakim</sp>,
sv. Geolog og Mineralog, f. 12. Aug. 1814 i Sthlm, d.
smst. 1. Decbr 1869. Efter at have studeret ved
Upsala Univ., tog E. 1833 Hofretseksamen og 1836
Bjergeksamen. Han fortsatte derefter i de
flg. Aar sine Studier ved Falu Bjergskole. I Beg.
kastede han sig særlig over den kem.
Mineralogi, og han beskrev fl. ny Mineraler
(Esmarkit, Praseolit, Leukofan o. fl.). Snart
vendte hans Interesse sig dog mere og mere mod
Geologien. Han deltog saaledes 1841-48 under
Forselles' Ledelse i de for »Brukssocieteten«'s
Regning udførte geol. Undersøgelser, som han senere
fortsatte paa egen Haand. Resultatet heraf blev
bl. a. en Del med Jernkontorets store
Prismedaille belønnede Kort over forsk. sv.
Grubefelter. 1850 ansattes han som Lærer ved Falu
Bjergskole og 1852 tillige som Lærer i Kemi ved
Artilleriskolen i Marieberg. Størst Bet. fik dog
hans Virksomhed ved den 1858 oprettede
»Sveriges geologiska undersökning«, der maa
betragtes som hans Værk, og hvis første Chef han
blev. For denne ny Institution udarbejdede han
en fortrinlig Arbejdsplan. Selv havde han i
særlig Grad Opmærksomheden henvendt paa
Undersøgelsen af Kvartærformationens løse Jordlag og
udgav 1868 som Resultat af sine Undersøgelser
»Bidrag til kännedomen om Sveriges qvartära
bildningar«, der ledsagedes af et stort geol. Kort,
og som tillige udkom i en noget forkortet fr.
Udgave. Af hans andre Arbejder kan
fremhæves den meget benyttede »Lärobok i
mineralogien« (1853; ny Udg. 1860) og »Vägledning till
bergarternas kännedom« (1855).

<img>A. J. Erdmann.</img>

2) <sp>Edvard</sp>, sv. Geolog, foreg.'s Søn, f. i
Sthlm 31. Oktbr 1840. Efter at have studeret
ved det teknologiske Institut ansattes E. 1861
ved »Sveriges geol. undersökning« og udnævntes
1870 til Statsgeolog, hvilken Stilling han
fratraadte 1910. Særlig har Sveriges
Kvartæraflejringer været Genstand for hans Undersøgelser,
og han har udgivet en Rk. geol. Kort med
tilhørende Kortbladsbeskrivelser. Af hans andre
Arbejder maa fremhæves »Beskrifning öfver
Skånes stenkolsförande formation« (1872) og
»De skånska stenkolsfälten och deres
tillgodegörande« (med Atlas 1915).
<i>J. P. R.</i>
</chapter>

<chapter name="Erdmann, Axel (Filolog)">
<b>Erdmann</b> ['ærdman], <sp>Axel</sp>, sv. Filolog,
Broder til ovenn. E. E., f. i Sthlm 6. Febr 1843,
Student 1861, Docent i Old-eng. i Upsala 1871 og <i>Dr.
phil.</i> 1872. E. studerede 1870 i England, 1872-73
i Bonn (Sanskrit og germansk Filologi), 1875-76
rejste han til Leipzig, Paris, London og Oxford
for at gøre videre Studier i de germanske,
romanske og slaviske Sprog, og endelig opholdt
han sig 1888-89 atter i Tyskland og England,
bl. a. for at studere moderne
Universitets-Indretninger. Han indførte for første Gang Studiet
af Sanskrit ved Upsala Univ. og blev 1892
udnævnt til ekstraordinær Prof. i nyere europ.
Linguistik smst. og var 1904-09 Prof. i Engelsk.
E. har bl. a. udgivet: »Dubletformer i den
moderna engelskan. Språkhistorisk afhandling« I
(i »Språkvetenskapliga sällskapets i Upsala
förhandlingar« 1887); »Bidrag till ini-stammernes
historia i fornnordiskan« (i »Arkiv för nordisk
filologi« 1890); »Om studiet av germanska språk
vid Upsala universitet« (1890); »Über die Heimat
und den Namen der Angeln« (1890); »Om
folknamnen Götar och Goter« (i »Antiquarisk
tidskrift för Sverige« 1891). E. har været et
virksomt Medlem af »Humanistiska
vetenskapssamfundet« i Upsala og i dettes Publikationer i
Forening med K. Hildebrand udgivet »Uppland.
Skildring av land och folk«. Paa sin 70-Aars
Fødselsdag 6. Febr 1913 hædredes han af sine
Disciple med »Minneskrift af forna lärjungar
tilägnad Prof. A. E.«.
<i>D. A.</i>
</chapter>

<chapter name="Erdmann, Axel (Maler)">
<b>Erdmann</b> ['ærdman], <sp>Axel</sp>, sv. Maler, f. 2.
Juli 1873 i Sthlm. Han er Elev af Rich. Bergh,
Zorn og Zahrtmann i Kbhvn og har især med
malerisk Liv fremstillet Gadebilleder og
Byprospekter, saaledes fra Göteborg og Sthlm, ofte i Slud og
Regn; ogsaa moderne Fabriksliv, saaledes i det
store »Elektricitetsværk«. E. litograferer ogsaa.
En Del af hans Arbejder saas paa den svenske
Kunstudstilling i Kbhvn 1916.
<i>A. Hk.</i>
</chapter>

<chapter name="Erdmann, Benno">
<b>Erdmann</b> ['e.rtman], <sp>Benno</sp>, tysk Filosof,
f. 1851 i Gufrau ved Glogau; blev 1884 Prof. i
Kiel, har senere efterhaanden virket i Breslau,
Halle, Bonn og fra 1909 i Berlin. Inden for
Filosofiens Historie har han særlig givet sig af


