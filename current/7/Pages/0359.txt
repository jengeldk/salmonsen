Gang en Varmemængde ved Ledning, Straaling
ell. paa anden Maade overføres fra et varmere
til et koldere Legeme. Energiformer, der
fuldstændig kan ombyttes med mek. Energi, regnes
for at have en E. lig Nul, og naar de erstattes
med Varme, vokser altsaa Universets samlede
E. Vel kan Varme atter frembringe mek.
Arbejde, som det sker ved Dampmaskinens Hjælp,
og Varme kan ved en Kølemaskine, drevet af en
Dampmaskine, føres fra lavere til højere Temp.,
men samtidig sker der fra Ildsted til Kedel og
i selve Dampmaskinen et saa stort Varmefald
fra højere til lavere Temp., at det samlede
Resultat bliver en Forøgelse af E. Man kender
ingen Naturvirksomhed, hvorved Universets E.
formindskes. Planeternes Bevægelser om deres
Akser og om Solen hverken forøger ell.
formindsker Systemets E., hvilket hænger sammen
med, at de lige saa godt kunde foregaa i
modsat Retning. Og selv her maa der gøres et
Forbehold, idet Tidevandet paa Kloderne
omdanner mek. Energi til Varme og altsaa forøger
Planetsystemets E. Nyere Studier over Atomer
og Molekyler gør det sandsynligt, at Forøgelse
i E. er det samme som Forøgelse i de mindste
Smaadeles ikke ordnede Bevægelser paa andre
Energiformers Bekostning. Spørgsmaalet, om der
findes noget Middel til at hindre den fortsatte
Vækst af Universets E., falder da sammen med
Spørgsmaalet om, hvorvidt der gives noget
Middel til at ombytte Molekularbevægelsen med
højere Energiformer. (Smlgn. <sp>Diffusion</sp>,
<sp>Molekyl</sp> og <sp>Energi</sp> [E.'s Degradation]).
<i>K. S. K.</i>
</chapter>

<chapter name="Entropien">
<b>Entropien,</b> Indaddrejning af Øjenlaaget,
Modsætning til Ektropion. Ordet er gr., men er
først indført i Øjenlægevidenskaben i 18. Aarh.
og er ikke sproglig rigtig dannet. E. opstaar
enten ved krampagtig Sammentrækning af Øjets
Lukkemuskel p. Gr. a. Betændelser i
Slimhinden eller ved Arstramninger i Slimhinden.
Lidelsen er meget pinlig, idet Øjenhaarene ved
E. drejes ind mod Øjestenen og stadig gnider
op og ned ad denne, hvorved de fremkalder
Betændelse i Hornhinden. Undertiden lykkes det
ved at behandle Slimhindebetændelsen at
helbrede E., undertiden er en Operation
nødvendig.
<i>G. N.</i>
</chapter>

<chapter name="Entry">
<b>Entry</b> ['entr<sub>i</sub>] (eng.), Sportsudtryk for
Indskud ved Væddeløb.
</chapter>

<chapter name="Entusiasme">
<b>Entusiasme</b> [aŋ-] betyder opr. en
gudsbenaadet Tilstand (af gr. ἔνθεος;, fuld af det
guddommelige), men er nu gaaet over til at være
omtr. ensbetydende med Begejstring, en
affektagtig Opblussen af Følelser, der sædvanlig ikke
har Sindsbevægelsens Karakter. E. kan vel
lejlighedsvis, under særlige ydre Forhold,
forekomme hos ethvert Menneske; hos enkelte
Personer er E. et mere konstant Fænomen og maa
da betragtes som Udslag af et specielt
Temperament. Slige Mennesker, <sp>Entusiaster</sp>, vil
i Alm. være lidet kritiske og handledygtige, fordi
Affekten altid hemmer den rolige Overvejelse
og som oftest forløber hurtigt, saa at de stærkt
opblussende Følelser sjældent bliver Motiver til
vedholdende Anstrengelser.
<i>Alfr. L.</i>
</chapter>

<chapter name="entydig">
<b>entydig.</b> Naar der mellem to Rækker af
Emner a1 a2 a3 a4 . . . og b1 b2 b3 b4 . . . er en
saadan Forbindelse, at der til hvert af a-Emnerne
svarer et, og kun eet, af b-Emnerne, siges
Forbindelsen fra a-Emnerne til b-Emnerne at være
e. F. Eks. er der fra Husene i en By til
Husnumrene en entydig Forbindelse; til hvert
Hus svarer der kun eet Nummer. Eksemplet
viser, at fordi Forbindelsen er e. den ene Vej,
behøver den ikke at være det den anden; til
hvert Husnummer svarer der fl. Huse i en By,
Forbindelsen er her <sp>flertydig</sp>. Naar
Forbindelsen er e. begge Veje, siges den at være
<sp>enentydig</sp>. e. Forbindelser spiller den
største Rolle for vor Erkendelse, da vi som
Regel kun kan arbejde paa lidet tilfredsstillende
Maade med Forbindelser, der er flertydige. I
Praksis er det langt værdifuldere for vor
Orientering i Verden at vide, at en Begivenhed <i>p</i>
e. er forbundet med en anden <i>q</i>, end at vide,
at <i>p</i> kan være forbundet enten med <i>q</i> ell. <i>r</i>
ell. <i>s</i>. Det er en Forudsætning, man ikke kan
bevise, at man gennem videnskabelige
Undersøgelser altid kan komme til e. Forbindelser i
Naturen; denne Sætning staar i nøje
Forbindelse med Aarsagssætningen.
<i>Edg. R.</i>
</chapter>

<chapter name="Enukleation">
<b>Enukleation,</b> omtr. synonymt med
Ekstirpation; Ordet anvendes navnlig, hvor det fjernede
Organ ell. den fjernede Svulst er rund, glat og
løst forbundet med Omgivelserne, saa at
Operationen minder om Fjernelsen af en Kerne af
en Skal. Saaledes: E. af Øjeæblet, medens man
siger Ekstirpation af Brystkirtlen.
<i>E. A. T.</i>
</chapter>

<chapter name="Enuma elis">
<b>Enuma elis</b> (assyrisk: »dengang da
oventil«), de første to Ord i det Skriftstykke,
nedskrevet med Kileskrift paa Lertavler,
der i assyrisk Sprog behandler Verdens
Urtid. Det brugtes af Assyrerne som
ogsaa af Assyrologerne i vore Dage som Titel
paa dette mærkelige Skriftstykke, der gaar
tilbage til en babylonsk Original, som i ethvert
Tilfælde er ældre end Aar 2200 f Kr.
Opdagelsen af dette, paa fl. Tavler af brændt Ler i 7.
Aarh. f. Kr. nedskrevne Skrift, som alle var
knuste i fl. Stykker, der tilmed var splittede
ad, og hvoraf mange manglede, skyldes den højt
fortjente, tidlig bortrevne, eng. Assyriolog,
George Smith, der ved at gennemgaa de fra
Layard's Udgravninger i Ninive stammende,
til British Mus. overførte, talrige Stykker af
Lertavler blev opmærksom paa fl. herhen
hørende Brudstykker, som han samlede, ordnede
og tolkede. 1875 udgav han sine Studier over
disse i sin <i>Chaldean Account of Genesis</i>, der 1876
oversattes paa Tysk af Fried. Delitzsch med gode
sproglige Noter. Siden er den mærkelige Tekst
blevet behandlet af eng., fr., tyske o. a.
Videnskabsmænd. Efterhaanden er der i de store
Samlinger af Brudstykker af Kileskrifttavler i
<i>British Museum</i> fundet fl. hidtil manglende
Stykker, stammende saavel fra Assyrien, som fra
yngre babylonsk Tid, deriblandt Brudstykker af
andre lidt forsk. Relationer. Særlig Fortjeneste
har især L. W. King indlagt sig. Han har udg.
den assyriske Tekst i <i>Cuneiform Texts from
Babylonian Tablets in the British Museum</i>, Bd
XIII, og tillige en nøjagtig Oversættelse af alle
Indskrifterne i hans <i>Seven Tablets of Creation</i>
(1902). I »Keilschriftliche Bibliothek« af E.
Schrader o. a. har Prof. Peter Jensen i


