ell. Elfenben og prydedes med Relieffer. F. bør
være let og dog have betydelig Modstandsevne
mod Stød og Slag, hvorfor man i den nyere
Tid har indført F. af Aluminium, ogsaa i
Danmark. Undertiden føjes der til F. et
Drikkebæger.
<i>B. P. B.</i>
</chapter>

<chapter name="Feltgendarmeri">
<b>Feltgendarmeri</b> [-sjaŋdarm<sub>ə</sub>'ri']
(<sp>Feltpoliti</sp>) er et som oftest beredent Korps, der
organiseres ved Krigens Udbrud, og er
hovedsagelig bestemt til at udøve Polititjeneste i
Hærens Ryg, og hvor Mandskabet er uden for de
Foresattes umiddelbare Tilsyn. Det skal
saaledes hindre Plyndring, sørge for Vejenes
Farbarhed, have Opsyn med Efternølere,
afpatrouillere Valpladser for at hindre de Dødes og
Saaredes Udplyndring, forhindre Spioneri samt
Ødelæggelse af Telegraf- og Jernbanestationer
og tage saadanne Stationer i Besiddelse o. s. v.,
o. s. v. I Frankrig oprettedes F. første Gang
af Napoleon I som et Elitekorps, bestaaende af
Underofficerer, der havde forrettet mindst 10
Aars tilfredsstillende Tjeneste, og som fulgte
Hæren for at forhindre Soldater fra at
unddrage sig Kampen. F. dannes og rekruteres nu
enten af det i Fredstid bestaaende
Gendarmerikorps, ell. ved Udtagelse af Mandskab af
Afdelingerne, saaledes i Danmark, og endelig
undertiden samtidig paa begge Maader.
<i>B. P. B.</i>
</chapter>

<chapter name="Feltherre">
<b>Feltherre</b> kaldes den Højestbefalende over
en krigsførende Hær. Hans Virksomhed er en
Kunst, der kræver Karakteregenskaber, som ikke
kan tilegnes ved Studium, men som maa være
medfødte. Paa F.'s Dygtighed beror væsentlig
Krigens Udfald. Han fatter Beslutningerne til
Operationerne paa Basis af Partiernes gensidige
Stilling og den politiske Situation. De største
Resultater er derfor naaede, naar den milit.
og politiske Ledelse har været forenede i een
Haand: Gustaf Adolf, Frederik II og Napoleon I.
<i>B. P. B.</i>
</chapter>

<chapter name="Feltjægere">
<b>Feltjægere</b> kaldtes opr. de til Krigstjeneste
indkaldte Jægere, der inddeltes i Kompagnier.
1740 oprettede Frederik II et særligt
Feltjægerkorps, bestaaende af 12 beredne Jægere under
en Overjæger, hvis Opgave var
Kurertjeneste saavel i Krig som i Fred. Et saadant Korps
bestaar endnu i Preussen under Navnet »det
ridende Feltjægerkorps«. I Spidsen for
Korpset, der rekruteres af unge Mænd, der har
tilendebragt Forststudiet, og som har
Sekondløjtnantsrang, staar en af Kejserens
Generaladjutanter. Korpset er lidet talrigt og bestaar
af 3 Overjægere og 78 F., alle Officerer. Til
stadig Tjeneste er 12 F., der anvendes som
Kurerer, 20 er paa Forstakademierne og Resten
er ansat i Forstvæsenets Tjeneste. Ved
Ansættelse som Overførster træder Vedk. ud af
Korpset. I Krigstid er F.-Korpset tildelt det store
Hovedkvarter. - I Rusland findes ogsaa et
ridende F.-Korps, der ikke har noget med
Forststudiet at gøre, men som anvendes i samme
Øjemed og bestaar af Officerer af alle Grader
indtil Oberst. I andre Stater findes saadanne
Korps ikke. De østerr. F.-Batailloner betragtes
tillige med de udelukkende fra Tyrol udskrevne
Kejserjægerbatailloner som en Slags
Elitetropper.
<i>B. P. B.</i>
</chapter>

<chapter name="Feltjernbanevæsenet">
<b>Feltjernbanevæsenet</b> omfatter dels de
Myndigheder, der under Krig leder Tjenesten paa
det permanente Jernbanenet, og dels de
Institutioner, der findes i Hærene -
<sp>Jernbanekompagnier</sp> og ogsaa ofte
-<sp>batailloner</sp> med deres overordnede Myndigheder.
Jernbanetropperne uddannes saavel i Bygning
af Jernbanelinier som i Betjening af det rullende
Materiel. De Linier, der bygges under Krig, kan
enten være som de permanente Linier af
sværere ell. lettere Karakter ell. som smalsporede
Baner med Damp- ell. Hestekraft som
Drivkraft. Ved Betjeningen af det rullende Materiel
lægges særlig Vægt paa Indretning af
»Militærtog« til Transport af Tropper, Heste og Materiel
og af »Lasarettog« til Transport af Syge og
Saarede samt Opstilling af de nødvendige
Ramper til Brug ved Ind- og Udladning paa aaben
Bane.
<i>Sch. P.</i>
</chapter>

<chapter name="Feltkanon">
<b>Feltkanon</b> kaldes den lange Kanon, med
hvilken Feltartilleriet er udrustet. Den danske
F.'s officielle Navn er 75 mm Feltkanon, Model
1902. Kanonen, der er konstrueret og leveret af
Krupp i Essen, har Kilemekanisme og er
karakteriseret ved et Kaliber af 75 mm, en
Længde af 30 Kalibre, en Vægt af selve Kanonen paa
327 kg samt en Vægt af hele Køretøjet uden
opsiddet Mandskab paa 1935 kg. Den har Rekyl
inden for Lavetten, idet Kanonen ved Skuddets
Afgang glider c. 1,8 m tilbage paa den Del af
Lavetten, Vuggen, paa hvilken den hviler; dette
Tilbageløb foregaar under den hemmende
Paavirkning af en hydraulisk Bremse, og under
Tilbageløbet spændes en Fjeder, der atter fører
Kanonen frem i Skudstillingen. For at kunne

<img>Feltkanon.</img>

