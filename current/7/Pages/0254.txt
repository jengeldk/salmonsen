<table>
<td><td 2 c>Sejlskibe<td 2 c>Dampskibe
<td><td>Antal<td>1000 Netto Tons<td>Antal<td>1000 Reg.-T.
<td>1800<td r>15724<td r>1696<td r>-<td r>-
<td>1850<td r>24797<td r>3397<td r>1187<td r>168
<td>1870<td r>23189<td r>4578<td r>3178<td r>1112
<td>1890<td r>14181<td r>2936<td r>7410<td r>5043
<td>1900<td r>10773<td r>2096<td r>9209<td r>7208
<td>1910<td r>9090<td r>1113<td r>12000<td r>10443
<td>1915<td r>8019<td r>777<td r>12771<td r>11650
</table>

E.'s Handelsflaade udgør næsten Halvdelen af
hele Verdens Handelsflaade, særlig hvis
Koloniernes Flaade regnes med til den. Dens
Tilvækst skyldes i overvejende Grad Nybygninger
i Landet selv. I 1911-13 gennemsnitlig byggedes
der i E. c. 1000 Dampskibe aarlig med en
Tonnage af c. 1 Mill. Reg. T. netto; heraf solgtes c.
1/5 til Udlandet; af Sejlskibe byggedes 3 à 400
aarlig med 30 à 40000 t. Handelsflaadens
Besætninger andrager - Skibe i Kystfart o. l.
fraregnet - c. 300000 Personer, hvoraf godt 200000
britiske Undersa atter; 30000 Udlændinge og 50000
Kinesere, Negre m. fl.

<sp>Skibsfarten</sp> med Storbritannien paa den
ene Side og Udlandet eller de britiske
Besiddelser paa den anden Side angives som følger
i Netto Reg.-T. (1913).

<table>
<td><td>ialt heraf<td>heraf med Ladn.
<td c>Indgaaende<td>1000 Reg.T.<td>1000 Reg.-T.
<td>Sejlskibe, britiske<td r>376<td r>270
<td>Sejlskibe, fremmede<td r>1502<td r>893
<td>Dampskibe, britiske<td r>46227<td r>32022
<td>Dampskibe, fremmede<td r>34044<td r>15878
<td c>Udgaaede<td><td>
<td>Sejlskibe, britiske<td r>338<td r>192
<td>Sejlskibe, fremmede<td r>1456<td r>988
<td>Dampskibe, britiske<td r>46308<td r>39909
<td>Dampskibe, fremmede<td r>34559<td r>26730
</table>

Af den fremmede Tonnage, der deltog i Farten
paa E., var 9,1 Mill. Reg.-T. tysk, 5,9 norsk, 3,4
svensk, 3,1 dansk, 3,1 hollandsk, 2,2 fransk, 1,8
spansk, 1,6 belgisk, 1,2 russisk o. s. v. I disse Tal
indgaar der regelmæssige Ruteforbindelser paa
Holland, Belgien og Danmark o. s. v. Foruden
Farten paa fr. Lande har E. en meget
betydelig Kystfart fra By til By ell. f. Eks. mellem E.
og Irland. Den i denne Fart afgaaede Tonnage
(= den indgaaede) var 1913:

<table>
<td><td>ialt<td>heraf med Ladn.
<td><td>1000 Reg.-T.<td>1000 Reg.-T.
<td>Sejlskibe, britiske<td r>3626<td r>2445
<td>Sejlskibe, fremmede<td r>229<td r>40
<td r>Dampskibe, britiske<td r>55933<td r>31537
<td r>Dampskibe, fremmede<td r>5323<td r>259
</table>

Kystfarten besørges næsten udelukkende af
E.'s egen Flaade. De Byer, der har den største
Skibsfart, er flg.:

<table>
<td><td 2>Indgaaet Tonnage
<td><td>i fremm. Fart<td>i indenl. Fart
<td><td>Mill. Tons<td>Mill. Tons
<td>London<td r>13,7<td r>5,8
<td>Liverpool<td r>12,1<td r>3,3
<td>Cardiff<td r>7,6<td r>5,0
<td>Newcastle<td r>7,2<td r>4,2
<td>Southampton<td r>6,7<td r>1,5
<td>Hull<td r>4,7<td r>1,1
<td>Plymouth<td r>3,8<td r>0,9
<td>Cork<td r>3,8<td r>0,5
<td r>Glasgow<td r>3,8<td r>2,3
</table>

Foruden de her anførte er der en Række
andre Byer, der ogsaa har en betydelig
Skibsfart: Blyth, Bristol, Dartmouth, Grimsby,
Hartlepool, Manchester, Sunderland, Leeds, Belfast og
Dublin m. fl.

<sp>Jernbanerne</sp>, der drives af private
Selskaber (med en Aktie- ell. Obligationskapital af
1 1/3 Milliard £), har nu en Udstrækning af 27200
km i England-Wales, 6500 i Skotland og 5700 km
i Irland, i alt 39400 km. Banernes samlede
Indtægter er opgjort til (1913) 139 Mill. £, deres
Udgifter til 87 Mill. £. London er som et
Centrum for Jernbanenettet. Hovedruterne gaar
herfra mod Ø. til Kanalbyerne (Dover), mod N.
og NV. gennem Fabriksdistrikterne og videre til
Øen Anglesey, hvorfra Hovedforbindelsen er med
Irland, ell. over Carlisle til Skotland. Af
<sp>Kanaler</sp>, hvoraf fl. drives i Forbindelse med
Jernbanerne, og hvis samlede Længde udgør 7800
km, kan fremhæves Manchester-Kanalen, der
aabnedes 1904 og satte denne By i direkte
Forbindelse med Verdenshavene, hvorover dens
Raastoffer tilføres den, Kanalen fra Bristol til
Themsen, Kanalen, der danner Forbindelsen
mellem Firth of Forth (Edinburgh) og Firth of
Clyde (Glasgow), og andre, der letter
Benyttelsen af de mange sejlbare Floder. Det siger sig
selv, at ogsaa andre Kommunikationsmidler i et
Handelsland som E. maa staa paa et højt Trin.
<sp>Postvæsenet</sp>, der beskæftiger c. 250000
Personer, besørger aarligt af Breve pr. Indb. i
E. 79, i Skotland 61 og i Irland 44. Hertil
kommer Postkort, Aviser, Pengeforsendelser o. s. v.
Telegrammernes Antal er 90 Mill. aarlig.
Telegrafvæsenet har været drevet af Staten siden
1870. Staten har ligeledes overtaget de
traadløse Telegrafstationer. Med Marconi-Selskabet
var der allerede før Krigen sluttet Kontrakt om
Oprettelsen af Stationer, der skulde danne et
sammenhængende System for hele
Verdensriget; der skulde være Stationer i England,
Ægypten, Østafrika, Sydafrika, Indien og
Singapore og hertil skulde Stationer i Australien og
Ny Zeeland slutte sig. Først efter Krigen vil
man erfare, hvorvidt denne Plan er naaet til
Gennemførelse.

Om E.'s <sp>indre Handelsomsætning</sp>
lader der sig kun anføre enkelte statistiske
Data, der ikke kan give noget fyldestgørende
Billede deraf. Som <sp>Bankier</sp> indtager E.
endnu Førstestillingen mellem Nationerne, men
trænges af U. S. A. London (Lombardstreet,
som Finansverdenen der betegnes efter den
Gade, hvor Bankerne særlig findes) synes
under Krigen at maatte vige Pladsen for New
York (Wallstreet). Om E.'s Bankvæsen med Bank
of E. i Spidsen, dets Clearingssystem og
verdensomspændende Forretninger henvises til
Artiklen <sp>Bank</sp>. Postsparekasser indtager en
betydelig Stilling (med 190 Mill. £ indestaaende) og
har trængt private Sparekasser stærkt tilbage
(50 Mill. £ indestaaende).
<sp>Livsforsikringsselskaberne</sp> har en aarlig Præmieindtægt
paa 50 Mill. £; om de andre
Forsikringsbrancher foreligger ikke samlede Oplysninger, men
særlig paa Brand- og Søforsikrings-Omraadet
(Lloyds of London) staar de meget højt og
giver Landet betydelige Indtægter. Om det i de
