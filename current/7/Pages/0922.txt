Paris, og de fr. Korpser under Marmont og
Mortier, som blev slaaede tilbage.
<i>G. Ht.</i>
</chapter>

<chapter name="Feredschik">
<b>Feredschik</b> [-'∫ik], <sp>Feredjik</sp>, <sp>Feret</sp>, By
i Bulgarien, ligger 30 km ØNØ. f. Dedeagatsch i
den nedre Maritza-Dal og i det tidligere tyrk.
Vilajet Adrianopel. F., der har c. 4000 Indb.,
er Jernvejsknudepunkt.
<i>H. P. S.</i>
</chapter>

<chapter name="Ferekrates">
<b>Ferekrates</b> [gr. -'krate.s], attisk Digter af
den gl. Komedie paa den peloponnesiske Krigs
Tid. Efter F. benævnes det ferekrateiske Vers
(*), der dog findes brugt af
ældre Digtere. Fragmenterne af hans Komedier
findes i Kock's <i>Comicorum Atticorum fragmenta</i>
I (1880).
<i>K. H.</i>
</chapter>

<chapter name="Ferekydes">
<b>Ferekydes,</b> 1) F. fra Syros, gr. Filosof i
Midten af 6. Aarh. f. Kr., nævnes som den
første gr. Prosaiker; Fragmenterne af hans Skrift
»Om Naturen og Guderne« hos Diels,
»Vorsokratiker« (3. Opl. 1912).

2) F. fra Leros, en lille Ø ved Milet, gr.
Historiker i Midten af 5. Aarh. f. Kr., ogsaa kaldet
Atheneren, skrev et mytologisk-hist. Værk i 10
Bøger; Fragmenterne i Müller's <i>Fragmenta
historicorum Græcorum</i> I (Paris 1885).
<i>K. H.</i>
</chapter>

<chapter name="Ferenczy, Franz">
<b>Ferenczy</b> ['færentsi], <sp>Franz</sp>, ung.
Operasanger, Tenor, (1837-81), studerede hos
Lamperti i Milano, optraadte paa forsk. Scener i
Tyskland, Italien, England, Rusland og
Skandinavien og var senest fast ansat i Weimar.
1876 kom F. til Sthlm med Rich. Henneberg's
tyske Operaselskab og fornyede Besøget 1877 i
Spidsen for et eget Selskab, der paa Mindre
teatern opførte bl. a. »Fidelio«, »Jødinden«,
»Tannhäuser«, »Den Stumme« o. fl. med F. i
de store Tenorpartier; 1881 optraadte han paa
Operaen i Sthlm, bl. a. som Masaniello, Raoul
i »Hugenotterne«, Faust og Lohengrin.
<i>S. L.</i>
</chapter>

<chapter name="Fere-nike">
<b>Fere-nike,</b> se <sp>Berenike</sp>.
</chapter>

<chapter name="ferentarii">
<b>ferentarii</b> (lat.), i den romerske Hær en
Art lette Tropper, udrustede med Kastevaaben.
En alm. Betegnelse er <i>velites</i>.
<i>H. H. R.</i>
</chapter>

<chapter name="Ferentino">
<b>Ferentino,</b> By i Mellemitalien, Prov. Roma,
ligger 9 km NV. f. Frosinone ved Banen fra
Rom til Neapel. (1911) 14000 Indb., F., der er
Bispesæde, har Rester af kyklopiske Mure fra
den antikke By <sp>Ferentinum</sp>.
<i>H. P. S.</i>
</chapter>

<chapter name="Ferentinum">
<b>Ferentinum,</b> 1) Stad i det sydlige Etrurien,
hvis omfangsrige Ruiner, nu kaldet <sp>Ferento</sp>,
findes 7 km N. f. Viterbo ved Casale del
Fontanile. Bl. Levningerne, hvoraf en Del tilhører den
rom. og etruriske Tid, findes et stort Teater
af ejendommelig Konstruktion. I F. fødtes
Kejser Otho (d. 69). F. bestod endnu hen i
Middelalderen, men ødelagdes i 11. Aarh. af
Beboerne af det nærliggende Viterbo, som det
fortælles, fordi man i F. havde begaaet det
Kætteri at afbilde Kristus paa Korset med aabne
i St f. med lukkede Øjne. 2) By i Latium, i
Hernikernes, tidligere i Volskernes, Land, nu
<sp>Ferentino</sp>; den var allerede forladt i den
anden puniske Krigs Tid.
<i>V. S.</i>
</chapter>

<chapter name="Ferento">
<b>Ferento</b> [fe'rænto], se <sp>Ferentinum</sp>.
</chapter>

<chapter name="Feretrius">
<b>Feretrius,</b> Tilnavn til Jupiter, i hans
Egenskab af Tordengud; Navnet antages at staa i
Forbindelse med <i>ferire</i>, »at slaa«. Jupiter F.'s
Tempel laa paa Kapitolium; det ansaas for det
ældste Tempel i Rom og henførtes af Sagnet til
Romulus. Guden dyrkedes der opr. i Skikkelse
af en Sten (<i>silex</i> ell. <i>lapis</i>), hvad der hænger
sammen med en ældgammel og vidt udbredt
folkelig Forestilling om Torden og Lyn som
fremkaldt ved en Sten, der farer ned fra
Himmelen til Jorden. Den hellige Sten anvendtes
ved forsk. religiøse Ceremonier, navnlig
Ofringer ved Afslutning af Forbund. Til Jupiter F.
indviede den rom. Feltherre desuden de
saakaldte <i>spolia opima</i> ɔ: den Rustning, som den
dræbte fjendtlige Fører havde baaret. (<sp>Litt</sp>.:
<sp>Blinkenberg</sp>, »Tordenvaabenet i Kultus og
Folketro« [1909], S. 91 ff.).
<i>C. B.</i>
</chapter>

<chapter name="Ferganit">
<b>Ferganit,</b> et gult, bladet Mineral af
Sammensætning U<sub>3</sub>(VO<sub>4</sub>)<sub>2</sub>,6H<sub>2</sub>O, der er fundet i Fergana
i Turkestan.
<i>O. B. B.</i>
</chapter>

<chapter name="Ferghana">
<b>Ferghana,</b> Prov. i det russ.
Generalguvernement Turkestan, 142790 km<sup>2</sup> med (1910) 2034200
Indb. Største Delen af F. er Bjergland, opfyldt
af Tienshans vestlige Kæder, mellem hvilke Sir
Darja flyder gennem en bred Slette. Der
hersker et tørt Fastlandsklima. Namangan ved Sir
Darja har i Middeltemp. for koldest og varmest
Maaned ÷3,0° og 26,9°. Den aarlige Nedbør
er paa Sletten 30-40 cm, hvoraf den største
Del falder om Vinteren og Foraaret. I Bjergene
er Nedbøren større, og Tordenbyger er hyppige
om Sommeren. I Bjergene findes noget Skov,
medens Sletten er Steppe med frugtbar
Løssbund, som ved kunstig Vanding giver en god
Afgrøde. Den bosiddende Befolkning bestaar
mest af Sarter. I Bjergene nomadiserer
Karakirgiser. Der dyrkes Hvede, Ris, Majs, Luzerne,
Meloner, Runkelroer, Bomuld og Morbærtræer til
Silkeavl. Især Bomulds- og Silkeavlen er i
Fremgang. Der holdes mange Faar og desuden
Kameler, Heste, Æsler og Okser. Af mineralske
Rigdomme findes Jern, Bly, Sølv, Grafit, Kul,
Petroleum, Salt og Svovl. Haandværket staar
højt og frembringer Læder-, Uld-, Silke-,
Bomulds- og Metalvarer.
<i>M. V.</i>
</chapter>

<chapter name="Fergus Falls">
<b>Fergus Falls</b> ['fə.g<sub>ə</sub>s-'få£z]. By i U. S. A.,
Stat Minnesota, ligger ved Red River. (1910)
6900 Indb. Byen har Møller og Savværker, der
drives af Floden, som har dannet Fosser. I F. F.
ligger det 1900 grundlagte sv. North western
College.
<i>H. P. S.</i>
</chapter>

<chapter name="Ferguson, William Gowe">
<b>Ferguson</b> ['fə.g<sub>ə</sub>s<sub>ə</sub>n], <sp>William Gowe</sp>.
Stillelivsmaler, f. 1632-33 i Skotland, d. efter
1695, virkede længe i Holland, saaledes i Haag
og Amsterdam, har sikkert ogsaa dvælet længe i
Frankrig og Italien (se hans Landskaber med
antikke Ruiner i Petrograd o. a. St.). Af
Karakter tilhører han den holl. Skole, malede fine
Stillelivsbilleder som W. v. Aelst d. Æ., særlig
Jagtudbytter med døde Fugle o. a. Saaledes i
Moltke's Gal. i Kbhvn (1666). Andre Værker i
Rijksmus. i Amsterdam, i Saml. i Berlin,
Edinburgh, Glasgow, Hamburg m. v.
<i>A. Hk.</i>
</chapter>

<chapter name="Fergusonit">
<b>Fergusonit</b> [fə.g<sub>ə</sub>s<sub>ə</sub>'nit] (<sp>Bragit</sp>, <sp>Tyrit</sp>,
<sp>brun Yttrotantalit</sp>) er et paa sjældne
Grundstoffer (Niob, Tantal, Yttrium, Erbium,
Cerium) rigt Mineral. Sammensætningen er
omtrent R(Nb,Ta)O<sub>4</sub>, hvor R=Y, Er, Ce; F. er
tetragonal, med brunsort Farve og stærk Glans;
den forekommer i Granit-Pegmatit bl. a. i det
sydligste Grønland; fl. Steder i Omegnen af
Arendal og Moss i Norge, ved Ytterby i
Sverige.
<i>(N. V. U.). O. B. B.</i>
</chapter>

