Station paa Slangerupbanen. Ved Byen ligger den
tidligere Hovedgaard Farumgaard.
<i>H. W.</i>
</chapter>

<chapter name="Farum Sø">
<b>Farum Sø</b> i Nordsjælland paa Grænsen af
Kbhvn's og Frederiksborg Amter, men helt
hørende til det sidste, er c. 122 ha og strækker
sig fra Ø. til V. c. 2,5 km, medens dens Bredde
er c. 1 km. Søen, der er i Ry for sin Skønhed,
er meget rig paa Fisk, ligesom den ogsaa, fra
tidlig Tid, har været kendt for sin Gaasejagt,
der i gl. Dage har været drevet af Kongerne,
og endnu udruges Vildgæs paa de to smaa
Holme i Søen, Svaneholmen og den 1/2 ha store
Klaus Nars Holm. F. S. har Afløb (Fiskebæk)
til den østligere liggende Fure Sø, medens dens
Tilløb fra V. er Mølleaa.
<i>H. W.</i>
</chapter>

<chapter name="Farvand">
<b>Farvand</b> (<sp>Søv</sp>.), et nærmere betegnet
Vandomraade, som kan befares af Skibe ell. Baade;
F.'s-Grænsen er ofte afmærket ved F.'s-Mærker
af forsk. Art. Ved <sp>aabent F.</sp> forstaas et F.,
som ikke er stærkt indsnævret af Grunde ell.
Land; i Modsætning hertil bruges Betegnelsen
<sp>lukket F</sp>. Oplysninger om F.'s
Besejlingsforhold m. m. findes foruden i Søkortene i trykte
Beskrivelser, som udgives ved privat ell.
offentlig Foranstaltning; f. Eks. udgives i Danmark
af det kgl. Søkortarkiv »Den danske Lods«.
<i>H. P. C.</i>
</chapter>

<chapter name="Farvandet Syd for Fyn">
<b>Farvandet Syd for Fyn</b> er Navnet paa det
Farvand, der mod V. begrænses af en Linie fra
Skjoldnæs paa Nordspidsen af Ærø til
Hornenæs paa Fyn og mod Ø. af en Linie fra Turø
til Næshoved paa Vestsiden af Langeland.
<i>G. F. H.</i>
</chapter>

<chapter name="Farve (teknisk)">
<b>Farve</b> (<sp>tekn</sp>.) er ethvert Stof, der
benyttes til at bibringe et andet Stof en ell. anden
F. Man skelner herved sædvanlig mellem
<sp>Farvestof</sp>, der er selve den farvende
Bestanddel, og <sp>Farven</sp>, der foruden
Farvestoffet indeholder et Bindemiddel ell.
Opløsningsmiddel, der skal tjene til at befæste
Farvestoffet paa Genstanden ell. gennemtrænge denne.
F. og Farvestoffer i Forening benævnes i
Handelen <sp>Farvevarer</sp>. Farvestofferne kan
deles i <sp>naturlige F.</sp>, som findes færdigdannede
i Naturen, saasom Okker, Umbra, Indigo, Krap,
Cochenille o. s. v., og <sp>kunstige</sp>, der
fremstilles ad kem. Vej, saasom Kromgult, Blyhvidt,
Tjærefarver o. s. v. De Fordringer, man stiller
til en F., er, foruden at den skal have den rette
Nuance, hvilket om fornødent opnaas ved en
passende Blanding, først og fremmest, at den
skal være tilstrækkelig kraftig. Ved Malerfarver
er dette ensbetydende med, at den skal have
den størst mulige Dækkraft ɔ: at man med saa
lidt F. som muligt kan dække en vis Overflade.
I denne Henseende spiller fl. Forhold en Rolle,
saaledes om F. er mere ell. mindre fint revet,
Farvestoffets Struktur, se f. Eks. <sp>Blyhvidt</sp>,
og dets kem. Sammensætning. For at faa F.
som et meget fint Pulver, og for at blande den
med Bindemidlet benytter man sig af en
<sp>Farvemølle</sp> ell. <sp>Farverivemaskine</sp>, oftest
en Valsemølle ell. en Kugleslyngemølle, men i
øvrigt kan hertil benyttes enhver Indretning til
Finmaling. En meget vigtig Egenskab ved en
F. er endvidere dens Modstandskraft mod
Paavirkning af Lys, <sp>Lysægthed</sp>, Sæbe,
<sp>Vaskeægthed</sp>, og Kemikalier. Medens det saaledes
ved nogle F. er af Vigtighed, at de kan modstaa
Indvirkning af Syrer, er det ved andre, f. Eks.
saadanne, der skal benyttes til Maling paa Kalk,
deres Modstandsdygtighed, Ægthed mod
Alkalier, det særlig kommer an paa. For farvede
Tøjers Vedk. er ogsaa F.'s Modstandsdygtighed
mod Paavirkning af <sp>Vand</sp>, <sp>Sved</sp> og
<sp>Gnidning</sp> af Bet. I mange Tilfælde, f. Eks. ved
F. til Legetøj, Næringsmidler, Tøjer og Tapeter,
er det en Nødvendighed at have giftfri F.,
idet dog Fordringerne maa rette sig efter
Anvendelsen. Medens saaledes blyholdige F. ikke
bør bruges til Nærings- ell. Nydelsesmidler, kan
deres Anvendelse til Tøjer og Tapeter ikke
skade; ved sidstnævnte er det navnlig
arsenholdige F., der bør undgaas. F. gaar i
Handelen enten som <sp>tørre F.</sp> ell. udrevne med et
Bindemiddel, Linolie e. a. Fernisser, Terpentin,
ell. blandede med en Gummiopløsning og
tørrede (Akvarelfarver, Tusch), ell. endelig som en
Dejg, en <i>pâte</i>, indeholdende indtil c. 50 %
Vand (f. Eks. de fleste i Tapetfabrikationen
benyttede Lakfarver). Se i øvrigt under de
specielle Artikler.
<i>K. M.</i>
</chapter>

<chapter name="Farve (Legemes)">
<b>Farve.</b> Et Legemes F. er bestemt ved
Sammensætningen af det Lys, Legemet udsender,
hvad enten Lyset stammer fra Legemet selv
ell. fra en anden Kilde. Sollyset og de fleste
Slags kunstigt Lys indeholder en utallig
Mængde forsk. <sp>Farvestraaler</sp>, af hvilke enhver
er bestemt ved det Antal Svingninger, som dens
Bølger udfører i Sekundet. Af de synlige
Straaler svinger de røde langsomst, de violette
hurtigst (smlg. <sp>Spektrum</sp>). Har Lyset fra en
Lysgiver samme Sammensætning som Sollyset,
kaldes det <sp>hvidt</sp>; har man intet Sollys at
sammenligne med, kalder man dog ofte en
Lysgiver, f. Eks. en god Gas- ell.
Petroleumsflamme, for hvid, skønt den om Dagen viser
sig stærkt farvet. Indeholder Lyset kun en
enkelt Straaleart, kaldes det <sp>enfarvet</sp> eller
<sp>monokromatisk</sp>. Eksempel er en
Spiritusflamme, der farves gul af Kogsalt. Naar et
Legeme træffes af Lys, kaster det en Del
tilbage, indsuger noget og lader ofte tillige
noget gaa igennem sig. Ser man <sp>gennem</sp> et
Legeme, f. Eks. en Glasplade ell. et Stykke
Papir, der belyses af hvidt Lys, vil det vise
sig ufarvet, naar det lader samme Brøkdel af
alle Farvestraaler gaa igennem sig, farvet, naar
det fortrinsvis lader visse Grupper af Straaler
gaa igennem. Gennem rødt Glas gaar der
fortrinsvis røde Straaler, medens de fleste andre
indsuges stærkt; gennem blaat Glas gaar der
flest blaa Straaler o. s. v. Som Regel er det en
Blanding af mange Straalearter i forsk.
Forhold, der gaar igennem, og ved disse Straalers
Blanding kan der dannes en talløs Mængde
Farvenuancer. Alle kraftige <sp>Farvestoffer</sp>
indsuger visse Straaler saa stærkt, at de selv i
yderst tynde Lag viser sig stærkt farvede; til
Gengæld kan de være meget gennemsigtige for
andre Straaler. - Ved <sp>tilbagekastet
Lys</sp> viser et Legeme som Regel samme F. som
i gennemgaaende Lys. F. opstaar nemlig paa den
Maade, at Lyset trænger noget ind i Legemet,
hvor det p. Gr. a. Stoffets uensartede Bygning
lider en Mængde Tilbagekastninger. En Del af


