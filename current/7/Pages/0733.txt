2) Kommandoord til en ell. anden
Fartøjsbesætning i et Skib om at gaa paa (falde paa)
Fartøjet, f. Eks. Styrbords Sluproers F. Foran en
saadan Kommando gives der gerne i
Orlogsskibe Opmærksomhedssignal med
Baadsmandspibe.
<i>H. E.</i>
</chapter>

<chapter name="Faldbro">
<b>Faldbro,</b> en i Middelalderen anvendt
Belejringsmaskine, hvorved Angriberen søgte at
skaffe sig Adgang til Fæstningsmurene. Den kørtes
i oprejst Stilling, saaledes at den dækkede
Stormkolonnerne, frem mod Fæstningsmuren,
indtil dens øverste Ende kunde »falde« ned paa
denne. Ved F. forstaas undertiden det samme
som en Rullebro ell. Vindebro.
<i>Sch. P.</i>
</chapter>

<chapter name="Falddør">
<b>Falddør,</b> se <sp>Dør</sp>.
</chapter>

<chapter name="falde">
<b>falde</b> (<sp>Søv</sp>.), et Sejlskib siges <sp>at f.</sp>, naar
Forstævnen drejes bort fra Vinden, hvilket
ogsaa kaldes at <sp>f. af. f. Anker!</sp> er
Kommandoraab, naar et Skib skal ankre, paa hvilken
Kommando Ankerets Slippeapparat ell.
Ankerspillets Bremse opgaas, og Ankeret vil f. og
Kæden løbe ud. f. i er at hjælpe med til at
hejse et Fartøj ell. anden tung Genstand ved at
skaffe sig Plads og tage fat paa den Taljeløber,
det øvrige Mandskab gaar langdæks med f. i
ell. <sp>paa</sp> et Fartøj er dettes Besætnings
Bevægelse fra Skibet og ned i Fartøjet for at
bemande det. <sp>f. Sejl</sp>, at lade Raasejlene f.,
naar de er gjort los efter at have været
beslaaede langs Ræerne.
<i>H. E.</i>
</chapter>

<chapter name="Faldende Syge">
<b>Faldende Syge,</b> d. s. s. <sp>Epilepsi</sp>.
</chapter>

<chapter name="Faldereb">
<b>Faldereb</b> (<sp>Søv</sp>.), benævnes det Sted paa
Skibssiden, hvor Adgangen til og fra Skibet
foregaar. I Skibe med høj Skanseklædning
bestaar F. af en portagtig Udskæring i
Skanseklædningen, og i Skibe uden
Skanseklædning, men med Sceptere og Gelænder langs
Lønningen, dannes F. af to i passende
indbyrdes Afstand anbragte Lønningsceptere, mellem
hvilke Gelænderet er indrettet til at lukke op.
F. er i større Skibe i Alm. indrettet som i Fig.
1, der viser F. i et Orlogsskib; udfor F. er
anbragt en Repos (<i>f</i>), et vandret liggende
Røstværk, op til hvilken en <sp>F.-Trappe</sp> fører fra
Vandlinien (<i>a</i>). Reposen begrænses af
F.-Sceptere (<i>b</i>); lgn. Sceptere findes paa Trappens
underste Repos (<i>c</i>); fra disse viser <sp>F.-Tove</sp>
(<i>d</i>) ned til Vandet. Ved <sp>F.-Knob</sp> forstaas en
paa en særegen Maade sammenslynget Knude
paa Enden (i <sp>Tampen</sp>) af <sp>F.-Tovet</sp> (Fig.
2). Militære Rangspersoner er berettigede til en
bestemt Honnør, naar de passerer ind ell. ud
over F.; denne Honnør, der betegnes med
<sp>F.-Honnør</sp>. bestaar i, at 2
<sp>F.-Gaster</sp> staar
opstillede paa Dækket inden
for F. tillige med en
Underofficer og
<sp>F.-Skildvagten</sp>. Den
vagthavende Officer
kommanderer »Pib ud!«,
Underofficeren støder i sin
<sp>Baadsmandspibe</sp>, Skildvagten
<sp>skuldrer</sp> (præsenterer) sit Gevær,
F.-Gasterne tager Haanden til Huen. Naar
Honnøren skal ophøre, kommanderes »Pib
ind«. I Mørke oplyses F.-Reposen og Trappen
af Lanterner, <sp>F.-Lanterner</sp>.

<sp>Paa F.</sp>, et Udtryk, afledet fra
Sømandssproget, bet. »ved Afskeden«, »i sidste Øjeblik«
e. l. og hentyder til, at den, der staar ved F.,
er i Begreb med at forlade Skibet.
<i>H. P. C.</i>

<img>Fig. 1. Falderebstrappe.</img>

<img>Fig. 2. Falderebsknob.</img>
</chapter>

<chapter name="Faldgitter">
<b>Faldgitter</b> anvendes i Befæstningskunsten
paa Steder, hvor det gælder om hurtig at
spærre en snæver Gennemgang for en
indtrængende Fjende, og som af Hensyn til eget
Forsvar maa holdes aaben saa længe som
mulig. Gitteret dannes af Træ- ell. Jernbjælker
og holdes i hævet Stilling ved Hjælp af Tove
ell. Kæder, saaledes at det ved en simpel
Udløsning af en Lukkemekanisme kan bringes til
at falde. F. var meget alm. i den ældre
Befæstnings Fæstningsporte o. l. St. og kaldtes
da ofte Orgeler ell. Herser, men anvendes nu
ogsaa i Løbegravskrigen, f. Eks. til Spærring
af Adgangen fra en fremskudt Post ind til
Skyttegraven.
<i>Sch. P.</i>
</chapter>

<chapter name="Faldgrube">
<b>Faldgrube,</b> i Jægersproget en tildækket,
skjult Grav, der bruges til Fangst af Storvildt
Anbringes paa de Veje og Stier (»Veksler«), som
Dyrene benytter. Kaldes ogsaa »Dyregrav«.
<i>S. F.</i>
</chapter>

<chapter name="Faldhammer">
<b>Faldhammer,</b> se <sp>Hammer</sp>.
</chapter>

<chapter name="Faldhastighed">
<b>Faldhastighed,</b> se Fald.
</chapter>

<chapter name="Faldlinie">
<b>Faldlinie</b> (<sp>fys</sp>.), en lodret Linie gennem et
Legemes Tyngdepunkt. Ved et frit Fald vil
Tyngdepunktet falde lodret, medens Legemets
andre Dele godt kan beskrive andre Baner, da
Legemet under Faldet kan dreje sig om en
Linie gennem Tyngdepunktet. Hvis et Legeme
staar paa et fast Underlag, vil det blive
staaende, hvis dets F. træffer inden for
Understøtningsfladen (ɔ: den Flade, der begrænses af alle
de Linier paa Underlaget, om hvilke Legemet
kunde komme til at dreje sig, hvis det væltede).
Træffer F. uden for denne Flade, vil det vælte.
<i>K. S. K.</i>
</chapter>

<chapter name="Faldlinie">
<b>Faldlinie,</b> se <sp>Lejringsforhold</sp>.
</chapter>

<chapter name="Faldlove">
<b>Faldlove,</b> se <sp>Fald</sp> og <sp>Galilei</sp>.
</chapter>

<chapter name="Faldmaskine">
<b>Faldmaskine,</b> se <sp>Fald</sp>.
</chapter>

<chapter name="Faldne">
<b>Faldne</b> (<i>l=apsi</i>) kaldtes i Oldtiden de Kristne,
som i Forfølgelsestiden faldt fra, enten de
ligefrem ofrede til de hedenske Guder (<i>sacrificati</i>
ell. <i>thurificati</i>), ell. de blot tilkøbte sig
Øvrighedens Attest (<i>libellus</i>) for at have ofret,
indførtes i Protokollen som <i>acta facientes</i> og
kaldtes <i>libellatici</i>. Til disse Klasser af F., der
opstod under Kejser Decius' og hans Eftermænds

