<h1>F</h1>

<chapter name="F">
<b>F</b> er det sjette Bogstav i vort Alfabet. Tegnet
nedstammer, med lat. F som Mellemled, fra det
gr. saakaldte Digamma (<**> eller <**>, der
betegnede Lyden [w]. I de fleste ny-europ. Sprog bruges
<i>f</i> kun som Tegn for Lyden [f]. En særlig
Stilling indtager dog de nordiske Sprog, idet <i>f</i>
i alle de ældste nordiske Haandskrifter ikke
alene betegner Lyden [f], men ogsaa
afvekslende med <i>v</i>, <i>fv</i>, <i>ffv</i> o. s. v. bruges som Tegn for
Lyden [v] i Slutn. af og inde i Ord: Gldansk
<i>arf</i>, <i>gifvæ</i> o. s. v. Denne Brug af <i>f</i> for [v] er
endnu bevaret i Islandsk og delvis i Svensk:
isl. <i>arfur</i>, <i>gefa</i>, sv. <i>arf</i>, <i>gifva</i> (men efter nyere
sv. Skrivebrug: <i>arv</i>, <i>giva</i>). I Dansk opgav man
at bruge <i>f</i> som Tegn for [v] i Beg. af 18. Aarh.;
dog bevares endnu Stavemaaden af for <i>av</i>; paa
tilsvarende Maade bruges <i>f</i> i Engelsk som Tegn
for [v] i <i>of</i>. Lyden [b] betegner <i>f</i> i Nyislandsk
foran <i>n</i>, <i>l</i> og <i>ð</i>: <i>nafn</i>, <i>tafl</i>, <i>lif ði</i>. I de
germanske Sprog er <i>f</i>-Lyden opstaaet ved
Lydforskydning af indoeuropæisk <i>p</i>: lat. <i>pater</i>, dansk
<i>Fader</i>, lat. <i>piscis</i>, dansk <i>Fisk</i>.
<i>V. D.</i>

Som rom. Taltegn er F = 40. Paa rom.
Indskrifter er F (f) = <i>Fabius</i>, <i>fecit</i>, <i>filius</i>, <i>frater</i>
etc. - I eng. Titler er F = <i>Fellow</i>; paa
Termometre og ved Opgivelse af Varmegrader =
Fahrenheit; i Matematikken = Funktion.

I Musikken er F (fr. og ital. <i>fa</i>) Navnet paa
det fjerde Trin i den diatoniske Skala, regnet
fra C. Som Forkortelse anvendes <i>f</i> i St f.
Foredragsbetegnelsen <i>forte</i>. - <i>f.</i>-Huller kaldes de
paa Strygeinstrumenternes Dæk paa hver Side
af Stolen anbragte <i>f</i>-lignende Lydaabninger. -
F-Nøgle <img></img> anbragt paa fjerde Linie
angiver denne som Pladsen for lille <i>f</i> (se
<sp>Nøgle</sp>).
<i>S. L.</i>
</chapter>

<chapter name="Fa">
<b>Fa,</b> se <sp>Solmisation</sp>.
</chapter>

<chapter name="Faaberg (Gaard)">
<b>Faaberg</b> ['få.bærg], øverste Gaard i
Jostedalen i Sogn, hvorfra en kendt Turistvej fører
over til Stryen i Nordfjord forbi
<sp>Faabergstølen</sp>, den store
<sp>Faabergstølgletscher</sp> og <sp>Lodalskaaben</sp>.
<i>(J. F. W. H.). M. H.</i>
</chapter>

<chapter name="Faaberg (Herred)">
<b>Faaberg</b> ['få.bærg], <sp>Herred</sp>, Søndre
Gudbrandsdalens Fogderi, Kristians Amt, (1910)
5367 Indb., omkr. den nordre Ende af Mjøsen.
Den bebyggede og opdyrkede Del af F. dannes
af de fra Laugen og dens Bielve <sp>Gausa</sp> og
<sp>Mesnaelven</sp> svagt skraanende Dalsider,
overalt begrænset af skovklædte Fjelde, hvoraf
mærkes <sp>Balbergkampen</sp> (660 m),
<sp>Sollihøjden</sp> (732 m) og <sp>Næverfjeld</sp> (1086
m). I S. paa Mjøsens vestre Bred skærer
<sp>Saxumdalen</sp> sig op mellem Fjeldene i NV.

Herredet deles i gejstlig Henseende i <sp>F.
Hovedsogn</sp> med <sp>Saxumdalen Kapel</sp> og
<sp>Lillehammer Anneks</sp>; Bebyggelsen er
særdeles god, og der findes en hel Del store
Gaarde, af hvilke kan mærkes: <sp>F.
Præstegaard</sp>, paa hvis Grund ligger den 1727
opførte, tømrede Kirke i Korsform; endvidere
<sp>Gustum</sp>, <sp>Jørstad</sp> og <sp>Mælum</sp>, og lige
over for paa den anden Side Elven <sp>Vedum</sp>,
<sp>Lundgaard</sp> og <sp>Onsum</sp>; nede ved Elvenes
Sammenløb er Eksercerpladsen
<sp>Jørstadmoen</sp> med Barakkeetablissement for
Gudbrandsdalens Bataillon. Paa Østsiden af Laugen
ligger i Hovedsognet <sp>Balberg</sp> Sanatorium,
Kristians Amts Landbrugsskole paa Gaarden
Hove og de store Gaarde <sp>Stor-Hove</sp> og
<sp>Sør-Hove</sp>. Kommunikationerne er gode;
den bredsporede <sp>Hamar-Otta-Bane</sp>
gaar gennem Herredet i dets hele
Længde; den følger Østsiden af Mjøsen og Laugens
venstre Bred helt til Hunner, hvor den gaar
over paa Elvens anden Side; Stationer findes
ved <sp>Lillehammer</sp> og F. (paa Sletten ndf.
Balberg), hvorhos der er et Stoppested ved
<sp>Hagafeten</sp> sydligere i Bygden. Chausseen
gennem Gudbrandsdalen følger ligeledes
Laugens venstre Bred oven for Jernbanen, straks
over for Gausas Munding staar den ved
<sp>Brunlaug Bro</sp> over Laugen i Forbindelse med den
V. over gaaende Hovedvej gennem Gausdal,
hvorfra atter en Vej med Broer over begge
Gausas Arme fører S. over mod Gjøvik; ved
<sp>Vingnæs</sp> er her Færgested over til
Lillehammer. Af de i Mjøsen og Laugen gaaende
Fiskearter er især <sp>Lagesilden</sp> og
<sp>Hunnerørreden</sp> af Bet. Antagen Indtægt 1910:
812220 Kr, Formue 4730800 Kr. Herredets Areal
er 477,7 km<sup>2</sup>, hvoraf Ferskvand 23,7 km<sup>2</sup>.
<i>(J. F. W. H.). M. H.</i>
</chapter>

<chapter name="Faaborg">
<b>Faaborg,</b> Købstad paa Fyens Sydvestkyst,
Salling Herred, Svendborg Amt, ligger under
55° 5' 47" n. Br. og 2° 19' 48" v. L. f. Kbhvn
(beregnet for Klokketaarnets Spids), c. 34 km
SSV. f. Odense, 25 km VNV. f. Svendborg og 30


