Fejl«, for hvilke Sælgeren er Køberen ansvarlig.
Symptomerne kan nemlig til en vis Grad
»skjules« ell. i ethvert Tilfælde gøres mindre
iøjnefaldende ved længere Tids Fodring med fugtigt,
letfordøjeligt Foder (fugtede Klid, Græs o. l.).
Omvendt vil stærkt fyldende, tørt og støvende
Foder (som tør Hakkelse, gammelt Hø o. s. v.)
forværre Lidelsen.
<i>G. S.</i>
</chapter>

<chapter name="Engdyrkning">
<b>Engdyrkning,</b> de Arbejder, der udføres for
at vedligeholde Engenes Frugtbarhed ell.
forbedre disse. Det ligger i Sagens Natur, at Enge
saa lidt som Agerjorder kan vedblive at give
gode Afgrøder, hvis ikke den med Afgrøderne
bortførte Plantenæring erstattes, og de gunstige
Voksekaar i det hele, der betinger en
tilfredsstillende Afgrøde, vedligeholdes. De
herhenhørende Arbejder tager hovedsagelig Sigte
paa flg. Forhold: Fugtighedsforholdene,
Temperaturforholdene, Lufttilførsel, Jordens
Fasthedsgrad, Plantenæringsstofferne,
Overfladeforholdene samt Plantedækket. Ved <sp>Regulering</sp>
af <sp>Fugtighedsforholdene</sp> er Formaalet
paa den ene Side at hindre et Overmaal af
Fugtighed og især at hindre Opsamling af
stillestaaende Vand, der medfører Surhed, paa den
anden Side at tilvejebringe den fornødne og
rigelige Fugtighedsgrad, som Engvegetationen
dræver, og navnlig at sørge for, at denne er
til Stede i rette Tid. Arbejderne bestaar
hovedsagelig i Vanding og Afvanding, hvilke Arbejder
oftest maa gaa Haand i Haand. Ved
<sp>Temperaturforholdenes Regulering</sp> tages
især Sigte paa at tilvejebringe den højest mulige
Temp. i Vegetationsperioden; dette naas ved
at begrænse Fordampningen, idet en stærk
Fordampning som bekendt nedstemmer
Temperaturen meget betydeligt. Arbejdet herfor bestaar
dels i en passende og rettidig Sænkning af
Grundvandspejlet, dels i en rettidig Overrisling ell.
Oversvømmelse, dels, især paa humusrige Enge,
i Tilførsel af et passende Lag uorganisk
Materiale som Sand ell. sandblandet Ler, hvorved
Fordampningen hemmes stærkt. En livlig
<sp>Luftcirkulation</sp> i det øvre Lag er nødvendig
dels af Hensyn til Planterøddernes Aanding,
dels for at hindre Dannelsen af iltfattige, for
Vegetationen skadelige Forbindelser, ligesom
ogsaa Temperaturen herved forhøjes. Dette
naas dels gennem Vanding og Afvanding, dels
gennem Harvning med Engharven om Foraaret,
dels kan det blive nødvendigt for at tilvejebringe
den fornødne Ventilation og Udluftning med en
Aarrækkes Mellemrum at opbryde og kultivere
Engen og lægge den ud paa ny. Meget
humusrige Enge er ofte for løse i Overfladen for en
frodig Plantevækst, og den fornødne <sp>Fasthed</sp>
opnaas da navnlig ved Tilførsel af tungere
Materiale som Sand og Ler samt ved stærk
Tromling. Et meget væsentligt Moment ved E. er
<sp>Forsyning med Plantenæring</sp>. Med
en Afgrøde af 6000 kg Hø bortføres fra 1 ha
henved 100 kg Kali, 60 kg Kalk, 25 kg Magnesia,
15 kg Natron, 25 kg Fosforsyre, 20 kg Svovlsyre,
100 kg Kiselsyre og 100 kg Kvælstof. Hvor
Engene jævnlig oversvømmes ell. overrisles med
frugtbart Vand, kan dette ofte i ikke ringe Grad
erstatte det bortførte. I Reglen vil der dog
altid ad denne Vej tilføres og absorberes mindre,
end der bortføres med Afgrøderne og ved
Udvaskning, og der vil saaledes stadig tæres paa
Jordbundens Reservebeholdning af Plantenæring,
saa at det bliver nødvendigt for Vedligeholdelsen
af Engenes Produktionsevne at tilføre Gødning.
Særlig bliver dette nødvendigt, hvor Engene
p. Gr. a. Vandløbenes Regulering og Oprensning
og Grundvandspejlets deraf flg. Sænkning
tilføres en mindre Vandmængde og sjældnere
oversvømmes end tidligere; og da en saadan
Forandring af Vandforholdene netop har fundet
Sted i betydelig Udstrækning i Danmark i den
senere Aarrække, er Engenes Frugtbarhed i
mange Egne i kendelig Aftagen, hvor man ikke
har hindret dette ved at tilføre Plantenæring.
Denne tilføres dels i Form af Ler, Sand, Mergel
og Kalk, dels som Kompostgødning, dels som
Kunstgødning, særlig Fosforsyre og Kaligødning,
sjældnere i Form af Staldgødning.
Gødningsmidlerne anvendes enten som Overgødning ell.
paaføres samtidig med Opbrydning af Engen.
Behandlingen m. H. t.
<sp>Overfladeforholdene</sp> bestaar hovedsagelig i, at fremkomne
Forhøjninger udjævnes, Muldvarpeskud spredes,
Tuer afskæres, Huller og Sænkninger opfyldes
o. l. <sp>Plantedækket</sp> vil i Reglen antage en
nogenlunde tilfredsstillende Karakter paa
naturlig Engbund, hvor de ovenomtalte Forhold
er i Orden, men kan yderligere plejes dels ved
Bortlugning af skadeligt Ukrud saasom Troldurt,
Skjaller, Rødtop o. fl., der let lader sig
udrydde ved Lugning, dels ved Saaning af Frø
af gode Engplanter. Ved Opbrydning af Engen
tilsigter man bl. a. en fuldstændig Fornyelse af
Plantedækket, og det er da af største Bet. at
vælge de for Forholdene mest passende Arter
til Udsæd, at udsaa disse i passende Mængde
samt i rette Tid. (<sp>Litt</sp>.: <sp>P. Feilberg</sp>, »Om
Enge og vedvarende Græsmarker« [»Tidsskr. f.
Landøkonomi« 1891]; heri yderligere
Litteraturhenvisninger; se endvidere
Litteraturhenvisningen under <sp>Eng</sp>).
<i>K. H-n.</i>
</chapter>

<chapter name="Enge, Erik Mathiassen">
<b>Enge,</b> <sp>Erik Mathiassen</sp>, norsk
Politiker, f. paa Gaarden Enge i Østre Gausdal 3.
Marts 1852, siden 1877 Ejer og Bruger af
Fædrenegaarden. E. kom tidlig ind i det offentlige
Liv og har i en lang Række af Aar været
Medlem af Herredsstyret, længe dets Ordfører, og
beklædt mange kommunale Ombud og
Tillidshverv; han har derhos været stortingsvalgt
Medlem af Riksjernbanestyrelsen 1901-06 og atter
siden 1910, af Styrelsen for Norges Banks
Afdeling paa Lillehammer 1896-1913 samt siden
1910 af Matrikulkommissionen. E., der tilhører
det frisindede Venstre, var Stortingsmand for
Kristians Amt 1898-1906 og repræsenterede
Søndre Gudbrandsdalen Kreds 1910-12; paa
Stortinget var han Medlem af mange vigtige
Komiteer og Sekretær i Lagtinget 1910-12. Han
var 1905 Medlem af Stortingets Deputation til
Kbhvn i Anledning af Kongevalget. 19. Febr
1912 til 30. Jan. 1913 var han Statsraad i
Ministeriet Bratlie og Chef for
Landbruksdepartementet. Han har ogsaa efter sin Afgang fra
Regeringen indtaget en ledende Stilling inden
for sit Parti.
<i>K. V. H.</i>
</chapter>

<chapter name="Engedi">
<b>Engedi</b> [e.n-] (hebr.: »Gedekilden«), nu <i>ain
djidi</i>, midt paa det Døde Havs Vestkyst, tidligere

