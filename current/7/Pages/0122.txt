Spørgsmaal, angreb 1823-25 skarpt Canning's
frisindede Politik, særlig Godkendelsen af de
sydamerikanske Fristater, og optraadte 1828 som
Tyrkiets Forsvarer. 1828 blev han Lord
Seglbevarer og kort efter Minister for Indien indtil
1830, samt paa ny under R. Peel 1834-35. Han
var 1832 en af Valgreformens bitreste
Modstandere. Han sendtes 1842 som Generalguvernør til
Indien og bragte hurtig Orden i dets forvirrede
Forhold. Han ledede 1842 Hævntoget imod
Kabul og Ghasna, men vilde ikke udstrække det
eng. Herredømme over Afghanistan; derimod
tilknyttede han Sindh for at have Indus fri som
Handelsvej, og 1843 tillige Mahrat-Staten
Gwalior. Han søgte særlig at vinde Hinduerne, i
hvem han saa naturlige Støtter for Englands
Magt, medens Muhammedanerne formentlig var
dets uforsonlige Fjender; han fejrede derfor
Sejren over Afghanerne med stor
Højtidelighed som en Straf for 800 Aars Uret. I sin indre
Styrelse viste han stor Kraft og Dygtighed, men
tillige megen Selvraadighed; han blev derfor
Juni 1844 hjemkaldt af det ind. Kompagnis
Direktører, medens Ministeriet Peel billigede hans
Færd og ophøjede ham til Jarl. Jan.-Juli 1846
var han Minister for Flaaden. Han modsatte
sig 1848 kraftig Jødernes politiske Ligestilling
og rettede Maj 1855 et skarpt Angreb paa
Krigsførelsen, særlig paa Toget til Krim, medens han
erkendte Krigen for at være retfærdig og
nødvendig for at hindre Ruslands Overmagt. 1858
blev E. igen Minister for Indien, men maatte
snart trække sig tilbage for en Dadelserklæring
af Underhuset, fordi han i en Skrivelse til
Vicekongen Canning havde misbilliget hans Færd
over for Oprørerne i Audh. Derimod var det
efter hans Forslag fra 1852, at Indiens
fremtidige Styrelse ordnedes af hans Eftermand.
Senere optraadte han gentagne Gange i Overhuset
som Talsmand for en højsindet og vidtskuende
Udenrigspolitik; han krævede 1861 Roms
Rømning af de fr. Tropper, Ophør af Pavens
verdslige Magt og Venetiens Afstaaelse til Italien,
udtalte 1863 varm Deltagelse for Polen og
forsvarede 1864 Danmarks Ret, samt beklagede
bittert, at intet af Englands store Partier var
villigt til at optræde med Kraft udadtil. 1867
gjorde han alene i hele Overhuset Indsigelse
imod Valgreformen og 1869 tillige med Jarl
Derby imod den irske Statskirkes Ophævelse,
idet han blev sin konservative Opfattelse tro
indtil det sidste. 1824 havde E. i andet
Ægteskab giftet sig med <sp>Jane Elisabeth</sp>,
Datter af en Admiral Digby, men hun blev skilt
fra ham 1830 for Utroskab med Fyrst
Schwarzenberg og førte senere et meget eventyrligt
Liv, var til sidst gift med en arab. Beduinsheik
i Damaskus og døde her 1873. (<sp>Litt</sp>.:
<sp>Colchester</sp>, <i>History of the indian administration
of Lord E.</i> [London 1874] og <i>Edw. Law, Lord E.,
a political diary</i> [2 Bd, London 1881]).
<i>E. E.</i>
</chapter>

<chapter name="Eller (Fabrikflække)">
<b>Eller</b> ['æl<sub>ə</sub>r], Fabrikflække i Preussen,
Rhin-Provinsen, 6 km SØ. f. Düsseldorf, er 1907
blevet indlemmet i denne By. (1910) 10942 Indb.
E. har Industri i Læder, Bly og Olie.
<i>G. Ht.</i>
</chapter>

<chapter name="Eller, Elias">
<b>Eller</b> ['æl<sub>ə</sub>r], <sp>Elias</sp>, tysk, religiøs Sværmer,
Stifter af den <sp>E.'ske</sp> ell.
<sp>Ronsdorf-Sekten</sp>, f. 1690, d. 1750. E. var Fabriksarbejder i
Elberfeld, men giftede sig 1712 med Ejerinden
af Fabrikken, Enkefru Bolckhaus. De holdt
gudelige Forsamlinger i deres Hjem, og i dem
deltog den unge smukke, men ekstatiske
Bagerdatter Anna van Buchel. Hun profeterede, at
det tusindaarige Rige, det ny Zion (deraf
Zionitter), skulde oprettes 1730 af E., som
Zions-Fader og af hende selv som Zions-Moder, og
ikke faa troede paa hende, helst dog E., hvis
Ærgerrighed var lige saa stor som hans
Kærlighed til Bagerdatteren. 1733 giftede E. sig med
hende, og nu profeterede hun, at hun paa
overnaturlig Maade skulde føde Kristus. Hun fødte
1734 en Søn, som ansaas for Kristus, og de fleste
blev i Troen, skønt Barnet døde Aaret efter.
I Betragtning af, at det tusindaarige Rige var
kommet og dermed alle sociale Baand løste,
førte E.'s Menighed et i høj Grad udsvævende
Levned, især ved deres Kærlighedsmaaltider.
Da Øvrigheden skred ind, købte E. Godset
Ronsdorf og grundlagde her 1737 en Fabrikby, som
hurtig voksede sig stor og blev Midtpunkt for
Skuespil af samme Art, som Gendøberne forhen
havde opført i Münster. Da Zions-Moderen
pludselig døde 1743 under et vildt
Kærlighedsmaaltid, og E. døde 1750, blev hans Stifsøn,
Bolckhaus, Zions-Fader og hans Datter Sara
Zions-Moder, men Slaphed indtraadte nu efter
Udskejelserne, og Menigheden vendte tilbage til den
reformerte Kirke.
<i>L. M.</i>
</chapter>

<chapter name="Ellerbeck">
<b>Ellerbeck</b> ['æl<sub>ə</sub>rbæk], Landsby i Kongeriget
Preussen, Prov. Schleswig-Holstein, ved
Kiel-Bugten og lige over for Kiel, har Havneanlæg
for Krigsmarinen og et storartet kejserligt Værft,
Søbade, betydeligt Fiskeri og Fiskerøgeri
(»Kieler-Sprotten«). E. blev 1910 indlemmet i
Staden Kiel.
<i>G. Ht.</i>
</chapter>

<chapter name="Ellermann, Vilhelm">
<b>Ellermann,</b> <sp>Vilhelm</sp>, dansk Læge, f. 28.
Decbr 1871 i Kbhvn, Student 1889, <i>cand. med.</i>
1896, studerede patologisk Anatomi i
Heidelberg 1897 og vandt 1899 Univ.'s Guldmedaille
for en Afh. om Cystomernes Mikroskopi. Han
tjenstgjorde som Kandidat ved forsk. kommunale
Hospitaler 1897-99 og, efter et Ophold i Berlin
og Paris, atter 1900-02. Hans Disputats
handlede om Marvskedefarvningens Kemi (1902).
Efter at have været Reservelæge dels ved
Blegdamshospitalet, dels ved Frederiks Hospital
(1903-09), blev han Assistent ved
Kommunehospitalets patologiske Institut og ved Univ.'s
retsmedicinske Institut og udnævntes 1914 til
Prof. i Retsmedicin. Hans Forfattervirksomhed
strækker sig over Klinikkens, Patologiens og
Retsmedicinens Omraade; mest kendte er hans
Arbejder vedrørende Tuberkulose og
eksperimentel Leukæmi.
<i>J. S. J.</i>
</chapter>

<chapter name="Eller'ske Sekt">
<b>Eller'ske Sekt,</b> se <sp>Eller</sp>.
</chapter>

<chapter name="Ellery, Robert Lewis John">
<b>Ellery</b> ['e£<sub>ə</sub>r<sub>i</sub>], <sp>Robert Lewis John</sp>,
eng. Astronom, f. 14. Juli 1827 i Cranleigh i
Surrey, d. 14. Jan. 1908 i Melbourne, studerede
Medicin og beskæftigede sig tillige med
Astronomi og Meteorologi. 1851 opgav E. sin med.
Virksomhed, drog til Australien, hvor han 1853
i Williamstown ved Melbourne oprettede et
lidet Observatorium, der væsentlig havde til
Opgave at give Tidssignaler, undersøge
Skibskronometre og justere nautiske Instrumenter. 1863
blev Observatoriet flyttet til Melbourne med E.

