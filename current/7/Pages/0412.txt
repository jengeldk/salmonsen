<sp>Athna Polias' Tempelrum</sp>, der var ret
anseligt, 7,30 X 9,83 m (<i>B</i>). Her fandtes det
gl., ærværdige »himmelfaldne« Træbillede af
Athena, fremstillet som Beskytterinden af Byen
og Fredens Gerning, det, hvortil den hellige
Kjortel bragtes paa Panathenæer-Festen. Her
var endvidere Kallimachos' gyldne Lampe, hvis
Olie kun fornyedes en Gang om Aaret, med et
Røgfang over, formet som et Palmetræ, der
naaede til Loftet. - Bag Tværmuren, som
dannede denne Helligdoms Bagvæg, men i 3 m
dybere Niveau, laa Poseidon Erechtheus'
Hovedrum (Fig. 1-2, <i>C</i>, <i>D</i>). Til dette kunde man
komme dels fra Karyatidehallen, dels gennem
den nordre Forhal.

<sp>Karyatidehallen</sp> er en Loggia med
Mur i halv Højde. Tagværket bæres af 6 unge
Kvindeskikkelser, Karyatider, med Kapitæler
som Blomsterkurve. Karyatidernes Holdning,
deres Ansigts ædle Ro og Foldekastet i deres
lange Kjortler har til alle Tider givet dem
Værd langt over sædvanlig arkitektonisk Kunst;
en af dem borttoges (tillige med en af
Østhallens Søjler) c. 1800 af Lord Elgin og er nu
i London, medens en Terrakottagengivelse
søger at erstatte den paa Stedet. Fra
Karyatidehallen afventede Præstinderne
Panathenæer-Toget. Hallens vigtigste Bestemmelse var dog
sikkert at virke som Trappehus for en
Vinkeltrappe (<i>G</i>), der herfra førte til Poseidon
Erechtheus' Helligdom. Tæt op til Hallen laa til 406
det gl. Hekatompedon; ved dettes Brand
beskadigedes Karyatidehallen.

<sp>Til Poseidon Erechtheus'</sp>

<img>Karyatidehal. Østhal. Dør til Athena Pollas' Helligdom.
Fig. 3. Erechtheion, set fra NØ.</img>

<img>Østhal. Dør til Athena Polias' Helligdom. Nordhal
Fig. 4. Erechtheion, set fra NV.</img>

