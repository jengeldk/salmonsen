<sp>tæt</sp> Samling af Pladerne. Denne
<sp>Liniesvejsning</sp> anvendes bl. a. ved Fabrikation
af Spande, og det opgives, at en enkelt til
Dels automatisk virkende Maskine skal kunne
svejse 2400 Spande om Dagen. Fig. 8 viser en
<sp>Liniesvejsemaskine</sp>.
<i>R. J. J.</i>
</chapter>

<chapter name="elektrisk Transmission">
<b>elektrisk Transmission.</b> Den i større
Fabriksanlæg almindeligst anvendte Metode til
Overførelse af Kraften fra Kraftanlægget til de
enkelte Arbejdsmaskiner er Anvendelse af mek.
Transmissioner, Aksler med Remskiver, Remme,
Tovtræk o. s. v. Dette System har imidlertid
adskillige Ulemper, hvorfor man i de senere
Aar er kommet ind paa Anvendelse af den
saakaldte <sp>elektriske Transmission</sp>,
som kan udføres enten med <sp>Enkeltdrift</sp>
ell. med <sp>Gruppedrift</sp>. Kraftmaskinen
trækker en Dynamo, hvorfra Energien igennem
elektriske Ledninger overføres til Elektromotorer,
der driver Arbejdsmaskinerne; ved
<sp>Enkeltdrift</sp> har hver Arbejdsmaskine sin særlige
Motor, der ofte er monteret direkte derpaa
{Fig. 1). Ved <sp>Gruppedrift</sp> samler man
Arbejdsmaskinerne i en Række <sp>Grupper</sp>,
hvoraf hver enkelt kun omfatter nær ved
hinanden staaende Maskiner; disse drives ved
Remtræk fra en mindre Aksel, der igen drives af en
Elektromotor. Fordelene ved den elektriske
Transmission er navnlig følgende: Man sparer
den til Overvindelse af Friktion i Lejer og
Remme i den mekaniske Transmission
nødvendige Energi, hvilken Energi (Transmissionens
Tomgangstab) jo er konstant, ligegyldig hvor
mange ell. hvor faa Maskiner der er i Brug for
Øjeblikket. Man kan opnaa et bekvemmere
Arrangement af sine Maskiner, idet disse kan
anbringes uden Hensyn til Hovedaksler o. l. Den
fri Passage igennem Rummet (f. Eks. for
Kraner) spærres ikke af de mange Remme. Endelig
kan det navnlig ved store og kostbare Maskiner
være af Bet. til Stadighed at kontrolere disses
Anspændelse og Udnyttelse, hvilket bekvemt
kan gøres ved Hjælp af et foran Elektromotoren
indskudt Maaleinstrument. Selv om
Anlægssummen for en Fabrik ved elektrisk
Transmission i de fleste Tilfælde bliver dyrere end ved
mekanisk Transmission, er de omtalte Fordele
ved førstnævnte saa store, at det i de fleste
Tilfælde vil kunne betale sig at anvende den
elektriske Transmission.
<i>R. J. J.</i>

<img>Drejebænk med paamonteret Elektromotor.</img>
</chapter>

<chapter name="elektrisk Tænding">
<b>elektrisk Tænding.</b> Apparater til e. T. kan
indrettes paa forskellig Maade; man kan lade
Strømmen opvarme en Traadspiral til Glødhede.
Man kan opvarme en Traad saa stærkt, at den
brænder over og derved danner en Lysbue, og
man kan endelig tænde med en
elektrisk Gnist. Til den første Kategori
hører de alm. elektriske
Cigartændere (Fig. 1). Stor
Bet. har den e. T. faaet i
Minedriften. De til Tændindingen anvendte
Patroner kan være af forsk.
Konstruktion og Udseende. Paa Fig. 2
er vist <sp>Nobel</sp>'s Patron:
Ledningen er bøjet i V-Form og er
fastgjort i den isolerende Masse <i>A</i> af
sammenstøbt Svovl og Glaspulver. Lige i Bøjningen
er der i Traaden gjort et Indsnit med en fin
Sav, saa at Tværsnittet her er noget
formindsket; Varmeudviklingen vil da ved Strømmens
Gennemgang blive særlig stærk paa dette Sted,
hvorved den Traadenden omgivende Tændsats
tændes og bringer Knaldkviksølvpatronen <i>K</i> til
Eksplosion, hvorved saa den egl. Ladning af
Dynamit ell. lgn. antændes (se <sp>elektrisk
Antændelse</sp>).

Den elektriske <sp>Gnisttænding</sp> har faaet
stor Betydning ved Eksplosionsmotorer.
Tændingen af den eksplosive Blanding af Luft og
forstøvet Brændsel sker ved Motorer med e. T.
derved, at en elektrisk Gnist, der frembringes
paa forsk. Maade, springer over imellem to i
Berøring med den nævnte Blanding værende
Elektroder. Gnisten kan enten frembringes ved
Hjælp af et <sp>Induktionsapparat</sp> (s. d.),
forsynet med Jævnstrøm fra et Batteri, ell. kan
frembringes af en særlig lille Dynamo, der er i

<img>Fig. 1. Elektrisk Cigartænder.</img>

