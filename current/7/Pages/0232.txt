Zoner, idet Lavlandet mod Ø. og SØ. egner sig
særligt for Kornavl, medens Lavlandet mod V.
og N. har særlig fortrinlige Græsgange, og
Højlandene derimod frembryder store øde
Strækninger med lyngklædte Heder og Højmoser.

<sp>Dyreliv</sp>. Ogsaa E.'s Fauna vidner om
Landets sent afbrudte Forbindelse med det
europ. Kontinent. Der findes ikke paa de
britiske Øer nogen Pattedyrart, som ikke ogsaa findes
paa Fastlandet. Ejendommelig for den britiske
Fauna er dens Fattigdom paa Arter; der lever i
Storbritannien kun c. 40 Arter af Pattedyr, og
i Irland kun 22, hvorimod Tyskland har 90 og
Skandinavien 60. Medens et lille Land som
Belgien har 22 Arter af Krybdyr og Padder, har
Storbritannien kun 13 og Irland kun 4.
Dyreverdenen har dog i hist. Tid været noget rigere.
Den brune Bjørn fandtes indtil 10. Aarh. og blev
under Romertiden udført for at optræde i de
rom. Amfiteatre; Ulven omtales i E. indtil
Henrik VII's Regering og levede i Skotland og
Irland indtil Midten af 18. Aarh. Bæveren levede
i Slutn. af 12. Aarh. i nogle Floder i Wales.
Vildsvinet uddøde i 17. Aarh. Vilde Okser
eksisterede i E. paa Cæsar's Tid, og fra dem
nedstammer maaske nogle eng. Kvægracer. I
Nutiden lever i E. Flagermus (12 Arter), Pindsvin,
Muldvarp, Spidsmus (3 Arter), Vildkat, Ræv,
Skovmaar, Hermelin, Væsel, Grævling, Odder,
Egern, Mus (5 Arter), sort og brun Rotte, alm.
Hare (i Skotland og Irland ogsaa Snehare),
Kanin (indført), Kronhjort (i Somersetshire og
Devonshire samt i Skotland og Irland), Daadyr
(antagelig indført af Romerne) og Raadyr
(nordlige England og Skotland). Bl. Fuglene findes
een særlig britisk Art, nemlig den røde Dalrype
{<i>Lagopus scoticus</i>), der er hyppigt
forekommende i det nordlige England og Wales samt i
Skotland og Irland; den afviger fra de
skandinaviske Ryper ved ikke at blive hvid om
Vinteren. Ogsaa et Par Arter af Spurvefugle viser
ejendommelige Afvigelser fra de kontinentale
Slægtninge. Fugleverdenen er i det hele taget
rigere end Pattedyrverdenen, skønt enkelte
Arter er udryddede ell. blevet yderst sjældne. Paa
Ferskvandsfisk er de britiske Floder og Søer
rige; der findes bl. a. adskillige Arter tilhørende
Laksefamilien, deriblandt nogle, som er
ejendommelige for de britiske Øer. De omgivende
Have er særdeles fiskerige (Torsk, Kuller,
Makrel, Pighvarre, Sild, Pilchard). Den alm. Sæl
(<i>Phoca vitulina</i>) er ret hyppig ved Wales'
Kyster.

(<sp>Litt</sp>.: <sp>A. Ramsay</sp>, <i>Physical geography
and geology of Great Britain</i> [6. Udg., London
1894]; <sp>Reclus</sp>, <i>Géographie Universelle</i>, IV
[Paris 1878]; <sp>Lord Avebury</sp>, <i>The scenery
of E. and the causes to which it is due</i> [London
1902]; <sp>H. J. Mackinder</sp>, <i>Britain and the
British seas</i> [2. Udg., Oxford 1907];
<sp>Herbertson and Howarth</sp>, <i>The British Isles [The
Oxford survey of the British Empire</i>, Bd I,
Oxford 1914]; <sp>W. M. Davis</sp>, <i>The development
of certain English rivers</i> [<i>Geographical Journal</i>,
Bd V, London 1895]; <sp>G. G. Chisholm</sp>, <i>On
the distribution of towns and villages in E.</i>
[<i>Geogr. Journ.</i> IX, X, 1897]; <sp>H. R. Mill</sp>, <i>E. and
Wales viewed Geographically</i> [<i>Geogr. Journ.</i>
XXIV, 1904]; <sp>Mackinder</sp>, <i>Geographical
conditions affecting the British Empire</i>, I, <i>The
British Isles</i> [<i>Geogr. Journ.</i> XXXIII, 1909];
<i>Cambridge County geographies</i> [54 Bd, omhandlende
de enkelte Grevskaber, Cambridge 1909-14];
<i>The Victoria History of the Counties of E.</i> [under
Udgivelse, behandler de enkelte Grevskabers
Geografi, Arkæologi og Historie]).
<i>G. Ht.</i>
</chapter>

<chapter name="England (Befolkningsforhold)">
<b>Befolkningsforhold.</b>

Ihvorvel kun <i>The United Kingdom</i> (E. samt
Wales, Skotland og Irland) behandles i det flg.
Afsnit, meddeles dog her en samlet Oversigt
over <i>The British Empire</i>: alle de under den
britiske Krone hørende Stater, Kolonier o. s. v.
i de 5 Verdensdele:

<table>
<td><td>Areal 1000 km<sup>2</sup><td>Befolkning
<td>Europa:<td><td>
<td>United Kingdom<td r>315.0<td r>46089000
<td>Gibraltar og Malta<td r>0.3<td r>237000
<td>Asien:<td><td>
<td>Britisk Indien<td r>2831.0<td r>244267000
<td>Feudalstater i Indien<td r>1837.7<td r>70889000
<td>Ceylon<td r>65.6<td r>4261000
<td>Andre Besiddelser<td r>377.7<td r>4605000
<td>Australien:<td><td>
<td>Austral. Common-wealth<td r>7704.2<td r>4951000
<td>Ny Zeeland<td r>271.3<td r>1096000
<td>Andre Besiddelser<td r>293.6<td r>612000
<td>Afrika:<td><td>
<td>Nigeria og øvrige Vestafrika<td r>1170.2<td r>20552000
<td>Union of South-Africa, Swazi- og Basutoland<td r>1272.6<td r>6486000
<td>Bechuana, Rhodesia, Nyassa<td r>1957.0<td r>2865000
<td>Britisk Østafrika<td r>639.2<td r>4038000
<td>Uganda<td r>282.6<td r>2930000
<td>Sudan<td r>2551.1<td r>3380000
<td>Ægypten<td r>906.5<td r>11300000
<td>Andre Besiddelser<td r>181.5<td r>917000
<td>Amerika:<td><td>
<td>Kanada<td r>9659.8<td r>8075000
<td>Newfoundland og Labrador<td r>421.5<td r>252000
<td>Brit. Guayana, Honduras m. m.<td r>254.1<td r>372000
<td>Jamaica<td r>10.9<td r>883000
<td>Øvrige Bes. i Vestindien<td r>40.1<td r>902000

<td>Ialt i Europa<td r>315.3<td r>46326000
<td>Indien<td r>4668.8<td r>315156000
<td>Øvrige Asien<td r>443.3<td r>8866000
<td>Australien<td r>8269.1<td r>6659000
<td>Afrika<td r>8953.7<td r>52468000
<td>Amerika<td r>10386.5<td r>10484000
<td>Sum<td r>33036.7<td r>439959000
</table>

Oversigtens Tal for Befolkningen refererer sig
til 1914 og er beregnede efter Folketællingen
1911; i det britiske Rige, i dettes videste Bet.,
bor c. 1/4 af Jordens Beboere, men Moderlandet
tæller kun 1/10, de øvrige Dele af Riget 9/10 af
denne Folkemængde. Areal og Folkemængde for
selve det forenede Kongerige fordeler sig efter
dettes Bestanddele paa flg. Maade (Tallene her
og i det flg. refererer sig til Folketællingen
Apr. 1911):

<table>
<td><td>Areal km<sup>2</sup><td>Mænd<td>Kvinder<td>Hele Befolkn.
<td>England<td r>131763<td r>16421000<td r>17624000<td r>34045000
<td>Wales<td r>19337<td r>1024000<td r>1001000<td r>2025000
<td>Skotland<td r>78749<td r>2309000<td r>2452000<td r>4761000
<td>Irland<td r>84398<td r>2192000<td r>2198000<td r>4390000
<td>Man og Kanaløer<td r>782<td r>70000<td r>79000<td r>149000
<td>Ialt<td r>315029<td r>22016000<td r>23354000<td r>45370000
</table>

Et Aarh. tidligere var Rigernes Folkemængde
c. 18 Mill., 1841 var den steget til 26 3/4, 1871

