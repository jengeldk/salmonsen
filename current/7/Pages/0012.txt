anvendes saakaldte <sp>Bivogne</sp>, lette Vogne uden
elektrisk Udrustning. En Motorvogn med
tilkoblet Bivogn bruger kun 1 1/2 Gang saa megen
elektrisk Energi som Motorvognen alene. En
middelstor lukket Bivogn vejer 6 t.

Af de paa Sporvognen anvendte
<sp>Bremseapparater</sp> skal nævnes: <sp>Den
mekaniske Haandbremse</sp>, hvor man ved at
dreje paa et Haandsving igennem et
Vægtstangssystem trykker Bremseklodserne mod Hjulene.
<sp>Den elektriske Bremse</sp>: Ved Hjælp af
Kontrolleren skiftes Forbindelserne til Motoren
om, saaledes at disse nu drevne af Vognakslen
arbejder som Dynamoer uden Forbindelse med
Køretraaden og afgiver Strøm til
Igangsætningsmodstanden. <sp>Den elektromagnetiske
Bremse</sp> anvendes navnlig for Bivogne, idet
en Del af Bremsestrømmen fra Motorvognens
elektriske Bremsning ved Hjælp af
Elektromagneter trykker Bremseklodserne mod Hjulene.
<sp>Den pneumatiske Bremse</sp> kan være
enten Lufttrykbremse ell. Vakuumbremse. <sp>Den
elektromagnetiske Skinnebremse</sp>
virker ved Bremseklodser, der af Strømmen
gøres magnetiske og derved suger sig fast imod
Skinnerne; i dette Tilfælde bremses altsaa ikke
paa Hjulene.

Endelig kan man bremse ved at give
<sp>Kontrastrøm</sp>, hvilket dog kun anvendes under
Fare, da man let herved kan beskadige
Motorerne.

<sp>Sporet</sp>. I Gader anvendes i Alm.
bredfodede Rilleskinner (<sp>Phønix-Skinner</sp>), ved
Anlæg paa eget Banelegeme undertiden
<sp>Vignolskinner</sp>. Længden af en enkelt Skinne
er 10-15 m; de samles enten ved Hjælp af
<sp>Lasker</sp>, ved Omstøbning med Støbejern ell.
ved <sp>Svejsning</sp> (Thermitsvejsning ell.
elektrisk Svejsning).

<img>Fig. 6. Kontroller, aaben.</img>

<img>Fig. 7. Moderne kjøbenhavnsk Sporvogn med Tværsæder.</img>

