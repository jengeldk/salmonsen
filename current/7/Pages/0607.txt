<sp>Religiøse Forhold</sp>. Kristendommen er
næsten eneraadende i E. Sin Enhed har
Kristendommen dog forlængst mistet, idet den har
delt sig i flere Konfessioner, som delvis staar
fjendtlige over for hverandre. Allerede tidligt
opstod en Adskillelse mellem den rom.-kat.
Kirke med Rom som Centrum og den gr.-kat. med
Byzans som Centrum; den gr.-kat. Kirke bredte
sig over Østeuropa, den rom.-kat. over
Vest-og Mellemeuropa. Ved Reformationen i 16. Aarh.
løsrev største Delen af det germanske E. sig
fra Romerkirken, og inden for Protestantismen er
der i Tidens Løb opstaaet en Rk. Forskelligheder
af mindre Bet. Protestantisk er i vore Dage
største Delen af Nordtyskland og Holland, en Del
af Sydtyskland og Schweiz, de nordiske Riger,
Finland, de russ. Østersøprovinser, næsten hele
Storbritannien, det nordøstlige Irland og nogle
mindre Omraader i Ungarn og det sydøstlige Rusland.
Rom.-kat. er største
Delen af Irland, Frankrig, Belgien, Portugal,
Spanien, Italien, en stor Del af Sydtyskland,
Østerrig med Dalmatien, en stor Del af Ungarn
samt Polen. Græsk-katolske er Russerne og en
Del af de under russ. Herredømme staaende
Folkeslag samt Rumænerne, Serberne,
Bulgarerne og Grækerne. Jøderne, der jo baade
repræsenterer en Folkestamme og en Religionsform,
findes som allerede nævnt over hele E., men
talrigst i Polen og Vestrusland.
Muhammedanismen havde i Middelalderen en ikke ringe
Udbredelse paa den spanske Halvø og
Sicilien, men er nu her fuldstændig fortrængt,
hvorimod den lever videre paa
Balkanhalvøen (Osmanner, Albanesere). I Sydrusland, hvor
den havde bredt sig med tyrkisk-tatariske
Folkeslag, er den nu trængt stærkt tilbage som Følge
af den russ. Kolonisation og holder sig kun hos
en Del af Tatarerne samt hos Bashkirerne og
Kirgiserne. Kalmykkerne ved nedre Volga er
Buddhister. Det shamanistiske Hedenskab har i
E. holdt sig længst hos en Del af
Volga-Finnerne og hos Samojederne; men i vore Dage
er ogsaa disse Folk kristnede, selv om hedenske
Forestillinger endnu kan forefindes hos dem.
Man regner, at af E.'s Befolkning er 44 % rom.
Katolikker, 27 % gr. Katolikker, 24,7 %
Protestanter. Af Jøder findes 9 Millioner, af
Muhammedanere 8,3 Millioner og af Buddhister
100000.

En Oversigt over de europ. Staters Indbyggerantal og Befolkningstæthed
gives i nedenstaaende Tabel.

Folketællingsaaret er anført i Parentes foran Indbyggerantallet.

<table>
<td 2><td 6 c>Befolkning
<td><td>Areal<td><td>omkr. 1910<td><td>efter seneste<td>pr. km<sup>2</sup>
<td><td>i km<sup>2</sup><td><td><td><td>Opgivelse<td>
<td>Danmark<td r>40433<td>(1911)<td r>2775076<td>(1916)<td r>2940979<td r>73
<td>Island<td r>104785<td>(1911)<td r>85188<td><td r><td r>0,8
<td>Norge<td r>322909<td>(1910)<td r>2391782<td>(1915)<td r>2512085<td r>8
<td>Sverige<td r>448091<td>(1910)<td r>5522403<td>(1916)<td r>5712740<td r>13,9
<td>Storbritannien og Irland<td r>314377<td>(1911)<td r>45370669<td>(1913)<td r>46238183<td r>147
<td>Holland<td r>34186<td>(1909)<td r>5858175<td>(1915)<td r>6449348<td r>189
<td>Belgien<td r>29451<td>(1910)<td r>7423784<td>(1912)<td r>7571387<td r>257
<td>Luxembourg<td r>2586<td>(1910)<td r>259891<td><td r><td r>100
<td>Tyskland<td r>540857<td>(1910)<td r>64925993<td>(1914)<td r>67810000<td r>123
<td>Europ. Rusland med russ. Polen<td r>5016380<td>(1910)<td r>130819800<td>(1914)<td r>141111900<td r>28
<td>Finland<td r>373600<td>(1910)<td r>3059300<td>(1914)<td r>3241000<td r>9
<td>Frankrig<td r>536464<td>(1911)<td r>39602258<td><td r><td r>74
<td>Monaco<td r>1,5<td>(1911)<td r>19121<td>(1913)<td r>22956<td r>
<td>Andorra<td r>452<td>(1890)<td r>5231<td><td r><td r>11,5
<td>Schweiz<td r>41324<td>(1910)<td r>3753293<td>(1913)<td r>3877210<td r>94
<td>Liechtenstein<td r>159<td>(1911)<td r>10716<td><td r><td r>67
<td>Østerrig-Ungarn<td r>676616<td>(1910)<td r>52523254<td><td r><td r>78
<td>Italien<td r>286610<td>(1911)<td r>34671377<td>(1914)<td r>35858951<td r>125
<td>San Marino<td r>61<td>(1910)<td r>10653<td>(1914)<td r>11257<td r>186
<td>Portugal (med Azorerne og Madeira)<td r>91948<td>(1911)<td r>5960056<td><td r><td r>65
<td>Spanien<td r>505197<td>(1910)<td r>19611334<td>(1913)<td r>20355986<td r>40
<td>Rumænien<td r>137902<td>(1912)<td r>7509009<td><td r><td r>54
<td>Serbien<td r>87300<td>(1910)<td r>4600000<td><td r><td r>52,6
<td>Montenegro<td r>14180<td r>c.<td r>516000<td><td r><td r>36,4
<td>Albanien<td r>28000<td r>c.<td r>850000<td><td r><td r>30
<td>Grækenland<td r>120060<td>(1907)<td r>4698599<td>(1914)<td r>4821300<td r>40
<td>Bulgarien<td r>114077<td>(1910)<td r>4712000<td>(1914)<td r>4742000<td r>42
<td>Tyrkiet (i E.)<td r>27740<td>(1910)<td r>2105726<td><td r><td r>76
<td>Europa<td r>9895747<td><td r>449650000<td><td><td r>45,6
</table>

<sp>Befolkningstæthed</sp>. E. har
gennemsnitlig lidt over 45 Indb. pr km<sup>2</sup> og er den
tættest befolkede Verdensdel; hele den beboede
Jord har gennemsnitlig kun 11 Indb. pr km<sup>2</sup>.
De forsk. Dele af E. er dog langtfra lige tæt
befolkede; Befolkningstætheden afhænger ikke
alene af Landets naturlige Rigdomskilder, men
ogsaa af Erhvervslivets Udvikling. Mindre end
1 Indb. pr km<sup>2</sup> finder vi paa Island, paa de
skandinaviske Højfjelde og i det arktiske
Rusland. Finland har 9 Indb. pr km<sup>2</sup>, Skandinavien
11, det østlige Rusland 15, Sydrusland 25,
Mellemrusland 35, den sp. Halvø 44, Alpelandene
55, Karpaterlandene 65, Danmark,
Russisk-Polen og Frankrig henved 75, Mellemeuropa og
Italien over 120, Storbritannien med Irland 147.
Mindre Landomraader, der ligger i Nærheden
af hinanden, kan frembyde store Forskelligheder
i Henseende til Befolkningstæthed; saaledes har
det smaalandske Len Kronoberg (Sydsverige) 16
