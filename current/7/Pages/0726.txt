<i>siècle publ. par O. Thierry-Poux</i> (Paris 1890);
<i>Early English printing. Ed. by E. Gordon Duff</i>
(London 1896); <i>Monumenta Germaniæ et Italiæ
typographica</i> (Berlin 1892 ff.) samt
Publikationerne fra <i>Type Facsimile Society</i> (Oxford 1900
ff.) og fra »Gesellschaft für Typenkunde«
(Halle u. Leipzig 1907 ff.).
<i>(E. G.). C. S. P.</i>
</chapter>

<chapter name="Fakta">
<b>Fakta,</b> d. s. s. <sp>facta</sp>, se <sp>factum</sp>.
</chapter>

<chapter name="Faktion">
<b>Faktion</b> (lat.), Parti, navnlig et voldsomt
optrædende politisk Parti, Oprørsparti;
<sp>Faktionær</sp> ell. <sp>Faktionist</sp>, Partistifter,
Oprørsstifter; <sp>faktiøs</sp>, oprørsk, urolig.
</chapter>

<chapter name="Faktis">
<b>Faktis,</b> [fr. -'tis], se <sp>Kautsjuk</sp>.
</chapter>

<chapter name="faktisk">
<b>faktisk</b> (af det lat. <i>fáctum</i>), grundet paa
Kendsgerninger, virkelig, utvivlsom.
</chapter>

<chapter name="Faktitiv">
<b>Faktitiv,</b> se <sp>Kausativ</sp>.
</chapter>

<chapter name="Faktor">
<b>Faktor</b> (lat.) (<sp>mat</sp>.). Størrelser, der
multipliceres med hverandre, kaldes F. i det Produkt,
der fremkommer ved Multiplikationen. Ved et
helt Tals F. forstaas de hele Tal, der gaar op
deri: er F. Primtal, kaldes de Primfaktorer.
Tabeller over F. i de første 9 Millioner hele Tal
er beregnede af Burckhardt, Dase og Glaisher.
Den største fælles F. for fl. hele Tal vil være
Produktet af de Primfaktorer, der er fælles for
alle Tallene, idet hver Primfaktor medtages i
den laveste Potens, hvori den forekommer i
noget af Tallene. Man kan ogsaa bestemme to Tals
største fælles F. ved at dividere det mindste
Tal op i det største, derpaa Resten op i Divisor
og fortsætte paa denne Maade, indtil en Division
gaar op; da er den sidste Divisor største fælles
F. Om Polynomiers F., se <sp>Polynomier</sp>.
<i>Chr. C.</i>
</chapter>

<chapter name="Faktor">
<b>Faktor</b> (lat., fr.: <i>prote</i>, eng.: <i>overseer</i>) kaldes
den fagligt uddannede Tillidsmand, der
forestaar den tekn. Ledelse af en større ell. mindre
Del af et Bogtrykkeri. I gl. Dages Bet. er
Betegnelsen F. som Leder af hele et Bogtrykkeris
Drift gaaet af Brug, idet den tekn. Ledelse selv
i middelstore Bogtrykkerier maa specialiseres.
Man har baade <sp>Sætter-F.</sp> (fr.: <i>prote des
compositeurs</i>, eng.: <i>compositors foreman</i>) og
<sp>Trykker-F.</sp> (fr.: <i>prote de la salle des presses</i>, eng.:
<i>foreman of the pressroom</i>), og i store
Virksomheder over disse ofte en <sp>Over-F.</sp>,
<sp>Inspektør</sp> ell. <sp>Driftsleder</sp> (fr.: <i>directeur
d'imprimerie</i>, eng.: <i>printing manager</i>). Betegnelsen
F. (fr. <i>facteur</i>) for den handelskyndige
selvstændige Leder af et <sp>Faktori</sp> er vistnok ude
af Brug.
<i>E. S-r.</i>
</chapter>

<chapter name="Faktori">
<b>Faktori,</b> Handelsetablissement i fjernere,
navnlig oversøiske og ukultiverede Lande,
gennem hvilket der finder en Ombytning Sted af
europ. Industriprodukter med vedk. Lands
naturlige Frembringelser. Saadanne F. findes
navnlig oprettede for europ. Købmænds Regning i de
de forsk. europ. Stater tilhørende oversøiske
Kolonibesiddelser.
<i>(C. V. S.). C. Th.</i>
</chapter>

<chapter name="Faktorivægt">
<b>Faktorivægt</b> (eng. <i>Factory weight</i>), en siden
1787 i britisk Ostindien, særlig Kalkutta,
benyttet Handelsvægt, hvis Maund = 40 Seers à
16 Chittacks = 2/3 Cwt. ell. 74 2/3 lbs eng.
Handelsvægt = 33,868 kg. 54 Faktori-Maund = 49
Standard-Maund (Bazar-Maund). Usancemæssig
regnes 10 Standard-Maund = 11, og 8
Bombay-Maund = 3 Faktori-Maund.
<i>(N. J. B.). H. J. N.</i>
</chapter>

<chapter name="Faktotum">
<b>Faktotum</b> (lat. <i>fác totum</i> ɔ: gør alt), den,
der for en anden kan udføre alt; den fuldt ud
paalidelige Stedfortræder; den, hvem alt
kommer an paa; den højre Haand.
</chapter>

<chapter name="Faktum">
<b>Faktum,</b> d. s. s. <sp>factum</sp>.
</chapter>

<chapter name="Faktura">
<b>Faktura</b> kaldes den Regning over Varer,
som ved en Distanceforretning tilstilles
Køberen samtidig med Varernes Afsendelse. Kun
undtagelsesvis udstedes ogsaa ved
Pladsforretninger en F. F. skal, foruden Datum og
Sælgerens og Køberens Navne, indeholde en
nøjagtig Betegnelse af Varerne, Antal og Art af de
afsendte Colli (se <sp>Collo</sp>), disses Mærker og
Numre, Antallet af de til Grund for
Prisberegningen liggende Enheder (Vægt, Maal,
Stykketal), Prisen og det hele Beløb,
<sp>Fakturabeløbet</sp>, som Varernes Modtager iflg. F.
bliver skyldig. Endvidere skal F. indeholde en
Angivelse af Forsendelsesmaaden og de aftalte
Betalingsvilkaar, og hyppig anføres ogsaa andre
Vilkaar for Handelen, saaledes Angivelse af den
Tidsfrist, inden for hvilken der tages Hensyn
til Besværinger over Mangler ved Varerne, og
Betingelserne for, at der indrømmes Godtgørelse
af den tomme Emballage, hvis den
tilbagesendes, <sp>fakturere</sp>, udfærdige F. over solgte
Varer.
<i>(C. V. S.). Th. O.</i>
</chapter>

<chapter name="Fakturabog">
<b>Fakturabog,</b> i Bogholderi en Bibog, som
indeholder Afskrifter af indgaaende ell.
udgaaende Fakturaer.
<i>(C. V. S.). Th. O.</i>
</chapter>

<chapter name="fakultativ">
<b>fakultativ</b> (lat.), overladt til ens fri Villie,
frivillig, valgfri, vilkaarlig, i Modsætning til
obligatorisk.
</chapter>

<chapter name="fakultativ">
<b>fakultativ</b> (<sp>bot</sp>.) er et dels om saadanne
Saprofytter anvendt Udtryk, der en Tid lang
kan leve som Parasitter (ɔ: Snyltere), dels om
saadanne Parasitter, som i nogen Tid formaar
at leve som Saprofytter, f. Eks. Kolera-,
Miltbrand- og Tyfus-Bakterierne. Ved f.
Anaërobionter forstaar man i Mikrobiologien saadanne
egl. til den fri Ilt tilpassede Væsener, som dog
i nogen Tid formaar at opholde Livet i iltfri
Medier, medens man omvendt ved f.-aërobe
Væsener mener saadanne, som vel en kortere Tid
kan udholde Luftens fri Ilt, men ellers maa
tilendebringe deres Livsløb i iltfri Omgivelser (se
<sp>obligat</sp>).
<i>V. A. P.</i>
</chapter>

<chapter name="fakultative Tog">
<b>fakultative Tog</b> er Betegnelsen for ikke
køreplanmæssige Tog, der kan indlægges efter
Behov, men for hvilke der - i Modsætning til
<sp>Særtog</sp> ell. <sp>Ekstratog</sp> - dog eksisterer
en forud vedtaget Køreplan (se i øvrigt
<sp>Jernbanetog</sp>).
<i>G. K.</i>
</chapter>

<chapter name="Fakultet">
<b>Fakultet</b> (lat. <i>facúltas</i>), egl. Evne,
Fuldmagt, bruges nu som Betegnelse for de forsk.
Afdelinger, i hvilke et Univ. inddeles iflg.
Undervisningens Hovedretninger, som det teol., det
rets- og statsvidenskabelige, det med., det filos.
og det mat.-naturvidenskabelige F., dernæst
ogsaa for det samlede Lærerkorps, der normalt
hører til en saadan Afdeling.
<i>Cl. W.</i>
</chapter>

<chapter name="Fakultet">
<b>Fakultet</b> (<sp>mat</sp>.) kaldes Produktet af et
Antal paa hinanden flg. positive hele Tal fra 1
opefter. Eks.: 1 . 2 . 3 . 4 . 5, der skriver [5 ell.
[5] ell. 5!
<i>Chr. C.</i>
</chapter>

<chapter name="Fakultetsresponsum">
<b>Fakultetsresponsum,</b> se <sp>Responsum</sp>.
</chapter>

<chapter name="Fal">
<b>Fal</b> (arab. ɔ: Varsel) er Betegnelsen for de
forsk. Maader, hvorpaa Araberne søger at
udgranske fremtidige Begivenheder. Hyppig sker
dette ved, at man paa maa og faa slaar op i

