afrundede ell. firkantede Grene bærer modsatte,
enkelte og savtakkede Blade og smaa, hurtig
affaldende Akselblade. Blomsterne sidder i Kvaste
i Bladhjørnerne; de er 4-5-tallige, regelmæssige
og lidet anselige. Ejendommelig er den store
honningdannende Skive, i hvis Rand de 4 ell. 5
korte Støvdragere sidder; disse udvikler sig
længe før Griflen og Arret, Blomsterne er
altsaa førsthannede. Griflen er meget kort og tyk;
i den firrummede Frugtknude findes to Æg i
hvert Rum. Frugten er en Kapsel, og Frøene er
omgivne af en rødgul Frøkappe, Kimen er
grøn. C. 60 Arter, mest i Europas, Asiens og
Nordamerikas tempererede Egne. Den i
Danmark bedst kendte Art er <i>E. europæus</i> L. (<sp>Alm
Benved</sp>), der vokser ret alm. vildt i Skove,
Krat og ved Gærder og dyrkes som Prydbusk i
Haver; i Norge findes den næppe vildtvoksende,
men plantet har den blomstret og holdt sig helt
op til 70° n. Br. Grenene bliver firkantede p.
Gr. a. Korkkamme, og Barken grøn. Den
blomstrer i Maj-Juni, Kronbladene er grøngule,
Blomsterne bestøves af Fluer og Myrer, og
Kapslen er skarlagenrød. Veddet giver godt
Trækul. Det benyttes af denne o. a. Arter til
Drejer- og Træskærerarbejder.
<i>A. M.</i>

Nogle Arter E. dyrkes som Buske i Haver,
andre er Koldhusplanter. <i>E. latifolia</i> fra
Østerrig har runde Grene, bredere Blade og større
Frugter end <i>E. europæa</i>. Hos alle Benvedarter
antager Løvet en rød Farve hen paa Efteraaret,
men hos ingen anden Art bliver det saa smukt
som hos <i>E. verrucosa</i> fra det østlige
Mellemeuropa, hvorfor denne egner sig ganske særlig
til at plantes fritstaaende paa en Plæne eller
paa Skraaninger. <i>E. nana</i> fra Kaukasuslandene
ligner ikke de andre Arter, det er en lille, 30
cm høj Busk med nedliggende, til Dels
rodslaaende Grene med meget smalle liniedannede,
mørkegrønne Blade. Den passer bedst til
Plantning paa Stenhøj. De nævnte E. formeres ved
Frø, som ligger 1-2 Aar i Jorden, før det
spirer, ell. ved Aflæggere.

<i>E. japonica</i> er i Modsætning til de
foregaaende en stedsegrøn Koldhusplante, hvoraf
navnlig en Varietet med gulbrogede Blade hyppig
dyrkes. <i>E. radicans</i> har ikke opret Vækst som
<i>E. japonica</i>, men Grenene er nedhængende, ell.,
hvis den er frit udplantet, nedliggende og
rodslaaende. <i>E. radicans var. argentea marginata</i>
har hvidrandede Blade. Naar Vinteren ikke er
for streng, kan denne paa gunstig liggende
Steder overvintres paa Friland. Begge formeres let
ved Stiklinger.
<i>L. H.</i>

<img><i>Euonymus</i>.</img>
</chapter>

<chapter name="Euosmit">
<b>Euosmit</b> [æ^u-], en brungul fossil Harpiksart
med svag kamferagtig Lugt, forekommer i
Brunkullene ved Baiershof i Fichtelgebirge.
<i>(N. V. U.). O. B. B.</i>
</chapter>

<chapter name="Eupator">
<b>Eupator</b> ['æ^u-; gr. -'pato.r] (gr.: »af ædel
Fader«), Tilnavn til fl. Konger i Syrien og
Pontos, bl. a. Antiochos V og Mithradates den
Store, der tillige blev Konge i det bosporanske
Rige, i hvilket Kejser Claudius siden indsatte
Efterkommere af E., <sp>Eupatoriderne</sp>, til
arvelige Lensfyrster under rom. Overhøjhed.
- E. er Tilnavn til Ptolemaios VI.
<i>V. S.</i>
</chapter>

<chapter name="Eupatoria">
<b>Eupatoria</b> [j<sub>e</sub>fpa'tårja], se <sp>Jevpatorija</sp>.
</chapter>

<chapter name="Eupatorider">
<b>Eupatorider</b> [æ^u-], se <sp>Eupator</sp>.
</chapter>

<chapter name="Eupatorium">
<b>Eupatorium</b> [æ^u-] L. (<sp>Hjortetrøst</sp>).
Slægt af Kurvblomstrede (Hjortetrøst-Gruppen),
Urter ell. Buske med modsatte ell. spredte Blade
og smaa Kurve. Frugterne har en Kreds af ru
Fnokbørster. Henved 400 Arter, næsten alle
amer. <i>E. cannabinum</i> L. (<sp>Hampagtig H.</sp>) er
en 0,50-1,50 m høj, fleraarig Urt med rødbrun
Stængel og modsatte, dybt 3-5-delte Blade, hvis
Afsnit er lancetdannede, savtakkede og paa
Undersiden dunhaarede; de ligner noget Bladene
af Hamp. De smaa, 5-6-blomstrede Kurve er
tæt samlede i Halvskærm; Kronerne er blegrøde.
Hampagtig H. vokser alm. ved Bredderne af
Søer og Aaer, i Grøfter og Tørvegrave og
blomstrer i Juli-Septbr. I Norge findes den i
det sydøstlige, men er sjælden. Den var
tidligere officinel. <i>E. trinerve</i> Vahl er en 1 m høj
Busk, der har hjemme i det tropiske Amerika,
men dyrkes ogsaa i andre tropiske Egne, f. Eks.
Ostindien. Bladene, der er hele og kun har 3
kraftigere Nerver, indeholder en æterisk Olie
og et harpiksagtigt Stof; den frisk udpressede

