senere Aars bevægede teol. og kirkepolitiske
Forhold har F. kraftigt og dygtigt med Mund og
Pen værget Folkekirkens evangelisk-lutherske
Aand og Organisation. Han er en af Førerne i
Kirkeligt Landsforbund af 1911.
<i>A. Th. J.</i>
</chapter>

<chapter name="Fenger, Johannes Ferdinand">
<b>Fenger,</b> <sp>Johannes Ferdinand</sp>, dansk
Præst og teol. Forf., f. 30. Marts 1805 paa
Christianshavn, d. 9. Maj 1861 i Høje Taastrup.
F., hvis Fader var Præst ved Vor Frelsers
Kirke, blev 1821 Student, <i>cand. theol.</i> 1825, fik
1827 Univ.'s Guldmedaille for en kirkehistorisk
Afh. og Aaret efter den teol. Licentiatgrad,
hvorefter han i 3 1/2 Aar opholdt sig paa Studierejse
i Tyskland, Frankrig, Schweiz, Italien,
Grækenland og Tyrkiet. Efter at han 1833 uden Held
havde konkurreret om et Professorat ved det
teol. Fakultet, hvortil C. T. Engelstoft blev
foretrukken, blev han Sognepræst for Lynge og
Broby ved Sorø. Her vakte han et rigt kirkeligt
Liv, og som Medlem af det sydvestsjællandske
Broderkonvent udøvede han en stor Indflydelse
paa fl. af sine Embedsbrødre, hvis Opland blev
kaldt for »det hellige Land«. 1854 forflyttedes
han til Høje Taastrup, hvor han virkede til sin
Død. F. var fra 1836 Formand for det danske
Missionsselskab, 1842-51 Redaktør af »Dansk
Missionsblad«, 1843 udgav han en hist. Skildring
af den trankebarske Mission. Sammen med V.
Birkedal udgav han den meget læste
Prædikensamling »Vidnesbyrd fra Herrens Hus« (1847).
Han var Medstifter af Roskilde Præstekonvent
og af Selskabet for Danmarks Kirkehistorie og
var Medlem af det Udvalg, som udarbejdede
Roskilde Konvents Salmebog. I den 1853
nedsatte Kirkekommission som ogsaa andre Steder
var han som en Discipel af Grundtvig Talsmand
for kirkelig Frihed.
<i>L. M.</i>
</chapter>

<chapter name="Fenger, Ludvig Peter">
<b>Fenger,</b> <sp>Ludvig Peter</sp>, dansk Arkitekt,
nedenn. P. A. F.'s Søn, f. i Slotsbjergby
Præstegaard 7. Juli 1833, d. 9. Marts 1905. Han blev
Student 1852, derefter Murersvend, og efter at
have gennemgaaet Kunstakademiet fik han 1866
den store Guldmedaille. Han deltog med Ære i
Krigen 1864. 1871 blev F. Medlem af
Kunstakademiets Skoleraad, 1874 udnævntes han til
Prof., og 1885-86 var han Borgerrepræsentant.
Efter at have foretaget adskillige
Udenlandsrejser og efter en flittig Virksomhed i
Akademiets Tjeneste og som udøvende Arkitekt,
blev han 1886 Stadsarkitekt i Kbhvn. Til F.'s
Hovedarbejder hører Teknisk Skole,
Jakobskirken, Matthæuskirken og den kgl. Mønt, alle i
Kbhvn; desuden har han opført en Del
Privatejendomme, Herregaarde og Kirker rundt
omkring, samt restaureret Holmens Kirke og
Børsen. Som Stadsarkitekt har F. bl. a. opført en
Række Kommuneskoler, Vestre Fængsel,
Brandstationerne, elektriske Stationer og
Kloakpumpestationer i Kbhvn. F. har udg. fl.
arkitektoniske Værker, af hvilke særlig kan nævnes
»Dorische Polychromie« (Berlin 1886).
<i>C. B-r.</i>
</chapter>

<chapter name="Fenger, Peter Andreas">
<b>Fenger,</b> <sp>Peter Andreas</sp>, dansk Præst,
Broder til ovenn. J. F. F., f. 16. Febr 1799 paa
Christianshavn, d. smst. 8. Febr 1878; F. blev
Student 1816, <i>cand. theol.</i> 1820 og virkede
herefter i 7 Aar som Lærer paa Christianshavn, i
hvilken Tid han stillede sig paa Grundtvig's Side
i dennes Kamp mod H. N. Clausen. 1827 blev
han Sognepræst for Slotsbjergby og Sludstrup
ved Slagelse, hvor han blev Midtpunkt for en
religiøs Vækkelse i det sydvestlige Sjælland
(»det hellige Land«). I den saakaldte
»vestsjællandske Krig« stødte han sammen med den gl.
Rationalisme, der repræsenteredes af Pastor H.
Bastholm i Slagelse. 1855 blev han Sognepræst
ved Vor Frelsers Kirke paa Christianshavn,
hvor han virkede til sin Død, og udøvede en
omfattende Virksomhed baade som Prædikant
og Sjælesørger. Som teol. Kandidat havde han
udg. Kingo's Salmer og aandelige Sange til
Menighedsbrug, og han beskæftigede sig altid
med den danske Salmeskat for at faa den gjort
til Almeneje. 1857 udgav han et Tillæg til
»Evangel. kristel. Salmebog«, der som en
selvstændig Salmebog blev brugt i hans gl.
Menigheder lige til 1891, og 1858 udgav han en
Samling af Morgen- og Aftensange. Komponisterne
fik han til at sætte Toner til de ny Salmer. 1841
havde han udg. Luther's lille Katekismus til
Skolebrug; men da han i dens 13. Opl. (1868)
foretog større Ændringer, blev hans Udg.
forbudt til Skolebrug. 1874 udgav han et Forslag
til en ny Alterbog, som i visse Kredse vandt
stor Tilslutning. F. var hele sit Liv igennem en
af de djærveste Talsmænd for kirkelig Frihed.
(<sp>Litt</sp>.: <sp>C. J. Brandt</sp> og <sp>Fr. Nielsen</sp>,
»Mindeblade om P. A. F.« [1878]; <sp>F. Barfod</sp>,
»P. A. F.« [1878]; <sp>Fr. Nielsen</sp>,
»Karakteristiker og Kritiker« [1884]; J. F. F., »Det
sydvestsjællandske Broderkonvent« [1890]).
<i>L. M.</i>
</chapter>

<chapter name="Fenger, Rasmus Theodor">
<b>Fenger,</b> <sp>Rasmus Theodor</sp>, dansk Præst,
Broder til ovenn. J. F. F., f. 2. Novbr 1816 paa
Christianshavn, d. 2. Febr 1889 i Hvedstrup.
F. blev Student 1833, <i>cand. theol.</i> 1839,
hvorefter han levede som Lærer i Kbhvn, kun
afbrudt 1843-44, da han var i Rom som Lærer
for Thorvaldsens Dattersøn. 1845 begyndte han
sammen med C. J. Brandt Udgivelsen af »Dansk
Kirketidende«, hvilken Virksomhed blev afbrudt,
da han 1853 blev Sognepræst for Aale og
Tørring, i Aarhus Stift. 1863 blev han Sognepræst
for Hyllested, Venslev og Holsteinsborg paa
Sjælland og 1872 for Hvedstrup og Fløng ved
Roskilde, i hvilket Embede han døde. Sammen med
C. J. Brandt udgav han de 3 første Bd af
Christjern Pedersen's danske Skr (1850-53); han
var Medlem af det Udvalg, der udarbejdede det
første autoriserede Tillæg til Roskilde Konvents
Salmebog.
<i>L. M.</i>
</chapter>

<chapter name="Fengit">
<b>Fengit,</b> se <sp>Glimmer</sp>.
</chapter>

<chapter name="Feniere">
<b>Feniere</b> (eng.: <sp>Fenians</sp> ['fi.n<sub>jə</sub>nz]), Navn
for et hemmeligt Samfund af Irlændere med det
Formaal at løsrive Irland fra Storbritannien og
omdanne det til en selvstændig Republik under
Nordamerikas Beskyttelse. Navnet udledes af
den sagnhistoriske Krigerstand <sp>Fianna</sp>.
Samfundet grundlagdes 1858 i Nordamerika af
O'Mahony (1816-77), en Flygtning fra det irske
Oprør 1848, og fik en fastere Ordning paa
Kongresser i Chikago 1863 og New York 1865,
samt vandt stærk Tilgang efter Borgerkrigen af
irske afskedigede Unionssoldater. Allerede
forinden var der i Irland selv 1856 stiftet et <i>Phönix
national society</i>, og herfra udgik senere <i>Irish
revolutionary Brotherhood</i> og Bladet <i>Irish
People</i> (1863) i Dublin. Ved hemmelige

