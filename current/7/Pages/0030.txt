Højspændingsledningerne udspændt jordforbunden
Traad, den saakaldte »<sp>Jordtraad</sp>«, som, da
den jo ingen Strøm fører, af Besparingshensyn
kan udføres af Jern.

Om Ledningsmateriel til Husinstallationer se
<sp>elektriske Installationer og
Installationsmateriel</sp>.
<i>R. J. J.</i>

<img>Fig. 16. Nitteforbindelse.</img>

<img>Fig. 17. Konusforbindelse.</img>

<img>Fig. 18. Masteafbryder.</img>
</chapter>

<chapter name="elektrisk Ledningsmodstand">
<b>elektrisk Ledningsmodstand</b>
(internationalt Symbol <i>R</i>). Til Grund for Indførelsen af
Begrebet e. L. ligger Forestillingen om en
vidtgaaende Analogi mellem den elektriske Strøm
og en Vædskestrøm. Et galvanisk Element (ell.
et andet Sæde for elektromotorisk Kraft), hvis
Poler er forbundne ved en Metaltraad,
hvorigennem der altsaa gaar en elektrisk Strøm,
frembyder i mange Henseender Analogi med en
Pumpe, der, anbragt i en Rørledning, som
vender tilbage til Pumpen, faar Vædsken til at
cirkulere i denne Rørledning (f. Eks. Hjertet i
Forbindelse med Blodkarrene). Til den
Trykforskel, som Pumpen vedligeholder, og som
holder Vædskestrømmen i Gang, svarer den
Spændingsforskel, som Elementet vedligeholder, og
som holder den elektriske Strøm i Gang. Og
ligesom den Mængde Vædske, som en Pumpe,
der vedligeholder en bestemt Trykforskel, kan
sende pr Sek. gennem Rørledningen, altsaa
Strømstyrken, er proportional med denne
Trykforskel og afhængig af Ledningens Dimensioner
og af hvilken Vædske, der er Tale om, idet
Rørledningen gør Modstand mod Vædskens
Bevægelse p. Gr. a. den indre Gnidning i Vædsken,
hvorved der udvikles Varme, saaledes viser det
sig, at den Mængde Elektricitet, som et bestemt
Element pr Sek. sender gennem Ledningen (den
elektriske Strømstyrke), er proportional med
Elementets Polers Spændingsforskel (den
elektromotoriske Kraft) og afhængig af Ledningens
Dimensioner og af, hvilket Stof den er lavet af,
og Elektricitetens Strømning gennem Ledningen
er ogsaa ledsaget af en Varmeudvikling. Det
ligger da nær ogsaa i dette Tilfælde at tale om
en Modstand i Ledningen mod Elektricitetens
Bevægelse (hermed er intet sagt om, hvor vidt
der er nogen som helst Analogi mellem
Mekanismen ved Vædske- og Elektricitetsstrøm [se
<sp>Elektronteori og Elektrolyse</sp>]).
Forsøg (som kan gøres, naar man raader over en
Elektricitetskilde med konstant elektromotorisk
Kraft, og saa snart det er fastslaaet, hvilken af
Strømmens Virkninger man vil bruge til at
maale dens Styrke med) viser, at Modstanden
for cylindriske Ledninger er proportional med
deres Længde og omvendt proportional med
deres Tværsnitsareal.

Den nævnte Erfaringssætning, at Strømstyrken
<i>I</i> er proportional med den elektromotoriske
Kraft <i>E</i>, er <sp>Ohm's Lov</sp>, en af Grundlovene
i Elektricitetslæren. Proportionalitetsfaktoren <i>R</i>
i det mat. Udtryk for Ohm's Lov: <i>E</i>=<sp><i>R I</i></sp>, er
selve Modstanden, idet man giver Loven den
simplest mulige Form ved at udelade
Talfaktorer. Naar Enhederne for Strøm og Spænding
er fastslaaede, er da ogsaa Enheden for
Modstanden givet. I det absolutte elektromagnetiske
System af Enheder har disse ikke faaet Navne
(se <sp>elektriske Maaleenheder</sp>); dette System
anvendes ved teoretiske Beregninger, men ikke i
Praksis. I det praktiske System er Enheden for
Strøm en Ampère og for Spænding en Volt;
den tilsvarende Modstandsenhed, der hedder en
<sp>Ohm</sp>, er da den Modstand, som findes i en
Ledning, hvorigennem der løber en Strøm paa
1 Ampère, naar der mellem dens Endepunkter
vedligeholdes en Spændingsforskel paa 1 Volt.
Forsøg har vist, at dette meget nær er Tilfældet
med en Streng af rent Kvægsølv af 1 mm<sup>2</sup>
Tværsnit og 106,3 cm Længde ved 0°; men da
Modstande kan sammenlignes med større
Nøjagtighed end den, hvormed man kender ell. let kan
bestemme dette Tal, har man vedtaget, at 1
Ohm skal være Modstanden i den saaledes
definerede Kvægsølvstreng, uanset, at den
muligvis ikke passer nøjagtig med den teoretiske
Definition. Den saaledes definerede Ohm kaldes
den internationale (i Brug siden 1893); den ældre
Ohm, den saakaldte legale, havde 106,0 i St f.
106,3 cm (ældre Modstandsenheder er Siemens'
Enhed 0,9407 Ohm og British Associations Enhed
0,9866 Ohm). Af de afledede Enheder bruges i


