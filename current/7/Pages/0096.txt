<sp>Petroleumsmotor</sp> ell. Elektricitet, benævnes E.
efter Drivkraften; <sp>Haandelevatorer</sp>,
<sp>mekaniske</sp> ell. <sp>elektriske E</sp>. Platformen er
i Reglen kontrabalanceret ved een ell. to
Kontravægte, der bevæger sig op og ned ved
Siderne. Den her beskrevne Type, hvor Platformen er
ophængt og bevæges ved Tov ell. Kæde, er den
almindeligst anvendte ved ovenn. Drivkraft.
Elektriske E. findes dog ogsaa udført saaledes,
at Drivmekanismen er anbragt direkte under
selve Platformen og forsynet med 4 Tandhjul,
der griber ind i lodretstaaende Tandstænger og
derved bevæger Platformen op ell. ned, naar
Maskineriet sættes i Gang.

Naar hydraulisk Kraft anvendes som
Drivkraft (E. kaldes da <sp>hydraulisk E</sp>.), faar E.
en noget anden Konstruktion. Af hydrauliske E.
haves 2 Slags, de <sp>indirekte</sp> og de
<sp>direkte</sp>. Ved de <sp>indirekte</sp> hydrauliske E.
er Platformen ophængt, ligesom ved den ovf.
beskrevne Type, men Ophejsningskæden eller
-tovet, hvori Platformen hænger, er i Reglen
ikke ført om en Tromle, men bevæges ved at
være ført over 2 Systemer af Trisser, et fast
System, anbragt paa den hydrauliske Cylinders
Bund, og et løst System, anbragt paa
Stempelstangen; ved Stemplets Bevægelse løftes og
sænkes da Platformen.

Der findes dog ogsaa hydrauliske E., hvor
Stemplets Bevægelse gennem Tandstang og
Tandhjul overføres til en Aksel, hvorpaa er
fastgjort en Tromle, til hvilken Tovene da
føres som ovf. omtalt.

Ved de <sp>direkte hydrauliske E.</sp> hviler
Platformen direkte paa Enden af den
hydrauliske Cylinders Stempelstang og bevæges op og
ned med denne. Den hydrauliske Cylinder staar
da selvfølgelig lodret under Midten af
Platformen.

For at forebygge Ulykker ved Brugen af E.
forsynes disse næsten altid med en Del
Sikkerhedsforanstaltninger, og de fleste Landes
Lovgivning indeholder bestemte Forskrifter i saa
Henseende, mere eller mindre omfattende, alt
efter som det gælder Transport af Personer ell.
Varer.

Sikkerhedsforanstaltningerne kan henføres til
6 Slags: 1) Apparater til at hindre Ulykker ved
Brud paa Bæremidlet, de saakaldte
»Gribeindretninger«, 2) Apparater til automatisk
Standsning af Platformen i øverste og nederste Punkt
af Banen, 3) Apparater til at standse Tromlen
automatisk og derved forebygge, at Bæretovet
slappes, hvis Platformen møder en uventet
Hindring under Farten nedad, 4) Apparater til at
forhindre, at den normerede Hastighed
overskrides, 5) Apparater til at sikre sig imod
Skaktdørenes Aabning i Utide og imod
Igangsætning af Elevatoren, medens Dørene er aabne,
6) Apparater til at fastholde Platformen, medens
denne lastes ell. aflastes, de saakaldte
»Stoppere« (disse sidste anvendes dog næsten ikke
mere, da de vanskelig kan kombineres med de
foran omtalte Sikkerhedsforanstaltninger, som
desuden til en vis Grad har overflødiggjort
dem).

Den <sp>første</sp> Slags
Sikkerhedsforanstaltninger, der gaar ud paa at forhindre Platformen i
at styrte ned, selv om Ophejsningskæden eller
-tovet maatte springe, bestaar i Reglen enten af
Kiler, der klemmer mod Styreskinnerne, ell. af
Kløer, der griber ind i disse. Saa længe
Platformen hænger i sine Kæder ell. Tove, holdes
Kilerne ell. Kløerne tilbage, men brister
Ophejsningstovet ell. -kæden, bringes Kilerne eller
Kløerne i Virksomhed ved Hjælp af stærke
Fjedre ell. paa anden Maade, og Platformen
fastholdes saaledes herved i sin Stilling. Denne
Slags Sikkerhedsforanstaltninger kræves
nutildags ved saa godt som alle E. med Undtagelse
af de direkte virkende hydrauliske E. og de
foran omtalte elektriske E. med
Drivmaskineriet anbragt under selve Platformen, ved
hvilke de er overflødige.

Den <sp>anden</sp> Slags Sikkerhedsforanstaltninger
bestaar i Alm. deri, at Platformen selv
paavirker Styreorganet og derved bringer
Drivmekanismen til Standsning i rette Tid. Ofte dubleres
Sikkerheden dog ved, at selve Drivmekanismen
forsynes med en af Styreorganet uafhængig
Udrykkermekanisme, som først kommer i
Virksomhed, hvis den førstnævnte Anordning af en
ell. anden Grund svigter.

Den <sp>tredie</sp> Slags bestaar af en Mekanisme,
som i paakommende Tilfælde bringes til at
indvirke paa det under 2) nævnte Styreorgan og
derved standser Maskineriet, inden Bæretovet
bliver saa meget slappet, at der kan opstaa
farlige Paavirkninger af det, hvis Platformen
pludselig bliver fri af den fremkomne Hindring.

Den <sp>fjerde</sp> Slags bestaar i Alm. af en
Centrifugalregulator, der paa passende Maade
sættes i Forbindelse med Platformens
Gribeindretning ell. med Drivmekanismen og derved
bringer E. til at standse, hvis dens Hastighed
overskrider en nærmere bestemt Grænse.

Den <sp>femte</sp> Slags,
Sikkerhedsforanstaltningerne ved Skaktdørene, bestaar af forsk.
Indretninger, hvorved man dels opnaar, at kun den
Dør, som Platformen staar lige ud for, kan
aabnes, og dels, at E. ikke kan sættes i Gang,
forinden samtlige Døre er lukkede. Der haves
mange forsk. Konstruktioner heraf, men en
nærmere Beskrivelse af disse vilde dog føre for
vidt her (se i øvrigt ndf. under »Trykknap-E.«).

E. forsynes endvidere ofte med et
<sp>Viserapparat</sp>, der i alle Etager angiver, hvor
Platformen befinder sig. Disse Apparater kan
enten være rent mek. ell. elektriske;
undertiden udføres de som Vædskesøjler, der ved
Vædskens op- og nedadgaaende Bevægelse i
tynde Glasrør angiver Platformens Stilling.
Samtlige Udførselsformer gengiver Platformens
Vandring i stærkt formindsket Maalestok.

Hosstaaende Fig. 1 viser en elektrisk
Personelevator.

<sp>Trykknap-E</sp>. P. Gr. a. Elektricitetens
store Udvikling har de elektriske Personelevalorer
i de senere Aar faaet en stor Udbredelse, og
særlig elektriske <sp>E. uden Fører</sp>, de
saakaldte <sp>automatiske E.</sp> ell. E. med
<sp>Selvbetjening</sp>. Disse E. benævnes ogsaa
<sp>Trykknap-E.</sp>, idet Betjeningen foregaar ved Hjælp
af Trykknapper paa den Maade, at man, naar
man vil køre med E., hidkalder E.-Stolen til
den paagældende Etage ved et kortvarigt Tryk
