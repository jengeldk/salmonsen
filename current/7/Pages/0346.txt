Vergil« [Leipzig 1915]. - Fragmenterne udg. af
<sp>Vahlen</sp>, <i>Ennianæ poësis reliquiæ</i>, 2. Udgave
[Leipzig 1903]).
<i>A. B. D.</i>
</chapter>

<chapter name="Enns (By)">
<b>Enns</b> [æns], By i Østerrig, Prov.
Øvre-Østerrig, ligger paa venstre Bred af Floden E., tæt
ved dens Udløb i Donau og ved Jernbanen Wien
-Linz, 252 m o. H. (1910) 4450 Indb. E. har
Garnison, Ølbryggeri og Fabrikation af
Landbrugsmaskiner. I Nærheden ligger Slottet
Ennsegg, som tilhører Greverne af Fürstenberg, og
5 km SV. f. E. ligger det store Kloster Skt
Florian, grundet i 9. Aarh. af Benediktinerne, og
1071 overtaget af Augustinerne; Klostret
rummer et Bibliotek paa 100000 Bd og en værdifuld
Samling af Manuskripter. E. er opstaaet omkr.
en Borg, der c. 900 blev opført af Bayrerne som
Værn imod Magyarernes Indfald. Den fik
Stadrettigheder 1212. 1275 tilfaldt den Rudolf af
Habsburg.
<i>G. Ht.</i>
</chapter>

<chapter name="Enns (Biflod)">
<b>Enns</b> [æns], Biflod i højre Bred til Donau,
udspringer i Salzburg paa Radstätter Tauern og
flyder med nordøstlig Retning gennem
Steyermark i en Længdedal, der adskiller
Salzburger-Alperne fra Hohe Tauern. Ved Hieflau bøjer
den pludselig mod N., og i den sidste Del af sit
Løb, ndf. Steyr, danner den Grænsen mellem
Øvre- og Nedre-Østerrig. Den udmunder i Donau
ndf. Byen E. efter et Løb paa 260 km. Dens
vigtigste Tilløb er i højre Bred <sp>Salza</sp>, i
venstre <sp>Steyr</sp>. Den er kun sejlbar paa 31 km
af sit nedre Løb, men dens Dal benyttes i
næsten hele sin Længde af en Jernbanelinie.
<i>G. Ht.</i>
</chapter>

<chapter name="Enoch">
<b>Enoch</b> ['e.nåk], d. s. s. <sp>Henok</sp>.
</chapter>

<chapter name="Enodium">
<b>Enodium,</b> se <sp>Blaatop</sp>.
</chapter>

<chapter name="Enofthalmos">
<b>Enofthalmos</b> (gr.) kaldes en Tilbagesynken
af Øjet i Øjehulen. Det er et i sproglig
Henseende forkert dannet Ord, der saa godt som
aldrig bruges nutildags.
<i>G. N.</i>
</chapter>

<chapter name="Enomoti">
<b>Enomoti</b> (gr., »Edsforbund«), den mindste
taktiske Enhed i den spartanske Hær; Styrken
kunde variere fra 25 til 36 Mand, og den
anførtes af en <sp>Enomotark</sp>.
<i>K. H.</i>
</chapter>

<chapter name="Enomoto Takeaki">
<b>Enomoto Takeaki,</b> ogsaa kaldet <sp>E. Buyo</sp>,
jap. Admiral og Statsmand, f. 1836, d. 1908,
sendtes 1863 til Holland for at studere
Skibsbygning og Søvæsen og fik efter sin Hjemkomst
1867 en vigtig Post i Flaaden. Da Kampen 1868
udbrød mellem Mikadoen og Shogunen, var
E. en af dennes ivrigste Tilhængere, førte
Flaaden til Hakodate paa Øen Jesso og udraabte
her en Republik, men blev n. A. slaaet og
taget til Fange. Han blev dog snart taget til
Naade af Mikadoen, indtraadte i dennes
Tjeneste og blev 1874 Viceadmiral. Kort efter blev
han Afsending i Petrograd (1874-79), var
Marineminister 1878-81, Afsending i Peking 1882
-85, derefter Samfærdsels- og 1889-90
Undervisningsminister, Maj 1891-Aug. 1892
Udenrigsminister, samt 1894-96 Handelsminister. 1885
blev han ophøjet til Vicomte.
<i>(E. E.). F. de F.</i>
</chapter>

<chapter name="Enon">
<b>Enon</b> [e.'no.n], iflg. Joh. 3, 23 det Sted, hvor
Johannes Døberen døbte, nær Salém, hvor der
var meget Vand, efter Eusebios 12 km S. f.
Scytopolis, søges alm. i den vandrige Egn ved
Jordan Ø. f. Ibzik.
<i>J. P.</i>
</chapter>

<chapter name="Enorkisme">
<b>Enorkisme,</b> d. s. s. <sp>Kryptorkisme</sp>.
</chapter>

<chapter name="enorm">
<b>enorm</b> (lat.), overskridende Maalet, Reglen
(<i>nórma</i>), uhyre, umaadelig stor; <sp>Enormitet</sp>,
Overmægtighed, uhyre Størrelse.
</chapter>

<chapter name="Enos (Bibelsk)">
<b>Enos</b> [æ'no.∫], Søn af Set, Adams Søn. Det
var efter 1. Mos. 4, 26 ham, som begyndte at
paakalde Jahve's Navn. E. bet. »Menneske« og
er saaledes synonymt med Adam.
<i>J. P.</i>
</chapter>

<chapter name="Enos (By)">
<b>Enos</b> ['inås], By i Tyrkiet, ligger ved
Archipelagus tæt Ø. f. Maritzas Munding. 6-7000
Indb., overvejende Grækere, der driver Fiskeri,
Skibsfart og Handel med Landbrugsprodukter,
men den tidligere gode Havn er nu stærkt
tilsandet. Det er en meget gl By, der allerede
omtales af Homer under Navn af Ænos. Noget N.
f. E. findes Ruiner af den rom. By
<sp>Trajanopolis</sp>, der endnu var til i 16. Aarh.
<i>M. V.</i>
</chapter>

<chapter name="Enosichthon">
<b>Enosichthon</b> [-'sikto.n] (gr.), »Jordryster«,
Tilnavn til Poseidon.
</chapter>

<chapter name="Enostose">
<b>Enostose</b> (gr.). Bensvulst, der udvikler sig
i en Knogle i Retning ind mod Marvkanalen.
Fejlagtig har man ogsaa kaldt Eksostoser paa
Hjerneskallens Indside for E., medens disse
Dannelser skulde kaldes <sp>intrakranielle</sp>
(ell. indvendige) <sp>Eksostoser</sp>.
<i>E. A. T.</i>
</chapter>

<chapter name="Enotrio Romano">
<b>Enotrio Romano,</b> se <sp>Carducci</sp>.
</chapter>

<chapter name="en passant">
<b>en passant</b> [aŋ-pa'saŋ, fr. ã-pa'sã], i
Forbigaaende, løselig, lejlighedsvis.
</chapter>

<chapter name="en petite tenue">
<b>en petite tenue</b> [ã-p'tit-'tny] (fr.), i
Hverdagsdragt.
</chapter>

<chapter name="en profil">
<b>en profil</b> [aŋ-pro'fi'l, fr. ã-prå'fil], fra Siden,
i Billedkunsten Udtryk for, at Ansigtet, ogsaa
den hele Figur, er fremstillet saaledes, at det
ses fra Siden.
</chapter>

<chapter name="Enquête">
<b>Enquête</b> [aŋ'kæ.t<sub>ə</sub>, fr. ã'kæ.t], fr., af lat.
<i>enqvisitio</i>, ordret overs. Undersøgelse, bruges i fr.,
belg. og eng. Retssprog i noget forsk. Bet.

I Frankrig bruges Ordet i den alm.
Civilproces om den Del af Retsforhandlingerne,
under hvilke det egl. Vidnebevis optages, og i
Administrationssproget om de Undersøgelser,
der bliver at anstille i Anledning af Spørgsmaal
om Ekspropriation, om Udførelsen af større
offentlige Arbejder, om Koncession paa
Bjergværksdrift, og deslige Foretagender, under
hvilke Undersøgelser der gives de i
Foretagendet interesserede Parter Lejlighed til at
fremsætte deres mulige Indvendinger og fremføre
deres Ønsker og Paastande.

I England derimod og ligeledes i Belgien
bruges Ordet om de Undersøgelser, der særlig
i det første Land hyppig anstilles af
Parlamentsudvalg og Regeringskommissioner til
Udredning af vigtige offentlige Anliggender,
hvilken Praksis har været Forbilledet for den Ret,
den danske Grl's § 45 tillægger hvert af
Tingene til at nedsætte. Kommissioner af sine
Medlemmer til at undersøge almenvigtige Sager, se
<sp>Undersøgelseskommissioner</sp>.

Ordet E. bruges ogsaa hyppig i dansk
Bladsprog om den alm. Undersøgelse af et ell. andet
aktuelt Spørgsmaal, som et Blad anstiller ved at
udspørge (interviewe) en Række kendte ell.
særlig sagkyndige Personer ang. Emnet.
<i>K. B.</i>
</chapter>

<chapter name="Enquête de pavillon">
<b>Enquête de pavillon</b> [ã'kæ.t.-pavi'jå]
anvendes undertiden om det Forhold, at et
Krigsskib standser et Handelsskib for at
undersøge dets Nationalitet og Ret til at føre det af
