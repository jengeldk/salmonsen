<chapter name="Ems (By)">
<b>Ems</b> [æms], By og kendt tysk Badested, 6 km
fra Koblenz i preuss, Regeringsdistrikt
Wiesbaden ved Jernbanelinien Frankfurt a. M.-
Oberlahnstein-Lollar; 6792 Indb. Den ligger i
Lahn-Dalen i Taunus-Bjergene i en romantisk
Dal, omgivet af stejle Klipper og skovklædte
Højder. Klimaet kan om Sommeren være meget
varmt, dog ofte med hurtige Temperaturfald om
Aftenen. Kilderne er alkalisk-muriatiske
Minerralkilder - en enkelt er en ren Jernkarbonatkilde
(21°) - rige paa dobbelt kulsurt Natron og
Klornatrium, men udmærker sig desuden ved deres
høje Temperatur (30°-50°), især <sp>Krähnchen</sp>
(46°). Foruden denne bruges især
<sp>Kesselbrunnen</sp> og <sp>Fürstenbrunnen</sp> til at
drikke, de andre Kilder til Bade,
<sp>Bubenquelle</sp> navnlig til opstigende Douche. Sin
Hovedanvendelse har Emsvand ved kroniske
Katarrer af Struben og Bronkierne samt af
Mave-Tarmkanalen, Galdevejene og Blæren, endvidere
ved Nyregrus og ved kroniske
Livmodersygdomme. Ved disse sidste kommer navnlig
Bubenquelle til Anvendelse; Navnet hidrører vistnok
fra, at man har ment hyppig at se en af nævnte
Sygdomme foraarsaget Ufrugtbarhed hævet
efter Besøg i E. - E. har pragtfulde
Kurbygninger, Inhalationer, Drikkehaller, store Hoteller
og er et af de mest besøgte tyske
Badesteder (aarlig over 10000 Badegæster), hvortil
ogsaa dets naturskønne Beliggenhed bidrager.
Vandet forsendes og efterlaves; til at give det
samme Varmegrad som i E. benyttes ofte
Blanding med kogende Mælk. I Emspastiller skal
findes Mineralkildernes Salte i samme
indbyrdes Mængdeforhold som i disse.

Kilderne ved E. brugtes allerede af Romerne,
der her havde en Militærpost. 1324 fik E.
Stadsret. 1866 kom den under Preussen. I E.
stedfandt 1870 den skæbnesvangre Samtale mellem
Kong Vilhelm af Preussen og den fr. Gesandt
Benedetti (se <sp>Emsdepechen</sp>). (<sp>Litt</sp>.:
<sp>Hess</sp>, »Zur Geschichte der Stadt E.« [E.
1895]).
<i>E. F.</i>
</chapter>

<chapter name="Emscher">
<b>Emscher</b> ['æm∫<sub>ə</sub>r], Biflod i højre Bred til
Rhinen, løber gennem Ruhrs Kuldistrikt forbi
Dortmund i en Længde af 98 km. E. er nu delvis
kanaliseret, som Led af Forbindelseskanalen
mellem Rhinen og Dortmund-Ems-Kanalen
(Rhin-Herne-Kanalen).
<i>G. Ht.</i>
</chapter>

<chapter name="Emscher-Kridt">
<b>Emscher-Kridt</b> ['æm∫<sub>ə</sub>r-], Afdeling af den
yngre Kridtformation.
<i>J. P. R.</i>
</chapter>

<chapter name="Emsdepechen">
<b>Emsdepechen</b> ['æm'sde'pæsj<sub>ə</sub>n] kaldes den
Meddelelse, som den preuss. Førsteminister Grev
Bismarck 13. Juli 1870 om Aftenen sendte ved
Telegraf til de tyske Sendemænd i Udlandet
om, hvad der var foregaaet samme Dag i Ems
imellem Kong Vilhelm I og den fr. Sendemand
Grev Benedetti. Det var en Forkortelse af et
Telegram, som Legationsraad Abeken efter
Kongens Paalæg havde sendt Bismarck med
Henstilling om dets mulige Offentliggørelse, og som
Bismarck modtog i Berlin Kl. 6. Men medens
Abeken's Beretning om Kongens Tilbagevisning
af den fr. Regerings ny Krav (om et Løfte fra
Kongens Side om ogsaa i Fremtiden at afslaa
et muligt Tilbud fra den sp. Regering til en
hohenzollersk Prins) var meget spagfærdig, fik
Bismarck ved snedig Forkortelse et helt andet
Udtryk lagt ind i den. Grev Moltke, der tillige
med Krigsminister Roon var til Middag hos
Bismarck, udtalte ogsaa straks, at Meddelelsen
før lignede en Chamade (Signal til Tilbagetog),
men nu en Fanfare (Sejrsmusik). Man har fra
fr. Side senere gjort gældende, at Bismarck ved
sin »Forvanskning« havde fremkaldt Krigen, idet
han bevidst havde udæsket Franskmændenes
Æresførelse ved at give det Udseende af, at
Kongen ligefrem havde afvist den fr.
Sendemand. At ingen egl. Forvanskning er foretaget,
ses let ved en Sammenligning af de to
Beretninger, om end visse Mellemleds Udeladelse
giver den kortere et skarpere Præg. Sagen var,
at Bismarck, som forudsaa, at Krigen vilde
komme, og som var forberedt paa at modtage
den, havde været misfornøjet med den
Føjelighed, Kongen havde vist over for Frankrig, og
endog været bestemt paa at tage Afsked, hvis
Kongen gik videre. Han vilde nu skaffe
Tyskland Oprejsning ved at lade Kongens Afslag
fremtræde i en meget bestemt Form. Han
ventede desuden, at naar Meddelelsen - der
samme Aften blev trykt i »Norddeutsche Allgemeine
Zeitung« og derefter telegraferedes Verden rundt
- kom til Paris, vilde Franskmændene i deres
Hidsighed kaste sig ind i den farlige Krig uden
at undersøge nærmere, hvad der virkelig
havde fundet Sted. Og heri regnede han helt
rigtig; thi den fr. Udenrigsminister Grev Gramont,
som selv afgjort ønskede Krig, betegnede straks
Bismarcks Optræden som et Ørefigen til
Frankrig, og skønt han godt kendte Sammenhængen,
tog han ikke i Betænkning over for Kamrene at
omtale Depechen, som om det var en
diplomatisk Skrivelse og ikke blot en telegrafisk
Efterretning.
<i>E. E.</i>
</chapter>

<chapter name="Emsdetten">
<b>Emsdetten</b> ['æmsdæt<sub>ə</sub>n], Fabrikflække i
Preussen, Prov. Westfalen, ligger 13 km Ø. f.
Burg-Steinfurt ved Banen fra Münster til
Emden. (1910) 10668 Indb. E. har store Væverier
og Farverier.
<i>G. Ht.</i>
</chapter>

<chapter name="Emser, Hieronymus">
<b>Emser</b> ['æmz<sub>ə</sub>r], <sp>Hieronymus</sp>, en af
Reformationens ivrigste rom.-kat. Modstandere,
f. 1477 ell. 1478 i Ulm, d. 8. Novbr 1527. 1504
holdt han humanistiske Forelæsninger i Erfurt
og havde Luther bl. sine Tilhørere. Kort efter
blev han Sekretær hos Hertug Georg af
Sachsen. I Beg. stod han i godt Forhold til Luther;
men efter Leipzig-Disputatsen (1519) ændredes
dette, og E. bekæmpede fra nu af Luther ved
alle Lejligheder, saaledes angreb han Luther's
Skrift til den tyske Adel, hvorpaa Luther
svarede med det lille Skrift: »An den Bock zu
Leipzig« 1521 (E. havde nemlig i sit Vaaben en
Gedebuk og havde som Motto paa sit Skrift sat:
hut dich, der bock stoszt dich). Fremdeles søgte
E. at vælte hele Ansvaret for Bondekrigen over
paa Luther, og med særlig Iver bekæmpede han
Luther's Bibeloversættelse, i hvilken han vilde
finde 1400 Vildfarelser og Løgne, og desuagtet
er hans egen Bibeloversættelse fra 1527 et
storartet Plagiat af Luthers. (<sp>Litt</sp>.: E.'s
Stridsskrifter er samlede af <sp>L. Enders</sp> i »Luther
und E.« [Halle 1889-91]; <sp>G. Kawerau</sp>, »H.
E.« [Halle 1898]).
<i>(J. P. B.). A. Th. J.</i>
</chapter>

<chapter name="Ems-Jade-Kanalen">
<b>Ems-Jade-Kanalen</b> ['æms-] forbinder den
hannoveranske By Emden ved Dollart-Bugten

