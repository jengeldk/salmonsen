»kvindelige Jesuitter«, og 1630 blev Mary Ward's
kvindelige Orden forbudt ved en pavelig Bulle.
De fleste af dens Medlemmer gik ind i andre
Ordener, men nogle samledes i Paradishuset i
München under Kurfyrst Maximilian's Værn, og
her levede de i Fred under Bispens Tilsyn.
Under Navnet »e. F.« bredte de sig paa ny,
og 1703 stadfæstede Pave Clemens XI 81 Regler
for dem som »de kat. adelige Frøkner fra
England«. De har nu Huse rundt i den kat. Verden,
den irske Gren af dem kaldes
<sp>Loretto-Nonner</sp>, men det officielle Navn er <i>Institute
of Mary</i>.
<i>L. M.</i>
</chapter>

<chapter name="engelske Komedianter">
<b>engelske Komedianter</b> er Fællesbetegnelsen
for en Del omrejsende Skuespillertrupper, der i
Slutn. af 16. og Beg. af 17. Aarh. kom fra
England til Tyskland. De bestod af Medlemmer af
de eng. Teatres Personaler, og deres Repertoire
bestod af samtidige eng. Stykker, bl. a.
Shakespeare's, e. K. spillede opr. helt paa Engelsk;
men lidt efter lidt trængte det tyske Sprog sig
i daarlige Overs. op paa deres Scener, og til
sidst gaves Forestillingerne helt paa Tysk.
Deres Spillemaade var drøj og voldsom, deres
Komedier fulde af smudsige Løjer og ligefremme
Gemenheder, deres Tragedier overlæssede med
blodige Rædsler og haarrejsende Raaheder.
Just dette forklarer foruden deres sceniske
Rutine, der stod langt over, hvad man var vant til
at se i Tyskland, det Bifald, de vandt. e. K.,
der optraadte navnlig i de større Byer, fik
betydelig Indflydelse paa Teatersmagen,
Skuespilkunsten og den dram. Digtning. Den
Omstændighed, at e. K. kom til Tyskland gennem
Nederlandene, gjorde, at de ogsaa benævntes
<sp>nederlandske Komedianter</sp> eller blot
<sp>Nederlændere</sp>. (<sp>Litt</sp>.: <sp>Genée</sp>, »Lehr-
und Wanderjahre des deutschen Schauspiels«
[Berlin 1882]; <sp>Meiszner</sp>, »Die E. K. zur Zeit
Shakespeare's in Österreich« [Wien 1883]; <sp>C. V.
Ravn</sp>, »Eng. Instrumentalister ved det danske
Hof paa Shakespeares Tid« [i »For Idé og
Virkelighed« 1870, I [Kbhvn 1870]).
<i>A. A.</i>
</chapter>

<chapter name="engelske Kopper">
<b>engelske Kopper,</b> se <sp>Acnecontagiosa</sp>.
</chapter>

<chapter name="Engelskgræs">
<b>Engelskgræs,</b> se <sp>Armeria</sp>.
</chapter>

<chapter name="Engelskgrønt">
<b>Engelskgrønt</b> anvendes som Betegnelse for
Kromgrønt, Schweinfurthergrønt og andre
grønne Farver.
<i>K. M.</i>
</chapter>

<chapter name="Engelskgult">
<b>Engelskgult,</b> <sp>Turners Gult</sp>, se
<sp>Blyoxyklorid</sp>.
</chapter>

<chapter name="engelsk Havestil">
<b>engelsk Havestil</b> er Navnet paa den
Anlægsmaade for Haver, ved hvilken det er
Opgaven at efterligne Naturen saa meget som
muligt. Den har sin Modsætning i den fr. Havestil
med dens klippede Hække og Alleer og med
saavel Bede som Gange dannende retvinklede
Figurer. Den e. H. er i 18. og 19. Aarh. trængt
saaledes igennem i hele den civiliserede
Verden, at den saa godt som overalt har afløst den
fr. Havestil, og kun ganske faa Haver findes
endnu, hvor den ældre fr. Havestil er
bibeholdt. Meningerne er delte om det berettigede i
at kalde denne Havestil for den eng., idet mange
antager, at Englænderne har lært den af
Kineserne, men i hvert Fald er England det Sted
i Europa, hvor denne Havestil først vandt
Fodfæste. Addison, Pope og Kant er Navnene paa
de 3 Mænd, der i Beg. af 18. Aarh. arbejdede
for denne Smagsretnings Indførelse, og Metoden
udvikledes saa videre af Hamilton, Sheestone
(1764), Mason (1768), Whately (1770), Repton
(1752-1817) o. a. I Slutn. af 18. og Beg. af 19.
Aarh. vandt denne Havestil Terrain i Danmark,
og mange af de kgl. Slotshaver og
Herregaardshaver blev i denne Periode forandrede fra fr.
til eng. Stil.
<i>L. H.</i>
</chapter>

<chapter name="engelsk Horn">
<b>engelsk Horn</b> (fr. <i>cor anglais</i>, ital. <i>corno
inglese</i>) er en større Art af Oboen, kaldtes
ogsaa tidligere <sp>Alt-Obo</sp>; dets Stemning er en
Kvint dybere end den alm. Obos, men det
noteres i G-Nøglen ligesom denne, og Tonerne
klinger saaledes en Kvint dybere, end de
noteres. Dets Omfang er fra (enstrøget) <i>c</i>' til
(trestrøget) <i>f</i>''', P. Gr. a. sin Længde bygges det
med et Knæk i en stump Vinkel paa Midten ell. i
en buet Form. I en noget mindre fuldkommen
Form forekommer dette Instrument allerede hos
Bach under Navn af <i>Oboe (Corno) da caccia</i>
(Jagtobo, benævnt saaledes efter sin krumme
Form), synes saa at være gaaet en Tid ud
af Brug og opstaar først igen i sin nu brugelige
Skikkelse i Beg. af 19. Aarh.; Meyerbeer,
Rossini, Halévy og Rich. Wagner benytter det
med stor Forkærlighed; paa Grund af dets
tilslørede, tungsindige Klang anvendes det
navnlig, hvor det gælder at frembringe en vemodig,
drømmende ell. uhyggevarslende Stemning
(Indledningen til 2. Akt af »Lohengrin«,
Naadearien af »Robert«).
<i>S. L.</i>

<img>Engelsk Horn</img>
</chapter>

<chapter name="engelsk Hæfteplaster">
<b>engelsk Hæfteplaster,</b> <i>Séricum adhæsivum,
Emplástrum adhæsivum ánglicum</i>, er et med
russ. Husblas overtrukket Silketaft - sort, rødt,
hvidt. Det tilberedes ved gentagne Gange at
stryge en Opløsning af Husblas i Vand (1-10)
paa den ene Side af et udspændt, tyndt, men
tæt vævet Stykke Silketøj og dernæst paastryge
en Blanding af samme Husblasopløsning,
Vinaand og lidt Glycerin (500 Dele
Husblasopløsning, 350 Dele Vinaand og 5 Dele Glycerin).
Naar Plastret er tørt, bestryges Silketøjets
<sp>anden</sp> Side fl. Gange med Benzoe-Draaber for
Vellugtens Skyld. Undertiden benyttes
Silkepapir i St f. Silketøj. Naar e. H. skal benyttes,
befugtes den glinsende Side med Vand, og
Plastret skal da straks klæbe fast til Huden.
e. H. benyttes meget til smaa ikke vædskende
Rifter og Saar, det hæfter Saarrandene sammen
og beskytter for Luftens Adgang.
<i>(A. B.). E. K.</i>
</chapter>

<chapter name="engelsk Højkirke">
<b>engelsk Højkirke,</b> se <sp>anglikansk
Kirke</sp>.
</chapter>

<chapter name="engelsk Jord">
<b>engelsk Jord,</b> en Slags Trippelse, der faas
fra Wales i brungraa Stykker, og som
anvendes til Polering, særlig af Messing.
<i>K. M.</i>
</chapter>

<chapter name="engelsk Kirke">
<b>engelsk Kirke,</b> se <sp>anglikansk Kirke</sp>.
</chapter>

<chapter name="engelsk Lakrids">
<b>engelsk Lakrids</b> faas ved at inddampe en
vandig Opløsning af 2 Dele Lakrits-Ekstrakt og


