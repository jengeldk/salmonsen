virkede som Prof. Hans mest ansete Værk er
en Freske med Korsfæstelsen i Stefans-Kirken.
- Sønnen <sp>Eduard E.</sp>, f. 1822 i Wien, d. 1883
i London, var Genre- og Historiemaler.

2) <sp>Thomas</sp>, J. N. E.'s Tvillingbroder, d. 28.
Septbr 1875 i Wien, ligeledes undervist ved
Wiens Akademi, var en vidtberejst, meget
produktiv og tekn. ferm Landskabsmaler. 1836 blev
E. Prof. ved Akademiet i Wien.
<i>A. Hk.</i>
</chapter>

<chapter name="Enderbyland">
<b>Enderbyland</b> ['endəb<sub>i</sub>länd], høj Kyst ved
den sydlige Polarkreds, 50° ø. L., set af Biscoe
1831. Det er uvist, om den tilhører en Ø ell.
en Del af det antarktiske Fastland.
<i>M. V.</i>
</chapter>

<chapter name="Enderim">
<b>Enderim,</b> se <sp>Rim</sp>.
</chapter>

<chapter name="endermatisk Metode">
<b>endermatisk Metode</b> (gr.) kaldes den
Fremgangsmaade, ved hvilken man lader
Lægemidlerne blive optagne gennem Huden, efter at
denne er berøvet sit øverste, beskyttende Lag
(Epidermis). Dette sker ved Hjælp af et spansk
Flueplaster, og paa den herved fremkaldte
saarede Flade strøs Midlet. Det var mest Morfin,
der benyttedes paa denne Maade; men da man
i den subkutane Metode (Indsprøjtning under
Huden) har faaet en langt bedre
Fremgangsmaade, er den e. M. nu næsten helt forladt.
<i>Lp. M.</i>
</chapter>

<chapter name="Endermo">
<b>Endermo,</b> Indskæring fra Vulkan-Bugten paa
Sydkysten af Jeso, Japan, danner en god Havn.
</chapter>

<chapter name="Endestation">
<b>Endestation,</b> se <sp>Banegaard</sp>.
</chapter>

<chapter name="en détail">
<b>en détail</b> [ã-de'ta.j] (fr.), i det enkelte, i det
smaa, smlg. <sp>Detail</sp> og <sp>Detailhandel</sp>.
</chapter>

<chapter name="Endetarm">
<b>Endetarm,</b> se <sp>Tarmkanal</sp>.
</chapter>

<chapter name="Endetarmsbetændelse">
<b>Endetarmsbetændelse,</b> Proctitis, findes ved
forskellige Tarmbetændelser (f. Eks. Dysenteri),
der fortsætter sig ned i Endetarmen. Den kan
desuden bestaa for sig og hidrører da fra
Irritation, f. Eks. fra smaa Orm hos Børn, fra
Hæmorroider ell. fra Smitte, f. Eks. ved
Gonorré. Ogsaa Syfilis og Tuberkulose kan give
Anledning til E., der da viser sig med
Saardannelser i Tarmen. E. er ofte meget pinlig for
Patienten p. Gr. a. den stærke, vedholdende og
ofte smertefulde Trang til Aabning. Medens
visse af Formerne kan helbredes fuldstændig,
saaledes den katarralske E. hos smaa Børn
ell. de dysenteriske, er der andre Former, der
viser en stor Tilbøjelighed til at trække i
Langdrag ell. blive ganske uhelbredelige, saaledes
E. ved Tuberkulose og Syfilis. Ogsaa den
gonorroiske E. er ofte uhelbredelig og giver
Anledning til en tiltagende Forsnævring af
Endetarmen, der til sidst danner et stift Rør med
tykke Vægge og Saar paa disse. -
Behandlingen af E. retter sig efter Aarsagerne. Ved
Forsnævringer p. Gr. a. Sygdommen ell. ved
Hæmorroider maa man ofte tage sin Tilflugt til
Operationer. Ellers er Lavementer af forskellige
antiseptiske ell. snærpende (garvende) Stoffer
ell. Indførelse af Stikpiller med lgn. Midler
ofte af stor Nytte.
<i>E. A. T.</i>
</chapter>

<chapter name="Endetræ">
<b>Endetræ</b> kaldes den Flade, som
fremkommer, naar man overskærer et Stykke Ved
vinkelret paa Cellernes Længderetning (Træets
Akse). Hvor Veddet skal tage mod Stød og
Slag, maa man helst lade disse virke paa E.
Skal Veddet derimod fæstes med Søm ell.
Skruer, maa disse helst sættes ind i <sp>Sidetræ</sp>,
ikke i E., hvor de kun binder daarligt.
<i>C. V. P.</i>
</chapter>

<chapter name="Endevertikal">
<b>Endevertikal</b> er den lodrette Gitterstang i
en Brodrager, lige over Understøtningspunktet.
</chapter>

<chapter name="Endivie">
<b>Endivie</b> (<i>Cichorium endivia</i> L.), Art af
Slægten Cikorie, der dyrkes som Køkkenplante. Den
er maaske en Kulturform af den i
Middelhavslandene voksende enaarige <i>C. divaricatum</i>
Schousb. og synes, ogsaa i Norden, at have
været længe dyrket; den forekommer i fl.
Varieteter.
<i>A. M.</i>

De saakaldte bot. E.-Varieteter bruges til
Blegning. De saas først i Juli paa kold Bænk og
udplantes med 25-30 cm mellem Rækkerne og
mellem Planterne i Bækken. I Septbr, naar der
indtræder en Dag med tørt Vejr, og Planterne
har opnaaet en passende Størrelse,
sammenbindes Bladene med et Bastbind om Spidsen af
Bladene. Et Par Uger efter bindes der et
Bastbind ndf. det øverste, og naar Blegningen af
Bladene er tilendebragt, er Produktet tjenligt til
Brug.
<i>L. H.</i>
</chapter>

<chapter name="Endlicher, Stephan Ladislaus">
<b>Endlicher</b> ['æntliκ<sub>ə</sub>r], <sp>Stephan
Ladislaus</sp>, østerrigsk Botaniker, f. 1804 i Pressburg,
d. 1849 i Wien. Han studerede opr. Teologi,
blev 1828 Scriptor ved Hofbiblioteket i Wien,
1836 Kustos ved den botaniske Afdeling af
Hofnaturaliekabinettet, promoverede 1840 og overtog
Professoratet i Botanik samt Direktionen af den
bot. Have i Wien. Han besad Privatformue, som
han med rund Haand anvendte til Videnskabens
Fremme, dels ved at grundlægge »Annalen des
Wiener Museums«, dels ved at købe botaniske
Samlinger og kostbare Værker m. m. Han
skænkede Staten sit værdifulde Bibliotek og
Herbarium. Da det gik til Agters med hans
Formue, berøvede han sig selv Livet ved Blaasyre.
E. levede i den ældre botaniske Systematiks
Guldalder, samtidig med de berømte Lærde
Bartling, De Gandolle, Lindley og Brongniart,
og ligesom disse søgte han at fremstille et
fuldstændigt System. Særlig Familie- og
Slægtsafgrænsninger var Genstand for omhyggelig
Opmærksomhed fra hans Side. Hans Hovedværk
<i>Genera plantarum secundum ordines naturales
disposita</i> (1836-50) med dets Fortsættelse:
<i>Mantissa botanica</i> (1842-50) har spillet og spiller
endnu en meget fremragende Rolle, om end de
store Hovedafdelinger, hvori han inddelte det
hele Planterige, ikke mere har Gyldighed. Som
en mindre Haandbog i Systematik har hans
<i>Enchiridion botanicum</i> (1841) erhvervet sig stor
Udbredelse og Anerkendelse. Han har
fremdeles udgivet <i>Iconographia generum plantarum</i>
(1838 med 125 Tavler); <i>Synopsis Coniferarum</i>
(1847) samt en Del andre Arbejder af
beskrivende og klassificerende Indhold. E. dyrkede
ogsaa Filologi og Linguistik og er bl. a. Forf.
af en kin. Grammatik.
<i>V. A. P.</i>
</chapter>

<chapter name="Endoarteriitis">
<b>Endoarteriitis</b> [^æn-], d. s. s.
<sp>Endarteriitis</sp>.
</chapter>

<chapter name="Endocarditis">
<b>Endocarditis</b> ['æn-], Betændelse af
Endocardiet, den indre Hinde i Hjertet.
</chapter>

<chapter name="Endocardium">
<b>Endocardium,</b> den tynde Hinde, som
danner Beklædningen af Hjertets Hulrum, se
<sp>Hjerte</sp>.
</chapter>

<chapter name="endochondral Forbening">
<b>endochondral Forbening</b> [´æn-kån-], se
<sp>Ben</sp>.
</chapter>

<chapter name="Endochrom">
<b>Endochrom</b> [-'kro'm] (<sp>bot</sp>.) kaldes de i
Diatomécellen forekommende, Bladgrønt og
