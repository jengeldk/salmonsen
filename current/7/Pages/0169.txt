Dommere, der ikke tillige har admin.
Forretninger, kan overhovedet ikke forflyttes mod deres
Ønske, uden hvor en Omordning af Domstolene
finder Sted. Nogle E. modtager kun Udnævnelse
til en vis Tjenestegrad inden for deres Etat og
er da pligtige til at overtage en hvilken som
helst Tjeneste, der svarer til denne Grad. Dette
er f. Eks. Tilfældet i Hæren og Flaaden og i
det diplomatiske og konsulære Korps. Naar en
E., der er ansat paa denne Maade, beordres
til at gøre Tjeneste et andet Sted end tidligere,
siges han at blive forsat, og saadan
<sp>Forsættelse</sp> er ikke underkastet de samme
Indskrænkninger som Forflyttelse.

Forsk. fra Afskedigelse er den saak.
<sp>Suspension</sp>, hvorved forstaas, at en E.
midlertidig sættes ud af Funktion uden dog at
udtræde af selve Embedsstillingen. Saadan
Suspension anvendes dels, som tidligere nævnt, i
Forbindelse med Lønningsafkortning som
disciplinær Straf, dels som foreløbig Foranstaltning
over for E., mod hvem der er indledet
Undersøgelse i Anledning af deres Forhold i ell. uden
for Embedet. Vedkommende suspenderes da,
saa længe Undersøgelsen staar paa.
Suspensionen medfører som Regel Tab af Halvdelen af
Embedsindtægterne.

Naar en E. afskediges, vil han ofte have
Ret til <sp>Pension</sp>, men denne Ret er dog
knyttet til forskellige Betingelser baade i Henseende
til Embedets Art og Ansættelsesvilkaarene og i
Henseende til Beskaffenheden af
Afskedigelsesgrunden. Herom saavel som om Enkens Ret
til Pension og om E.'s Pligt til selv at sikre sin
Enke en vis Forsørgelse henvises til <sp>Pension</sp>.

De <sp>kommunale E.</sp>'s Forhold er kun i
ringe Udstrækning ordnet ved Lovgivningen.
De fleste dem vedrørende Forskrifter findes i
Vedtægter for de enkelte Kommuner og vil
derfor variere fra Sted til Sted. Som Regel vil
disse Vedtægter behøve højere Myndigheds
Stadfæstelse, for Sognekommunernes
Vedkommende Amtsraadets, for de øvrige Kommuner
Indenrigsministeriets. Saadan Stadfæstelse vil
navnlig være nødvendig til Oprettelse af nye
Embeder og til Fastsættelse af Embedernes
Lønnings- og Pensionsvilkaar. Udnævnelse og
Afskedigelse foretages i Reglen af
Kommunalbestyrelsen, i Kbhvn af Magistraten, dog besættes
de højeste Embeder i Staden ved Valg af
Borgerrepræsentantskabet efter Forslag af Magistraten.
For enkelte af de sidste Embeders Vedk. maa
Valget stadfæstes af Kongen, men ellers er det
en Undtagelse, at Stadfæstelse ved
Statsmyndighederne finder Sted. Alm. Betingelser for
Ansættelse i kommunale Embeder opstiller
Lovgivningen ikke; navnlig anses Indfødsret ikke for
nødvendig. Hvad Embedsmændenes Pligter
angaar, er de i Hovedsagen de samme som
Statsembedsmændenes, og de kan ligesom disses
haandhæves ved Paalæg af Straf efter Strfl.'s
Forskrifter om Embedsforbrydelser. Ligeledes
nyder de kommunale E. samme kvalificerede
Retsbeskyttelse og samme offentlige
Troværdighed som Statsembedsmændene. Retten til Løn
og Pension beror, som ovenfor nævnt,
udelukkende paa Vedtægterne og er derfor meget
forskellige i forskellige Kommuner.

Visse E. staar paa Overgangen mellem de
statslige og de kommunale, idet de, skønt de
virker for Statsformaal, helt ell. delvis lønnes
af Kommunerne, der ogsaa øver en større ell.
mindre Indflydelse paa Ansættelsen. Til disse
E. hører f. Eks. Lærere og Lærerinder i
Folkeskolen.
<i>P. J. J.</i>
</chapter>

<chapter name="Embedsmisbrug og Overskridelse af Embedsmyndighed">
<b>Embedsmisbrug og Overskridelse af
Embedsmyndighed.</b> Ang. en Embedsmands
Ansvar for E., se <sp>Embedsforbrydelser</sp>
og <sp>Embedsmand</sp>, ang. Adgangen for
Private til at bringe Spørgsmaal om E. for
Domstolene, se <sp>administrative Retter</sp> og
<sp>Embedsmand</sp>.
<i>P. J. J.</i>
</chapter>

<chapter name="Embedsprotokoller">
<b>Embedsprotokoller</b> anskaffes af Embedet
eller det for samme normerede
Kontorholdsvederlag og føres paa vedk. Embedsmands
Ansvar enten af ham selv ell. andre paa hans Vegne.
De nyder Troværdighed for de Anliggenders
Vedk., ang. hvilke de er bestemte til at tjene
som Bevis, i alle offentlige og private Sager,
naar de fremlægges <i>in originali</i> ell. i en af
Embedsmanden bekræftet Udskrift, medmindre der
føres fuldt Bevis for Urigtigheden af deres
Angivelse.
<i>(C. V. N.) P. J. J.</i>
</chapter>

<chapter name="Embedsrang">
<b>Embedsrang,</b> den af Embedsstillingen
følgende Plads i Rangforordningen, se <sp>Rang</sp>.
</chapter>

<chapter name="Embedsskat">
<b>Embedsskat</b> kaldtes en ved Frd. 14. Maj
1768 indført Skat til Staten af Embedsindtægter
og Pensioner samt af Kongen bevilgede
Benaadninger med Tiender ell. andre Indkomster. Iflg.
Frd. 12 Juni 1770, der omordnede den noget,
svaredes den af Indtægter over 100 Rdlr og
udgjorde fra 2 til 10 % af Indtægten. Den
traadte for Embedsmændenes Vedk. i St f. den
personlige Ekstraskat. Visse Embedsmænd, f.
Eks. Embedsmændene i Kollegierne og Told-
og Konsumptionsbetjentene opnaaede Fritagelse
for den. Den ophævedes ved Frd. 8. Jan. 1845.
<i>P. J. J.</i>
</chapter>

<chapter name="Embedstavshed">
<b>Embedstavshed.</b> se
<sp>Embedshemmelighed</sp>.
</chapter>

<chapter name="Embedstegn">
<b>Embedstegn.</b> Med visse Tjenestestillinger er
forbundet et ydre Embeds- ell. Bestillingstegn
ell. Mærke, hvorved den Vedk. kan optræde
kendelig for Undergivne og andre under
Udførelsen af de ham overdragne Hverv. -
Embedsdragten er selvfølgelig stedse tillige et E.
for paagældende Tjenestemænd, men ved Siden
heraf og uafhængig heraf haves der
selvstændige Tegn til Benyttelse, saaledes Polititegnet
for Opdagelsespolitiets Funktionærer, da disse
af let forstaaelige Grunde i Reglen ikke optræder
i Uniform, Brandskiltet for Brandvæsenets Folk,
Skilt for Sogne-, Snefogeder o. l.,
Skulderdistinktionerne og Snorene i Militæretaterne har
en lgn., særtegnende Bet.
<i>(C. V. N.). P. J. J.</i>
</chapter>

<chapter name="Embedstitulatur">
<b>Embedstitulatur,</b> den Betegnelse, som i det
officielle Sprog bruges i Henvendelser til
Embedets Indehaver, og som i visse Tilfælde endog
er foreskrevet i Lovgivningen.
<i>(C. V. N.). P. J. J.</i>
</chapter>

<chapter name="Embelia">
<b>Embelia</b> Burm., Slægt af Myrsinaceer med
50-60 Arter, krybende Buske med smaa hvide
Blomster og stenfrugtagtige Frugter. Af <i>E.
Ribes</i> Burm. (tropisk Asien) anvendes de
peberlignende Frugter undertiden til Forfalskning af
Peber.
<i>A. M.</i>
</chapter>

<chapter name="Emberiza">
<b>Emberiza,</b> se <sp>Værlinger</sp>.
</chapter>
