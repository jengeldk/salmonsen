det midterste, <i>a</i>, er tæt og fyldes med Ler,
medens Rummene <i>b</i> og <i>c</i> fyldes med Sten.
Kisterne er endvidere forankrede ved Hjælp af
Jernstænger, støbte ned i Huller i Klippen.
Jordfyldens Bestemmelse i en F. er den at give den
fornødne Tæthed; der maa derfor anvendes den
yderste Omhu med dennes Anbringelse; fedt
Ler er farligt at anvende, da det vanskelig
bringes til at lejre sig tæt, bedst er sandet Ler ell.
leret Sand, ja endog rent fint Sand har vist sig
velanvendelig. Da F. saa godt som altid skal
fjernes efter Bygningens Opførelse, er det en
Selvfølge, at der i Reglen ikke anvendes dyrere
Materiale end Jord og Tømmer til dens
Bygning; dog anvender man, særlig i Amerika og
i de senere Aar ogsaa i Europa, hyppig
Jernspunspæle, der efter Brugen kan trækkes op og
finde Anvendelse andetsteds.
<i>(C. Ph. T). J. M.-P.</i>

<img>Fig. 3.</img>

<img>Fig. 4.</img>
</chapter>

<chapter name="fange en Ugle">
<b>fange en Ugle</b> (<sp>Søv</sp>.), en
Bidevind-Sejlers - p. Gr. a. slet Styring - ufrivillig Løben
i Vinden, saa at Sejlene lever og muligvis bliver
bakke, hvorved Skibet ell. Fartøjet mister sin
Fart.
<i>H. E.</i>
</chapter>

<chapter name="Fangeklampe">
<b>Fangeklampe</b> (<sp>Søv</sp>.), en lille
lodretstaaende Klampe, der befæstes paa Skibssiden og
benyttes til Ophængning af Tovværk og som
Tilkastningsklampe for lettere Gods (Tovværk).
</chapter>

<chapter name="Fangeline">
<b>Fangeline</b> (<sp>Søv</sp>.), alm. Benævnelse for et
svært Stykke Tov, der anvendes til Fortøjning
af et Skib ved Bolværk ell. til at slæbe et andet
Skib i. Mindre Fartøjer har til samme Formaal
en smækker F. fastgjort i Forstævnen, <sp>For-F.</sp>
og en i Agterstævnen, <sp>Agter-F.</sp>
<i>H. E.</i>
</chapter>

<chapter name="Fanger">
<b>Fanger,</b> en Grønlænder, som ernærer sig ved
det nationale Erhverv i Kajak. Han siges at
<sp>fange</sp> ell. at være paa <sp>Fangst</sp>, naar han
udøver den daglige Jagtgerning, især efter
Sæler. Naar han har erhvervet en Sæl, siger
man, at han har faaet Fangst. <sp>Fangeplads</sp>
ell. <sp>Fangstplads</sp> kaldes et Sted, hvor
Sælerne i Særdeleshed har deres Tilhold, og
hvor Grønlænderne derfor med størst Udsigt
til Udbytte ligger paa Lur efter dem.
<sp>Fangeredskaber</sp> kaldes de Redskaber,
der benyttes ved det grønlandske
Erhverv af en F. De væsentligste
Redskaber ved den sædvanlige Kajakfangst
er Harpun og Lændser.
<sp>Fangeremmen</sp> er en c. 15 m
lang Rem, der er udskaaret i Spiral
af Skindet af den største grønl. Sæl,
Remmesælen (<i>Phoca barbata</i>). Den er
fastgjort med den forreste Ende til
Harpunspidsen, med den bageste til Fangeblæren og
oprulles paa en lille Stol (Kajakstolen), der
anbringes paa Kajakken foran F. Her ligger den
klar til hurtig og let at kunne løbe ud, naar
Harpunen kastes. <sp>Fangeblæren</sp> dannes af
Skindet af en ung Netside (<i>Phoca foetida</i>). Det
afhaares, bindes lufttæt sammen ved Hoved,
Forlemmer og Baglemmer, og oppustes gennem
et lille Hul. Naar Grønlænderen har kastet
Harpunen og sat den fast i en Sæl, dykker denne
og flygter; i Hast kastes Fangerem og
Fangeblære i Vandet. Den sidstnævnte standser den
harpunerede Sæl, da den ikke uden stor
Anstrengelse kan trække den under Vandet. F.
forfølger Sælen, idet han ser Fangeblæren, som
danser hen ad Vandets Overflade. Naar Sælen
udmattet kommer op med Harpunen i sig, kaster
F. Lændseren for yderligere at saare den.
Denne har ingen Modhager, men gaar ud af Dyret
igen. Med Lændseren stikkes Dyret gentagne
Gange, indtil det er saa udmattet, at F. kan
give det Banesaaret med en Kniv paa et langt
Skaft, der føres med Haanden. Da Fangeblæren
er fast til Sælen, vil den, selv om den er mager,
ikke kunne synke til Bunds og gaa tabt for F.
<i>G. F. H.</i>
</chapter>

<chapter name="Fangkasse">
<b>Fangkasse,</b> d. s. s. <sp>Udfiskningskasse</sp>,
se <sp>Dambrug</sp>, S. 465.
</chapter>

<chapter name="Fango">
<b>Fango,</b> vulkansk Dynd, hidrørende fra ital.
Kratere, danner en graabrun, homogen Masse,
der anvendes som varme Omslag, ligesom Gytje,
ved forsk. reumatiske Lidelser.
<i>(A. F.). H. I. B.</i>
</chapter>

<chapter name="Fangplanter">
<b>Fangplanter.</b> Visse Kulturplanter angribes
ofte paa en ødelæggende Maade af Insekter,
Larver, Rundorme o. a. Skadedyr. Særlig
ondartet i den Henseende er Roe-Nematodens
(Roeaalens, <i>Heterodera Schachtii</i>) Angreb paa
Sukkerroerne, hvorved Dyrkningen af denne
vigtige Kulturplante i mange Egne har været
alvorlig truet. For at raade Bod herpaa har J.
Kühn i Halle angivet en Udryddelsesmetode, der
bestaar i, at den paagældende Mark i
Brakaaret besaas med Frø af saadanne Planter, hvis

