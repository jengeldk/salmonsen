Føje betragter ham som en af deres mest
udmærkede Nationalhelte.
<i>C. W.-S.</i>
</chapter>

<chapter name="Farrakhabad">
<b>Farrakhabad</b> [f<sub>ə</sub>rak<sub>ə</sub>'ba.d], d. s. s.
<sp>Faruchabad</sp>.
</chapter>

<chapter name="Farrar, Frederic William">
<b>Farrar</b> ['färə], <sp>Frederic William</sp>,
eng. bredkirkelig Teolog, f. 7. Aug. 1831 i
Bombay, hvor Faderen var Præst, d. 22. Marts 1903.
F. blev tidlig Præst i den anglikanske Kirke.
Han blev 1873 Dronningens Kapellan og kom 1876 til
Kirken St Margaret tæt ved Westminster Abbediet, hvor
han samlede en stor Skare om sin Prædikestol.
1895 blev han Dean i Canterbury. Dog var det hverken
som Prædikant ell. som ledende Personlighed i Kirkelivet,
at han naaede sin største Berømmelse, men som
populær-videnskabelig kristelig Forf. Hans
Hovedværker er overs. paa adskillige Sprog. Han
har bl. a. skrevet Børnebogen: <i>St. Winifreds
or the World of School</i> (overs. paa Dansk:
»St. W. ell. Livet i en eng. Skole«); <i>From
darkness to light</i> (overs. paa Dansk: »Fra
Mørke til Lys«) er en kristelig Roman. Hans
populær-teologiske Hovedværker er: <i>Seekers after
God</i> (1869; overs. paa Dansk: »Hedenske
Sandhedssøgere«), <i>The Life of Christ</i> (1874, overs.
paa Dansk: »Jesu Liv«), <i>The Life and Work of
St Paul</i> (1879, overs. paa Dansk: »Apostlen
Paulus«), <i>Mercy and Judgment: Last Words on
Christian Eschatology</i> (1881, overs. paa Dansk:
»Helvedesstraffene«). De fleste af disse Bøger
er ogsaa oversatte paa Norsk.
<i>(H. O-d.). A. Th. J.</i>

<img>F. W. Farrar.</img>
</chapter>

<chapter name="Farrar, George Herbert">
<b>Farrar</b> ['färə], <sp>George Herbert</sp>,
sydafrikansk Politiker, f. i England 1859,
udvandrede til Transvaal, hvor han svang sig op til
at blive den største Arbejdsherre i East Rand
og Witwatersrand-Egnenes Grubefelter. Med
Rigdommen vandt han politisk Indflydelse.
Han understøttede rundhaandet den mod
Krüger's Regimente rettede »Reformbevægelse« og
sluttede sig til Dr. Jameson's berømte Tog mod
Transvaal. Efter Jameson's Nederlag blev F.
arresteret og dømt til Døden, men frigaves af
Præsident Krüger mod Erlæggelse af en Bod
paa 25000 £. I Boerkrigen 1899-1900 kæmpede
han som Frivillig paa britisk Side. Efter
Fredslutningen blev han Medlem af den ny britiske
Koloni, Transvaals lovgivende Raad. Senere
har han været en af de sydafrikanske
Progressisters ledende Mænd.
<i>K. V. H.</i>
</chapter>

<chapter name="Farrar, Geraldine">
<b>Farrar</b> ['färə], <sp>Geraldine</sp>,
Operasangerinde (Sopran), f. 28. Febr 1882 i Melrose,
Massachusetts, debuterede 1901 som Margareta
i »Faust« paa Operaen i Berlin og var knyttet
til denne indtil 1907, da hun blev engageret til
<i>Metropolitan Opera</i> i New York.
<i>S. L.</i>
</chapter>

<chapter name="Farre, Jean Joseph Frédéric ">
<b>Farre</b> [fa.r], <sp>Jean Joseph Frédéric Albert
Albert</sp>, fr. General, f. 5. Maj 1816 i Valence,
d. 24. Marts 1887 i Paris. F., der var
Ingeniørofficer, udmærkede sig i Kampene mod
Kabylerne og havde 1858 naaet
Bataillonschefsstillingen. 1859 blev han Ingeniørchef ved
Okkupationskorpset i Rom og forfremmedes 1868 til
Oberst. Ved Krigens Udbrud 1870 var han
Direktør for Fortifikationen i Arras, udnævntes
Oktbr til Brigadegeneral og ansattes som
Stabschef under Bourbaki ved Nordhæren. Efter
Bourbaki's Afgang fra denne førte F. selv
Kommandoen indtil General Faidherbe's Ankomst
og leverede 27. Novbr Tyskerne Kampen ved
Villers-Bretonneux, hvorefter han maatte gaa
tilbage til Arras. Han forblev efter Faidherbe's
Ankomst som Stabschef ved Hæren, udnævntes
til Divisionsgeneral og deltog i Kampene ved
Pont-Noyelles, Bapaume og St-Quentin. Efter
Krigen ansattes han som Brigadegeneral, fik
1872 Overledelsen af Ingeniørvæsenet i Algier
og udnævntes 1875 atter til Divisionsgeneral.
1879 blev han Kommandant i Lyon og Chef for
14. Korps og s. A. Krigsminister i Kabinettet
Freycinet, senere i Kabinettet Ferry. 1881
nedlagde han Posten som Minister og udtraadte
af Tjenesten. F. var 1880 blevet valgt til
uafsættelig Senator.
<i>B. P. B.</i>
</chapter>

<chapter name="Farris">
<b>Farris</b> (<sp>Farrisvand</sp>), et 23,06 km<sup>2</sup> stort
Vand straks N. f. Larvik, Brunlanes Herred,
Jarlsberg og Larvik Amt. Farrisvand udgør den
nedre Del af F.-Vasdraget, hvis Nedslagsdistrikt
er 485 km<sup>2</sup>, det har gennem Farriselven Udløb i
Havet. Ved F. findes Mineralkilder, benyttet som
Taffelvand, der har faaet Navn efter Indsøen.
<i>M. H.</i>
</chapter>

<chapter name="Farruchi, Abu-l-Hassan Ali">
<b>Farruchi,</b> <sp>Abu-l-Hassan Ali</sp>, persisk
Digter, var et af Medlemmerne i den
skønlitterære Kreds, som den kunstelskende Sultan
Mahmud al-Ghasnawi samlede omkring sig. I
Litteraturen har han foruden ved sine Digte tillige
faaet Bet. ved Affattelsen af en Poetik og
Metrik, det første Arbejde af denne Art paa
Persisk. F. døde 1077.
<i>J. Ø.</i>
</chapter>

<chapter name="Fars">
<b>Fars.</b> Hovedbestanddelen af Fars er enten
Kød, Fisk, Linser e. l., og den faar sit Navn
derefter. Alle de forsk. Slags F. er tilberedt
paa omtr. samme Maade. Kødfars f. Eks. er
tillavet af raat Kød, der er skrabet og derefter
saa fint hakket ell. stødt, at det er blevet en
sejg sammenhængende Masse. Denne er
blandet med lidt Mel ell. Panade og ofte Æg,
hvorefter den er rørt med Mælk.
<i>R. H.</i>
</chapter>

<chapter name="Fars (se Farsistan)">
<b>Fars,</b> se <sp>Farsistan</sp>.
</chapter>

<chapter name="Farsalos">
<b>Farsalos</b>, oldgræsk By i Thessalien, 42 km
S. f. Larissa, i Oldtiden en rig og mægtig By,
bl. a. kendt som det Sted, ved hvilket den
afgørende Kamp mellem Cæsar og Pompejus fandt
Sted 48 f. Kr. F. har bevaret sit Navn temmelig
uforandret til vore Dage, idet den nu kaldes
Fersala (Tyrkerne kalder den derimod
Tschataldja); den har nu (1917) 3000 Indb., er
Jernvejsstation og Sædet for en Ærkebisp. Den gl.
Bys Akropolis laa paa en 107 m høj Klippe, der
nu bærer et Slot; den Slette, hvor Slaget stod
48, breder sig NV. f. den moderne By.
<i>V. S.</i>
</chapter>

<chapter name="Farsang">
<b>Farsang</b> (<i>Farseng</i>, <i>Fersach</i>), tidligere tyrkisk
Mil, Agatsch, og endnu pers. Mil, men af forsk.
Længde (5600-6700 m). En belæsset Kamels 4
Timers March, Baryd ell. Farsakh, regnes i

