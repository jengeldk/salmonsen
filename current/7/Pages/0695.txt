nærmedes til Vilh. Petersen's Løsning. F. døde
før Fuldendelsen af sit Hovedværk.
<i>C. A. J.</i>
</chapter>

<chapter name="Fabris, Jacopo">
<b>Fabris,</b> <sp>Jacopo</sp>, Maler, født i Venezia c.
1689, d. i Kbhvn 17. eller 18. Decbr 1761. Som
Teatermaler virkede han i Karlsruhe (her
Hofmaler 1719-21), ved Hamburgs Opera, i London,
Berlin og fra c. 1742 i Kbhvn, hvor den ældre
Scenes bedste Dekorationer blev gjorte af ham.
Som »Perspektivskildrer« malede han 1750-51
Landskaber med rom. Ruiner i Havesalen paa
Fredensborg, o. m. a. Skønt uden større
kunstnerisk Bet. var han dog højt anset af de
Styrende i Danmark, blev endog Kancelliraad.
Paa Gaunø-Saml. ses »Kampanilen ved
Markuspladsen«. Han udgav 1759 en »Instruction« i
de »geometr., perspectivisch. u.
architectonischen Lectionen«. (<sp>Litt</sp>.: <sp>F. J. Meier</sp>,
»Fredensborg« [Kbhvn 1880]).
<i>(F. J. M.). A. Hk.</i>
</chapter>

<chapter name="Fabritius">
<b>Fabritius</b> (<sp>F.-Tengnagel</sp>), gl Slægt, hvis
Stamfader, brandenborgsk Rentemester og
Amtmand <sp>Johannes von F.</sp> (1620-71), var
Fader til Købmand <sp>Hermann von F.</sp> (d. 1729),
der havde en talrig Børneflok, bl. a. Sønnerne
Justitsraad, Hofagent <sp>Michael von F.</sp> (1697
-1746) og Etatsraad <sp>Gotthilf Just von F.</sp>
(1703-66). Michael von F. var en af de første
Kommitterede for det saakaldte kin. Societet,
der gav Stødet til Oprettelsen af Asiatisk
Kompagni. Han var en af dettes Direktører 1736-
45, tillige Meddirektør ved Kurantbanken og
stiftede sammen med sin Slægtning Joh. Fr.
Wever det ansete Handelshus F. & Wever. Hans
Børn blev 4. Septbr 1778 optagne i den danske
Adel med Navnet <sp>F.-Tengnagel</sp>, paa
mødrene Side nedstammede de fra den holl.
Adelsslægt T., idet der tillagdes dem flg. Vaaben:
Skjoldet firdelt med Guld Hjerteskjold, hvori
fra hver Side en af en Sky fremstrakt nøgen
Arm, svingende en Hammer over en Ambolt, 1.
Felt 3 tiltagende Guld Maaner i blaat, 2.
korsdelt rødt i Guld, 3. 3 sorte Lillier i Sølv, 4.
krydsdelt Guld i blaat, hvori 4 nedadvendte
Sølv Hestesko; paa den kronede Hjelm en Sølv
Strudsfjer mellem to blaa og yderst to gyldne,
Skjoldholdere to sorte Ørne med fravendt
Hoved. Den ældste af disse Børn, Konferensraad
<sp>Conrad Alexander</sp> F.-Tengnagel (1731-
1805), fra hvem den nulevende Slægt stammer,
fortsatte det af Faderen grundede Handelshus
og var fra 1765 gentagne Gange Direktør ved
Asiatisk Kompagni. Han udrustede desuden
private Handelsekspeditioner, var kendt som
Kunstmæcen og samlede betydelige Rigdomme;
Lystejendommen Eenrum ved Vedbæk ejedes af
ham. Hans eneste Broder,
Generalkrigskommissær, Kammerherre <sp>Michael
F.-Tengnagel</sp> til Veilegaard (1739-1815), hvis
Efterslægt paa Sværdsiden forlængst er uddød, var
bl. a. Fader til Premierløjtnant, Krigsraad
<sp>Frederik Michael Ernst F.-Tengnagel</sp>
(1781-1849), der var Medlem af
Kunstakademiet og en jævnlig Udstiller, navnlig af
Vinterlandskaber, som forskaffede ham en vis
Yndest. Af Justitsraad <sp>M. von F.</sp>'s 4 Døtre,
der alle blev gift med fremtrædende
Adelsmænd, skal her kun nævnes <sp>Anna
Elisabeth F.-Tengnagel</sp> (1735-86). Hun
ægtede 1. Gang Konferensraad <sp>Reinhard</sp>
Friherre <sp>Iselin</sp> til Iselingen og Rosenfeld, 2.
Gang Generalløjtnant <sp>Joh. Fr. Classen</sp> til
Corselitze og oprettede 30. Aug. 1781 de to
førstnævnte Gaarde til Stamhuse, der begge
iflg. Bevilling af 14. Jan. 1803 substitueredes
med Fideikommiskapitaler. Disse, der nu
andrager c. 287000 Kr for Iselingens og c. 252000 Kr
for Rosenfelds Vedk., tilfaldt, efter at hendes
egen Efterslægt var uddød, hendes to ovenn.
Brødres Afkom; begge Stamhuse maa ikke
forenes paa een Haand i disse Sidelinier, saa længe
fl. Successionsberettigede findes. Den Iselin'ske
Fideikommiskapital er stadig i Slægtens
Besiddelse, den Rosenfeld'ske besiddes nu af et
Medlem af Slægten Barner, paa mødrene Side
stammende fra den ovenn.
Generalkrigskommissær. Slægten kaldes <i>ofte</i> <sp>F. de
Tengnagel</sp>; bl. dens nulevende Medlemmer var
Kammerherre <sp>Conrad Alexander
F.-Tengnagel</sp> (f. 1836) Stiftamtmand over
Lolland-Falsters Stift 1890-1903.

Ovenn. Etatsraad <sp>G. J. von F.</sp> stod som
Finansmand i nøje Forbindelse med Hoffet under
Christian VI og Frederik V, blev 1736, ligesom
Broderen, Direktør ved den nyoprettede
Kurantbank og var en af Asiatisk Kompagnis
Direktører 1754-65. Han deltog sammen med
Jost Hemmert ivrigt i Handelen paa Marokko
og stod 1756 sammen med J. C. Classen ved
Oprettelsen af Frederiksværk. Hans eneste Søn,
Etatsraad <sp>Jean von F.</sp>, var Hofbankier, en
af hans Døtre ægtede Gehejmekonferensraad
<sp>Peter Hersleb Classen</sp>. (<sp>Litt</sp>.: <sp>J. C. L.
Lengnick</sp>, »Stamtavle over Familien F. de T.«
[Kbhvn 1841]; <sp>Samme</sp>, »Stamtavle over
Gotthilf Just v. F.'s Efterkommere«; <sp>Krogh</sp>, »De
danske Majorater« [Kbhvn 1868]).
<i>P. B. G.</i>
</chapter>

<chapter name="Fabritius, Barent">
<b>Fabritius</b> [fa'bri.tjøs], <sp>Barent</sp>, holl. Maler.
Han var sikkert nok Elev af Rembrandt,
virkede i Leyden, i alt Fald 1655-60; hans Fødsels-
og Dødsaar er ukendte, men af Aarstallet for
hans sidst daterede Billede kan man se, at han
i hvert Tilfælde har levet endnu 1672. Af ham
findes i Frankfurts Städel'ske Institut: Portræt
af en ung Mand (1650) og »Johannes Døbers
Fødsel«, i Sthlm's Mus. et »Familiemaaltid«
(1650), i Rijksmus. i Amsterdam »Willem van
der Helm med Familie« (1655), andre i Kassel,
Braunschweig, Aachen. Kunstmus. i Kbhvn ejer
hans »Fremstillelsen i Templet« (1668) af
Rembrandt'sk Holdning.
<i>A. Hk.</i>
</chapter>

<chapter name="Fabritius, Carel">
<b>Fabritius</b> [fa'bri.tjøs], <sp>Carel</sp>, holl. Maler,
f. c. 1624, d. 1654 i Delft, hvor han vides at have
virket fra 1650. Han var Elev af Rembrandt,
var en Tid sysselsat i Amsterdam og var
Prinsen af Oraniens Hofmaler. Arbejder af denne
udmærkede Maler ses bl. a. i Mus. i Rotterdam
(Mandsportræt), Schwerin (»Vagt ved Delfts
Port«), Amsterdam, Haag og Innsbruck.
<i>A. Hk.</i>
</chapter>

<chapter name="Fabroni, Angelo">
<b>Fabroni,</b> <sp>Angelo</sp>, ital. Litteraturhistoriker
og Historiker, f. i Marradi 25. Septbr 1732, d. i
Pisa 22. Septbr 1803. Han havde ved Leopold af
Toscana's Protektion megen Fritid til litterære
Studier og rejste tillige en Del i Europa. Hans
Værker er talrige og nød fortjent Anerkendelse
i sin Tid, navnlig hans Hovedværk, de paa Latin
forfattede 153 <i>Vitæ Italorum doctorum
excellentium qui sæculis XVII et XVIII floruerunt</i> (20

