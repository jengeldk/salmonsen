Den gennemsnitlige Levetid for imprægnerede
Master er c. 18-20 Aar, medens en
uimprægneret Mast kun kan staa 7 à 8 Aar.

<sp>Armerede Betonmaster</sp> har et indre
Skelet af svære Længdejern, forbundet med
tynde Traade; uden om det hele er støbt et
relativt tyndt Betonlag; Betonmaster er
dyrere end Træmaster, men naturligvis mere
holdbare. <sp>Gittermaster</sp> kan for korte Masters
Vedk. bygges af to over for hinanden stillede
U-Jern med et forbindende enkelt Gitter af
Fladjern ell. af 4 Vinkeljern opstillede som Hjørner
i et Kvadrat og forbundne indbyrdes med 4
Gittere af Fladjern (Fig. 8). Til meget høje
og svære Højspændingsmaster anvendes
<sp>Gittertaarne</sp>, som ofte kan antage kolossale
Dimensioner. Paa Fig. 9 er vist et saadant
Taarn med en Højde af 65 m. Master af saa
store Dimensioner bruges ved Krydsning af
andre elektriske Ledninger og ved store
Spændvidder over Vandløb e. l.
<sp>Staalrørsmaster</sp> kan enten bestaa af et enkelt
Mannesmannrør med opad aftagende Diameter ell. kan
være sammennittede af fl. Rørstykker. De har
kun faaet forholdsvis ringe Anvendelse.

Masterne maa beregnes saaledes, at de kan
bære Vægten af Ledningerne, Snebelastning samt
Vindtryk, dels paa Traadene, dels paa selve
Masten. Hertil kommer endvidere for de
saakaldte <sp>Endetræksmaster</sp> (Master ved
skarpe Bøjninger paa Ledningen ell. ved dennes
Endepunkter [f. Eks. ved Overgang mellem
Kabel og Luftledning]) selve Trækket fra Traadene.
Medens Træmaster simpelt nedgraves i Jorden,
som stampes fast uden om Masten, maa Master
af de andre Konstruktioner forsynes med
Fundamenter, eventuelt Forankringer af Beton ell.
Jern. Masterne støttes eventuelt af Stivere ell.
Barduner. Ledningerne bæres af <sp>Isolatorer</sp>
af Porcelæn, Glas, sjældnere Ambroin e. l.
Stoffer. Glasisolatorer (Fig. 10) anvendes
en Del i Frankrig og Amerika, men er naturligvis
meget skøre, hvorfor man som Regel foretrækker
<sp>Porcelænsisolatorer</sp>. Ved
Lavspændingsledninger bruges som Bæreisolatorer
oftest <sp>Dobbeltklokkeisolatorer</sp> (Fig. 11),
anbragte paa svanehalsformede Bøjler eller lige
Støtter, medens der til <sp>Endetræk</sp> bruges
Isolatorer af det i Fig. 12 viste
Udseende ell. <sp>ægformede Isolatorer</sp> med Riller
til Traadene (Fig. 13). Til
Højspændingsledninger anvendes de saakaldte
<sp>Delta-Isolatorer</sp> (Fig. 14), der i Reglen bestaar af to ell.
tre sammenkittede Porcelænsstykker. De
anvendes baade som Bære- og Endetræksisolatorer
ved Spændinger indtil 60000 Volt. Da Vægten

<img>Fig. 9. Gittertaarn, 65 m højt.</img>

<img>Fig. 10. Glasisolator, 66000 Volt.</img>

<img>Fig. 11. Dobbeltklokkeisolator.</img>


