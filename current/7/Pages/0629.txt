paa Nordbredden af Ohio. (1910) 69600 Indb.
E. er Jernvejscentrum, driver stor
Flodskibsfart med Udførsel af Kul, Tømmer og Korn og
har en betydelig Fabriksvirksomhed.
<i>H. P. S.</i>
</chapter>

<chapter name="evaporere">
<b>evaporere</b> (lat.), afdampe, inddampe,
fordampe; <sp>Evaporation</sp>, Afdampning,
Inddampning, Fordampning.
</chapter>

<chapter name="Evaporometer">
<b>Evaporometer</b> ['e-], Apparat til at maale,
hvor stærkt Fordampningen foregaar fra en fri
Vandoverflade. E. er som Regel indrettet til
ved Hjælp enten af Vejning ell. ved
Rumfangsmaaling at bestemme den Vandmængde, der i
et vist Tidsrum er fordampet fra en
Vandoverflade med et vist kendt Areal. Heraf kan
beregnes Mængden af Vand, der er fordampet pr
Sek. pr cm<sup>2</sup> Vandoverflade.
<i>D. la C.</i>
</chapter>

<chapter name="Evasion">
<b>Evasion</b> (lat.), Undvigelse, Flugt; Udflugt,
Paaskud; <sp>evasorisk</sp>, tjenende til Udflugt
ell. Paaskud, undvigende.
</chapter>

<chapter name="Evaux">
<b>Evaux</b> [e'vo] (lat. Evahonium), By i
Mellemfrankrig, Dept Creuse, ved Orléans-Banen, 44
km NØ. f. Aubusson paa en Høj mellem Tardes
og Cher, har c. 1900 Indb. Stedet har talrige
varme (29°-57°) muriatisk-salinske Kilder,
indeholdende svovlsurt Natron og Klornatrium,
nogle tillige Jern. De benyttes til Drikke og
Bade i Enkeltbade og Pisciner, navnlig ved
Reumatisme, kroniske Brystlidelser,
Hudsygdomme og Nervesygdomme. Klimaet er ofte
meget varmt om Dagen, men med bratte
Temperaturfald om Aftenen. Sæson 1. Juni-30.
September. Der findes bevaret Rester af romerske
Termer.
<i>E. F.</i>
</chapter>

<chapter name="Evektion">
<b>Evektion</b> (lat.) er den største af
Ujævnhederne ved Maanens Bevægelse. Den blev
opdaget af Ptolemaios.
<i>J. Fr. S.</i>
</chapter>

<chapter name="Evelyn, John">
<b>Evelyn</b> ['ev<sub>i</sub>£<sub>i</sub>n], <sp>John</sp>, eng. Forf. (1620-
1706), studerede Jura, men tog ingen Eksamen;
derimod blev han Æresdoktor 1669, Han var et
af de første Medlemmer af <i>Royal Society</i>. Efter
Restaurationen beklædte han fl. Embeder og
Æresposter. De fleste af E.'s Bøger er
Lejlighedsskrifter og nu af ringe Bet. Derimod er
hans <i>Diary</i> af stor hist. Interesse; den blev
udgivet af William Bray som Del af <i>Memoirs
. . . . of John E.</i> (2 Bd, 1818; udg. af Upcott 1857;
optrykt 1879 [4 Bd] med E.'s Biografi af Henry
B. Wheatley; ogsaa i <i>The Chandos Library</i> [1
Bd] og <i>The Chandos Classics</i> [1 Bd]).
<i>(C. K.). I. O.</i>
</chapter>

<chapter name="Evenepoel">
<b>Evenepoel</b> ['e.f<sub>ə</sub>n<sub>ə</sub>pu.£ (fr. evæn'po.l?)], <sp>Henri
Jacques Edouard</sp>, belg. Maler, f. 2. Oktbr
1872 i Nizza, d. 27. Decbr 1899 i Paris. E. var
et tidligt udviklet Talent (uddannet først i
Bryssel, derefter i Paris under G. Moreau). Trods
sine kun 27 Aar opnaaede han ved Døden at
staa paa sin Vis som fuldfærdig Kunstner. Med
sin ret selvstændige Teknik (meget pastos
Farvepaasætning med paafølgende Afslibning af de
tykkeste Farvelag etc.) og sine Øjnes sikre
Objektiv forstod han mesterligt at gribe de
maleriske Fænomener i Nuet. Det var især det
demimondæne Overfladeliv i Paris paa
Bulevarder og Varietéer, han skildrede: det Steinlen'ske
»Kafé i Quartier Latin«, »Invalidefesten«, »I
Folies-Bergères« m. v. Manet var ham ofte et
Forbillede, især i hans nydelige Børnebilleder
(»Henriette« m. m. fl.). Hans »Spanier i Paris«
(i Mus. i Gent) regnes for hans Hovedværk. Til
Wiens moderne Galeri kom »Hjemvenden fra
Arbejde«, til Mus. i Bryssel »Portræt i Rødt«, til
Luxembourg i Paris »Ch. Milcendeau«. E.
udførte ogsaa Farveraderinger, Litografier,
kunstindustrielle Udkast, Plakater m. v.
<i>A. Hk.</i>
</chapter>

<chapter name="Evenes">
<b>Evenes</b> [e.v<sub>ə</sub>næs], <sp>Herred</sp>, Salten Fogderi,
Nordlands Amt, (1910) 4154 Indb. svarer til E.
Sogn og Ofoten Prestegjeld samt en Del af
Trondenes Prestegjeld i Tromsø Amt.
Herredet ligger omkr. den brede og dybe
Ofoten-Fjord, langs hvis Bredder der er nogen
Løvskov. Nordligst i Herredet gaar Fjeldene op til
1012 m (Resmaalstind), mod S. hæver sig
Frostisens (1442 m) evige Snemasser. Fjeldene er
rige paa Forekomster af Metaller (Kobber, Jern,
Zink), der drives derfor adskillig
Bjergværksdrift: A/S. Ofoten Malmfelt, Osmark,
Sommervik og Klevens Jerngruber. Der er ogsaa rige
Marmor- og Kalkstensforekomster (Hekkelstrand
Marmorbrud og A/S. Ofoten Teglværk og
Kalkfabrikker). Fædrift er dog Hovednæringsvejen,
der findes fl. Mejerier, Jordbunden er god,
Fiskeri drives kun som Hjemmefiskeri. Antagen
Indtægt 1910 450450 Kr, Formue 1829000 Kr.
Herredets Areal er 574,8 km<sup>2</sup>.
<i>M. H.</i>
</chapter>

<chapter name="Evens, Otto Frederik Theobald">
<b>Evens,</b> <sp>Otto Frederik Theobald</sp>,
dansk Billedhugger, f. i Kbhvn 16. Febr 1826,
d. smst. 21. Novbr 1895. Faderen var Gørtler,
og i hans Værksted modtog E. en foreløbig
Uddannelse, der næppe blev uden Bet. for hans
Fremtid; senere blev han Elev af
Kunstakademiet, som han gennemgik samtidig med, at
han arbejdede under H. V. Bissen. Efter at
han 1844 havde debuteret paa Charlottenborg
med en Kopi efter Thorvaldsen og 1848 havde
udstillet sit første selvstændige Arbejde, »Orfeus,
vendt tilbage fra Underverdenen«, fik han 1852
den mindre Guldmedaille for Relieffet »Thetis
bønfalder Vulkan om Vaaben til Achilles«. Aaret
efter kom Gruppen »En Karl, der vander sin
Hest«, 1857 »Moderkærlighed«, for hvilken
Gruppe den Neuhausen'ske Præmie tilkendtes
ham; 1858 fik han Akademiets Stipendium, med
hvilket han i 3 Aar opholdt sig i Rom; senere
var han atter i Italien med det Ancker'ske
Legat; ogsaa Paris har han besøgt. Mellem E.'s
Arbejder kan foruden de nævnte fremhæves »En
Dreng, der vil bade sig« (1857, Bronze), den
legemsstore Gruppe »En Fisker lærer en lille
Dreng at spille paa Fløjte« (1861) og »En
hvilende Jæger med sin Hund« (1864), alle i
Kunstmus., »Den fortabte Søn« (1862, Bronze),
Statuerne Sakse og Snorre (Museet paa
Frederiksborg) samt forskellige Portrætbuster og
-medailloner og nogle monumentale Værker:
Frederik VII, Sorø, Karoline Amalie, Sorgenfri,
og Mindesmærket for Ewald og Wessel,
Trinitatis Kirkegaard i Kbhvn. I alle disse Arbejder
lærer vi E. at kende som en vel ikke særdeles
udpræget, men baade dygtig, fintfølende og
smagfuld Kunstner, hvis Kompositioner tiltaler
ikke mindst ved deres Friskhed og
Naturlighed.
<i>S. M.</i>
</chapter>

<chapter name="Evensen, Hans">
<b>Evensen,</b> <sp>Hans</sp>, norsk Sindssygelæge, f. i
Kria 22. Febr 1868, Student 1885, <i>cand. med.</i>
1892, <i>Dr. med.</i> 1904. Fra Jan. 1893 til Novbr
1894 Assistentlæge ved Gaustad Sindssygeasyl.


