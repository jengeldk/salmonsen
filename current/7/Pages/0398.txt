Karstrengene under Vandporer ell. kirtelagtige
Overhudspartier (se <sp>Nektarier</sp>,
<sp>Honningkirtler</sp>). Ordet er dannet af de Bary 1877.
<i>V. A. P.</i>
</chapter>

<chapter name="Epithema">
<b>Epithema</b> [-'te.-] (gr.), Omslag, benyttes
særlig om Vandomslag. <i>E. tepidum</i>, varmt
Vandomslag.
</chapter>

<chapter name="Epitheton">
<b>Epitheton</b> (gr.), Tillægsord, Adjektiv. Ved
<i>E. ornans</i> (»smykkende Tillægsord«) forstaas et
til Stadighed ved det samme Ord tilføjet E.,
hvilket især forekommer hos Homer, f. Eks.
fodrappen Achilleus, den rosenfingrede Dagning.
<i>K. H.</i>
</chapter>

<chapter name="Epitome">
<b>Epitome</b> [gr. -'me.], Udtog af et større Værk;
saadanne var alm. hos Romerne i den senere
Tid, f. Eks. de hist. Oversigter af Florus,
Eutropius o. a.; ogsaa Indholdsangivelserne
(<i>periochæ</i>) til de tabte Bøger af Livius kaldes
undertiden saaledes. Deraf <sp>Epitomator</sp>, Forf. til
et Udtog.
<i>K. H.</i>
</chapter>

<chapter name="Epitrachelion">
<b>Epitrachelion</b> [-'ke'-] (gr.: »Halsstykke«), i
den gr. Bygningskunst Søjlens Hals ɔ: Stykket
nærmest under Kapitælet (se <sp>Søjleorden</sp>),
i den gr.-kat. Kirke Navnet paa et bredt, stift
Baand, der af højere Gejstlige bæres om Halsen
omtr. som den lat. Kirkes »Stola«, og som med
begge Ender hænger ned til neden for Bæltet;
det er prydet med broderede Kors.
<i>C. A. J.</i>
</chapter>

<chapter name="Epitritos">
<b>Epitritos</b> (gr.) eller <sp>Epitritus</sp>, en antik
Versefod, bestaaende af 3 lange og 1 kort
Stavelse; efter den korte Stavelses Plads kaldes
den <i>E. primus</i> (<img></img>), <i>E. secundus</i>
(<img></img>) o. s. v.
<i>K. H.</i>
</chapter>

<chapter name="Epitrochasme">
<b>Epitrochasme</b> [-'kas-] (gr.: Løben hen over),
i Retorikken den flygtige Berøring og Omtale
af noget.
<i>K. H.</i>
</chapter>

<chapter name="epitrop">
<b>epitrop</b> (<sp>bot</sp>.) kaldes et omvendt ell.
krummet Frøanlæg, som i Løbet af sin Udvikling
vender sig mod Frugtknudens Spids.
<i>V. A. P.</i>
</chapter>

<chapter name="Epitrope">
<b>Epitrope</b> [gr. -'pe.], i Retorikken den
Fremgangsmaade paa Skrømt at indrømme noget ell.
overlade det til Dommerens Skøn.
<i>K. H.</i>
</chapter>

<chapter name="Epizeuxis">
<b>Epizeuxis</b> [-tsæ^uksis] (gr.), i Retorikken en
Gentagelse af et Ord med Eftertryk.
<i>K. H.</i>
</chapter>

<chapter name="Epizoer">
<b>Epizoer,</b> se <sp>Snyltedyr</sp>.
</chapter>

<chapter name="epizoisk">
<b>epizoisk</b> kaldes 1) en Snylter, som lever
uden paa sin Vært; f. Eks. Lus, Hvallus, visse
Saprolegniaceer; 2) den Spredningsmaade af Frø
(og Frugter ell. Frugtstande), ved hvilken de
nævnte Organer ved Hjælp af krog- ell.
hageformede Haar ell. Udvækster bliver hængende
ved Dyr (ell. Mennesker), for senere
lejlighedsvis at tabes (Snerre, Steffenurt, Brøndsel,
Gulerod, Burre, Agermaane). I samme Øjemed er
visse Frugter og Frø klæbrige, f. Eks. hos
<i>Linnæa borealis</i>.
<i>V. A. P.</i>
</chapter>

<chapter name="Epizooti">
<b>Epizooti</b> (gr.) er et Udtryk, som i
Veterinærmedicinen bruges paa samme Maade som Ordet
Epidemi i Menneskelægevidenskaben, altsaa som
en Fællesbetegnelse for saadanne Sygdomme,
der breder sig som »Syger« fra Dyr til Dyr, fra
Gaard til Gaard, fra en Landsdel til en anden.
<i>G. S.</i>
</chapter>

<chapter name="Epodos">
<b>Epodos</b> (gr.: Eftersang), <sp>Epode</sp>, betegner
1) et lyrisk Digts sidste Afsnit, hvorved Strofe
og Antistrofe afsluttes (saaledes Pindar's Digte
og talrige Korsange i de gr. Dramaer); 2) et
lyrisk Digt, hvori en længere Verslinie, oftest
et iambisk Trimeter, afveksler med en kortere
(hertil regnes dog ikke det elegiske Distichon);
denne af Archilochos opfundne Form er
benyttet af Horats i hans »Epoder«, som han selv
kaldte <i>iambi</i>; 3) et Omkvæd, der kommer igen
med bestemte Mellemrum.
<i>K. H.</i>
</chapter>

<chapter name="Epoke">
<b>Epoke</b> (gr.) betegner i Astronomien det
Tidspunkt, hvorfra man regner et
Himmellegemes (Planet, Komet, Maane) Bevægelse (se
<sp>Elementer</sp>), i Kronologien det Tidspunkt,
hvormed en ny Tidsregning ell. Æra begynder.
<i>J. Fr. S.</i>
</chapter>

<chapter name="Epomeo">
<b>Epomeo</b> [-'mæo], se <sp>Ischia</sp>.
</chapter>

<chapter name="Epona">
<b>Epona</b> ['e-], gallisk Gudinde, der tilbades
som Beskytterinde af Heste, Æsler og Muldyr;
Navnet er afledt af det galliske Ord for Hest
(= lat. <i>equus</i>, gr. ιππος). Hendes Billede
anbragtes alm. i Staldene; men der kendes ogsaa
Helligdomme for E. Gudindens Dyrkelse var
mest udbredt hos de nordlige galliske Stammer,

<img>Fig. 1. Epona ridende; Relief fra Meursault.</img>

<img>Fig. 2. Epona siddende mellem to Heste:
Relief i Museet i Sofia.</img>


