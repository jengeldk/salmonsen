for øvrigt mange og gode Veje. Jordbunden er
lidet skikket for Agerbrug, men bedre for
Kvægavl, af Skov vokser baade Naaletræer og
Løvtræer, dog kun til Indbyggernes eget Behov; de
store Myrstrækninger giver en Del Brændtørv.
F. Sparebank er oprettet 1878. Antagen Indtægt
1910: 1758750 Kr og Formue 14095000 Kr.
Herredets Areal er 218 km<sup>2</sup>, hvoraf 10 km<sup>2</sup>
Ferskvand.
<i>(J. F. W. H.). M. H.</i>
</chapter>

<chapter name="Fanebaand">
<b>Fanebaand</b> kaldes de, enten til selve
Fanestangen ell. til en Tværstang befæstede Baand,
hvormed Faner undertiden findes smykkede.
Ofte tildeles de Fanerne som Udmærkelsestegn
for vedk. Afdelinger til Minde om Deltagelse i
Felttog og Kampe ell. vundne Sejre. Dette har
saaledes været Tilfældet i Danmark i de senere
Tider, idet Kongen paa Afdelingernes
Jubilæumsdag har tildelt Fanerne saadanne Baand.
<i>B. P. B.</i>
</chapter>

<chapter name="Fanebærer">
<b>Fanebærer,</b> se <sp>Fanejunker</sp>.
</chapter>

<chapter name="Faneed">
<b>Faneed</b> kaldes den Ed, som Soldaten i de
fleste Lande ved sin Indtrædelse i Tjenesten maa
aflægge paa at ville være Statens Overhoved tro
i Krig og i Fred og paa at ville opfylde de ham
paahvilende milit. Pligter. Uagtet der ikke
altid sværges direkte til Fanen, foregaar
Edsaflæggelsen i de Afdelinger, der har Fane, i
Tilstedeværelse af denne; og herfra skriver sig
Navnet F. Ved Artilleriet aflægges Eden til
Skytset. Brud paa F. straffes ikke som Mened,
men som Ikke-Opfyldelsen af milit. Pligt, og
Straffen udmaales i Overensstemmelse hermed.
I Danmark aflægges ikke mere F.
<i>B. P. B.</i>
</chapter>

<chapter name="Fanefjord">
<b>Fanefjord,</b> Møens Sydvestkyst, mellem
Halvøen Borgsted, hvorfra der er Færgefart over
Grønsund til Falster, og den lave Harbølle Pynt.
I Fjorden findes under 1 m Vand. Ved Bunden
af den ligger en fra Søen meget kendelig Kirke,
<sp>F.-Kirke</sp>.
<i>G. F. H.</i>
</chapter>

<chapter name="Faneflugt">
<b>Faneflugt,</b> se <sp>Desertion</sp>.
</chapter>

<chapter name="Fanega">
<b>Fanega</b> [-'næg<sub>a</sub>] (Hanega, sp.: »Korn«),
ældre Korn- og Rummaal samt Markmaal i
Spanien og endnu til Dels i det tidligere spanske
Amerika.
<i>Th. O.</i>
</chapter>

<chapter name="Fanejunker">
<b>Fanejunker</b> kaldte man fra 14.-16. Aarh.
Adelsmænd, der slog ind paa den militære Vej,
og til hvem det betroedes at bære Fanen. Denne
overleveredes ham ofte paa festlig Vis, og
han maatte sværge at ville ofre Livet for Fanen.
Kunde han ikke hindre Tabet af denne, skulde
han vikle sig ind i Dugen og lade sig dræbe, og
man har Eksempler paa, at et saadant Paahud
er blevet efterkommet. Senere blev Afdelingens
yngste Officer <sp>Fanebærer</sp>, og Ordet F. tabte
derved sin opr. Bet. Ofte har Fanebæreren en
særlig glimrende Uniform. Nutildags bæres
sædvanlig Fanen af en ældre paalidelig
Underofficer. Dette er ogsaa Tilfældet i Danmark.
<i>B. P. B.</i>
</chapter>

<chapter name="Fanelen">
<b>Fanelen.</b> Ved Bortforlening af tyske
Fyrstendømmer i Middelalderen overraktes der
Lensmanden en Fane til Tegn paa, at de kgl.
Højhedsrettigheder i Lenet overgaves ham; derfor
kaldtes saadanne Len F. I Danmark er
Hertugdømmet Sønderjylland blevet bortforlenet
»fanelensvis«.
<i>(Ludv. H.). P. J. J.</i>
</chapter>

<chapter name="Fanemarch">
<b>Fanemarch</b> kaldes i nogle Hære den March,
der spilles uophørlig, medens Fanen bringes paa
sin Plads i Afdelingen ell. efter Brugen til sit
Opbevaringssted.
<i>B. P. B.</i>
</chapter>

<chapter name="Fanerogamer">
<b>Fanerogamer,</b> se <sp>Blomst</sp>.
</chapter>

<chapter name="fanerokrystallinsk">
<b>fanerokrystallinsk</b> kaldes i Bjergartslæren
et krystallinsk Mineralaggregat, hvis
krystallinske Beskaffenhed tydelig kan iagttages; i
modsat Fald kaldes det <sp>kryptokrystallinsk</sp>.
</chapter>

<chapter name="faneromer">
<b>faneromer</b> kaldes i Bjergartslæren saadanne
Bjergarter (f. Eks. Granit), i hvilke man med
ubevæbnet Øje tydelig kan skelne de enkelte
Mineralbestanddele; i modsat Fald kaldes
Bjergarten <sp>kryptomer</sp>.
<i>(N. V. U.). O. B. B.</i>
</chapter>

<chapter name="Fanevagt">
<b>Fanevagt</b> kaldes den særlig til Bevogtning
af Fanen bestemte Styrke. Undertiden anvendes
Benævnelsen F. for den Vagt, der etableres i
Bivuak og Lejr, og som foruden at bevogte
Fanen tillige besætter alle indre Poster. Ved
Rytteriet benævnes denne Vagt Estandartvagt.
<i>B. P. B.</i>
</chapter>

<chapter name="Fanfani, Pietro">
<b>Fanfani,</b> <sp>Pietro</sp>, ital. Filolog, f. 21. April
1815 i Pistoja, d. 4. Marts 1879 i Firenze. Han
stiftede 1847 i sin Fødeby Tidsskriftet <i>Ricordi
filologici</i>, der dog gik ind, da F. Aaret efter som
Frivillig deltog i Kampen mod Østerrig. Han
blev i denne taget til Fange og en Tid interneret
i Theresienstadt. Siden var han ansat i
Undervisningsministeriet og fra 1859 Bibliotekar ved
det Marucellianske Bibliotek i Firenze. Han var
ikke blot lærd Filolog, men tillige livlig og
humoristisk og er ogsaa optraadt som
æstetiserende Forf. Bl. hans æstetiske Skr er at nævne
det af ham grundede Tidsskrift <i>Il Piovano
Arlotto</i>, Romanen <i>Cecco d'Ascoli</i> (2. Opl. 1870),
<i>Scritti cappricciosi</i> (1864), <i>Democritus ridens,
ricreazioni letterarie</i>, den efter Forfatterens Død
udgivne Fortælling <i>Paolina, novella scritta in
lingua fiorentina</i> (1880) samt Novelle, <i>apologhi e
racconti</i> (1881). Bl. de sprogvidenskabelige
Arbejder er at fremhæve en Rk. værdifulde
leksikalske Værker over det ital. Sprog,
<i>Vocabolario della lingua italiana</i> (1856, 2. Opl. 1865),
<i>Vocabolario dell' uso toscano</i> og <i>Vocabolario
della pronuncia toscana</i> (1863) samt <i>Vocabolario
della lingua italiana parlata</i> (1875, sammen med
Giuseppe Rigutini). Mod Crusca-Akademiets
Ordbog øvede F. en skarp Kritik, der navnlig
gav sig Udslag i et Antal Stridsskrifter 1877 og
78. Endvidere kan nævnes hans <i>Diporti filologici</i>
(1858, 2. Opl. 1871) og en Mønstersamling af
Breve med Titlen <i>Lettere precettive di eccellenti
scrittori</i> (1855, 2. Opl. 1871). Ogsaa som Dantist
har F. gjort sig bemærket ved <i>Studj ed
osservazioni sul testo delle opere di Dante</i> (1873), og i
Sammenhæng hermed staar hans Deltagelse i
Striden om Ægtheden af Dino Compagni's
florentinske Krønike, hvilken han bestred heftigt
(se <sp>Compagni</sp>). Han var desuden Redaktør
af <i>Etruria</i> (1851-52) og <i>Il Borghini</i> (1863-65
og 1874-77) og Medstifter af <i>Rivista
internazionale</i> i Firenze (1877). En Fortegnelse over sine
Arbejder har han givet i <i>La Bibliografia di
P. F.</i> (Milano 1874). (<sp>Litt</sp>.: <sp>Cerquetti</sp>,
<i>Pietro F. e le sue opere</i> [Firenze 1879]).
<i>(E. G.). E. M-r.</i>
</chapter>

<chapter name="Fanfare">
<b>Fanfare</b> (fr.), et kortere ell. længere
Trompetsignal, der i Reglen kun benytter Tonerne i
Treklangen; det anvendes dels som Signal i Krig
ell. paa Jagt, dels ogsaa som Hyldest ved

