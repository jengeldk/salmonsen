stiger m. m. <i>E. indica</i> Lam. anvendes i Plantager
paa de ostindiske Øer til Støtte for
Peberplanterne (dens Grene bærer Barktorne) og til
Skygge for Kaffetræerne; ogsaa i Vestindien
anvendes den paa sidstnævnte Maade. De
udhulede Stammer af <i>E. caffra</i> Thunb. (Sydafrika)
tjener de Indfødte til Kanoer. <i>E. crista galli</i>
L. har pragtfulde Blomster i store Stande. Den
stammer fra Brasilien, hvor den bestøves af
Kolibrier. Ogsaa <i>E. indica</i> er ornitofil.
<i>A. M.</i>

<i>E. crista galli</i> er en Koldhusplante. Den
omplantes i Marts, Grenene skæres stærkt tilbage
indtil det gl. Træ og indflyttes i et Varmhus,
hvor den gør sin første Vækst. Naar Skuddene
er komne frem, anbringes den atter i Koldhuset,
og i Maj ell. Juni udplantes den paa Friland,
hvor den hele Sommeren frembringer sine
smukke skarlagenrøde Blomster. Om
Efteraaret graves den op og indslaas i et Koldhus,
hvor den overvintres med 6-8° og næsten uden
Vanding. E. formeres ved Stiklinger og Frø.
<i>L. H.</i>
</chapter>

<chapter name="Erythrinsyre">
<b>Erythrinsyre</b> [-'tri'n-], se <sp>Erythrin</sp>.
</chapter>

<chapter name="Erythrit">
<b>Erythrit</b> [-trit] (<sp>Erythromannit</sp>,
<sp>Erythroglucin</sp>, <sp>Phycit</sp>), C<sub>4</sub>H<sub>10</sub>O<sub>4</sub> ell. CH<sub>2</sub>OH
(CHOH)<sub>2</sub>CH<sub>2</sub>OH, er en fireatomig Alkohol, der
i fri Tilstand findes i en Alge, <i>Protococcus
vulgaris</i>, og som Orsellinsyreæter (<sp>Erythrin</sp>)
i fl. Rocella-Arter. I ren Tilstand danner E.
store, kvadratiske Krystaller, letopløselige i
Vand, tungtopløselige i Alkohol og uopløselige
i Æter, smelter ved 126°. Ved Reduktion med
Jodbrinte giver E. normal sekundært
Butyljodid; ved Iltning dannes <sp>Erythritsyre</sp>,
en enbasisk Syre af Formlen CaH<sub>7</sub>O<sub>3</sub>.COOH.
Ligesom Glycerin og andre fleratomige
Alkoholer har E. en sød Smag; E. er optisk uvirksomt,
men man har fremstillet saavel den højre- og
den venstredrejende Isomere, der begge
krystalliserer rombisk og smelter ved 88°, som
den racemiske, der smelter ved 72°.
<i>(O. C.). R. K.</i>
</chapter>

<chapter name="Erythritsyre">
<b>Erythritsyre</b> [-'trit-], se <sp>Erythrit</sp>.
</chapter>

<chapter name="Erythrocyter">
<b>Erythrocyter</b> [-tro-], se <sp>Blod</sp> S. 429.
</chapter>

<chapter name="Erythrodekstrin">
<b>Erythrodekstrin</b> [-tro-], Overgangsform
mellem Stivelse og Druesukker under
Indvirkningen af Spyttet.
<i>E. A. T.</i>
</chapter>

<chapter name="Erythrofobi">
<b>Erythrofobi</b> [-tro-] ell. <sp>Ereuthofobi</sp>, sygelig
Angst for at rødme, der netop fremkalder stærk
Rødmen. Hyppigt Symptom ved Neurastheni og
ved Tvangstankesygdomme.
<i>K. H. K.</i>
</chapter>

<chapter name="Erythrofyl">
<b>Erythrofyl</b> [-tro-] (<sp>Bladrødt</sp>) er en
ældre Betegnelse for de røde Farvestoffer, som
forekommer vidt udbredt hos Planterne, og som
nu i Reglen kaldes Anthocyanin. Herhen hører
det røde Farvestof, der om Efteraaret optræder
i Bladene hos vild Vin o. fl. a. Planter, samt de
røde og blaa, i Cellesaften opløste, Farvestoffer
hos mange Blomster. Anthocyan er opløseligt
i Vand og har i sur Opløsning en rød, i
alkalisk Opløsning derimod en blaa ell. grønlig
Farve. Anthocyaninerne hører til Glykosiderne,
idet de bestaar af Glykose og et Farvestof,
Anthocyanidin.
<i>B. J.</i>
</chapter>

<chapter name="Erythrokalcit">
<b>Erythrokalcit</b> [-tro-], Mineral, er et blaat,
vandholdigt Kobberklorid, der fandtes afsat paa
Lava ved Vesuvs Udbrud 1869.
<i>O. B. B.</i>
</chapter>

<chapter name="Erythrol">
<b>Erythrol</b> [-'tro'l], Cinchonidin-Vismut-Jodid,
et brunrødt, uopløseligt Pulver, der er anbefalet
som et smertestillende og Fordøjelsen
fremmende Middel ved visse Former af
Dyspepsi.
<i>E. K.</i>
</chapter>

<chapter name="Erythromelalgi">
<b>Erythromelalgi</b> [-tro-], en Sygdom, der
henhører under de saakaldte
vasomotorisk-trofiske Neuroser. Dens Hovedsymptomer er
periodisk optrædende, begrænset Rødme, ledsaget af
heftige Smerter og Hedefornemmelse; oftest er
det et Parti af Fødderne ell. Tæerne, der
angribes, sjældnere Hænder og Arme. Undertiden
indledes Anfaldene med Feber. Smerterne og
Rødmen svinder gerne efter et Par Dage.
Lidelsens Aarsag er ukendt, nogle er tilbøjelige
til at antage, at det er en Lidelse af Stofskiftet,
der ligger til Grund, andre, at det er en
selvstændig Nervelidelse. Behandling er forsøgt
med Thyreoidin, Kinin og Elektrisering.
<i>K. H. K.</i>
</chapter>

<chapter name="Erythronium">
<b>Erythronium</b> [-'tro'-] L., Slægt af Lilliefam.,
nær Tulipan, Løgvækster med 2 ægdannede ell.
smalle Blade og 1 ell. 2 nikkende Blomster. 7
Arter. <i>E. dens canis</i> L. egner sig til Plantning
paa Stenhøje. Det 10-15 cm høje
Blomsterskaft bærer en rosa, purpurfarvet ell. lilla
Blomst, som kommer til Syne i Maj-Juni. Den
fordrer en skyggefuld Vokseplads og en let
sandblandet Lyng- ell. Bladjord. De formeres ved
Sideløg fra Juli til Oktbr.
<i>L. H.</i>
</chapter>

<chapter name="Erythrophlæum">
<b>Erythrophlæum</b> [-tro'flæ.-] Afz., Slægt af
Mimosefam., Træer med dobbeltfinnede Blade,
hvis Smaablade er læderagtige, og smaa
Blomster i tætte Klaser. 5 Arter. <i>E. guineense</i> Don,
der vokser i Sierra Leone, er kendt under
Navnet <sp>Red-water-tree</sp>; dets Bark er meget
giftig, et Udtræk af den er stærkt rødt og
anvendes af de Indfødte ved Orakelsvar.
<i>A. M.</i>
</chapter>

<chapter name="Erythropsi">
<b>Erythropsi</b> [-tro-] (gr.), Rødsyn ɔ: at man
ser Genstande rødtfarvede, skønt de ikke er
det; optræder undertiden hos Mennesker, der
har været udsatte for et meget stærkt
blændende Lys, navnlig efter lange Ture paa Sne.
Det er især Personer, der er opererede for
Stær, der lider af E.
<i>G. N.</i>
</chapter>

<chapter name="Erythrosiderit">
<b>Erythrosiderit</b> [-tro-], et rødt, letopløseligt
Mineral (2KCl.FeCl<sub>2</sub>.H<sub>2</sub>O), krystalliserer
rombisk og er fundet i Vesuv-Lava fra 1872.
<i>(N. V. U.). O. B. B.</i>
</chapter>

<chapter name="Erythrosin">
<b>Erythrosin</b> [-tro-], se <sp>Fluorescein</sp>.
</chapter>

<chapter name="Erythrosinkopiering">
<b>Erythrosinkopiering</b> [-tro-], en fot.
Kopieringsmetode, opfundet af <i>Dr. med.</i> Aage
A. Meisling. Metoden beror paa, at et Stykke
Papir med et Gelatine- ell. Gummi-Lag, hvori
er blandet lidt Farve, gøres lysfølsomt ved
Badning i en vandig Erythrosinopløsning 1:1000
til 1:10000. Det kopieres i Lyset under et
Negativ, medens Papiret endnu er svagt fugtigt,
hvorfor der ved Kopiering paa
Erythrosingelatinepapir maa indskydes en tynd Celluloidfilm
mellem Papiret og Negativet. Billederne
fremkaldes med varmt Vand, og den røde Farve
fjernes ved Badning i en svag
Salpetersyreopløsning.
<i>C. E. A.</i>
</chapter>

<chapter name="Erythroxylaceæ">
<b>Erythroxylaceæ</b> [-troksy-], Fam. af
tokimbladede og frikronede Planter af Ordenen
<i>Sapindales</i>. Den omfatter 2 Slægter; af Bet. er
kun <i>Erythroxylon</i> L., smaa Træer ell. Buske
med spredte, helrandede Blade og Akselblade og
lidet iøjnefaldende, hvidlige Blomster. Disse har
5 Bæger- og 5 Kronblade, der bærer en af
Skedehinder dannet Bikrone, 10 Støvdragere, der er


