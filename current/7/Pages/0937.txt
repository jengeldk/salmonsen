kendt, i vandig Opløsning giver Metalion og
Ferrocyanidion, men ikke Ferro- og
Cyanidioner, og i hvilke derfor Jern og Cyanbrinte ikke
lader sig paavise ved de alm. Ionreaktioner (se
<sp>Ferricyan</sp>).
<i>R. K.</i>
</chapter>

<chapter name="Ferrocyanbrinte">
<b>Ferrocyanbrinte,</b> se
<sp>Kaliumferrocyanid</sp>.
</chapter>

<chapter name="Ferrocyankalium">
<b>Ferrocyankalium</b> se
<sp>Kaliumferrocyanid</sp>.
</chapter>

<chapter name="Ferrol">
<b>Ferrol</b> [fæ'rål], <sp>El Ferrol</sp>, By i det
nordvestlige Spanien, Prov. Coruña i Galicien,
ligger 18 km NØ. f. Ferrol paa en i <sp>Bugten
ved F.</sp> udskydende Halvø. (1910) 26270 Indb.
F., der er en af Spaniens Hovedkrigshavne, er
mod Landsiden omgivet af betydelige
Fæstningsværker, og dens rummelige dybe Havn,
der danner en regelmæssig Firkant, har et
Indløb, der er saa smalt, at det kun kan passeres
af eet Krigsskib ad Gangen; paa de to Sider af
Indløbet ligger Forterne San Felipo og Palma.
F., der er regelmæssig og smukt bygget, har
Spaniens største Arsenal, et Søakademi, en
Navigationsskole og store Dokker og Skibsværfter,
der delvis ligger i den ligeoverfor liggende
lille By <sp>la Graña</sp>. Indbyggerne lever mest
af Fiskeri og Kysthandel. Indtil 1752 var F. et
lille Fiskerleje. Uden for F. stod 4. Novbr 1805
en Søkamp mellem Franskmænd og
Englændere, hvilke sidste satte sig i Besiddelse af F.
1809 blev F. overgivet til Franskmændene ved
Forræderi, men rømmedes af dem nogle
Maaneder senere. 1823 tog Franskmændene F. efter
en Maaneds Blokade.
<i>H. P. S.</i>
</chapter>

<chapter name="Ferromangan">
<b>Ferromangan,</b> se <sp>Mangan</sp>.
</chapter>

<chapter name="Ferron, Théophile Adrien">
<b>Ferron</b> [fæ'rå], <sp>Théophile Adrien</sp>,
fr. General, f. i Pré-Saint-Evroult 19. Septbr
1830, d. i Lyon 5. Maj 1894, blev 1854 Løjtnant
i Ingeniørerne og var 1869 naaet til
Bataillonschefstillingen. Under Krigen 1870-71 var han
ledende Ingeniørofficer i Ny-Caledonien, men
kom tidsnok tilbage til at kunne tage Del i
Kampen om Paris. 1878 udnævntes han til Oberst
og ansattes som Stabschef ved 9. Korps under
General Gallifet. Denne Stilling beklædte han
imidlertid kun i kort Tid, idet han af
Krigsminister Campénon udnævntes til Souschef i
Generalstaben og Sekretær i <i>le conseil supérieur
de la guerre</i>; 1882 blev han Brigadegeneral,
1886 Divisionsgeneral og endelig 1887
Krigsminister i Kabinettet Rouvier. Uagtet han kun var
Minister fra 30. Maj til 20. Novbr s. A.,
gennemførte han dog fl. vigtige Love. 1889 fik han
Kommandoen over 18. Korps i Bordeaux. Han
har som Forf. udfoldet en ikke ringe
Virksomhed og har saaledes skrevet <i>Considérations sur
le système défensif de la France</i> (1873), <i>Les
chemins de fer allemands et les chemins de fer
français</i> (1879), <i>Places fortes et chemins de fer
stratégiques de la région de Paris</i> (1880).
<i>B. P. B.</i>
</chapter>

<chapter name="Ferronat">
<b>Ferronat,</b> Indfedtningsmiddel til blanke
Maskindele, bestaar af opløst Uldfedt med
Tilsætning af brændt Magnesia, der binder de fri
Fedtsyrer, saa Stoffet ikke bliver harsk.
<i>E. Su.</i>
</chapter>

<chapter name="Ferronatrit">
<b>Ferronatrit</b> (<sp>Gordait</sp>), Mineral, er
vandholdigt, svovlsurt Natron-Jernoxyd og
forekommer ved Sierra Gorda, Chile.
<i>(N. V. U.). O. B. B.</i>
</chapter>

<chapter name="Ferronnière, la belle">
<b>Ferronnière, la belle</b> [la-'bæl-færå'n<sub>i</sub>æ.r],
»den skønne Jernkræmmerske«, en af den fr.
Konge Frants I's Elskerinder, d. c. 1542. Hun
skal have faaet sit Navn efter sin Mands
Bestilling; han var Jernkræmmer (<i>ferronnier</i>) i
Paris. En anden Beretning lader ham være
Advokat og hedde Ferron. Et Billede i Louvre af
Lionardo da Vinci er længe urigtig antaget for
at forestille F. Et Pandesmykke ligesom det,
dette Billede bærer, kaldes F.
</chapter>

<chapter name="Ferropyrin">
<b>Ferropyrin</b> (<sp>Ferripyrin</sp>), (C<sub>11</sub>H<sub>12</sub>N<sub>2</sub>O)<sub>3</sub>,
4FeCl<sub>3</sub>, er en kem. Forbindelse af Antipyrin og
Jernklorid, indeholdende 64 % Antipyrin, 12 %
Jern og 24 % Klor. - F. dannes ved direkte
Sammenblanding af Opløsninger af de to
Stoffer i det ved Formlen angivne Forhold og
forekommer som et fint orangerødt Pulver, der er
opløseligt i Vand - lettere i koldt (5 Dele) end
i varmt (9 Dele) -, Alkohol og Benzol. En kold
mættet Opløsning udskiller ved Kogning F. i
rubinrøde Krystaller, der smelter ved c. 225°.
Opløsninger af Saltet kan blandes med Saltsyre,
Pepsin, Bromkalium og alle tanninfri Tinkturer
uden at spaltes; af kaustiske og kulsure Alkalier,
Garvesyre etc. udfældes derimod Jernet. F.
finder Anvendelse i Medicinen og anbefales særlig
som Middel mod Anæmi, Blegsot, Migræne,
Neuralgi etc. i en Dosis af 0,05-0,1 g 3-4 Gange
daglig.
<i>E. K.</i>
</chapter>

<chapter name="Ferrosalte">
<b>Ferrosalte,</b> se <sp>Jernsalte</sp>.
</chapter>

<chapter name="Ferrosilicium">
<b>Ferrosilicium</b> er en særlig siliciumrig (10
-18 %) Raajernssort, der bruges som
Tilsætning til Støbejern.
<i>E. Su.</i>
</chapter>

<chapter name="Ferrotitanit">
<b>Ferrotitanit,</b> se <sp>Schorlomit</sp>.
</chapter>

<chapter name="Ferrotypi">
<b>Ferrotypi,</b> 1) Fotografi, fremstillet paa en
asfalteret Jernblikplade; denne overhældes med
Jodkollodium og bades i et Sølvnitratbad,
hvorpaa den anbringes i Fotografiapparatet og
eksponeres. Det fremkaldte og fikserede Negativ
danner et lyst, positivt Billede mod den mørke
Asfaltbaggrund. F.-Pladerne kan ogsaa gøres
lysfølsomme med Bromsølvgelatine. Det
fremkaldte Negativ, som er sort, ses ikke mod den
mørke Asfaltgrund; først ved at bleges i et
Sublimatbad træder Billedet tydeligt positivt
frem. Ferrotypier kan fremstilles i Løbet af
meget kort Tid, men er ikke videre holdbare.
Metoden anvendes mest af Gadefotografer o. l.

2) F. bruges undertiden som Benævnelse for
de fotografiske Kopieringsmetoder, ved hvilke
der anvendes Jernforbindelser, der paavirkes af
Lyset.
<i>C. E. A.</i>
</chapter>

<chapter name="Ferrucci, Andrea">
<b>Ferrucci</b> [fe'r.ut∫i], <sp>Andrea</sp>, ital.
Billedhugger og Arkitekt, f. 1465 i Fiesole, d. 1526 i
Firenze. Han tilhørte en vidtforgrenet
Billedhuggerfamilie og var vist Elev af Fætteren
Francesco di Simone F. Han arbejdede i sin
Ungdom og ogsaa senere i Neapel, men virkede
ellers mest i Toscana; paa sine ældre Dage
udførte han ogsaa Værker for Ungarn (bl. a.
Marmoralter, nu til Dels ødelagt, i Grans
Domkirke). Fra 1508 var han knyttet til Firenzes
Domkirke og indtog senere her en ledende
Stilling som Capomaestro for Billedhuggerne; han
skabte her bl. a. M. Ficino's Gravmæle, virkede
ogsaa med ved Opførelsen af S. Lorenzos
Facade og Medici-Kapellet (ny Sakristi) og gav
Udkast til et ejendommeligt Gravmæle for A.
Strozzi i S. Maria Novella. Til hans
ejendommeligste Arbejder hører Reliefudsmykningen af
