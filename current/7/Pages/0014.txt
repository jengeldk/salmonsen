paa en enkelt Jernmast ell. paa to saadanne
anbragt Olietransformator, der tilsluttes
Højspændingsledningerne gennem Sikringer og
Ledningsadskillere, der tjener som Afbrydere;
undertiden anvendes overhovedet ingen Afbryder.
Nævnte Apparater er anbragte paa Isolatorer
paa Masterne. Sikringerne i
Højspændingssiden anbringes dog ofte i et over selve
Transformatoren indrettet, med dennes Oliebeholder
sammenbygget Skab ell. Rum, medens de i
Transformatorens Lavspændingsside indskudte
Afbrydere og Sikringer som Regel anbringes
i et Skab, der fastgøres paa Masterne paa et
ell. andet helst uden for Rækkevidde værende
Sted af disse. En Mastetransformator anbringes
saa højt oppe fra Jorden, at den ikke er
umiddelbart tilgængelig fra denne og saaledes, at
man ikke fra Jord kan berøre spændingsførende
Dele; den er altid en Olietransformator og maa
være omhyggelig beskyttet mod Fugtighed
derved, at Oliebeholderen er absolut vandtæt. Alle
Apparater anbringes saaledes, at Fugtighed ikke
kan bevirke Kortslutninger ell. Overgang til
Jord. Paa Masterne findes i Reglen en Platform
i en saadan Højde, at man fra denne bekvemt
kan tilse Transformatoren. Masterne afstives
omhyggeligt med Barduner og Skraastivere, se
Fig. 1, der viser en Mastetransformatorstation,
som er tilsluttet en ankommende trefaset
Højspændingsledning, der dels tilsluttes
Transformatoren og dels føres videre ud over
Transformatorstationen i samme Retning som de fra
denne afgaaende Lavspændingsledninger.
Mastetransformatorstationer anvendes saa at sige kun
til Omformning af Højspænding til Lavspænding
og finder udstrakt Anvendelse i
Oplandscentralers Forsyningsomraade. Normalt regner man
en Transformatorstations Forsyningsradius til
800 à 1000 m, maksimalt til 1500 m. Er en
Transformator større end c. 50 KVA,
anbringes den ikke paa Master, men i saakaldte
Transformatortaarne, i Skure, i Brønde e. l., der er
saa billige som muligt, og udstyrede med saa faa
og saa simple elektriske Apparater som
Sikkerhedshensynet overhovedet tillader. I Byer tages
der for en Del Hensyn til Skønhedsindtrykket,
idet saadanne Transformatorstationer ofte
anbringes i Gaderne paa mere ell. mindre
iøjnefaldende Steder. Fig. 2 viser et af Kjøbenhavns
Transformatortaarne, hvoraf der findes en Del

<img>Fig. 1. Mastetransformator.</img>

<img>Fig. 2 Transformatortaarn fra Kjøbenhavn.</img>

<img>Fig. 3. Muret Transformatorstation.</img>

