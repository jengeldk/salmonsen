<chapter name="exemplificatio">
<b>exemplificatio</b> (nylat.), Forklaring, Bevis
ved Eksempler, <i>exemplificatio documenti</i>,
bekræftet Afskrift af et Dokument.
</chapter>

<chapter name="exempli gratia">
<b>exempli gratia,</b> se <sp>Eksempel</sp>.
</chapter>

<chapter name="exequiæ">
<b>exequiæ,</b> hos Romerne den højtidelige
Ligbegængelse og overhovedet
Begravelsesceremonierne; i den rom.-kat. Kirke Messerne
(Exequial-Messerne) for en Afdød, som læses paa
Begravelsesdagen og hyppig fl. Dage efter, ogsaa
paa Aarsdagen for Døden, i Reglen i den
Afdødes Sognekirke.
<i>L. M.</i>
</chapter>

<chapter name="exercitia spiritualia">
<b>exercitia spiritualia</b> (lat.: aandelige
Øvelser) kaldes i den rom.-kat. Kirke de Øvelser i
Selvfornægtelse og Selvbetragtning, som
Gejstlige og Lægfolk foretager under Ledelse af
deres Sjælesørger. Ignatius Loyola har fremfor
andre sat e. s. i System, og de drives især i
Jesuitterordenen.
<i>L. M.</i>
</chapter>

<chapter name="Exergue">
<b>Exergue</b> [æ'gzærg] (fr.) kaldes i
Numismatikken et paa Mønter under Møntbilledet
afdelt Segment. E. er bestemt til at optage
enkelte Dele af Indskriften, paa rom.
Kejsermønter Prægestedet, ell. der angives
Møntmester, særlige Tegn ell. Aarstal. Paa nyere
Mønter sjælden.
<i>H. A. K.</i>
</chapter>

<chapter name="ex est">
<b>ex est</b> (lat., ikke klassisk), det er forbi.
</chapter>

<chapter name="Exeter (England)">
<b>Exeter</b> ['eks<sub>i</sub>tə ell. 'ekstə], By og Grevskab
i det sydvestlige England, Hovedstad i
Devonshire, ligger ved den sejlbare Flod Exe, 15 km
fra dens Munding i Kanalen og er et vigtigt
Jernbaneknudepunkt. (1911) 60788 Indb. Den gl.
By har snævre, uregelmæssige Gader med mange
Huse fra 16.-17. Aarh. De store Forstæder
har derimod et moderne Udseende. Omegnen
er frugtbar og overordentlig smuk. Af E.'s
mange historiske Mindesmærker maa
fremhæves Domkirken, en af de skønneste i England
(opført hovedsagelig 1280-1369). Endvidere
Guildhall med en interessant Portrætsamling,
og Ruinerne af en Borg (Rougemont). Albert
Memorial Museum indeholder en Kunstskole,
et offentligt Bibliotek og et naturhist. Museum.
E. er Bispesæde (grundet 1050) og har en
Latinskole (oprettet 1332) og et Præsteseminarium.
E. har Papirfabrikker, Jernstøberier og
Bryggerier og en ret betydelig Handel med
Agerbrugsprodukter. Ved en 4 m dyb Kanal,
anlagt allerede i 16. Aarh., er E.'s Havn
forbundet med Topsham ved Exes Mundingsbugt. E.,
der allerede eksisterede under Romertiden, var
i Middelalderen en vigtig Fæstning. Svend
Tveskæg ødelagde E. 1003, Vilhelm Erobreren
indtog Byen 1068 og byggede her Borgen
Rougemont. Senere udholdt den adskillige
belejringer; men under Borgerkrigen, da den holdt
med Parlamentet, blev den erobret af
Royalisterne 1643. Ved Aar 1700 havde E. næst efter
Leeds den største Uldindustri i England; men
allerede ved Aar 1800 var denne Industri
ophørt i E. E. sender eet Medlem til
Parlamentet.
<i>G. Ht.</i>
</chapter>

<chapter name="Exeter (U. S. A.)">
<b>Exeter</b> ['eks<sub>i</sub>tə ell. 'ekstə], Fabrikby i U. S. A.,
Stat New Hampshire, ligger 15 km SV. f.
Portsmouth ved Squamscott River. (1910) 4900 Indb.
E. har Skotøjs- og Bomuldsindustri.
<i>H. P. S.</i>
</chapter>

<chapter name="exeunt">
<b>exeunt</b> [eng. 'eks<sub>iə</sub>nt] (lat.), de gaar; <i>e. ómnes</i>,
alle gaar; <i>éxit</i>, han (ell. hun) gaar. Bruges ved
Sceneangivelser i engelske Skuespil.
<i>H. H. R.</i>
</chapter>

<chapter name="exhibition">
<b>exhibition</b> [eng. eks<sub>i</sub>'bi∫<sub>ə</sub>n, fr. ægzibi's<sub>i</sub>å],
Udstilling, navnlig Verdensudstilling.
</chapter>

<chapter name="ex hypothesi">
<b>ex hypothesi</b> [-'te.-] (lat., af gr. ύπóθεσις),
ifølge en Forudsætning.
</chapter>

<chapter name="Exidia">
<b>Exidia</b> Fr., Slægt af Bævresvampe, med
bruskagtige-geléagtige, paa Undersiden haarede
Frugtlegemer; Sporelejet (Hymeniet) kun
udbredt paa den glatte Overside; Basidiesporerne
nyreformede. Paa det unge Mycelium dannes
Knopceller, der er stærkt krummede. De lever
især paa døde Grene o. l.
<i>F. K. R.</i>
</chapter>

<chapter name="ex improviso">
<b>ex improviso</b> (lat.), uformodet, uforudset.
</chapter>

<chapter name="existimatio">
<b>existimatio</b> (lat. Agtelse, Anseelse af <i>existimo</i>
agter, anser for) betegner i den rom. Ret den
enhver uberygtet <i>civis Romanus</i> tilkommende
borgerlige Ære, <i>dignitas inlæsæ status</i>. E.
fortabtes (<i>consumptio e.</i>), naar <i>libertas</i> (Friheden)
ell. <i>civitas</i> (Borgerretten) fortabtes ved <i>maxima</i>
og <i>media capitis deminutio</i>, den største og den
mellemste Forandring i en rom. Borgers
Retsstilling (<i>caput</i>). E. kunde endvidere forringes
(<i>minutio e.</i>). I den klassiske Ret indtraadte en
saadan <sp>Æresforringelse</sp> dels som Følge
af <i>infamia</i> (Æresløshed), der ved Lov ell. ved
det prætoriske Edikt umiddelbart var knyttet
til visse Handlinger, dels som Følge af
<i>turpitudo</i> (Vanære), der i hvert enkelt Tilfælde
fastsattes ved Dommerens fri Skøn paa Grundlag
af den offentlige Menings Dom. Fra gl Tid
kendtes en Æresforringelse <i>ignominia</i>
(Berygtethed), der hvilede paa en censorisk
Misbilligelse (<i>nota censoria</i>), ell. blot paa den
offentlige Menings Dom. I begge Tilfælde skyldtes
den et Forhold, der stred mod god romersk
Skik. Den kunde have visse sociale og politiske
Følger (censorisk Anmærkning [<i>nota</i>] paa
Borgerlisten, Udstødelse af Senatet ell.
Ridderstanden), men den havde ingen privatretlig
Virkning. Allerede fra de 12 Tavlers Tid (<i>tab. VIII</i> 22)
indtraadte endvidere i enkelte Tilfælde en
<i>ignominia</i> (<i>improbitas</i>) i Kraft af en
Lovbestemmelse som en Følge af visse Retskrænkelser.
Men det er først i Tiden henimod Republikkens
Slutn., at Æresforringelse (<i>infamia</i>) kendes som
et teknisk <sp>Retsbegreb</sp>.

For Udviklingen af <i>infamia</i> som Retsbegreb
blev det prætoriske Edikt af afgørende Bet.
Retten til for Prætor at optræde for en anden
(<i>postulare pro alio</i> etc.) var et Æreshverv, hvortil
kun den uberygtede Borger havde Adgang. I
sin jurisdiktionelle Virksomhed kom Prætor
derfor til indgaaende at beskæftige sig med,
hvem der af den offentlige Mening stempledes
som berygtet. De Personer, som Prætor da p.
Gr. a. deres Berygtethed udelukkede fra den
fulde <i>jus postulandi</i>, erklærede han ikke selv
for <i>infames</i>. Prætor havde formelt ingen
Myndighed til direkte at berøve nogen hans
borgerlige Ære. Men i sit Edikt optegnede han dem,
han udelukkede. Og de Personer, der saaledes
af Prætor blev forkastede, betragtedes - ifølge
Gajus - som <i>infames</i>. Den blot <sp>faktiske</sp>
Berygtethed blev til et <sp>retligt</sp> Begreb.

<i>Infamia</i> indtraadte dels som Følge af visse
vanærende Forhold (Bigami, Udstødelse af
Hæren [<i>ignominiosa missio</i>], foragteligt Erhverv
[<i>quæstus illiberalis vel sordidus</i>] som Kobler
[<i>leno</i>], Aagerkarl. Dyrekæmper, Skuespiller), dels


