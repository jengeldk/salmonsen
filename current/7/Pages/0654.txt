<chapter name="Exsiccata">
<b>Exsiccata,</b> d. s. s. <sp>Ekssikkatsamling</sp>.
</chapter>

<chapter name="ex speciali gratia">
<b>ex speciali gratia</b> (lat.) ved særlig Naade.
</chapter>

<chapter name="ex speciali mandato">
<b>ex speciali mandato</b> (lat.), efter særlig
Bemyndigelse.
</chapter>

<chapter name="Exsultet">
<b>Exsultet,</b> en latinsk Salme: <i>E. jam angelica
turba</i> (»Det jublede i Englekor«), som med
Urette tilskrives Augustin; den synges af
Diakonerne Paaskelørdag ved Indvielsen af
Paaskelysene.
<i>L. M.</i>
</chapter>

<chapter name="Exsurge Domine">
<b>Exsurge Domine</b> (»Stat op, Herre!«) kaldes
efter Begyndelsesordene den Bulle, som Pave
Leo X 1520 udstedte mod Luther.
<i>L. M.</i>
</chapter>

<chapter name="ex tempore">
<b>ex tempore</b> (lat.), uforberedt.
</chapter>

<chapter name="Exter, Julius">
<b>Exter</b> ['ækst<sub>ə</sub>r], <sp>Julius</sp>, tysk Maler, f. 20.
Septbr 1863 i Ludwigshafen a. Rh., Elev af
München's Akademi. 1890 udstillede han det
impressionistiske »Legeplads for Børn«. Snart
gik han ud over Impressionismen under ivrig
Eksperimentering i symbolistisk,
dekorativ-stiliserende og andre moderne Retninger. Han
malede saaledes det ejendommelige »Bølgen«
(nøgen Kvindeskikkelse [1892]), »Tabte Paradis«,
»Adam og Eva«, Triptychonet »Charfreitag«
(Münchens ny Pinakotek), »Judith« (1902,
Bremens Kunsthalle), Glasmaleriet »Korsfæstelsen«
(1913-14, Kirken i Lindenberg) o. m. a. E.
modelerer ogsaa.
<i>A. Hk.</i>
</chapter>

<chapter name="Exter, Karl">
<b>Exter</b> ['ækst<sub>ə</sub>r], <sp>Karl</sp>, tysk Ingeniør, f. 10.
Juni 1816 i Zweibrücken (Rheinpfalz), d. 30.
Oktbr 1870 i München, har særlig gjort sig
bekendt ved Konstruktion af forskellige
Jernbanebremser og en Dampskydebro; desuden har
han arbejdet med Indretning af Fabrikation
af Prestørv og disses Anvendelse som
Lokomotivbrændsel. Efter at have endt sine
maskintekniske Studier beskæftigede han sig særlig
med Konstruktion og Bygning af Dampmaskiner
og Lokomotiver hos Stephenson i Newcastle. Da
han 1839 vendte tilbage fra England, blev han
Maskinmester ved Taunus-Banen og ansattes
1842 under de bayerske Statsbaner, hvor han
1848 blev udnævnt til Overmaskinmester.
<i>G. K.</i>
</chapter>

<chapter name="extispex">
<b>extispex</b> (lat.: »Indvoldebeskuer«),
Sandsiger, som tager Varsler af Offerdyrenes ædlere
Indvolde (lat. <i>exta</i>); <i>extispicium</i>, denne
Handling.
<i>H. H. R.</i>
</chapter>

<chapter name="Extractum">
<b>Extractum,</b> d. s. s. <sp>Ekstrakt</sp>.
</chapter>

<chapter name="extra culpam">
<b>extra culpam</b> (lat.), uden Skyld.
</chapter>

<chapter name="Extrados">
<b>Extrados</b> ['æks-] (af lat. <i>extra</i>, uden for, og <i>dos</i>,
Ryg) kaldes den ydre, konvekse Overflade,
Rygfladen, af en Hvælving ell. Bue, den krumme
Linie, som dannes af de kiledannede Buestens
Overflade. Modsætningen, den indre Flade,
kaldes <sp>Intrados</sp>.
<i>(E. S.). C. B-r.</i>
</chapter>

<chapter name="extra ecclesiam nulla salus">
<b>extra ecclesiam nulla salus</b> (lat.), »uden
for Kirken ingen Frelse«.
</chapter>

<chapter name="Extraits">
<b>Extraits</b> [æks'træ], se <sp>Esprits</sp>.
</chapter>

<chapter name="extra lineas">
<b>extra lineas</b> (lat.), egl. »uden for Linierne«,
hvad ikke anslaas, ikke regnes med.
</chapter>

<chapter name="extra muros">
<b>extra muros</b> (lat.), uden for Murene.
</chapter>

<chapter name="extraneus">
<b>extraneus</b> (lat.). fremmed, Udlænding, e.
ell. <sp>ekstern</sp> kaldes ofte den, der
frekventerer en Undervisningsanstalt e. l. uden at bo
der, i Modsætning til de <sp>interne</sp>, der har
Bopæl smst.
</chapter>

<chapter name="extraordinarius">
<b>extraordinarius</b> (lat.), uden for Ordenen,
overordentlig; Professor e. ɔ: Prof. ved
Universitetet uden for dettes normale Lærepladser.
</chapter>

<chapter name="extra ordinem">
<b>extra ordinem</b> (lat.), uden for Ordenen.
</chapter>

<chapter name="Extravagantes">
<b>Extravagantes,</b> se <sp>Kanonisk Ret</sp>.
</chapter>

<chapter name="extremo, in">
<b>extremo, in</b> (lat.), se <sp>Ekstrem</sp>.
</chapter>

<chapter name="Exuma-Øerne">
<b>Exuma-Øerne</b> [ek'su.m<sub>ə</sub>], en lille Gruppe
af Bahama-Øerne i Vestindien, skilles ved
Exuma-Sound fra Eleuthera og Cat Island og
ved Tongue of Ocean fra Hovedøen Andros.
E., der strækker sig fra NV. til SØ., bestaar af
to større Øer, <sp>Store-</sp> og <sp>Lille-E.</sp>, samt c.
158 smaa Koraløer, <sp>E.-Cays</sp>, tilsammen 253
km<sup>2</sup> med c. 2300 Indb., der beskæftiger sig med
Saltproduktion og Kvægavl. Paa Lille-E. findes
den efter Nassau bedste Havn i
Bahama-Archipelet.
<i>M. V.</i>
</chapter>

<chapter name="ex ungue leonem">
<b>ex ungue leonem</b> (latinsk Ordsprog), paa
Kløerne (kender man) Løven.
</chapter>

<chapter name="ex usu">
<b>ex usu</b> (lat.), ifølge Skik og Brug.
</chapter>

<chapter name="ex voto">
<b>ex voto</b>, lat, »efter Løfte«, underforstaaet:
til en Guddom. Gaver e. v. (ɔ: Votivgaver)
spillede i Oldtidsreligion og i øvrigt ogsaa for
Kristendommen, navnlig paa kat. Omraade, helt til
Nutiden, en overordentlig stor Rolle. Sædvanlig
betegnes herved større ell. mindre materielle
Genstande, ringe ell. kostbare, der gives
Guddommen, mest som Tak for modtagen
Velgerning, Sejr i Væddekamp, Helbredelse efter
Sygdom o. s. v., og anbringes i hans Tempel ell.
viede Omraade. Jævne Folks Gaver var af ringe
Værd, og fremkom i saa stor Mængde, at
Templerne af og til ligefrem maatte ryddes for dem,
og Sagerne t. Eks. nedgraves et Sted i
Nærheden; rige Folks og Fyrsters Gaver kunde
være meget anselige. Statuer, hele Bygninger,
Genstande af ædelt Metal. Til de kendteste og
rigeste hørte Kong Kroisos' Gaver til Templet
i Delfoi. Ogsaa en Trefod, udført for en Del af
Byttet, som Athen opstillede smst. efter Slaget
ved Plataiai, var en Gave e. v.
<i>H. A. K.</i>
</chapter>

<chapter name="ex aequo et bono">
<b>ex aequo et bono</b> (lat.), ifølge Ret og
Billighed.
</chapter>

<chapter name="Eybl, Franz">
<b>Eybl</b> ['a^ibl], <sp>Franz</sp>, østerr. Maler og Litograf,
f. 1. Apr. 1806 i Wien, d. 29. Apr. 1880 smst.
E., der var uddannet paa Wiens Akademi og
virkede i sin Fødeby, har bl. a. malet
fortrinlige Bondelivsscener - Smaabilleder af fineste
Udførelse - og talrige karakterfulde
Portrætter (adskillige i det kgl. Malerigaleri og i
Bymuseet i Wien m. v.). Ogsaa som
Portrætlitograf ydede han noget fremragende (c. 400
litografiske Blade).
<i>A. Hk.</i>
</chapter>

<chapter name="Eybler, Joseph von">
<b>Eybler</b> ['a^ibl<sub>ə</sub>r], <sp>Joseph von</sp>, østerrigsk
Musiker (1764-1846), kom som Dreng paa
Musikseminariet i Wien og fik senere en
betydningsfuld Støtte i den Interesse, som <sp>Haydn</sp>
og <sp>Mozart</sp> viste ham. Navnlig til den sidste
knyttedes E. ved et varmt Venskab, der
vedligeholdtes lige til Mozart's Død, og det var
opr. Meningen, at E. skulde have fuldført
Mesterens efterladte <i>Requiem</i>, et Arbejde, han
dog snart opgav og overlod til <sp>Süssmeir</sp>.
E., der efterhaanden avancerede op til at blive
Hofkapelmester, var lige afholdt som Menneske
og som Komponist af en Række verdslige og
kirkelige Arbejder; af de sidste viste enkelte
sig at besidde Levedygtighed.
<i>W. B.</i>
</chapter>

<chapter name="Eyck, Hubert">
<b>Eyck</b> [æ^ik], <sp>Hubert</sp> og <sp>Jan van</sp>,
Grundlæggerne af den nederlandske Malerskole, var
Brødre og fødte i Maaseyck ved Maastricht,


