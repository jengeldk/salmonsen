Saltlejer udnyttes dog nu mindre end tidligere,
idet man foretrækker at udnytte den sydlige
Saltsø <sp>Baskuntschak</sp> (s. d.), som ved en
Jernbane er forbundet med Volga.
<i>G. Ht.</i>
</chapter>

<chapter name="Elton, James Frederick">
<b>Elton</b> ['e£t<sub>ə</sub>n], <sp>James Frederick</sp>,
britisk Afrikarejsende (1840-77), foretog 1870 en
længere Opdagelsesrejse til Tati Gulddistriktet
i Sydafrika og Limpopo-Flodens nedre Løb. 1873
blev han britisk Konsul i Sansibar, senere i
Mosambik, hvorfra han 1877 tiltraadte en Rejse
til Njassa-Søen, som han besejlede. Under en
besværlig Rejse fra Søens Nordende døde han
af Feber i Ugogo.
<i>C. A.</i>
</chapter>

<chapter name="El-Tor-Vibrioner">
<b>El-Tor-Vibrioner</b> maa betragtes som en
Afart af Koleravibrionen. Først paavist af <sp>F.
Gotschlich</sp> som Tarmparasit hos
Mekka-Pilegrimme. Den ligner ganske Koleravibrionen
og viser samme Immunitetsreaktioner, men er
ikke patogen for Mennesker. Paa kunstigt
Næringssubstrat producerer den en blodopløsende
Gift (Hæmolysin), noget, der ogsaa træffes hos
visse Stammer af ægte Koleravibrioner.
<i>O. T.</i>
</chapter>

<chapter name="Eltz">
<b>Eltz</b> [ælts], Biflod til Mosel, udspringer i
Eifel, løber mod SØ. og udmunder ved
Moselkern i Mosels venstre Bred efter et Løb paa
c. 8 km. Paa en 290 m høj Klippe ovf. E.'s
Dal ligger Borgen E., en af de bedst bevarede
tyske middelalderlige Borge; den er Greverne
af E.'s Stamslot.
<i>G. Ht.</i>
</chapter>

<chapter name="Elu">
<b>Elu,</b> det gamle singhalesiske Litteratursprog
(kendt fra 12. Aarh. og senere), beslægtet med
Sanskrit (og Prakrit), men en Del paavirket
af de dravidiske Sprog. (<sp>Litt</sp>.: se
<sp>Singhalesisk</sp>).
<i>(S. S.). D. A.</i>
</chapter>

<chapter name="Elucidarius">
<b>Elucidarius,</b> se <sp>Lucidarius</sp>.
</chapter>

<chapter name="elucidere">
<b>elucidere</b> (lat.), belyse, oplyse, forklare;
<sp>Elucidation</sp>, Belysning, Oplysning,
Forklaring.
</chapter>

<chapter name="eludere">
<b>eludere</b> (lat.), undgaa noget; forpurre,
kuldkaste noget, omgaa; narre, skuffe.
</chapter>

<chapter name="Elukhen, Alexander">
<b>Elukhen</b> [jæf'£uκ<sub>ji</sub>n], <sp>Alexander</sp>, russ.
Komponist, f. 25. Jan. 1876 i Petrograd,
uddannedes som Militær, men forlod denne Vej og blev
Musiker. Han studerede navnlig under S. Krehl
(Leipzig) og Glière (Moskva) og har levet som
Komponist i Paris, München, Berlin og Kbhvn.
E. har skrevet to Orkestersuiter (»Cyrano de
Bergerac« og »Finlandsk Suite«), en Fantasi
for Orkester med Klaver, der ligesom
Brudstykker af Operaen »Sotra« bl. a. er opført i
Kbhvn; endvidere Sange og Klaverstykker.
<i>W. B.</i>
</chapter>

<chapter name="Elul">
<b>Elul,</b> i den senere israelitiske, fra
Babylonerne optagne, Kalender den 6. Maaned (babyl.
<i>ululu</i>), nærmest svarende til vor September.
</chapter>

<chapter name="Elura">
<b>Elura,</b> se <sp>Ellora</sp>.
</chapter>

<chapter name="Eluru">
<b>Eluru</b> (<sp>Ellore</sp>), By i det sydøstlige
Forindien, Prov. Madras, Distrikt Kistna, med
(1911) 37891 Indb., Hinduer af teluguisk
Nationalitet, driver Handel med Bomuld, Tæpper
og Salpeter. Forbi E. gaar den 144 km lange
E.-Kanal, som forbinder Floderne Godaweri og
Kistna.
<i>M. V.</i>
</chapter>

<chapter name="Elution">
<b>Elution</b> (lat.), <sp>Elustriation</sp>,
pulverformede Stoffers Rensning ved Udvaskning.
<sp>Elutionsmetoden</sp>, se <sp>Sukker</sp>.
<i>K. M.</i>
</chapter>

<chapter name="Eluvium">
<b>Eluvium</b> ell. <sp>eluviale Dannelser</sp>. I
Reglen vil de ved Bjergarternes Forvitring
dannede løse Masser (Grus, Sand og Ler) bortføres
af rindende Vand. Undertiden er dette umuligt,
enten fordi Jordoverfladen i vedk. Egn er for
horisontal og Vandløbenes Fald derfor for ringe,
ell. fordi Egnen er for tør og Vandløbene derfor
for smaa og faa. Paa saadanne Steder bliver
Forvitringsprodukterne liggende og danner et
stadig voksende Dække over den faste,
uforvitrede Undergrund. Saadanne løse Jordmasser,
der ofte betegnes som E., kan opnaa en
Mægtighed af fl. Hundrede Meter.
<i>J. P. R.</i>
</chapter>

<chapter name="Elv">
<b>Elv</b> er en især i Norge brugelig Benævnelse
for en Flod. Oldn. <i>elfr</i>, et større Vandløb, er
opr. en <i>i</i>-Stamme og identisk med Elbens Navn,
som hos lat. og gr. Forf. lyder <i>Albis</i>.

l Sammensætninger lyder Ordet regelret <i>alf</i>-
ell. <i>alfar</i>-; heraf det gl. Navn paa E. mellem
Glommen (<i>Raumelfr</i>) og Götelven (<i>Gautelfr</i>),
<i>Alfheimar</i>, fl. Gaarde <i>Alvum</i> i Norge (af
<i>Alfheimr</i>) samt <i>Alfarheimr</i>, nu »Elverum« (egl.
Egnen ved E., d. e. Glommen).
<i>H. F.</i>

I nordisk <sp>Folketro</sp> knyttes to Arter af
overnaturlige Væsener til E.: 1) <sp>kvindelige</sp>
Væsener (i Mytologien nævnte som Jættemøer),
der sikkert fra først af er selve E., opfattet som
levende Væsen (Ordet E. er Hunkøn); de
udtrykker Vældets Livskraft og Strømmens Styrke;
i Mytedigtningen møder vi dem f. Eks. som
Jættedatteren Gjalp, der bragte Vimur-Aaen til
at svulme for Tor; endvidere i en skæmtende
Ytring om »Hyme's Døtre« i Kvadet
»Lokasenna«; ogsaa Grottesangens Jættemøer, der
tumler med Stenblokke, men til sidst tvinges
til at trælle for Mennesker; fyldigst omtales de
dog i Haarbardskvadet, hvor Odin hentyder til
Elskovseventyr med 7 Søstre, »de raske Møer,
der snoede Reb af Sand (et alm. Naturspil i
rindende Vand; ogsaa i en dansk Folkevise
omtales det som Heksekunst) og gravede den dybe
Grund ud af Dalene«. (<sp>Litt</sp>.: <sp>A. Olrik</sp>,
»Danmarks Heltedigtning«, I, § 50). 2) I
Modsætning til dem opfattes de <sp>mandlige</sp>
Væsener ikke som selve E., men som havende deres
<sp>Bolig paa et bestemt Sted i E.</sp>: i det
stille Vand, der tilsyneladende er saa fareløst,
i Elvebredningen ell. Smaaindsøer, bor
<sp>Nøkken</sp>, der ved Svig lokker Mennesker i sin
Vold, ganske som den danske <sp>Aamand</sp>; jfr
<sp>Aa</sp>; i Fossen, ell. rettere inde under den, bor
et jætteagtigt Væsen (ell. undertiden en Drage),
hvis Voldsomhed træder stærkest frem i
Islændingen Grette's Kamp med Jotunen i
Ødalsfossen og skimtes svagere i andre
Oldtidsoverleveringer (jfr <sp>Starkad</sp> Aaludreng). I nyere
Folketro om den norske <sp>Fossegrim</sp> og den
sv. <sp>Strømkarl</sp>, <sp>Vatten-E.</sp> (jfr
<sp>Elverfolk</sp>) er Vildheden stærkt afdæmpet;
Strengespillet er overalt et væsentligt Træk i deres
Virksomhed, og det læres efter af jordiske
Spillemænd, der først ofrer til Fossen og dernæst
sidder Natten over og lytter til Fossens Toner.
<i>A. O.</i>
</chapter>

<chapter name="Elvan">
<b>Elvan,</b> en i Cornwall og Devonshire i Gange
optrædende Bjergart, som henhører til
Kvartsporfyrerne og i Reglen er rig paa Turmalin.
E.-Gangene, der gennemsætter siluriske og
devoniske Bjergarter, er meget variable i Retning
