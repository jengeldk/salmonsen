betydelig fra de 3 vestligere Søer, Øvre-,
Michigan- og Huron-Sø (182-175 m), derimod ligger
den østligste Sø, Ontario-Søen, c. 100 m lavere,
og den lille Forbindelsesflod mellem de 2 Søer
danner derfor et mægtigt Vandfald, det berømte
Niagara. Søens Bredder er gennemgaaende
ensformige, og kun Nordkysten er høj; paa Øer er
den fattig, de betydeligste er <sp>Pelée</sp> og
<sp>Long-Point-Island</sp>. Sit betydeligste Tilløb
modtager E. gennem <sp>Detroit-River</sp> i det
vestlige Hjørne, der hidfører Vandet fra de 3 højere
liggende Søer; alle Søens øvrige Tilløb er
derimod ubetydelige, selv den største,
Grand-River paa Nordsiden er kun 195 km. Dybden, der
er ringe, naar kun et enkelt Sted 76 m. Skønt
Bredderne er meget fattige paa naturlige Havne,
en Egenskab, som E. har tilfælles med de
øvrige kanadiske Søer, og skønt Skibsfarten i
Tidsrummet fra Decbr til Apr. hemmes meget p.
Gr. a. heftige Storme og stærke Strømninger,
har Søens heldige Beliggenhed mellem nogle af
Unionens og Kanadas bedst dyrkede og tættest
befolkede Egne dog fremkaldt en meget levende
Trafik. Hertil bidrager den gode
Kanalforbindelse med de omliggende Floder; fra Buffalo i
det nordøstlige Hjørne fører saaledes
<sp>Erie-Kanalen</sp> til Albany ved Hudson-Floden, fra
Cleveland paa Sydkysten fører
<sp>Ohio-Kanalen</sp> til Portsmouth ved Ohio og fra Toledo i det
sydvestligste Hjørne <sp>Miamee-Kanalen</sp> til
Cincinnati. Hele Syd- og Vestkysten af Søen
følges umiddelbart af en Jernbanelinie, medens
paa den kanadiske Side Jernbanen løber i
nogen Afstand fra Kysten. De vigtigste Byer er
Buffalo, Erie, Cleveland og Toledo, der alle
tilhører U. S. A.
<i><i>(C. A.). H. P. S.</i></i>
</chapter>

<chapter name="Erifyle">
<b>Erifyle,</b> gr. Heroine, Datter af Talaos, Konge
i Argos, og af Lysimache, Søster til Adrastos,
blev, da Broderen udsonede sig med Amfiaraos,
givet denne til Ægte, og man blev da tillige enig
om, at, naar der for Fremtiden skulde blive
Uoverensstemmelse imellem Svogrene, skulde E.
afgøre Tvisten. En saadan Lejlighed kom snart.
Da Adrastos samlede Toget imod Eteokles, og
Amfiaraos nægtede sin Deltagelse, bevægede E.,
hvem Polyneikes havde bestukket ved at give
hende Stammoderen Harmonia's vidunderlig
dejlige, men skæbnesvangre Halsbaand, sin
Mand Amfiaraos til at følge Adrastos paa Toget,
uagtet hun vidste, at han ikke vilde komme
levende tilbage. Han paalagde derfor sine
Sønner, Alkmaion og Amfilokhos, at hævne hans
Død paa Moderen, hvilket ogsaa siden skete,
da Alkmaion desuden havde erfaret, at E.
ogsaa, for at bevæge Sønnen til at deltage i
Epigonernes Tog mod Theben, af Thersandros,
Polyneikes' Søn, havde faaet Harmonia's Peplos
(Slør) foræret. I Delfoi havde man siden et
pragtfuldt Halssmykke, der sagdes at have
tilhørt E. og efter hendes Død af Alkmaion at være
givet til Apollon. Det røvedes under de hellige
Krige af Magthaverne i Fokis, hvis Kvinder bar
det, men det bragte kun Ulykke over dem.
Afskeden mellem E. og Amfiaraos blev tidlig
fremstillet i den gr. Kunst.
<i>C. B.</i>
</chapter>

<chapter name="erigere">
<b>erigere</b> (lat.), oprette, oprejse, grunde. Smlg.
<sp>Erektil</sp>.
</chapter>

<chapter name="Erigeron">
<b>Erigeron</b> L. (<sp>Bakkestjerne</sp>), Slægt af
Kurvblomstrede (Asters - Gruppen), urteagtige
Planter, der staar selve Asters-Slægten meget
nær, men adskiller sig fra den ved at have to
ell. tre Rækker Svøbblade og oftest fl. Rækker
Randblomster; hyppigst danner Frugtstraalerne
kun en enkelt Kreds. Ca. 150 Arter, de halve
stammer fra Nordamerika. Baade i Norge og
Danmark vokser <i>E. acer</i> L. (<sp>Bitter B.</sp>), en
10-30 cm høj, to- ell. fleraarig Plante med
grenet Stængel og linielancetdannede,
helrandede Blade; Kurvene er samlede i en Klase med
2-4 Kurve paa hver Gren; Randblomsterne er
smaa, oprette og blegrøde og Skiveblomsterne
gule. Den vokser paa tørre, bakkede
Lokaliteter og som Ukrudt paa Sandmarker; blomstrer
i Juni-August. <i>E. canadensis</i> L. (<sp>Kanadisk
B.</sp>), hvis Kurve er mindre end den foregaaende
Arts og samlede i en Top med mange Kurve
paa hver Gren, findes forvildet i Danmark i
Nærheden af Byer. I Norge vokser endnu 3 andre
Arter. Enkelte dyrkes som Prydplanter.
<i>A. M.</i>

<i>E. aurantiacus</i> Rgl. (Turkestan);
Randkronerne er orangegule; 20 cm. <i>E. Coulteri</i> Porter
& Coult. (Nordamerika); Randkronerne hvide;
60 cm. <i>E. speciosus</i> D. C. (Nordamerika);
Randkronerne blaaviolette; 60 cm. Formeres ved
Deling.
<i>L. H.</i>

<img>Erigeron speciosus</img>
</chapter>

<chapter name="Erigone">
<b>Erigone</b> [gr. -'gone.], 1) Datter af Aigisthos
og Klytaimestra. Efter sin Moders Død
anklagede hun Orestes for Areopagos i Athen og
hængte sig af Harme over, at han blev frifundet.

- 2) attisk Heroine, Datter af Ikarios, hvem
Dionysos besøgte og skænkede Vinen. Da
Bønderne, som Ikarios lod smage den ny Drik, blev


