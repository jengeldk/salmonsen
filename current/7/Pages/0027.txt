derfor mere og mere fortrængt af de armerede
Blykabler. Systemet har tidligere været anvendt
i ret stor Udstrækning i Kbhvn. <sp>Armerede
Blykabler</sp> kan efter det anvendte
Isolationsmateriale deles i <sp>trævlestofisolerede</sp>
og <sp>papirisolerede</sp> Kabler, som begge kan
bruges ved <sp>Lavspænding</sp>, medens man til
<sp>Højspændingskabler</sp> (over 700 Volt)
udelukkende anvenvender Papirisolation. Man har
konstrueret Højspændingskabler til en
Driftsspænding af 80000 Volt.

Medens <sp>Jævnstrømskabler</sp> som Regel kun har
een Leder (Kore eller Kerne) i hvert Kabel, bygges
<sp>Vekselstrømskablerne</sp> gerne med lige saa
mange Ledere, som der er Faser i det
paagældende Anlæg, eventuelt med Nulleder. I
Jævnstrømskabler findes oftest indlagt en fra selve
Kabelkoren isoleret Maaletraad.

Ved <sp>Trævlestofskabler</sp> (Fig. 1)
isoleres Kobberkernen, som er sammensnoet af fl.
tynde Traade med en Omspinding af Bomuld,
Jute e. l., som gennemtrækkes med Isolermasse
i en opvarmet Vakuumovn. Her omkring presses
en sømløs Blykappe, som skal beskytte mod
Indtrængen af Fugtighed. Blykappen er
beskyttet med en Omspinding af tjæret Jute, uden
om hvilken der er viklet et Lag stærkt
Staaltraad eller to Lag tynde, brede Staalbaand
(<sp>jernbaandsarmerede Kabler</sp>), som igen beskyttes
imod Rust ved et ekstra Lag tjæret Jute.
Ved <sp>papirisolerede Kabler</sp> (Fig. 2)
omvikles de enkelte Ledninger med et
Papirbaandslag, hvis Tykkelse naturligvis retter sig
efter den paagældende Driftsspænding. Er der
fl. Ledere i Kablet, omvikles disse, efter at hver
enkelt, som nævnt, er isoleret særskilt, med et
fælles Papirlag, hvorefter det hele imprægneres
varmt under Vakuum; dernæst ompresses en
sømløs Blykappe, der armeres paa samme
Maade som ved Trævlestofkablerne. <sp>Søkabler</sp> er
byggede ganske som <sp>Jordkabler</sp>, men har
en stærkere Armering end disse.

Til Samling af Kabler anvendes
Støbejernsmuffer (Fig. 3), inden i hvilke de enkelte
sammenstødende Ledninger forbindes med
rørformede Muffer med Spidsskruer, som skrues ind
i Lederne, hvorefter det hele loddes sammen;
de afisolerede Metaldele isoleres igen, og hele
Muffen fyldes med en isolerende Masse. Ved
mindre Afgreninger (Stik til Husinstallationer)
forbindes Stikket til Hovedkablet med
Klemmer. Ved Steder, hvor fl. Kabler støder sammen,
anbringes en vandtæt, lukket <sp>Samlekasse</sp>
(Fig. 4), i hvilken der ved Lavspændingsanlæg
anbringes Smeltesikringer som Forbindelser mellem
Kabelenderne. Hvor et Kabel forgrener sig, anvendes
en Afgreningsmuffe (Fig. 5). Ved Højspænding
anbringes der i St f. Sikringer
Knivafbrydere, der kan betjenes udefra, og
Kassen fyldes med Olie. Ved Endepunktet af Kablet,
hvor dette gaar over i Luftledning
ell. til Centralens Samleskinner, anvendes de
saakaldte Endemuffer (Fig. 6). Armerede Blykabler
nedlægges ved Lavspænding ubeskyttede i Jorden,
blot omgivne af Sand ell. syrefrit
Ler, og afdækkes til Advarsel for eventuelle
Jordarbejdere med Mursten ell.
Fliser. Kabler til Højspænding nedlægges oftest med
en Beskyttelse af Jern ell. Beton (Fig. 7).

<sp>Overjordiske Ledninger</sp>,
<sp>Luftledninger</sp>, ophænges paa Stativer eller
Master. Der anvendes udelukkende blanke
Ledere, som derfor maa ophænges paa
<sp>Isolatorer</sp>. Den højeste Spænding, for hvilken der
har været anlagt Luftledninger, er 150000 Volt.
Til Master anvendes: <sp>Træmaster</sp>,
<sp>armerede Betonmaster</sp>,
<sp>Jerngittermaster</sp> og <sp>Staalrørsmaster</sp>.
<sp>Træmaster</sp> er af Gran ell. Fyr, og imprægneres
med Kobbervitriol, Zinkklorid, Kvægsølvklorid
ell. Tjæreolier, som f. Eks. Kreosotolie, hvorved
de gøres modstandsdygtige over for Angreb af
Vejrliget, Svampe og skadelige Stoffer i Jorden.

<img>Fig. 6. Endemuffe for Højspændingskabler.</img>

<img>Fig. 7. Betonrør til Højspændingskabler. <i>K</i>: Kabel; <i>B</i>: Beton.</img>

<img>Fig. 8. Gittermast.</img>

