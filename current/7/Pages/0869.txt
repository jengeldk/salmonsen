(»Pòvisti«) er, ledsagede af en Autobiografi og
med et Forord om den galiziske Litt., udgivne
af M. Dragománov i Kijev 1876. F.'s Optræden
som Folkedigter faldt netop sammen med en
fornyet national Rørelse i Galiziens Befolkning
og spiller derfor en betydelig Rolle i den
ruthenske Rejsning.
<i>(K. V.). H. C-e.</i>
</chapter>

<chapter name="Fedme">
<b>Fedme,</b> se <sp>Fedtsyge</sp>.
</chapter>

<chapter name="Fedning">
<b>Fedning.</b> Herved forstaas den Behandling,
de forsk. Husdyr underkastes med det Formaal
at faa dem egnede for Slagtebænken. Man
søger ved en hensigtssvarende Fodring og Pleje
at forøge Legemets Kød- og Fedtmasse, og jo
hurtigere man opnaar at tilvejebringe en vis,
i Forhold til Dyrets Alder og Størrelse høj
Legemsvægt, desto mere lønnende vil, alt i øvrigt
lige, F. blive. Rentabiliteten afhænger derfor
foruden af et passende Valg af Foderstoffer og
en fedningsbefordrende Pleje af Materialets
Beskaffenhed, og i saa Henseende gør der sig
temmelig store Forskelligheder gældende, idet
for det første ikke alle Racer er lige godt
egnede til F., og for det andet Dyrets Alder
spiller en meget fremtrædende Rolle. Inden for
de forsk. Husdyrarter eksisterer der særlige
Racer, ved hvis Dannelse man har lagt særlig
Vægt paa Evnen til en baade rigelig og hurtig
Kød- og Fedtaflejring især paa de Steder af
Kroppen, hvor Kødet er værdifuldest.
<sp>Trivelighed</sp>, hvilket her vil sige Evne til at
absorbere og assimilere store Mængder
Næringsstoffer, <sp>tidlig Modenhed</sp> ɔ: hurtig Vækst,
fornemmelig af Legemets Bløddele og tidlig
Afslutning af Skeletdelenes Vækst, samt
<sp>Bredde og Dybde af Krop, Korthed og
Finhed af Hoved og Lemmer, ikke
for stor Længde af Ryg</sp>, men derimod
god <sp>Krydslængde</sp> og stor <sp>Bredde og
Dybde af Laar</sp> samt fremtrædende
<sp>Bindevævsrigdom</sp> især under en <sp>løs og blød
Hud</sp> er, i Korthed sagt, de Egenskaber, der
faar Bet. for Fededyret, og som man derfor
lægger særlig Vind paa ved Udvalg af Avlsdyr
af <sp>Fede</sp>- ell., som man ogsaa kalder det,
<sp>Kødrace</sp>. Alderens Indflydelse viser sig ved, at
yngre Dyr i det hele taget egner sig bedre
til F. end ældre Individer, dels fordi Væksten
og dermed Forøgelsen af Legemsvægten er
stærkest i den unge Alder, dels fordi den Del af
Foderet, der skal tjene til Vedligeholdelse af
Legemet, er des mindre, og den Del af det, som
kan benyttes til Produktion (i dette Tilfælde af
Legemsmasse), er des større, jo yngre Dyret er;
men ogsaa den Omstændighed, at man ved en
passende Behandling af unge Dyr, uanset
Racen, kan bibringe dem mange af de Egenskaber,
som er karakteristiske for det egl. Køddyr,
bidrager til, at F. af unge Dyr i det store og hele
er mest lønnende, ikke at tale om, at Kvaliteten
af Kødet gennemgaaende er bedre, naar Dyret
er ungt, end naar det er ældre, det er nemlig
ikke alene mere »saftigt«, men sædvanlig ogsaa
mindre overlæsset med Fedt, fordi man ved et
passende Valg af Foderstoffer til unge voksende
Dyr forholdsvis let kan tilvejebringe Forøgelse
af selve Kød-(Muskel-)massen.

F. af Husdyr praktiseres saa at sige overalt,
hvor man holder Husdyr, og uden Hensyn til
Racen. Genstand for F. er dels unge Individer,
dels gl. Dyr, der skal udrangeres af
Besætningen (»Udsættere«). Hvor man ved Husdyrholdet
tager særlig Sigte paa Produktionen af
Slagtedyr, bestaar Besætningen enten af Individer af
Kødrace, ell. man krydser Dyr af den stedlige
Race med Individer af en ensidig udviklet
Kødrace. Den sidste Fremgangsmaade er oftest den
bedste, fordi det ensidig udviklede Køddyr for
at udvikle de Anlæg, som tilhører Racen, stiller
større Fordringer i Henseende til Fodermasse,
Foderkvalitet og Pleje, end man de fleste
Steder kan fyldestgøre, hvorimod
Krydsningsprodukter fra den stedlige Race gerne arver en
vis Grad af Nøjsomhed, som kommer Federen
(Landmanden) til Gode. De egl. Kødracers
største Bet. er ogsaa den at levere Materiale, der
egner sig til Krydsning. Under saadanne
Forhold kommer det saa til at spille en mindre
Rolle, end man skulde synes, at Kødracer ikke
sjælden ved Siden af deres gode Egenskaber
udmærker sig ved forholdsvis <sp>ringe
Frugtbarhed</sp> og ved saa stor Fedtrigdom, navnlig
paa enkelte Steder af Kroppen, at Kødets
Velsmag lider derunder; thi ved Krydsning af
Handyr af Kødrace med Hundyr af Landrace
kommer dennes Frugtbarhed som oftest til at spille
større Rolle, og hos Krydsningsafkommet bliver
Fedtfordelingen som Regel saa ligelig, at
Kødet, idet det opnaar et saakaldet »marmoreret«
Udseende, bliver i høj Grad velsmagende. Det
er kun enkelte Steder, som f. Eks. i England,
at man sætter særlig Pris paa Kød, der er
overlæsset med Fedt.

De Midler, man anvender for at tilvejebringe
den ønskede Fedegrad, er flg.: 1) <sp>Rigelige
Mængder af let fordøjelig Føde</sp>: til
unge Dyr sød Mælk det meste af det første Aar,
til ældre Individer rigeligt og godt Græs (især
fra Marskegne) ell. store Mængder Roer i
Forbindelse med Kraftfoder foruden Hø og Halm.
2) <sp>Nedstemning af Stofskiftets
Livlighed</sp>; dette opnaas dels ved en
»passende« Fodersammensætning, hvilket navnlig vil
sige ved en Føde, der ikke er for rig paa
Æggehvide, men derimod rig paa Kulhydrater
og Fedt, dels ved at anbringe Dyret under
saadanne Forhold, at Stofforbruget til Musklers og
andre Organsystemers Arbejde bliver saa ringe
som muligt. Af den Grund sørger man for ved
at anbringe Dyret i ikke for store, passende
varme og ikke for lyse Rum, at Dyret ikke faar
ell. fristes til at tage sig for megen Bevægelse -
ikke mere end nødvendigt for Sundhedens
Bevarelse -, samt for at det forstyrres og
adspredes saa lidt som muligt af Støj og Lys.
Endelig søger man undertiden ved Ophævelse af
Kønsvirksomheden (<sp>Kastration af
Handyr</sp>, <sp>Udbødning af Hundyr</sp>) at
hidføre en vis Grad af Sløvhed, som begunstiger
Aflejringen af Kød og Fedt i Legemet. 3) <sp>Vidt
dreven Hudpleje, ren Luft, et til
megen Hvile indbydende Leje</sp>
(<sp>rigelig, god Strøelse</sp> o. l.) er den tredie
Gruppe Midler, der anvendes ved F.

Hvad Fodringen angaar, da gælder det først
og fremmest om at gøre Legemet <sp>kødrigt</sp>,
og derfor lader man Foderet i Beg. være saa

