Alpelandene), og det var E., der gav
Ruisdael Impulserne; begge har de maaske ogsaa
drevet Studier i de nærliggende Berg'ske
Bjergegne. E. skildrer det nordiske Landskab med
dets Fjelde, Granskove, Træhuse, Fosser - disse
ofte ganske dejligt malede som i et af Billederne
i Kbhvn's Kunstmus. - i tung og barsk
Stemning; han anslaar udmærket det mørke, lidet
menneskevenlige i Landskabet og giver
Landskabets Farver og Linier med øvet Haand,
men lidt ensformigt gentagende;
Erindrings-Indtrykkene fra Rejsen har maattet holde
for til en Produktion i Mængde og under
megen Rutine. Skattede er ogsaa hans
Mariner (ofte stormfuld Sø, tungsindige),
særlig fra hans Ungdomstid. Han var
tillige en flittig Raderer (over 160 Blade), en
Mængde friske Dyrescener (hvor Forbindelsen
med Saverij spores) som Illustrationer til v.
Alcmar's »Reinecke Fuchs« samt Landskaber,
særlig nordiske Bjergmotiver. E. er godt
repræsenteret i Kunstmus. i Kbhvn, endvidere paa
Gaunø; i udenlandske Mus. ses talrige af hans
Arbejder (Dresden, Amsterdam, Berlin, Sthlm
o. s. v.). To af hans Sønner var Malere. Ogsaa
Broderen 2) <sp>Cesar Boltius van E.</sp>, d. 1678,
var Maler, men af vidt forsk. Art: udpræget
Akademiker, der malede i elegant og glat
Foredrag. Han var Elev af J. v. Bronckhorst,
Medlem af Lukas-Gildet i Alkmaar og særlig knyttet
til Haarlem. Hans Hovedemner: mytologiske
og allegoriske Billeder, ogsaa Portrætter (ofte
de bedste). Kendte Værker: de dekorative
Arbejder til »Huis ten Bosch« uden for Haag,
»Bacchus og Amor« (Dresden) samt det dygtigt
og realistisk malede »Diogenes« (Mauritshuis,
Haag); i Kunstmuseet i Kjøbenhavn ses
»Venus«.
<i>A. Hk.</i>
</chapter>

<chapter name="Everest, Mount">
<b>Everest,</b> <sp>Mount</sp> ['ma^unt-'ev<sub>ə</sub>rist], tibetansk
<sp>Chomokankar</sp>, Bjerg i Himalaja, Jordens
højeste Bjerg, 8840 m, opkaldtes 1856 efter
George Everest, Chef for Indiens Opmaaling,
forveksledes af Schlagentweit med den langt
lavere Top Gaurisankar (7143 m), indtil Wood
(1904) ved sine Maalinger berigtigede
Fejltagelsen.
<i>M. V.</i>
</chapter>

<chapter name="Everest, Sir George">
<b>Everest</b> ['ev<sub>ə</sub>rist], <sp>Sir George</sp>, engelsk
Ingeniørofficer, (1790-1866), 16 Aar gl traadte
han i det ostindiske Handelskompagnis Tjeneste
som Løjtnant, og 1818 blev han knyttet som
Assistent til Indiens Opmaaling. 1823-43 var
han Opmaalingens Chef, og under hans
Styrelse fuldendtes Meridiangradmaalingen. Til
Minde om hans Fortjeneste af Indiens
Undersøgelse forandrede hans Efterfølger, Waugh,
1856 Himalaja-Bjerget Gaurisankars Navn til
Mt E.
<i>C. A.</i>
</chapter>

<chapter name="Everett (Byer)">
<b>Everett</b> ['ev<sub>ə</sub>rit], Navn paa flere Byer i U.
S. A., bl. hvilke fremhæves 1) E. i
Massachusetts, ligger 3 km N. f. Boston ved Mystic
River. (1910) 33500 Indb. E. er en udpræget
Industriby. - 2) E. i Washington, ligger ved
Snohomish Rivers Udløb i Puget Sound. (1910)
24800 Indb. E. har en mindre Havn, hvorfra
udskibes Træ- og Jernmalm, og driver Staal-,
Jern-, Papir- og Savværksindustri. Ved E.
deler Nord-Pacifikbanen sig til Seattle og
Vancouver.
<i>H. P. S.</i>
</chapter>

<chapter name="Everett, Alexander (m. fl.)">
<b>Everett</b> ['ev<sub>ə</sub>rit], 1) <sp>Alexander</sp>,
nordamer. Diplomat (1790-1847), var Ætling af en
af de ældste Nybyggere i Massachusetts. Han
drog 1807 med J. Q. Adams til Petrograd som
Legationssekretær indtil 1812, var 1815-16 i
samme Stilling i Haag og blev Sendemand her
1818-24, samt derefter 1825-29 i Madrid.
Under sit Ophold i Udlandet skrev E. to større
Skr, det ene (1822) om Europas, det andet
(1827) om Amerikas politiske Forhold, de
enkelte Magters indbyrdes Stilling og deres
formentlige Fremtidsudsigter, samt 1823 et
Modskrift mod Malthus' Lære om Folkemængdens
Vækst. Efter sin Hjemkomst valgtes han til
Senator i sin Hjemstat Massachusetts 1830-35
og var desuden Udgiver af <i>North American
Review</i> 1829-35. Han drog 1846 i diplomatisk
Hverv til Kina, hvor han døde. Hans samlede
Essays udkom 1845-47 i 2 Bd.

2) <sp>Edvard</sp>, den foreg.'s Broder, f. 11. Apr.
1794, d. 15. Jan. 1865, blev 1813 unitarisk Præst
i sin Fødeby Boston og 1815 udset til at være
Professor i Græsk ved Harvard Universitetet.
For at uddanne sig hertil studerede han 2 Aar
i Göttingen og rejste i andre 2 Aar i England,
Frankrig og Sydeuropa; overtog 1819 sin
Lærerpost og desuden Udgivelsen af <i>North
American Review</i> 1820-23. Han var 1824 den første,
som holdt offentlige Foredrag over litterære og
videnskabelige Emner. 1825-34 var han
Medlem af Unionens Repræsentanthus, hvor han
hørte til Whigpartiet og tog virksom Del i
Forhandlingerne, samt var Medlem og jævnlig
Ordfører for de vigtigste Udvalg. 1836-39 var
han Guvernør i Massachusetts og fik bl. a.
oprettet <i>Board of Education</i> (1837), den første i
Nordamerika, samt Statens geologiske
Undersøgelse. Endvidere var han 1841-45
Sendemand i London og 1845-49 Præsident for
Harvard Universitetet. I Vinteren 1852-53 styrede
han efter sin Ven D. Webster's Død
Udenrigsministeriet og valgtes 1853 til Unionssenator,
men maatte allerede 1854 af Helbredshensyn
opgive dette Hverv. Derimod lod han sig 1860
opstille som Kandidat til Vicepræsidentposten
(sammen med J. Bell som Præsident), men
faldt igennem og sluttede sig senere
uforbeholdent til Lincoln's Styrelse. For at fremme
Planen om at købe Washington's Bolig Mount
Vernon til Folkets Ejendom holdt E. 1856-59 over
120 Foredrag rundt om i Nordamerika om
Washington's Bet. og indsamlede derved 120000 $.
E. havde stort Ry for Veltalenhed og regnes
ligesom Broderen iblandt Nordamerikas bedste
Forfattere; en samlet Udgave af hans Taler og
Foredrag udkom 1850-59 i 4 Bd.
<i>E. E.</i>
</chapter>

<chapter name="Everghem">
<b>Everghem</b> ['e.f<sub>ə</sub>rκ<sub>ə</sub>m], By i Belgien, Prov
Østflandern, ligger 7 km N. f. Gent ved Banen
fra Gent til Brügge. (1912) 8790 Indb. E. driver
Lærreds- og Bomuldsindustri.
<i>G. Ht.</i>
</chapter>

<chapter name="Everglades">
<b>Everglades</b> ['evəg£e<sub>i</sub>dz], Sumpstrækning i
den sydlige Del af Halvøen Florida i
Nordamerika. Den danner en Slags sydlig
Fortsættelse af Okeechobee-Søen, og dens Vandstand
varierer mellem 1/3 og 1 m. Bunden, der kun
ligger 2 m over Havfladen, bestaar af Sand og
Grus. Den er bevokset med Sumpcypresser
(<i>Taxodium distichum</i>), Palmer og Rør.
<i>M. V.</i>
</chapter>

