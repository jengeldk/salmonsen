af Laplands Historie og Oldtidsreligion, udg.
1906 af Sønnen, Præsident i Vasa Hofret, N. I
F., i 4 Bd: »Anteckningar under min Vistelse i
Lappmarken af Jakob F.«.
<i>Eva M.</i>
</chapter>

<chapter name="Fellodérm, Fellogen, Felloid">
<b>Fellodérm, Fellogen, Felloid,</b> se <sp>Kork</sp>.
</chapter>

<chapter name="Felloplastik">
<b>Felloplastik,</b> af gr. <i>féllos</i>, Kork, Arbejde i
Kork, er den af Agostino Rosa c. 1780 opfundne
Kunst at udføre billedlige Fremstillinger af gl.
Arkitekturværker i dette Materiale.
<i>A. Hk.</i>
</chapter>

<chapter name="Fellow">
<b>Fellow</b> ['fe£ou] (eng.), Fælle, Kammerat,
Medlem; Ordet benyttes i England som
Betegnelse for de øverste Medlemmer af et lærd
Samfund, særlig de Colleges, der danner
Universiteterne Oxford og Cambridge. Under
Ledelse af en af dem valgt Formand (<i>Master</i>,
<i>Warden</i>, <i>President</i> o. s. v.) styrer de College'ts
Anliggender og lønnes af dets Midler (2 à 300
£ hver). Antallet af F. i et College varierer
noget, i Reglen mellem 10 og 20. Medens
<i>Fellowship</i> tidligere i Alm. gaves for Livstid, for
saa vidt Vedk. forblev ugift, udnævnes F. nu
i Alm. for en begrænset Aarrække, men efter
denne Tids Forløb kan de forblive i Stillingen,
naar de virker som Lærere (<i>Tutors</i> ell.
<i>Lectures</i>) i College't. En Del Professorater er ogsaa
forbundne med et Fellowship i et College, og
College'ts Navn føjes da til Professuren; <i>Merton
Professor of English Language</i> f. Eks. vil
altsaa sige, at vedk. Professor <i>ex officio</i> er F. ved
Merton College i Oxford. Ved Universitetet i
London har Medlemmerne af det Raad, der
under Betegnelse Senat fungerer som
Universitetets udøvende Myndighed, Titlen F. - <i>F. of
College of physicians</i> er praktiserende Læger,
der har naaet det højeste Trin i deres Kald
og underkaster sig visse Regler for Udøvelsen
af dette, idet de f. Eks. ikke maa modtage
noget Honorar, der ikke naar en vis
Lavmaalsgrænse, og ikke maa indstævne deres Honorar.
Ogsaa visse videnskabelige Samfund ell.
Selskaber meddeler deres Medlemmer Titlen af
F., saaledes særlig <i>Royal Society</i>, Englands
øverste videnskabelige Selskab, hvis Medlemmer har
Lov til at sætte Initialerne F R S bag deres
Navne.
<i>Cl. W.</i>
</chapter>

<chapter name="Fellows, Sir Charles">
<b>Fellows</b> ['fe£o<sub>u</sub>z], <sp>Sir Charles</sp>, eng.
Oldgransker og Rejsende, f. 1799 i Nottingham, d.
smst. 8. Novbr 1860, opdagede 1827 en ny Vej
op til Toppen af Mont Blanc, berejste fra 1832
Italien, Grækenland og Lilleasien, hvor han i
Lykien gjorde store Opdagelser af
Mindesmærker, der var helt ukendte i Europa, og som
stammer dels fra Tiden før Landets Erobring
af Perserne, dels fra Persertiden. Her foretog
han 1838 især Udgravninger ved det gamle
Xanthos, hvor han bl. a. opdagede en oldgræsk
Gravbygning fra omtr. 550 f. Kr., den saakaldte
Harpy-Grav, som det lykkedes ham at bringe
til British Museum. Den eng. Regering sendte
ham derefter 1841 i Spidsen for en
videnskabelig Ekspedition til Lykien, hvorfra han 1846
hjembragte bl. a. to mærkelige lykiske
Gravbygninger (nu i Mausoleum Room i British
Museum). Paa begge læses Indskrifter i lykisk
Skr. F. har beskrevet sine Opdagelser i fl.
Værker: <i>Journal during an excursion in Asia
Minor</i> (1839; 2. Udg. 1852); <i>Account of
discoveries in Lycia</i> (1842); <i>The Xanthian marbles</i>
(1843); <i>Inscribed Monuments at Xanthus</i> (1843),
<i>Lycia, Caria, Lydia, illustrated by G. Scharf</i>
(1847); <i>Jonic Trophy Monument excavated at
Xanthus</i> (1848); <i>Coins of Ancient Lycia before
Alexander</i> (1855).
<i>V. S.</i>
</chapter>

<chapter name="Fellowship">
<b>Fellowship</b> ['fe£o<sub>u</sub>∫ip], se <sp>Fellow</sp>.
</chapter>

<chapter name="Fellow's Syrup">
<b>Fellow's Syrup</b> ['felo<sub>u</sub>s-] <sp>of
Hypophosphite</sp>, se <sp>Arkana</sp>.
</chapter>

<chapter name="Fell'ske Jernbaner">
<b>Fell'ske Jernbaner</b> er en Slags Bjergbaner
til Anvendelse paa saa stærke Stigninger, at
Adhæsionen mellem Skinnerne og Lokomotivets
Drivhjul paa sædvanlig Maade ikke er
tilstrækkelig; ved Fell's System skaffes den nødvendige
større Adhæsion til Veje, ved at vandret
liggende Drivhjul presses ind imod en tredie,
midt i Sporet anbragt og noget ophøjet Skinne.
Ideen, der ligger til Grund herfor, har været
fremme fl. Gange siden 1830; men den naaede
ikke til Udførelse førend i Beg. af 1860'erne,
da Feil anlagde en Forsøgsstrækning i
Derbyshire, England. Den første virkelige
Anvendelse, der er gjort af Systemet, var til en
Interimsbane over Mont Cenis til Forbindelse
af Endestationerne paa begge Sider, medens
Tunnelen gennem Bjerget var under Arbejde.
Banen, paa hvilken der først blev givet
Koncession, efter at Systemets Brugbarhed var
eftervist ved en ny Forsøgsstrækning ved
Lanslebourg (1865), fulgte den af Napoleon I
anlagte Vej over Mont Cenis. Den havde en
Længde af 77 km, 1,1 m Sporvidde, Stigning af
1:11,1 og Krumningsradier paa 40 m; Skinnerne
var alm. Stolskinner af Vægt 37,2 kg pr m,
Midterskinnen dannedes af samme Slags
Skinner, lagte paa Fladen og 0,22 m over
Køreskinnerne. Banen aabnedes 15. Juni 1868 og bestod
i 3 1/4 Aar, indtil Tunnelen aabnedes, og i
Betragtning af de mange ugunstige Forhold
leverede den ret tilfredsstillende Resultater.
Foruden denne første og mest bekendte Anvendelse
er Systemet kun kommet til Udførelse ganske
enkelte Steder (en 32 km lang Strækning i
Brasilien, c. 100 km N. f. Rio Janeiro; med nogle
uvæsentlige Ændringer under Navnet »System
Geoffrey« i Nærheden af Pouilly-sous-Charlions i
Frankrig) og vil næppe blive udført mere, idet
Tandstangbanerne nu foretrækkes.
<i>(A. O-d.). G. K.</i>
</chapter>

<chapter name="Feloni">
<b>Feloni</b> (eng. <i>felony</i> ['fe£<sub>ə</sub>ni]). Efter den
opr. Bet. forstaar man ved F. Brud paa
Troskabspligten i Lensforhold. - I det eng.
Retssprog bruges <i>felony</i> imidlertid i udvidet Bet.
som et Begreb inden for den alm. Strafferet,
idet man her plejer at inddele Forbrydelserne i
flg. 4 Klasser: <i>treason</i>, <i>felony</i>, <i>misdemeanour</i> og
<i>summary offence</i>. Sondringen beror dog mere
paa hist. Tilfældigheder end paa retsv. Hensyn.
Under <i>felony</i> henføres en Rk. grovere
Forbrydelser, saasom Drab, Røveri, Tyveri; <i>treason</i>
omfatter forsk. palitiske Forbrydelser;
<i>misdemeanour</i> bruges som Fællesbetegnelse for de
Forbrydelser af grovere Art, der ikke henføres under
de 2 foreg. Klasser, og <i>summary offence</i> betegner
alle Forseelser af mindre alvorlig Natur.
Tidligere fik Adskillelsen mellem de tre førstnævnte
Klasser af Forbrydelser stor praktisk Bet.
derved, at den var bestemmende for de Former,
hvorunder Retsforfølgningen skulde foregaa,

