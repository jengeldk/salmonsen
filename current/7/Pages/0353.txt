det væsentlige paa elektrolytisk Polarisation.
Bedst klarlagt er Forholdene for de E., der
grunder sig paa Elektronemissioner fra
glødende Legemer (<sp>Termioner</sp>, s. d.). Fig. 7 II
viser Princippet i en saadan E. og den
tilhørende Karakteristik, <i>abc</i>. Denne Form for E. kaldes
ofte Flemming's Ventil, Glødelampe-Detektor,
Vakuumrør-Detektor, Audion-Detektor. Om det
nærmere ang. disse E.'s Virkemaade henvises til
Artiklerne om <sp>Termioner</sp> og
<sp>Radiotelegrafi</sp>; sidstnævnte Sted omtales tillige E.'s
Tilknytning til de radiotelegrafiske Modtagere.
(<sp>Litt</sp>.: »Jahrb. d. drahtlosen Telegraphie«;
<i>Proc. of the Inst. Radio Engineers</i>; <sp>W. H.
Eccles</sp>, <i>Wireless Telegraphy and Telephony</i>
[1915]; <sp>G. W. Pierce</sp>, <i>Principles of Wireless
Telegraphy</i> [1910]; <sp>J. Zenneck</sp>, »Lehrbuch
der drahtl. Telegraphie« [1916]).
<i>P. O. P.</i>

<img>Fig. 5. Kobberkies - rød Zinkmalm-Ensretter. I viser Karakteristkken, II viser Følsomhedskurven (W betyder den tilførte H. F. Effekt, w den frembragte Jævnstrømseffekt), III viser Effektkurver for forskellig Polarisation.</img>

<img>Fig. 6. Schlömilchs elektrolytiske Detektor eller Ensretter.</img>

<img>Fig 7. Termion-Ensretter.</img>
</chapter>

<chapter name="Enstatit">
<b>Enstatit,</b> se <sp>Pyroxengruppen</sp>.
</chapter>

<chapter name="Enstavelsessprog">
<b>Enstavelsessprog.</b> Det bedst kendte Eks.
paa et saadant er Kinesisk (se <sp>Kina</sp>, »Sprog«);
se ogsaa <sp>isolerende Sprog</sp>.
<i>O. Jsp.</i>
</chapter>

<chapter name="Enstemmighed">
<b>Enstemmighed,</b> se <sp>Afstemning</sp>.
</chapter>

<chapter name="enstrøget">
<b>enstrøget</b> (ell. <sp>enstreget</sp>). Det samlede
Omfang af vore musikalsk brugbare Toner
inddeles i Oktaver, der hver for sig skelnes ved en
vedføjet Særbetegnelse, der ogsaa anvendes for
de inden for den enkelte Oktav liggende Toner (se
Nodeeksemplet under A), e. kalder man Tonerne
i den Oktav - og Oktaven selv - der indeholder
det <i>a</i>, der efter den saakaldte Normalstemning
fremkommer ved 435 Svingninger i Sek. Selve
Betegnelsen e. stammer fra den Tid, da man
betegnede Tonerne inden for Mandsstemmens
Omfang ved store og smaa Bogstaver (se
<sp>Tabulatur</sp>) og, da Omfanget af de brugelige
Toner udvidedes, betegnede den næst højere
Oktav ved en Streg over Bogstavet; senere, da
man fik Brug for endnu højere Oktaver, der
let betegnedes ved Tilføjelsen af fl. Streger,
kaldte man udtrykkelig denne Oktav for den e.
Nutildags angives Oktavens Højde ved store og
smaa Bogstaver samt enten Streger ell. Tal over
og under ell. ved Siden af disse; det e. c
betegnes saaledes -c, cl eller c<sup>1</sup>, det tostrøgne
=c, el eller c<sup>2</sup>
<i>S. L.</i>
</chapter>

<chapter name="en suite">
<b>en suite</b> [aŋ-'svit, fr. ã-'s<sub>y</sub>it], uafbrudt, ud i
eet, i Rad.
</chapter>

<chapter name="ensymmetrisk">
<b>ensymmetrisk</b> (<sp>bot</sp>.) eller
monosymmetrisk kaldes i Morfologien en saadan
Blomst, som kun ved een Plan kan deles i 2
symmetriske Halvdele. Denne Plan falder i
næsten alle Tilfælde sammen med Blomstens
Støtteblads Medianplan (se <sp>Blomst</sp>); kun hos
Jordrøgfamilien falder den sammen med
Transversalplanen.
<i>V. A. P.</i>
</chapter>

<chapter name="Entab">
<b>Entab,</b> se <sp>Aintab</sp>.
</chapter>

<chapter name="Entablement">
<b>Entablement</b> [aŋtabl<sub>ə</sub>'maŋ, fr. ãtabl<sub>ö</sub>'mã]
kaldes den Bygningsdel, som udgør Kransningen
over Søjlerne; dens enkelte Led er Arkitraven,
Frisen og Gesimsen.
<i>(E. S.). C. B-r.</i>
</chapter>

<chapter name="Entada">
<b>Entada,</b> se <sp>Pusætha</sp>.
</chapter>

<chapter name="Entail">
<b>Entail</b> [<sub>i</sub>n'te<sub>i</sub>£] (beslægtet med det franske
<i>tailler</i>, beskære) er i eng. Ret Betegnelsen for at
begrænse Arveretten m. H. t. en fast Ejendom
til en bestemt Descendensrække, m. a. O. at
underkaste Ejendommen fideikommissariske
Regler. Nyere eng. Lovgivning har dog i stort
Omfang søgt at løsne de snærende Baand, der
derigennem i Tidernes Løb var paalagte en meget
stor Del af eng. Grundejendom.
<i>K. Hch.</i>
</chapter>

<chapter name="Ental">
<b>Ental,</b> se <sp>Enkelttal</sp>.
</chapter>

<chapter name="Entasis">
<b>Entasis</b> (gr.) betyder ordret Spændthed ell.
Anspændelse og betegner i Arkitekturen det
doriske Søjleskafts ejendommelige Form, dets
»Midtsvulmen«, idet Skaftet i halv Højde er en
Kende sværere end ved Foden og over halv
Højde aftager i Tykkelse. Paa de ældste
doriske Søjler, der er lavstammede og svære, er
E. meget iøjnefaldende, paa de senere bliver den
svagere. Den fint svungne Linie bevirker, at
Søjlen synes mere levende og spændstigt

