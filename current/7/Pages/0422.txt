Skoleprogram 1870. En Fortegnelse over
»Norske Studenter, Baccalaurei og Magistre ved
Kjøbenhavns Univ. 1611-35« udgav han som
Skoleprogram fra Tromsø 1881; en Samling af ny
Bidrag til Hannibal-Fejdens Historie efter
Aktstykker i danske Arkiver offentliggjorde han i
»Norsk milit. Tidsskrift« 1873. Lærde og
skarpsindige Undersøgelser over fl. Enkeltheder i
Norges og Danmarks Historie har han
fremlagt i Afhandlinger i den norske historiske
Forenings Tidsskr. Af hans senere Produktion kan
nævnes de af ham udgivne »Samlinger til
Stavangers Historie« (Bd 1-2, 1903-06) og hans
»Bergens Kathedralskoles Historie« (1906).
<i>(J. B. H.). Edv. B.</i>
</chapter>

<chapter name="Erichsen, Erich (Forretningsmand)">
<b>Erichsen,</b> <sp>Erich</sp>, dansk Forretningsmand,
f. i Odense 31. Marts 1752, d. i Kbhvn 7. Jan.
1837. E. kom tidlig til Kbhvn, tog 1786
Borgerskab som Grosserer og indtraadte som Deltager
i Handelshuset C. F. Blach's Enke & Co. Under
de gunstige Handelskonjunkturer i 18. Aarh.'s
Slutn. erhvervede E. sig, navnlig ved Handel
paa Vestindien og Ostindien, en meget betydelig
Formue, som han bl. a. anvendte til Opførelse
og pragtfuld Udstyrelse af fl. monumentale
Bygninger i Kbhvn og Omegn, deriblandt det
saakaldte »E.'ske Palæ« paa Kongens Nytorv, som
nu tilhører Handelsbanken. E. beklædte
adskillige offentlige Hverv; saaledes var han en Tid
lang Medlem af Direktionen for Asiatisk Komp.,
Bankkommissær, fra 1788 var han en af Stadens
32 Mænd og fra 1791 Medlem af
Grosserersocietetets Komité.
<i>(C. V. S.). C. Th.</i>
</chapter>

<chapter name="Erichsen, Erich (Forfatter og Journalist)">
<b>Erichsen,</b> <sp>Erich</sp>, dansk Forf. og Journalist,
f. 17. Juli 1870 i Herning. Ved Siden af sin
journalistiske Gerning (Redaktionssekretær ved
»København«) har E. fundet Tid til en ret
omfattende Virksomhed som
Underholdningsskribent. Han er en dygtig og smagfuld Fortæller,
der gerne søger sine Oplevelser og Billeder ude
i dansk Provinsliv (»Lykkelige Mennesker«,
»Mens Julesneen falder«, »Naar Hjerter mødes«,
»Vild Fugl« m. fl.). Siden hans Debut 1901 har
næsten hvert Aar kunnet fremvise en ny
Roman ell. Historie, af hvilke især »Den tavse
Dansker«, skrevet under Verdenskrigens
Indtryk, vakte betydelig Opsigt og naaede en
Mængde Oplag (1915 ff.).
<i>J. Cl.</i>
</chapter>

<chapter name="Erichsen, Johan Willoch">
<b>Erichsen,</b> <sp>Johan Willoch</sp>, norsk Biskop,
f. i Kristianssand 1842, d. i Gol, Hallingdal, 1916,
<i>cand. theol.</i> 1864, derefter Lærer, 1868
Personalkapellan paa Eidsvold. 1899-1916 Biskop i
Bergen. Han var en nidkær og dygtig
Administrator og en udmærket Taler. Adskillige
Prædikener, teologiske og kirkepolitiske Afh. af ham
er offentliggjorte i »Luthersk Kirketidende«.
<i>K. V. H.</i>
</chapter>

<chapter name="Erichsen, Jon">
<b>Erichsen,</b> <sp>Jon</sp> (<sp>Jón Eiriksson</sp>), isl.
Videnskabsmand, Deputeret og Bibliotekar, f.
paa Bondegaarden Skálafell i
Austur-Skaptafellssyssel paa Island 31. Aug. 1728, d. i Kbhvn
29. Marts 1787. E. udmærkede sig tidligt ved
stor Lærelyst og hurtigt Nemme, saa at han
allerede i sit 9. Aar blev konfirmeret. 1743 kom
han i Skálholt lærde Skole, hvor han kom i
Berøring med L. Harboe, der 1741-45
inspicerede Kirke- og Skolevæsenet paa Island.
Harboe blev saa indtaget i E., at han tilbød at
tage ham til sig og sørge for hans Fremtid. E.
rejste nu med Harboe til Danmark og næste
Aar til Norge, hvor Harboe var blevet Biskop.
Efter at være dimitteret fra Trondhjem's lærde
Skole kom E. 1748 til Kbhvn's Univ., hvor
han i de første Aar studerede Teologi, Filosofi
og Filologi, men efter Tilskyndelse af B. W. Luxdorph
valgte han til sidst det jur. Studium. Allerede inden E.
tog jur. Attestats 1758, havde han udg. fl.
Afh. paa Latin over nordiske Antikviteter og
optraadt som Medstifter af Tidsskr. »Lærde
Efterretninger« 1756. Han fik ogsaa 1756 Tilbud
om Licentiatgraden, hvilken hans Beskedenhed
og strenge Selvkritik bevægede ham til at
afslaa, ligeledes Doktorgraden 4 Aar senere.

1759 blev E. jur. Prof. ved Sorø Akademi,
hvor han stiftede Venskab med sin Kollega,
O. Høegh-Guldberg, der 1764 blev Informator
hos Arveprins Frederik, efter at E. havde
frabedt sig den Stilling. Samtidig med sin Gerning
som Prof. udøvede E. en betydelig
Forfattervirksomhed. For at vække Interesse for Islands
Velfærd saavel i Danmark som paa Island
udgav han 1769 »Udtog af P. Vidalin's Afh. om
Islands Opkomst«. Denne Bog gav en særlig
Anledning til, at en Landkommission blev
nedsat 1770 for at undersøge de islandske Forhold.
Ligeledes var der dengang Tale om at beskikke
E. til Stiftamtmand over Island. 1771 forflyttedes
E. fra Sorø til Kbhvn som Kommitteret i det
nyoprettede norske Kammer. 1773 blev han
Deputeret i vestindisk-guineisk Rente- samt
Generaltoldkamret, hvor de isl., finmarkske,
færøiske og grønlandske Sager sorterede under
ham, og i Økonomi- og Kommercekollegiet. 1776
blev han Deputeret i Rentekamret og fritaget
for at være Deputeret i Kommercekollegiet,
hvorimod han vedblivende stod i Spidsen for
de islandske, finmarkske, færøiske og
grønlandske Sager i Generaltoldkamret, indtil disse 1781
blev lagt under Rentekamret. 1779 udnævntes
E. til Assessor i Højesteret og 1781 til
Bibliotekar for det store kgl. Bibliotek. S. A. blev han
Konferensraad. Desuden var han Medlem af
forsk. vigtige Kommissioner baade ang.
islandske Forhold og ang. Undervisningsvæsenet i
Alm. og danske Landbo forhold. I alle disse
Stillinger berømmes E. som en sjælden dygtig
og i høj Grad samvittighedsfuld Embedsmand.
Alle Vegne, hvor han virkede, viste han
usædvanlig Arbejdskraft og grundige Kundskaber,
Skarpsindighed og adm. Evne. Hvad særlig
Island angaar, har Regeringen sjælden ell.
aldrig været saa virksom som i den Tid, E. var

<img>J. Erichsen.</img>

