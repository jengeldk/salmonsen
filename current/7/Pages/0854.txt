<chapter name="favete linguis">
<b>favete linguis</b> (lat.) ɔ: afhold eder fra slet
og vanhellig Tale! Tilraab, hvormed de rom.
Præster ved en Offerhandling paabød Tavshed.
Horats bruger Udtrykket i sine Oder III, 1, V.
2, hvor han fordrer Opmærksomhed for de
Sandheder, han vil forkynde i de flg. Digte.
<i>H. H. R.</i>
</chapter>

<chapter name="Favier, Alphonse">
<b>Favier</b> [fa'v<sub>i</sub>e], <sp>Alphonse</sp>, fr.
Missionær, f. 1837 i Côte d'Or, d. 1905 i Peking. Efter
at have studeret ved Præsteseminariet i Dijon
indtraadte F. i Lazaristernes Orden, og sendtes
1862 som Missionær til Kina. Han lærte snart
Sproget, anlagde kin. Dragt og skaffede sig
grundigt Kendskab til Folkets Sæder og Skikke.
Ved Siden af sin omfangsrige
Missionsvirksomhed arbejdede han energisk for fr. Interesser i
Kina og erhvervede sig gode Forbindelser ved
Hoffet; særlig Kejserinden var ham gunstig
stemt og skænkede ham Mandarinværdigheden.
Blev 1899 Biskop i Peking, forudsaa det
kommende Oprør, men advarede forgæves
Stormagternes Gesandter. Under Bokseroprøret
forsvarede han sig 1901 i 2 Maaneder med 30
Marinere i Pei-tang, hvor fl. Tusinde indfødte
Kristne søgte Ly. Ved F.'s Virksomhed
oprettedes fl. Læreanstalter og Kirker, og han
udøvede, hvor han kom, en omfattende
Velgørenhed.
<i>F. de F.</i>
</chapter>

<chapter name="Favignana">
<b>Favignana</b> [-'n<sub>j</sub>ana], Oldtidens <i>Ægusa</i>, er
den største af de ægadiske Øer, der ligger ved
Siciliens Vestkyst og hører til Prov. Trapani.
De c. 7000 Indb. lever væsentlig af Fiskeri
(Tunfisk) og Safrandyrkning. Paa Øens
Nordside ligger <sp>Byen F.</sp>, der huser den største Del
af Øens Befolkning og har en god Havn.
<i>H. P. S.</i>
</chapter>

<chapter name="Favn">
<b>Favn,</b> 1) dansk Længdemaal = 3 Alen =
1,883121 m; paa Island = 1,712 m.
<i>Th. O.</i>

2) F. betegner i Skovbruget Salgsenheden for
mange Varer, baade Brænde og Gavntræ, og
svarer almindeligvis til 2,25-2,50 Kbm. ydre
Rummaal, idet Dimensionerne er: 3,77 m (12 Fod)
lang, 0,94 m (3 Fod) høj og 0,64 m (2 Fod) bred
foruden noget Overmaal paa Højden, som gives
af Hensyn til, at det grønne Ved svinder
under Tørringen. For lagret, tørt Ved er F.'s
Rumfang derfor nøjagtigt 2,23 Kbm. (72
Kubikfod) og Dimensionerne oftest 1,884 X 1,884 X
0,628 m; da Vedstykkerne aldrig kan udfylde
Rummet fuldstændig, indeholder en F. fra 1,55
-2,15 Kbm. fast Vedmasse, og dens Vægt kan
svinge fra 1000-2200 kg efter Træarten, og
efter som Veddet er tørt ell. grønt. I dansk
Skovbrug er F. nu afløst af <sp>Rummeteren</sp>
(»rm«) som Salgsenhed.
<i>C. V. P.</i>
</chapter>

<chapter name="Favne-Dyb">
<b>Favne-Dyb,</b> mellem Øerne Fur og Livø i
Limfjorden. Dybden i det varierer mellem 7
og 11 m.
<i>G. F. H.</i>
</chapter>

<chapter name="Favnsætter">
<b>Favnsætter</b> kaldes i Kbhvn saavel som i fl.
større norske Købstæder en af
Kommunalbestyrelsen ved Edsfæstelse autoriseret
Haandværker, hvis Arbejde er paa Begæring at
udmaale det afkortede Ved, som pr Skib kommer
til Byen. Udmaalingen sker ved, at
Vedstykkerne favnsættes i en Ramme, hvis Maal er
1,884 m paa begge Leder. Institutionen bruges
vel noget endnu, men anses dog for at være
forældet; stor Sikkerhed byder den heller ikke,
da Favnsætningen kan udføres meget forsk.;
Vanskeligheden ved at afskaffe F. ligger i, at
Vejning ikke giver fuld Oplysning om
Vedmængden, før man tillige kender Veddets
Fugtighedsgrad, dets Indhold af Vand.
<i>C. V. P.</i>
</chapter>

<chapter name="Favonius">
<b>Favonius</b> (lat.), den lune, milde og
fugtige <sp>Vestenvind</sp> (gr. Zefyros). Naar den
begyndte midt i Febr, regnedes Foraaret at
være kommet.
<i>H. A. K.</i>
</chapter>

<chapter name="Favonius, Marcus">
<b>Favonius,</b> <sp>Marcus</sp>, en Romer, ivrig
Tilhænger af Senatspartiet, efterlignede den yngre
Cato i sin Iver for at bevare de republikanske
Former og den gammeldags Orden. Han var
Ædil 53, men da han kun ved Cato's Hjælp
havde faaet sit Valg godkendt, overlod han
denne Forretningerne og Besørgelsen af Festerne.
Som Prætor 49 sluttede han sig til Pompejus,
hvem han ledsagede paa Flugten efter Slaget
ved Farsalos. Cæsar benaadede ham, men efter
Cæsar's Mord sluttede han sig til Brutus og
Cassius. I Slaget ved Filippoi blev han fanget og
derefter dræbt.
<i>H. H. R.</i>
</chapter>

<chapter name="favor">
<b>favor</b> (lat.), Begunstigelse. Retshandler <i>in
favorem tertii</i>, til Gunst for Trediemand (ɔ:
Løfter fra en til en anden om at erlægge noget
til en tredie). <i>In favorem matrimonii</i>, som en
Begunstigelse af Ægteskabet.
<i>E. T.</i>
</chapter>

<chapter name="favorabel">
<b>favorabel</b> (lat.), gunstig, fordelagtig,
bevaagen.
</chapter>

<chapter name="favorabiles causæ">
<b>favorabiles causæ</b> (lat.), gunstige
Tilfælde, Retsforhold ell. Retshandler, som
Lovgivningen betragter med særlig milde Øjne og
derfor underkaster en særlig gunstig
Bedømmelse, saaledes at en utydelig ell. tvetydig
Villieserklæring fortolkes til Fordel for den Part
i Forholdet, hvis Interesse Lovgivningen særlig
vil varetage, ell. i hvert Fald til Fordel for
Retshandelens Opretholdelse. Saadanne
gunstige Bestemmelser var i Romerretten navnlig
givne m. H. t. Medgiften (<i>dos</i>) for at beskytte
Hustruens Ret, ved Frigivelsen af en Slave
samt ved sidste Villieserklæringer til Fordel
navnlig for Opretholdelsen af Testamentets
Gyldighed.
<i>K. B.</i>
</chapter>

<chapter name="Favorinus">
<b>Favorinus,</b> gr. Filosof og Retor fra Arelate
i Gallien, Discipel af Dion Chrysostomos, Ven
med Plutarch og Fronto, nød stor Anseelse i
Rom paa Kejser Hadrian's Tid. Af hans talrige
gr. Skr er der kun bevaret faa Fragmenter,
som er samlede af <sp>Marres</sp>, <i>De Favorini
Arelatinensis vita studiis scriptis</i> (Utrecht 1852).
(<sp>Litt</sp>.: <sp>Colardeau</sp>, <i>De F. A. studiis et
scriptis</i> [1903]).
<i>K. H.</i>
</chapter>

<chapter name="favorisere">
<b>favorisere,</b> se <sp>Favorit</sp>.
</chapter>

<chapter name="Favorit">
<b>Favorit</b> (af fr. <i>favori</i> [favå'ri]), Yndling;
<sp>Favoritinde</sp>, en særlig begunstiget og elsket
Kvinde. <sp>Favoritter</sp>, nedhængende
Haarlokker, Kindskæg, Bakkenbart, <sp>favorisere</sp>,
begunstige.

F. er ved Væddeløb den Hest, der efter den
alm. Mening har mest Udsigt til at sejre.
Betegnelsen er efterhaanden ogsaa blevet alm. i
andre Sportsgrene.
<i>(C. G. B.). O. P.</i>
</chapter>

<chapter name="Favoritsultaninde">
<b>Favoritsultaninde,</b> den af den tyrkiske
Sultans Hustruer, som han særlig udmærkede,
besad i ældre Tid foruden sin store reelle
Indflydelse tillige fl. formelle Forrettigheder ved
det kejserlige Hof. Nutildags er denne

