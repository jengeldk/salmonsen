<i>popolare</i> (6. af Boccardo redigerede Udg. i 25
Bd, Turin 1875 ff.) og den af Lessona og Valle
udgivne <i>Dizionario universale di scienze, lettere
ed arti</i> (Milano 1874 ff.) m. fl.; <sp>Spanien</sp> har
sin store <i>Enciclopedia moderna af Mellados</i> (34
Bd og 3 Bd Atlas, Madrid 1848-51), som
væsentlig er en Bearbejdelse af Didot's samtidige
nyredigerede <i>E. moderne</i> (Paris 1847-51), og
<i>Diccionario hispano-americano</i> (24 Bd, 1887-94);
<sp>Portugal</sp> Costa's <i>Diccionario universal
portaguez</i> og De Lemos' <i>Encyclopedia portugueza
illustrada</i>; <sp>Böhmen</sp> den af Rieger ledede
<i>Ottuv Slovnik Naucny</i> (Prag 1888). Ogsaa Rusland,
Polen, Finland, Ungarn, Grækenland og
Rumænien har i de senere Aar faaet E. i disse Landes
eget Sprog.

Gaar man til <sp>de nordiske Riger</sp>, finder
man ogsaa der den encyklopædiske Litt. i
stadig Udvikling, skønt de mindre Forhold,
sproglige og økonomiske, indtil den seneste Tid
selvfølgelig hos os ikke kan vise saadanne
Kæmpeværker som fl. af de ovf. omtalte europ. I
<sp>Sverige</sp> er det ældste Forsøg paa en E. den
af Friherre <sp>Åke Klasson Rålamb</sp> (f. 1651,
d. 1718) udgivne »Adelig Öfning«, hvoraf 6 Dele,
omfattende økonomiske og milit. Videnskaber,
med 90 Plancher udkom 1690-94 (5. Opl. 1854),
medens det hele Værk efter Planen var
beregnet til 20 Bd. Hvad der for øvrigt udgaves i
Sverige af hidhørende Arbejder i 18. og Beg. af
19. Aarh., er af mindre Omfang og for det meste
Overs. Den som Kemiker og Militær kendte
Oberstløjtnant <sp>J. J. Anckarström</sp> (Fader
til Gustaf III's Morder) var den første, som
omgikkes alvorlig med Planen til en sv. E., hvoraf
Hæfte 1 udkom 1777 med Titlen »E. ell.
fransyskt och svenskt real- och nominal-lexikon«;
men hans Død s. A. hindrede Planens videre
Gennemførelse. Denne og Forlaget gik i Arv til
den lærde Biblioteksmand og Bladudgiver C.
Ch. Gjörwell, som virkelig 1781 udgav 1. Hæfte
af en »Svensk encyklopedie, innefattende alle
vetenskaper och konster«. Mangel paa
Afsætning gjorde dog, at ogsaa dette stort anlagte
Værk blev ufuldført. 1821-26 fik Sverige sin
første egl. Realencyklopædi
»Conversationslexikon« (Bd 1-4, med Supplementsbind 1-4,
1831-39), en sammentrængt Overs. af
Brockhaus' Værk. De særlig sv. Interesser var der
dog ikke taget meget Hensyn til i dette
Arbejde; det skete først i det af Boghandler og
Bogtrykker <sp>Per Gustaf Berg</sp> i Forening
med nogle anonyme Medarbejdere udgivne
»Svenskt konversationslexikon« (Bd 1-4, Sthlm
1845-52) og derefter i det paa Ad. Bonnier's
Forlag udkomne »Konversations- och
universallexikon« (Bd 1-4, Sthlm 1856-66), hvis
Redaktion blev ledet af den kendte
Lærebogsforfatter og Publicist <sp>Martin Schück</sp> (f. 1819,
d. 1872). Før Udløbet af 19. Aarh. havde dog
Sveriges Litt. faaet en ved Samarbejde af
mange dygtige Fagmænd tilvejebragt stor, og særlig
for de nationale Emners Vedk. udtømmende E.
i den 1874 begyndte og 1894 afsluttede »Nordisk
familjebok. Konversationslexikon och
realencyklopedi« i 18 Bd, som redigeredes af Lektor
N. Linder fra A-Elzheimer, af Johan Rosén og
Th. Westrin fra En-Ø, med Undtagelse af
Bogstavet S, som helt redigeredes af Dr. B. Meijer.
En ny Udg. paabegyndtes 1903 med B. Meijer
som Redaktør af de 5 første Bd og Th. Westrin
af de flg.; en forkortet Udg. af Værket er
fremkommet under Titlen »Gernandt's
Konversationslexikon«. Et andet encyklopædisk Foretagende i
Sverige fra den senere Tid er den under
Redaktion af Dr. B. Meijer udgivne, men efter 4
Bd's Udgivelse atter standsede, »Samling af
svenska facklexika« (Bd 1: »Svenskt historisk
handlexikon« af B. Meijer, 1882; Bd 2:
»Politiskt handlexikon« af V. Köersner, 1883; Bd 3:
»Kemiskt handlexikon« af P. T. Cleve, 1884;
Bd 4: »Svenskt Litteratur-lexikon« af Dr. B.
Meijer, 1884-85). Aller's danske
Konversations-Leksikon er kommet i sv. Udg. (1903 ff.), og fra
samme Tid er O. H. Dumroth's »Folkets bok«
(1904 ff.).

<sp>Danmarks</sp> og <sp>Norges</sp> første E. i 19.
Aarh. var det af Overlærer <sp>H. A. Kofod</sp>
udgivne »Conversations-Lexicon ell. encyclopædisk
Haandbog over de i selskabelig Underholdning
og ved Læsning forekommende Genstande,
Navne og Begreber (o. s. v.), med adskillige
Forandringer og Tillæg overs. efter den tyske
Originals sidste Oplag« ɔ: 3. og til Dels 4.-5. Udg.
af Brockhaus (Bd 1-28, Kbhvn 1816-28), et for
sin Tids danske Boghandlerforhold meget
betydeligt Foretagende, der ogsaa fik en stor
Udbredelse i Danmark og Norge, og som endnu
kan raadspørges med Nytte paa enkelte
Punkter, særlig ang. Tidshistorien. En Snes Aar efter,
at dette Værk var blevet afsluttet, startede
<i>cand. theol.</i> <sp>Peter Larsen</sp> den næste
danske E.: »Almeennyttigt Dansk
Konversations-Lexikon over det Videværdigste i Naturen, Livet,
Kunsten og Videnskaben, fra den ældste til den
nyeste Tid, efter Brockhaus' tyske Original, nyeste
Udg. Med udførligere Behandling af de nordiske
Riger. Udgivet af et Selskab« (Bd 1-8, Kbhvn
1849-60, 2. Udg. i 6 Bd, 1870-73). Da 1854
Forlagsbureauet i Kbhvn var blevet oprettet,
hvis Virksomhed særlig skulde være rettet paa
større Foretagender, var Tilvejebringelsen af
et navnlig paa Afsætning i Danmark og Norge
beregnet »Nordisk Conversationslexikon« et af
dets første planlagte Foretagender. Under
Redaktion af <sp>Chr. Fr. Ingerslev</sp> udkom fra
1857 dette Arbejde, hvis 5. og sidste Bd blev
færdigt 1863. Det vandt en forholdsvis betydelig
Udbredelse, saa at et 2. Opl., ligeledes i 5 Bd,
kunde udkomme 1870-78, redigeret af Dr. <sp>C. J.
Fogh</sp>, Dr <sp>S. Heegaard</sp> og Genealogen
<sp>J. P. Königsfeldt</sp>. Tidsforholdene krævede
dog snart en helt ny Omarbejdelse med en
talrigere Stab af ogsaa norske og sv.
Medarbejdere, og under Redaktion af Overlærer <sp>F. A.
Pullich</sp> og Prof. <sp>Gustav Storm</sp> i Kria,
til hvem fra 4. Bd <i>Dr. phil.</i> <sp>W. Mollerup</sp>
sluttede sig, udkom derefter i et betydeligt Opl.
3. Udg. (Bd 1-6 med Suppl.) 1883-90, hvortil
1894 føjedes et særskilt Bd »Illustrationer og
Kort« (224 Blade), for en stor Del Gengivelse af
det til sidste Udg. af Brockhaus hørende
Illustrationsmateriale, udfyldt med adskilligt nyt
Materiale vedrørende nordiske Forhold. Et
Uddrag af dette Værks 2. Udg. var
Forlagsbureauets »Kortfattet Haandleksikon« (2 Bd,
