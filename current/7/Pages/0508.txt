Opløsning af æteriske Olier; <sp>Punch-E.</sp> o. l. er
saadanne Opløsninger, ofte tilsatte med Sukker,
saaledes at man deraf kan fremstille Punch o. l.
ved Fortynding med Vand. Nogle Slags Vine af
særlig udsøgte Druer benævnes ogsaa E. (se
<sp>Ausbruch</sp>). Smlg. <sp>essence</sp>.
<i>K. M.</i>
</chapter>

<chapter name="Essentialia">
<b>Essentialia</b> (lat.), væsentlig, uomgængelig
nødvendig Bestanddel af et Forhold, f. Eks. et
Retsforhold, uden hvilken dette slet ikke kan
tænkes. Saaledes hører f. Eks. til E. ved
Stiftelsen af Ægteskab baade Ægtefolkenes
gensidige Erklæring om at ville være Ægtefæller
og den gejstlige ell. verdslige Øvrigheds
Sanktion af denne Erklæring, <sp>essentiél</sp>,
væsentlig.
<i>K. B.</i>
</chapter>

<chapter name="essentiel">
<b>essentiel,</b> se <sp>Essentialia</sp>.
</chapter>

<chapter name="Essentuki">
<b>Essentuki</b> [<sub>æ</sub>s<sub>æ</sub>ntu'ki], Badested i Kaukasus,
18 km fra Pjätigorsk med kolde
alkalisk-muriatiske Kilder, af hvilke den kraftigste
indeholder 4,3 g Natron og 3,6 g Klornatrium pr l
(kaldet »Kaukasus Perle«). Stedet benyttes
særlig ved Gigt, Reumatisme og
Underlivssygdomme.
<i>E. F.</i>
</chapter>

<chapter name="Essenwein, August Ottmar v.">
<b>Essenwein</b> ['æs<sub>ə</sub>nva^in], <sp>August Ottmar v.</sp>,
tysk Arkitekt og Kunsthistoriker, f. 2. Novbr
1831 i Karlsruhe, d. 13. Oktbr 1892 i Nürnberg.
1856 fik han Ansættelse ved Statsbanerne i Wien,
blev senere Prof. ved den tekn. Højskole i Graz
og 1866-91 Direktør for det germanske Museum
i Nürnberg, til hvilket han ofrede alle sine
Kræfter, og om hvilket han har udg. en Rk.
illustrerede Specialkataloger. Som Arkitekt
studerede og efterlignede han særligt
middelalderlige Stilarter. Han har bl. a. forestaaet den
indre Dekoration af Kirken Skt Maria i Köln
og af Domen i Braunschweig (over begge disse
Arbejder har han udg. illustrerede Værker) samt
Udvidelsen af Raadhuset i Nürnberg. Andre
Værker af ham er »Norddeutschlands
Backsteinsbau im Mittelalter« (1855-56), »Die innere
Ausschmückung der Kirche Gross. Skt Martin
in Köln«: (1866, »Die mittelalterliche
Kunstdenkmale der Stadt Krakau« (1869), »Die
Bilderschmücke der Liebfrauenkirche zu
Nürnberg« (1881), »Bilderatlas zur Kulturgeschichte
des Mittelalters« (1884), »Hans Tirols Holzschnitt
etc.« (1887), »Die farbige Ausstattung des
zehneckigen Schiffes der Pfarrkirche in Köln«
(1891) og i Durm's »Handbuch der Architektur«
Afsnittet om middelalderlig »Kriegsbaukunst«,
foruden fl. a. Skr.
<i>(E. S.). C. A. J.</i>
</chapter>

<chapter name="Essequibo">
<b>Essequibo</b> [sp. æsæ'kiw<sub>å</sub>, eng. es<sub>i</sub>^kwi.bo<sub>u</sub>],
Flod i Britisk Guyana, udspringer paa Serra
Acaray, løber med stærkt bugtet Løb fra S. til N. og
falder med 4 Mundinger i det atlantiske Ocean,
Strømareal 11500 km<sup>2</sup>, Længde 960 km. Trods
hemmende Sandrevler ved Mundingen kan den
dog besejles af Søskibe paa 5 m's Dybgaaende
indtil 70 km fra Mundingen. Højere oppe findes
talrige Strømsnævringer og Vandfald.
<i>M. V.</i>
</chapter>

<chapter name="Essex">
<b>Essex</b> ['es<sub>i</sub>ks], Shire i det sydøstlige
England, indtager Terrainet mellem Themsen, Stour
og Nordsøen og begrænses ind i Landet af
Shirerne Middlesex, Hertford og Cambridge.
Arealet er 3994 km<sup>2</sup> med (1911) 1350881 Indb.
(1891: 785445, 1901: 1085771). Terrainet er
gennemgaaende lavt, og langs med den
indskaarne Nordsøkyst findes nogle Steder
Marskenge, som er beskyttede ved Diger. Jordbunden
er meget frugtbar og særdeles veldyrket; 4/5
af Arealet er under Dyrkning. Hvede, Byg og
Havre er de vigtigste Kornsorter, og af Hvede
dyrkes særlig fortrinlige Kvaliteter, der
udføres som Sædekorn. Ogsaa Dyrkningen af
Grønsager, som udføres til London, spiller en stor
Rolle. Kvægavlen er meget betydelig; 1/3 af
Arealet anvendes til Græsning. Den sydvestlige
Del af E., som grænser til London, er meget
tæt befolket, og her drives en stor og
mangeartet Industri, især Fabrikation af Kemikalier,
Maskiner, Jernbanemateriel og Ammunition.
Her ligger E.'s største By West Ham, som er
Forstad til London. Men ogsaa i andre af E.'s
Byer drives en betydelig Industri, især
Fabrikation af Landbrugsmaskiner, saaledes i
Colchester og i E.'s Hovedstad <sp>Chelmsford</sp>.
Ved Nordsøkysten drives Østersfangst. E. er
velforsynet med Jernbaner, som mest tilhører
Great Eastern Systemet. Langs Themsen ligger
fl. betydelige Havne, og ved Mundingen af Stour
den vigtige Havnestad Harwich. Til
Parlamentet sender E. 11 Medlemmer. - Det gl.
angelsachsiske Kongerige E. omfattede foruden det
nuv. Shire E. ogsaa Middlesex og det meste af
Hertfordshire. 825 kom E. under Wessex og blev
830 erobret af Danskerne, men taget tilbage af
Angelsachserne i Beg. af 10. Aarh. Shiret E.
blev formodentlig oprettet i 10. Aarh. under
den angelsachsiske Kong Ethelstan. (<sp>Litt</sp>.:
<i>Victoria County History</i>, XII, E. [London 1903];
<sp>Bosworth, E.</sp> [<i>Cambridge County
Geographies</i>, Cambridge 1909]).
<i>G. Ht.</i>
</chapter>

<chapter name="Essex (Adelsfamilie)">
<b>Essex</b> ['æs<sub>i</sub>ks], eng. Adelsfamilie, hvis
Slægtnavn var Devereux. Den nedledte sin Herkomst
fra Vilhelm Erobrerens Samtidige Robert
d'Evereux og var i lange Tider bosat i Herfordshire;
bl. dens Medlemmer maa nævnes:

1) <sp>Walter Devereux</sp>, 1. Jarl af E., f.
1541, d. 22. Septbr 1576. Han blev bekendt ved
sine mislykkede Forsøg paa at undertvinge og
kolonisere det dengang faktisk uafhængige
Ulster. Som Erstatning for de Tab, han havde lidt
herved, udnævntes han til Jarlmarskal over
Irland.

2) <sp>Robert Devereux</sp>, 2. <sp>Jarl af E.</sp>,
ovenn.'s Søn, f. 10. Novbr 1567, d. 25. Febr
1601. Allerede 1577 indførtes han ved Hoffet,
hvor den stolte lille Dreng straks vakte en vis
Opsigt. Fra 1587 var han den da 54-aarige
Dronning Elisabeth's erklærede Yndling. Aarle
og silde var han hos hende, ofte endog til
»Fuglene sang om Morgenen«. Efter Sigende
blev han pousseret frem af Leicester mod
Raleigh, hvem han behandlede med drengeagtig
Kaadhed og Uforskammethed og ganske
fortrængte af Dronningens Gunst. Men i Længden
kunde han ikke finde sig i sin Stilling ved
Hoffet. Hans Hu stod til Krigen, og 1589 forlod han
hemmelig England for at tage Del i Drake's
Ekspedition til Portugal, hvor han ligesom
tidligere viste stort Mod og Uforfærdethed, indtil
et hvast Brev fra Dronningen kaldte ham
tilbage. Kort efter fik han Leicester's meget
indbringende Monopol paa søde Vine, men
krænkede snart Dronningen grovelig ved at ægte
Statsmanden Sir Thomas Walsingham's Datter

