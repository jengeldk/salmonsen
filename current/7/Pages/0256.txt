Overvægten, mest typisk repræsenteret ved
Korthornskvæget, der ved Krydsning er udbredt over
en stor Del af Landet og videre over Europa
og Amerika; nær ved dette staar
Hereford-Kvæget, der har faaet mindre Udbredelse. De skarpt
udprægede Malkeracer er ikke alm., men har
dog fremragende Repræsentanter i Kvæget fra
Kanaløerne, Jersey- og Guernsey-Kvæget, og
Ayrshire-Kvæget i Skotland. I Mejeridriften
indtager Smørproduktionen i de fleste Egne af
Landet en underordnet Rolle, medens
Hovedvægten ligger paa Frembringelsen af de forsk.
Slags fed Ost, Cheddar-Ost, Stilton-Ost o. s. v.
En farlig Konkurrence paa dette Omraade fra
Amerika har man søgt at komme ud over ved
at producere de bedste Kvaliteter. For
Produktionen af allerfineste Uld er det eng. Klima
ikke gunstigt, og man tilstræber i Faareavlen
lige saa meget Kød- som Uldproduktionen. Mange
af de engelske Faareracer har naaet stor
Fuldkommenhed og er benyttede i stort Omfang til
at ophjælpe Faareavlen i andre Lande. Blandt
de mest bekendte Navne kan anføres Dishley,
Southdowns, Oxfordshiredowns, Cheviot. Ikke
mindre Anerkendelse og Udbredelse har de eng.
Svineracer naaet.

I 19. Aarh. har fl. store Kriser hjemsøgt det
eng. Landbrug; den sidste begyndte midt i
1870'erne, idet en Række daarlige Høstaar
svækkede Landbrugets Evne til at modstaa den
voldsomme Konkurrence, særlig fra oversøiske
Lande, som den enorme Udvikling i Jernbane-
og Dampskibstrafikken fremkaldte. Meget store
Tab blev herved bibragt Grundejerne og
Forpagterne; men det eng. Landbrug havde fl. heldige
Betingelser for at slippe over saadanne Kriser.
Fcrpagterne var ofte kapitalstærke, og gennem
Nedsættelse af Forpagtningsafgifterne blev en
stor Del Tabet væltet over paa Grundejerne, af
hvilke mange er meget rige og ved
Kapitalanbringelse i andre Erhvervsgrene faar
Modstandskraft over for de nedadgaaende
Konjunkturer paa Landbrugsprodukter.

Tvunget af den stærke udenlandske
Konkurrence har Landmændene i Nutiden lagt stigende
Vægt paa »de smaa Ting«, paa Dyrkningen af
Frugt, Grønsager og Handelsplanter, paa
Fjerkræavl o. a. landøkonomiske Bierhverv, og til
denne Udvikling knytter man ret store
Forhaabninger. Paa Husdyravlens Omraade er E.'s
Landbrug stadig Verdens Læremester, og
Udførslen af kostbare Avlsdyr har i Nutiden taget
et betydeligt Opsving, særlig til oversøiske
Lande: Argentina, de Forenede Stater, Kanada
og Australien. Inden for Husdyrbestanden har
der i Nutiden været Fremgang i Antallet af
Hornkvæg og Svin, men Tilbagegang i
Faaretallet. Der fandtes 1914 i E. med Wales (og i
Storbritannien og Irland) af Heste 1113971
(1851042), af Hornkvæg 5877944 (12184505), af
Faar 17259694 (27963977) og af Svin 2481481
(3952615). Den karakteristiske Forskydning
inden for det under Kultur værende Areal -
det egl. Agerlands Formindskelse og de
permanente Græsganges Forøgelse -, der begyndte
med Landbrugskrisens Opstaaen i Midten af
1870'erne, fortsætter sig stadig, hvad flg. Tal
viser. Der fandtes af:
<table>
<td><td>Agerland (herunder<td>Permanente
<td><td>Kløver og et- og to-<td>Græsgange
<td><td>aarige Græsmarker)<td>
<td><td>acres<td>acres
<td>1897<td>11602191<td>13191789
<td>1907<td>10777595<td>13807860
<td>1914<td>10306467<td>14061042
</table>

I disse 17 Aar er over 400000 acres helt
gaaet ud af Kultur. Disse Tal gælder for det
egl. E. I Storbritannien og Irland er der i de
samme 17 Aar gaaet 1100000 acres ud af Kultur,
men Pløjelandet er samtidig kun formindsket
med 100000 acres. Bevægelsen fra Land til By
fortsætter sig stadig, og særlig er Antallet af
Landarbejdere og Tyende gaaet stærkt tilbage.
Nu stræber man imidlertid alvorligt efter at
søge at raade Bod paa dette Forhold, og der
er vedtaget forsk. Love, hvis Maal er at gengive
E. en selvstændig Bondestand og forøge
Landbefolkningens og Landarbejdernes Antal ved
Dannelsen af en Mængde mindre og smaa
Ejendomme. Et vigtigt Led i disse Bestræbelser er
<i>Small Holdings and Allotments Act</i> af 28. Aug.
1907, der indeholder meget vidtgaaende
Bestemmelser m. H. t. Oprettelsen af Smaabrug. Den
vigtigste Opgave for den moderne eng.
Agrarpolitik er at søge disses Antal forøget.
<i>(V. M.). Harald Faber.</i>
</chapter>

<chapter name="England (Andre Næringsveje)">
<b>Andre Næringsveje.</b>

<sp>Mineralrigdom og
Bjergværksdrift</sp>. Af de nyttige Mineraler, som findes
i E., indtager Kullene den vigtigste Plads; paa
dem er hele E.'s Stilling som Industriland
bygget. Derefter kommer Jernmalm, Ler og Skifer,
Bygningssten (Sand- og Kalksten samt
Eruptiver), Salt og Tinmalm.

<sp>Kullagene</sp> udbreder sig fra
Bristol-Fjorden til Newcastle over store Egne i vestre,
mellemste og nordlige E. og det sydlige
Skotland og har en Overflade af c. 30000 km<sup>2</sup>.
Uagtet Amerikas Kullag har en ti Gange større
Overflade, er dets Produktion dog E.'s
underlegen. Denne, der i Beg. af 18. Aarh. ikke steg
synderlig over et Par Mill. t og i Beg. af 19.
Aarh. beløb sig til 10 Mill. t, var 1850: 64,64 Mill.
t; 1860: 80,04 Mill. t; 1870: 110,43 Mill. t; 1880:
146,82 Mill. t; 1890: 181,64 Mill. t og 1900: 225,2
Mill. t; 1910: 268,7 Mill. t til en Værdi af 108,4
Mill. £. Den var stigende lige til 1913 med
292 Mill. t, men er under Krigen gaaet tilbage,
1915 257,3 Mill. t.

Ofte intimt forbundne med Kullene er
<sp>Jernertserne</sp>, der i Alm. tilhører den samme
Formation og paa mange Steder vindes i samme
Grube (<i>blackband</i>, <sp>Sfærosiderit</sp>); men
desuden findes andre Forekomster af saavel ældre
som yngre Oprindelse. Kendt er særlig
Lancashires fortrinlige røde Hæmatit.
Jernertsproduktionen var 1880 paa sit højeste (18,3 Mill. t)
og er nu sunket til c. 5 Mill. t til en Værdi af
c. 15 Mill. £; dette Kvantum er ikke nok til at
tilfredsstille E.'s storslagne Jernindustri, hvorfor
denne ogsaa maa fødes med Indførsel fra
fremmede Lande, især Spanien.

<sp>Kobbergruberne</sp> paa Cornwall-Halvøen,
der lige siden Romernes Dage har været kendte
og Genstand for en stor Grubedrift, bragte i

