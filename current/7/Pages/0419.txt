ikke længe siden (i Beg. af Kvartærperioden) en
Del af Vestgrænsen for den Havarm, der S. fra
(fra det kaspiske Hav) bredte sig mod Nord
over vide Strækninger af det sydøstlige Rusland.
Plantegeografisk er E. betydningsfulde ved at
danne Skel mellem de vestligere liggende
»Sortjords«-Græsstepper og den egl. kaspiske
Saltsteppe.
<i>G. Ht.</i>
</chapter>

<chapter name="Ergeri">
<b>Ergeri,</b> se <sp>Argyrokastron</sp>.
</chapter>

<chapter name="Erginos">
<b>Erginos,</b> gr. Heros, Konge i Orchomenos i
Boiotien, Søn af Klymenos. I de gr. Sagn er
Traditionerne om den forhistoriske Tids Kampe
mellem det minyiske Orchomenos og Boiotiens
senere Hovedstad Theben knyttede til hans
Navn. Kampene endte med Orchomenos' Fald;
Enkelthederne fortælles i den spredte
Overlevering paa forsk. Maade.
<i>C. B.</i>
</chapter>

<chapter name="ergo">
<b>ergo</b> (lat.), følgelig, altsaa, <i>e. bibamus</i>, lad
os altsaa drikke! Titel paa en Drikkesang af
Goethe.
</chapter>

<chapter name="Ergograf">
<b>Ergograf</b> er et Apparat, hvorved Størrelsen
af det af en Muskel ell. en Muskelgruppe udførte
Arbejde kan optegnes. Der findes mange
Former af E.; den ældste, af Italieneren Mosso
konstruerede, er skematisk fremstillet i
hosstaaende Figur. Paa et Bord er fastgjort en
stærk Opstander, som omfattes af Haanden,
medens f. Eks. Pegefingeren stikkes ind i en
bred Læderløkke, fastgjort til den ene Ende
af en Snor, der gaar hen over en Trisse og i
sin anden Ende bærer et Vægtlod. Er der til
dette fastgjort en Viser, der rører ved en
Tromle, beklædt med glat, sodet Papir, saa vil
Viseren, naar Fingeren bøjes, i Sodlaget trække
en Streg, hvis Længde svarer til den Højde,
hvortil Vægten løftes. Da Fingermusklerne
trættes ved Arbejdet, vil de successive Løftninger
aftage nogenlunde regelmæssigt i Højde, hvis
Forsøgspersonen stadig anstrenger sig saa
meget som muligt, og naar Tromlen roterer omkr.
en lodret Akse, tegnes der paa den en Række
lodrette Streger (antydede i Figuren), hvis
aftagende Længde viser, hvorledes Trætheden
vokser. Den af Stregerne dannede Figur,
Ergogrammet, varierer med det Tempo, hvori
Arbejdet udføres, med Forsøgspersonens Øvelse
og med samtidig udført aandeligt Arbejde, saa
at E. kan anvendes til nøjagtig Undersøgelse af
disse Faktorers Indflydelse paa Muskelarbejdet.
I andre Former af E. er det ikke en enkelt
Pinger, men hele Haanden ell. endog
Armmusklerne, der udfører Arbejdet. Fælles for alle
Apparater af denne Art med Vægtlodder er den
Ulempe, at de ikke tillader at maale
Musklernes største Ydeevne; er Loddet nemlig for tungt,
gaar Arbejdet snart i Staa, og alt det Arbejde,
der nu kunde være præsteret, hvis Loddet havde
været lettere, faas ikke med. Er Loddet
derimod for let, udføres der i Beg. langtfra alt
det Arbejde, som kunde ydes, hvis Loddet var
tungere. I nogle E. virker Musklerne derfor paa
en Fjedervægt, der i Beg. viser store og derefter
stadig aftagende Træk, hvorved ganske vist en
af Vægt-E.'s Ulemper er afhjulpet, men man
faar heller ikke ved disse Fjeder-E. det
maksimale Arbejde optegnet, da den forholdsvis
stramme Fjeder forhindrer en større Bevægelse
af Musklerne, og disses Ydeevne er netop
afhængig af Løftehøjden. (<sp>Litt</sp>.: <sp>Mosso</sp>, »Die
Ermüdung« [Leipzig 1892]; <sp>Lehmann</sp>,
»Grundzüge der Psychophysiologie« [Leipzig 1912]).
<i>Alfr. L.</i>

<img>Ergograf.</img>
</chapter>

<chapter name="Ergogram">
<b>Ergogram</b> kaldes den ved Ergografen
optegnede Fig., som viser et Muskelarbejdes
Variation i Løbet af en given Tid (se
<sp>Ergograf</sp>).
<i>Alfr. L.</i>
</chapter>

<chapter name="Ergostat">
<b>Ergostat,</b>, Apparat, hvor man ved et
Haandsving sætter et Maskineri i Bevægelse, og hvor
det derved udførte Muskelarbejde kan forøges
og formindskes efter bestemt Maal; anvendes,
naar man vil ordinere Patienter ell.
Rekonvalescenter et bestemt afmaalt Muskelarbejde.
<i>E. A. T.</i>
</chapter>

<chapter name="Ergotin">
<b>Ergotin,</b> en Ekstrakt af <i>Secale cornutum</i>,
der finder udstrakt Anvendelse i Gynækologien,
indeholder som virksomme Bestanddele to
Substanser, <sp>Ergotoksin</sp> (Hydroergotinin)
C<sub>35</sub>H<sub>41</sub>O<sub>6</sub>N<sub>5</sub>, et Alkaloid, der bevirker
Blodtrykstigning, Sammentrækning af Uterus og Slappelse
af Bugmusklen, og
<sp>p-Oksyfenylætylamin</sp> C<sub>8</sub>N<sub>11</sub>NO, et veldefineret kem. Individ,
der krystalliserer i hvide Naale, af Smeltepunkt
160°, og som bevirker stærk Stigning af
Blodtrykket.
<i>R. K.</i>
</chapter>

<chapter name="Ergotisme">
<b>Ergotisme,</b> <sp>Raphania</sp>, Forgiftning med
Meldrøje (<i>Secale cornutum</i>), den paa Rugen,
sjældnere paa andre Kornsorter ell. Græsarter,
voksende Svamp, optræder dels som akut, dels
som kronisk Forgiftning. <sp>Den akutte E.</sp> er
sjælden og skyldes i Reglen for store Doser
Sekale indtaget uagtsomt ell. forsætligt (ved
Forsøg paa Fosterfordrivelse). Dens
Hovedsymptomer er alm. Ildebefindende, Kvalme, Brækning,
Diarré, Hovedpine, Svimmelhed, Kramper,
Udvidning af Pupillen, langsom Puls. Under en
soporøs Tilstand kan Døden indtræde. <sp>Den
kroniske E.</sp> var i tidligere Tider langt
hyppigere end nu, viste sig især i sumpede Egne,
efter fugtige Somre og under Misvækst,
optraadte derfor som lokale, men ofte udstrakte
Epidemier, om Efteraaret efter Høsten og
overvejende i den fattige Del af Befolkningen.
Saadanne Epidemier kendes dels fra Middelalderen,
hvor Sygdommens Natur ikke kendtes, og hvor
den gik under forskellige Navne som
Kriebelkrankheit, Skt Antoniusild, Feu St Antoine, Ignis
Sacer, dels fra 18. Aarh., især i Frankrig,
Tyskland, Schweiz, Norditalien, Rusland. Den
bliver bestandig sjældnere, men Epidemier
optræder endnu af og til. Bedre Behandling af
Kornet og Brødet og Kendskab til Sygdommen
har bidraget til dens Indskrænkning.

<sp>Den kroniske E.</sp> optræder under 2
Former: <sp>den spasmodiske</sp> ell.
<sp>konvulsiviske</sp> og den <sp>gangrænøse E</sp>. Ved den


