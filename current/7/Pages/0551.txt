Kampe, Danse, Jagt, festligt Lag, men ofte
føles det usikkert, om de virkelig viser Livet
i Etrurien og ikke snarere ligeledes er laante.
Billederne er ofte rask og frisk, men tillige
flygtigt gjorte, ikke uden Dygtighed, men
sjælden af mere sammensat Komposition ell.
Kunstværd. Formerne er plumpe og uharmoniske.
Farverne er faa, især en lys, rødbrun Farve
til nøgne Legemsdele, en kraftig rødbrun og
en blaa Farve, der anvendes uden synderligt
Hensyn til de virkelige Farveforhold (blaa
Heste!). Hovedvægten er øjensynlig lagt paa en
kraftig Virkning, hvortil de mørke Rum maatte
opfordre. Kun i de bedste er tilstræbt
Nuancering. Vasemaleriet er ringe og ganske
afhængigt af Forbillederne.
<sp>Billedhuggerarbejder</sp> i Sten er sjældne uden for den mere
haandværksmæssige Anvendelse i
<sp>Sarkofager</sp>. Saadanne findes i betydeligt Tal, i Sten
og Terrakotta, fra legemsstore, bestemte til
ubrændt Gravlægning, og nedefter til smaa,
firsidede Kister, der lige kunde rumme de brændte
Ben fra Ligbaalet. Paa Laaget vises ofte den
Afdøde, paa Siden Reliefbilleder. I de
førstnævnte ses ikke sjælden, navnlig i de
legemsstore, i Ansigtsudtrykket en kraftig og god
Realisme med kendelig tilstræbt Portrætlighed, men
til Gengæld er Legemets Proportioner som
oftest ganske usikre og tilfældige.
Sidereliefferne viser baade paa store og smaa
Sarkofager livlige Kampscener af malerisk Virkning,
men med løs Formgivning; navnlig gælder dette
de smaa, der skyldes rent haandværksmæssig
Massefabrikation. Ogsaa i Bronze ses sjældent
egl. fri Kunst. Bekendte er <sp>Taleren</sp>
(<i>l'arringatore</i>, nu i Firenze), men den staar ligesom
<sp>Mars</sp> fra Todi (Vatikanet) som den sjældne
Undtagelse. (Den berømte kapitolinske Ulvinde
er ikke sikkert etrurisk, og en bekendt <i>Chimaira</i>
sikkert gr.). Dog viser adskillige Statuetter,
at der arbejdedes godt i Bronze i det mindre
Format, og i Kunstindustrien præsteredes i
Bronzen tekn. udmærkede Ting, der ogsaa af
og til har virkelig kunstnerisk Værd; dette

<img>Fig. 3. Dans. Grav ved Corneto.</img>

<img>Fig. 4. Sarkofag.</img>
