Del af den Trængendes Underhold ell. strakt
sig over et Tidsrum af mindst 6 Maaneder i de
sidste 2 Aar, samt i alle Tilfælde kun hvis den
Trængendes Udsigt til selvstændigt Erhverv ikke
ved Hjemsendelsen væsentlig vil forringes.
Desuden kan Amtmanden ell. Indenrigsministeriet
under særlige Omstændigheder forbyde
Hjemsendelse af Personer, som i de sidste 2 Aar har
haft fast Ophold i en Kommune uden
Fattighjælp. Hjemsendelsesudgifterne afholdes i Alm.
med 1/4 af den afsendende, 3/4 af
Modtagelseskommunen. Særlige Regler gælder i Kbhvn for
det <sp>mosaiske</sp> Trossamfund, der har sit eget
F., omfattende baade Ind- og Udlændinge samt
alle Mosaitter, der er forsørgelsesberettigede i
Kbhvn uanset deres Opholdssted. Lgn. Regler
gælder for den mosaiske, den kat. og den
reformerte Menighed i Fredericia, samt
franskreformert Menighed i Kbhvn.

Ved Siden af den kommunale F. staar endnu
uden for Kbhvn Amternes F. Faa Landet findes
hertil de særlige Amtsfattigkasser (oprettede 5.
Juli 1803), der sorterer under Amtsraad og
Amtmand, og hvis Indtægter er faste, aarlige
Afgifter fra Kredsens Kommuner, Bøder og 1/4
% af Løsøreauktioner. Heraf bestrides
Udgifterne til Døvstummes Undervisning, Aandssvages
Opfostring og ukendte Ligs Begravelse.
Desuden kan heraf ydes Tilskud til særlig
bebyrdede Kommuner. Endvidere betaler
Amtsrepartitionsfondet for farlige Sindssyges Transport,
Bevogtning og Underhold, Foranstaltninger mod
epidemiske Sygdomme, samt kan yde
Amtsfattigkasserne Tilskud. I Købstæderne afholdes
samtlige ovenn. Udgifter forskudsvis af
Forsørgelseskommunen, men fordeles derefter paa Amtets
Købstæder efter Folketal. Amtet som saadant
bestrider efter Fordeling paa samtlige saavel
By- som Landkommuner Udgifterne ved
Forsørgelse af Fattige, hvis Hjemsted ikke kan
udfindes, ved Hjemsendelse af Fattige til
Udlandet, ved veneriske Syges Kur og ved
Tvangsarbejdsanstalters Oprettelse. - Statskassen
afholder for hele Landet Udgifterne ved
Hjemsendelse af Udlændinge, som af Justitsministeriet
efter administrativt Skøn udvises af Landet
efter L. 15. Maj 1875 § 13, ved Hjemsendelse af
danske Søfolk, der forliser paa dansk Kyst, for
Danske, udviste fra Udlandet, men uden
Hjemsted i Danmark, for her boende trængende
Slesvigere og Holstenere, der har bevaret dansk
Indfødsret, men intet Hjemsted har erhvervet
i Danmark. Endvidere har Staten ved L. 7.
Maj 1884 overtaget Udgifterne ved samtlige
Sindssygeanstalters Opførelse og Drift - dog
drives Skt Hans Hospital af Kbhvn's
Kommune, men Staten yder Tilskud - samt har
indrettet Centralanstalter for Blinde og
Døvstumme. Plejeudgifterne udredes derimod af
Kommunerne.

Fattighjælps Virkninger er i Alm. Tab af
politisk og kommunal Stemmeret, indtil
Hjælpen eftergives ell. tilbagebetales, hvorhos en
Mandsperson, der i de sidste 5 Aar har nydt
urefunderet Fattighjælp ikke kan indgaa
Ægteskab uden Forsørgelseskommunens Samtykke.
Endvidere staar enhver, saa længe Hjælpen
varer, under F.'s Tilsyn; han kan, eventuelt
ved Politiets Hjælp, anbringes i en
Forsørgelsesanstalt og maa ikke forlade den uden F.'s
Samtykke; forbliver han i sit Hjem, er hans Færd,
særlig den Maade, hvorpaa han opdrager sine
Børn, dettes Tilsyn undergiven; Børnene kan
ved slet Behandling o. l. fratages Forældrene og
anbringes andensteds. Endelig har F.
Disciplinarmyndighed over de Paagældende for al Slags
»Udyd og Uorden«, offentlig ell. huslig, de kan
med Politimesterens, i Kbhvn Politidirektørens
Samtykke af F. ikendes Straf af Fængsel ell.
Tvangsarbejde indtil 6 Maaneder. Fra disse
Regler gives imidlertid en Række Undtagelser. Som
Fattighjælp betragtes ikke: 1) De af
Amtsfattigkasserne og Amtsrepartitionsfondet paa
Landet, henh. samtlige Købstæder i Amtet
afholdte Udgifter, samt alle Udgifter til
Sindssyge, for saa vidt de er anbragte paa en
Statsanstalt ell. en af Staten godkendt Anstalt.
I Kbhvn, hvor alle disse Udgifter bæres af
Stadens Kasse, er de heller ikke at anse som
Fattighjælp. 2) Udgifter til offentlig Behandling
af veneriske Syge. 3) Hjælp til Medlemmer af
anerkendte Sygekasser, der efter
Sygekassehjælpens Ophør fremdeles p. Gr. a.
Sygdommen trænger til Understøttelse, saa længe
Hjælpen til ham og Familie ikke i Varighed og
Omfang overskrider den af Sygekassen ydede
Understøttelse, og for saa vidt han ikke ved Siden
af nyder Fattigunderstøttelse. 4) Udgifter ved
forliste Sømænds Hjemsendelse. 5) Hjælp til
Epileptikere, Blinde, Døvstumme, Idioter,
Sindssyge, Vanføre, Lemlæstede, Tuberkuløse,
Skrofuløse og Lupuspatienter, for saa vidt de er
anbragte paa Straffeanstalter eller af en saadan
under dennes Tilsyn i privat Pleje, samt Hjælp
til saadanne syge Forsørgeres Familier. 6) I
Krigstilfælde Forsørgelse af tjenstgørende
Militæres Familier. 7) Forskudsvis Udbetaling af
stadfæstede Underholdsbidrag iflg. 2 Love af
27. Maj 1908 til Mødre med Børn, ægte eller
uægte; derimod er saadan Hjælp at anse som
Fattighjælp til den forsørgelsespligtige Fader.
8) Understøttelser til Børn under 14 Aar af
Enker ifølge Lov 29. April 1913. 9)
Udgifter til Læge, Jordemoder samt til
Begravelsesomkostninger. 10) Udgifter til Kur
og Pleje af Personer, der lider af
smitsomme Sygdomme, der enten altid skal tages
under offentlig Behandling ell. i det enkelte
Tilfælde, naar de optræder ondartet, af
Epidemikommissionen erklæres at være Genstand
for offentlig Behandling. 11) Vederlagsfri
Behandling af Personer, der lider af visse
smitsomme Sygdomme, og som efter en Læges
Begæring indlægges i de alm. kommunale Syge-
ell. Epidemihuse, selv om Sygdommen ikke i
øvrigt tages under offentlig Behandling. 12)
Fnatpatienter. 13) Kvinder, der indlægges paa
Rigshospitalets Fødeafdelinger ell. Fødeanstalten
i Jylland. 14) Den Hjælp, der af det Offentlige
ydes en kvindelig Fabrikarbejder (i de første 4
Uger efter hendes Nedkomst, for saa vidt
Moderen har Barnet hos sig, med mindre
Sygdom ell. Barnets Død forhindrer det). 15) Hjælp
af Hjælpekassen (»de Fattiges Kasse«). 16)
