Patroner for de større Kalibre er delt. I Skibene
bruges E. indtil 15 cm Kaliber.
<i>C. Q.</i>
</chapter>

<chapter name="Enhedstryk">
<b>Enhedstryk</b> vil sige Tryk (Trykaccent,
ekspiratorisk Accent), anvendt for under eet at samle
det, som begrebsmæssigt hører sammen. Ved at
anvende ligeligt Tryk skilles i mange Tilfælde
Begreberne ud fra hinanden som i »<i>alle mulige</i>
Forbindelser« ell. »<i>en stor politisk</i> Fejl«;
lægger man derimod stærkere Tryk henh. paa
<i>mulige</i> og <i>stor</i> end paa <i>alle</i> og <i>politisk</i>,
samler man <i>alle-mulige</i> ell. <i>storpolitisk</i> til eet
Begreb; smlg. ogsaa <i>under Haanden</i> og
<i>underhaanden</i>, <i>hver anden</i> (= enhver øvrig) og
<i>hveranden</i> (= Nr. 2, 4, 6 o. s. v.), det er <i>godt gjort</i>
og det er <i>godtgjort</i>. Den gængse Stavemaade
giver ikke altid Udtryk for denne accentuerelle
Sammenfatning. E. viser sig hyppigt ved, at
sidste Stavelse (sidste Led) i et Ord faar Tryk,
saaledes i Stednavne som <i>Frederiksberg</i>,
<i>Frederiksborg</i>, <i>Kjøbenhavn</i>, i sammensatte Navne som
<i>Ane Marie</i>, <i>Bille Brahe</i>, i Ord, hvis enkelte
Bestanddele ikke føles særskilt, som <i>Ruskomsnusk</i>,
<i>Basseralle</i>, <i>Fastelavn</i>, og selv i nogle
Sammensætninger, hvor man endnu føler de enkelte
Led, som <i>Sydvest</i>, <i>Spilleværk</i>, <i>Pebermynte</i>;
saaledes ogsaa i Ordforbindelser som <i>et Par Kroner</i>,
<i>en Times Tid</i>, <i>en Mils Vej</i>, <i>Nummer syv</i>,
<i>Kongens Foged</i>, <i>Guds Fred</i>.
<i>O. Jsp.</i>
</chapter>

<chapter name="Enhjørning (se Sagndyr)">
<b>Enhjørning,</b> se <sp>Sagndyr</sp>.
</chapter>

<chapter name="Enhjørning (Stjernebillede)">
<b>Enhjørning</b> ell. <sp>Enhorn</sp> (<i>Monoceros</i>), et
paa begge Sider af Ækvator mellem den store
og lille Hund liggende Stjernebillede, der efter
Backhouse indeholder 146 for det blotte Øje
synlige Stjerner, hvoraf den klareste er af 4.
Størrelse. Flint har fundet, at Stjernen <i>U A</i> 82,
der har en aarlig Egenbevægelse af 0,2", har en
Afstand af 13 Lysaar. Af de mange
Dobbeltstjerner, som findes i dette Stjernebillede, mærkes
følgende: 4, tredobbelt (6., 10. og 11. Størrelse) i
Afstandene fra Hovedstjernen af 3" og 9" (den
nærmeste er fundet af Burnham, den anden af
Knott). 8 (5. og 7. Størrelse), Hovedstjernen gul,
Ledsageren blaa, i 14" Afstand. 11 er
firdobbelt, de tre Stjerner er fundne af Herschel 1781
(Størrelse 5, 6 og 6) i Afstandene 7" og 2" fra
den klareste; den 4. af 12. Størrelse fandt
Burnham i 26" Afstand. Spektret af
Hovedstjernen er fundet variabelt som ved <i>β</i> Lyrae.
15 er firdobbelt (6., 9. og 11. Størrelse) i
Afstandene 3", 17", 40" fra den klareste, der staar
i en let opløselig Stjerneklynge og er omgivet
af et Taagehylle. Lige ved denne tredobbelte
Stjerne staar der fl. Par til, men disse er
svagere. Af foranderlige Stjerner i E. kendes
hidtil 16; deraf er <i>RU</i> og <i>RW</i> Algolstjerne og <i>T</i>
Blinkstjerne med en Periode paa henh. 1,91, 0,90
og 27 Dage. Af Stjerneklynger findes fl. for
det blotte Øje synlige samt den omtr. midt
imellem Sirius og Procyon liggende, der blev
fundet af Messier 5. Apr. 1772, og som
indeholder en hel Del Stjerner fra 12. til 16. Størrelse,
deriblandt en rød; Stjerneklyngen er
fotograferet af Roberts 1893, og han fandt i Modsætning
til John Herschel's Beskrivelse, at den ikke er
meget rig paa Stjerner. Stjernetaagerne i E.
er alle teleskopiske og ganske svage.
<i>J. Fr. S.</i>
</chapter>

<chapter name="Enhovede">
<b>Enhovede,</b> se <sp>Heste</sp>.
</chapter>

<chapter name="Enhuber, Karl">
<b>Enhuber</b> ['e.nhu.b<sub>ə</sub>r], <sp>Karl</sp>, tysk
Genremaler, f. 16. Decbr 1811 i Hof (Oberfranken), d.
6. Juli 1867 i München. Han kom 1832 paa
Münchens Akademi og fandt snart sit Speciale
i det humoristiske Genrebillede. Bekendte
Billeder (mange i offentlige tyske Samlinger):
»Billedskæreren« (1840), »Münchensk Borgergardist«
(1844), »Det afbrudte Kortspil« (1858) og særlig
de graat i graat udførte Billeder af schwabisk
Folkeliv efter M. Meyr's »Erzählungen aus dem
Ries«.
<i>A. Hk.</i>
</chapter>

<chapter name="Enhydra">
<b>Enhydra</b> (<sp>Havodder</sp>), se <sp>Odder</sp>.
</chapter>

<chapter name="Enhydros">
<b>Enhydros</b> kaldes hule og delvis vandfyldte
Kalcedoner: de er dannede i Hulrum i
vulkanske Bjergarter, hvor Kalcedonen er afsat
som en indvendig Beklædning af Hulrummet og
efterhaanden er blevet til et sammenhængende,
uigennemtrængeligt Hylster om det indesluttede
Vand. Saadanne vandfyldte Kalcedoner er dog
temmelig sjældne.
<i>(N. V. U.). O. B. B.</i>
</chapter>

<chapter name="Enif">
<b>Enif,</b> Stjernen ε i Pegasus.
</chapter>

<chapter name="Eni Gel">
<b>Eni Gel,</b> se <sp>Ingul</sp>.
</chapter>

<chapter name="Enighedsformlen">
<b>Enighedsformlen,</b> se
<sp>Konkordieformlen</sp>.
</chapter>

<chapter name="Enipeus">
<b>Enipeus</b> [-pæ^us] (nu Tschanarli), Flod i
Thessalien, udspringer paa Othrys, optager ved
Farsalos Bifloden Apidanos (nu Fersalitiko) og
løber ud i Peneios (nu Salambrias).
<i>C. B.</i>
</chapter>

<chapter name="Enjambement">
<b>Enjambement</b> [aŋsjaŋb<sub>ə</sub>'maŋ, fr. ãзã.b'mã],
i den fr. Metrik Udtryk for den »Overskridning«
fra den ene Verslinie til den følgende, hvorved
Ord, der efter deres Indhold i Sætningen hører
saa nøje sammen, at en Pause mellem dem er
unaturlig, kommer til at fordeles paa to
Verslinier. Versarterne er ulige ogsaa i den
Henseende, at nogle stærkere end andre kræver
en Pause ved Versliniens Slutn., og derfor er
E. mere tilladeligt i nogle Versformer end i
andre. Ved de Versarter, der, som den
femfodede Jambe, ikke bestemt kræver en Pause
ved Liniens Slutning, gør Mode o. l. sig i høj
Grad gældende m. H. t. Hyppigheden af E.,
saaledes undgik man i det ældre elisabethanske
Drama E. næsten pedantisk, medens det i
Shakespeare's seneste Periode blev anvendt i større
og større Udstrækning; engelske Metrikere
benytter alm. Udtrykket <i>run-on verse</i> som
Modsætning til <i>end-stopped verse</i>. De fr.
Romantikere og senere især Paul Verlaine anvendte
E. i stort Omfang i bevidst Trods mod Boileau's
Dogme om dets Utilladelighed.
<i>O. Jsp.</i>
</chapter>

<chapter name="enkadrere">
<b>enkadrere</b> [aŋ-] (af fr. <i>encadrer</i>), indramme;
i Militærsproget siges en Afdeling at være
enkadreret, naar den optræder som Led i en
større Kamplinie, støttet paa begge Fløje af
andre Afdelinger.
<i>B. P. B.</i>
</chapter>

<chapter name="Enkantis">
<b>Enkantis,</b> Svulst af Taarekarunkelen,
optræder som Regel sammen med
Konjunktivallidelser af betændelsesagtig Natur.
<i>E. A. T.</i>
</chapter>

<chapter name="enkaustere">
<b>enkaustere</b> [-ka^u-] (gr.), gennemtrænge noget
med Voks, Fedt e. l. Bruges især som
Betegnelse for den Fremgangsmaade til at gøre
Gipsafstøbninger i Stand til at taale Afvaskning, der
bestaar i at imprægnere dem med Stearin ell.
Parafin. Se nærmere Gips.
<i>K. M.</i>
</chapter>

<chapter name="Enkaustik">
<b>Enkaustik</b> [-ka^u-] (af gr. ἔγκαυσις,
Indbrænden), i Oldtiden Betegnelse for den Kunst at
