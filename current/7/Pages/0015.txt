i Byens ydre Distrikter.
Højspændingsledningerne saavel som Lavspændingsledningerne er
Kabler, Transformatoren staar inden i
Taarnet i dettes øverste Del. Under
Transformatoren er der i Højspændingssiden anbragt
Olieafbryder og Smeltesikringer paa Isolatorer,
i Lavspændingssiden ligeledes Smeltesikringer og
en alm. trepolet Knivafbryder, begge paa
Skifertavle. Fig. 3 viser et opmuret
Transformatortaarn, hvorfra en mindre By forsynes. Saavel
Højspændings- som Lavspændingsledningerne
føres til Transformatortaarnet som
Luftledninger. I Tyskland anvendes en Del transportable
Transformatorstationer. Fig. 4 viser en saadan,
der anvendes i Landbruget til Drift af
Tærskeværker og Landbrugsmaskiner, og for hvilken
der i det paagældende Højspændingsnet findes
fl. Tilslutningssteder paa Masterne. Fig. 4 viser
Transformatoren tilsluttet et Højspændingsnet
over Hornafbrydere, anbragte paa en
Ledningsmast. En lgn. Tilslutningsmaade kan naturligvis
ogsaa anvendes for stationære
Transformatorstationer. Maaleinstrumenter findes sjældent i
Transformatorstationer, kun i saadanne, hvis
Størrelse og Bestemmelse fordrer stadigt eller
hyppigt Tilsyn. Meget store
Transformatorstationer er altid murede Bygninger, forsynede
med Højspændingsceller, Apparatanlæg og
Reservetransformatorer. I Højspændingsanlægget
skal der, ligesom ved Højspændingscentraler,
være truffet saadanne
Sikkerhedsforanstaltninger, at man ikke, naar Stationen er under Drift,
kan komme i umiddelbar Berøring med
spændingsførende Dele. I større trefasede
Transformatorstationer anvender man undertiden 3
enfasede Transformatorer i St. f. een trefaset
Transformator og har da kun en enfaset
Transformator som Reserve; men denne kan erstatte
en hvilken som helst af de øvrige enfasede
Transformatorer; man sparer derved noget i
Anlægsudgifter, men taber lidt i Virkningsgrad.

<img>Fig. 4. Transportabel Transformatorstation.</img>

<img>Fig. 5. Skt Knudsværk paa Frederiksberg. Maskinsal.</img>

