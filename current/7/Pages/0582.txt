Blade; disse er paa de golde Skud smallere end
paa Hovedskuddet. Skærmen er mangegrenet.
Den findes hist og her i Danmark, meget
sjælden i Norge, og blomstrer i Maj-Juni. Den
brændende Mælkesaft kan bruges mod Vorter;
tidligere var Planten officinel, og Roden
anvendes endnu i Folkemedicinen. <i>E. resinifera</i> Berg,
en over 1 m høj kaktuslignende Art med stumpt
firkantede Grene og korte Torne vokser i det
Indre af Marokko og giver Harpiks. En Række
Arter har Bet. som Prydplanter. <i>E. pulcherrima</i>
Willd. (<i>Poinsettia pulcherrima</i> R. Grah.) hører
hjemme i Meksiko, har ovale og tilspidsede
Løvblade og en Krans af store karminrøde
Højblade om Blomsterstanden. De store og
prægtige afskaarne Skud gaar om Vinteren her i
Norden i Handelen under Navn af
<sp>Julestjerne</sp>. <i>E. fulgens</i> Karw., ligeledes fra Meksiko, har
ogsaa stærkt røde Højblade. <i>E. splendens</i> Lodd.
(Madagaskar) har læderagtige Blade og
skarlagenrøde Blomster. Ogsaa forskellige
kaktuslignende <i>E.</i>-Arter dyrkes som Prydplanter; de
stammer mest fra Meksiko og Centralamerika.
<i>A. M.</i>

<i>E. fulgens</i> og <i>pulcherrima</i> er Varmhusplanter,
hos hvilke de øverste Højblade er mørkt
blodrøde, formeres ved Stiklinger, som stikkes i
stærkt sandblandet Jord. Inden Stikningen maa
Stiklingerne af <i>E. fulgens</i> henligge, indtil Saften
paa Saarflader er indtørret.
<i>L. H.</i>
</chapter>

<chapter name="Euphorbiaceæ">
<b>Euphorbiaceæ</b> [æ^ufår-], se
<sp>Vortemælkfamilien</sp>.
</chapter>

<chapter name="Euphorbiaharpiks">
<b>Euphorbiaharpiks</b> [æ^u'får'-] den frivillig
ell. af Indsnit i Stammen udtrædende
Mælkesaft af <i>Euphorbia resinifera</i> og nogle andre
Arter E. E. stivner i Luften til sprøde, gullige ell.
brunlige Korn af uregelmæssig Form uden Lugt,
men med en skarp, meget brændende Smag.
Den indeholder c. 38 % af en meget giftig
Harpiks, hvis Støv angriber Slimhinderne stærkt;
tidligere benyttedes den i Medicinen som
purgerende Middel, men frembringer heftige, ofte
dødelige Betændelser og benyttes derfor nu kun
til udvortes Brug som blæretrækkende Middel,
men ogsaa hertil i stadig mindre Grad. Man
fremstiller af E. en Lak, der hæfter meget fast
paa Metaller, og som navnlig bruges til
Skibsmaling.
<i>K. M.</i>
</chapter>

<chapter name="Euphoria">
<b>Euphoria</b> [æ^u'fo'-] Commers., Slægt af
Sapindaceer, Træer med 4-5-delte Blade og
topstillede Blomster. 6 Arter i det tropiske
A.sien. <i>E. Longana</i> Lam. dyrkes ofte p. Gr. a. de
spiselige Frugter.
<i>A. M.</i>
</chapter>

<chapter name="Euphrasia">
<b>Euphrasia</b> [æu'fra'-], se <sp>Øjentrøst</sp>.
</chapter>

<chapter name="Euplectes">
<b>Euplectes</b> [æ^u-]. se <sp>Ildvævere</sp>.
</chapter>

<chapter name="Euplocomi">
<b>Euplocomi</b> [æ^u-]. I et af <sp>Friedrich
Müller</sp> opstillet antropologisk System deles
samtlige Menneskeracer efter Haarets
Beskaffenhed i to Hovedafdelinger <sp>Ulotriches</sp>
og <sp>Lissotriches</sp>, uldhaarede og
glathaarede. Den sidste af disse deles atter i to
Underafdelinger, <sp>Euthycomi</sp> og E., efter som
Haaret er glat og stridt ell. lokket og bølget.
Til E. hører Draviderne, Nubafolkene og
Europæerne.
<i>S. H.</i>
</chapter>

<chapter name="Eupolemos">
<b>Eupolemos</b> [æ^u-], jødisk Historieskriver,
hvis c. 160 f. Kr. forfattede, stærkt legendariske
Værk nu kun er kendt gennem nogle af
Alexander Polyhistor foretagne, hos Eusebios og
Klemens Alexandrinus gengivne Ekscerpter.
<i>H. M.</i>
</chapter>

<chapter name="Eupolis">
<b>Eupolis</b> ['æ^u-], ved Siden af Kratinos og
Aristofanes en Hovedrepræsentant for den
ældre attiske Komedie, virkede paa den
peloponnesiske Krigs Tid; han skal have skrevet 17
Komedier og 7 Gange vundet første Pris. Med
Aristofanes havde E. den konservative Tendens
tilfælles; for øvrigt beskyldte de gensidig
hinanden for Plagiat. Til hans mest berømte
Stykker hører »Marikas«, et Angreb paa Demagogen
Hyperbolos, og »Baptai«, som var rettet mod
Alkibiades. Fragmenterne er samlede i Kock's
<i>comic. Atticorum fragm.</i> (1880).
<i>K. H.</i>
</chapter>

<chapter name="Eupompos">
<b>Eupompos</b> ['æ^u-]. gr. Maler fra Sikyon, fra
4. Aarh. f. Kr., samtidig med Timanthes og
Parrhasios. Hans Elev Pamfilos var atter
Lærer for Apelles. Skønt der kun nævnes et Værk
af ham, en Sejrvinder i gymnastisk
Væddekamp, har han været en betydelig Kunstner.
En hos Plinius bevaret Anekdote lader ham
besvare et Spørgsmaal fra Lysippos med at pege
paa en Skare Mennesker og dermed hævde
Naturen som bedre Læremester end nogen
Kunstner.
<i>H. A. K.</i>
</chapter>

<chapter name="Eupyrin">
<b>Eupyrin</b> [æ^u-], en Forbindelse af
Vanillinætylkarbonat og p-Fenetidin, er anbefalet som
feberstillende og stimulerende Middel. Det
danner grønliggule Naale, som er letopløselige i
Alkohol, Æter og Kloroform, tungtopløselige i
Vand.
<i>E. K.</i>
</chapter>

<chapter name="Euralit">
<b>Euralit</b> [æ^u-], et mørkegrønt, Kloritten
nærstaaende Mineral fra Eura i Finland.
</chapter>

<chapter name="Eurasien">
<b>Eurasien</b> [æ^u-] (<sp>Evrasien</sp>), Fællesnavn
for Europa og Asien.
</chapter>

<chapter name="Eure">
<b>Eure</b> [ö.r], en c. 225 km lang <sp>Flod</sp> i det
nordvestlige Frankrig, Biflod til Seines venstre
Bred, udspringer 230 m o. H. i Skoven Longny
paa Højderne i Landskabet Perche i Dept Orne,
løber først mod SØ. ind i Dept Eure-et-Loir,
men vender sig ovf. Chartres pludselig mod N.,
strømmer gennem Dept E. og udmunder ovf.
Elbeuf. Den er kun sejlbar paa de sidste 14
km fra Louviers.

Det efter Floden E. opkaldte <sp>Dept</sp> bestaar
hovedsagelig af den sydøstlige Del af
Normandie samt Grevskabet Évreux og en Del af Perche
og grænser mod N. til Dept Seine-Inférieure,
mod V. til Calvados og Orne, mod S. til
Eure-et-Loir og mod Ø. til Seine-et-Oise og Oise; det
er 6037 km<sup>2</sup> med (1911) 323651 Indb. ell. 53,6
pr km<sup>2</sup>. Indbyggerantallet har længe været i
jævn Tilbagegang (1801: 402796 Indb.), til Trods
for, at der finder nogen Indvandring Sted til
Dept. E. er et frugtbart Sletteland, der intet
Steds naar over 250 m o. H., og som skraaner
mod N. til Seine, der gennemstrømmer den
nordøstlige Del af Dept og delvis danner dettes
nordlige Grænse. E.'s Floder strømmer alle til
Seine, og mellem Floddalene ligger lave
Bakkedrag, som til Dels er skovklædte. Jordbunden er
for det meste Ler, hvilende paa en
Undergrund af Kalk. Klimaet er mildt og fugtigt
(aarlig Nedbør 650 mm). Af Arealet er 57,2 %
Agerland, 17,7 % Græsgange, 18,7 % Skov, 1,2
% anvendes til Havebrug, Frugtavl o. l., kun 75
ha bruges til Vindyrkning. Hvede og Havre er
de vigtigste Kornsorter, langt mindre Bet. har

