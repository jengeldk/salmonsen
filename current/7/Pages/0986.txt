Landflygtighed sammen med sine Ordensbrødre
fra Fiesole i Foligno og Cortona, da de
fordreves p. Gr. a. Opsætsighed ved Pavevalget
1409, han har i alt Fald virket i Cortona; 1418
er han sammen med Brødrene atter i Fiesole,
og med dem flytter han 1436 til det af
Medicierne nyindrettede S. Marco Kloster i Firenze;
her malede han »under Taarer« i Munkenes
Celler, i Korridorer, i Refektoriets Kapitelsal
o. a. St. i den vaade Kalk sine enkle,
sjælsrene og følelsesskønne Andagtsbilleder, der gør
S. Marco Klostret til et af den religiøse Kunsts
skønneste Valfartssteder. Kaldet 1445 til Rom
(for at smykke Vatikanet) af sin Velynder Pave
Eugen IV, der allerede døde 1446, malede han
for Efterfølgeren Nicolaus V, der fra den Tid,
han ordnede Biblioteket i S. Marco, stod i
Venskabsforhold til F., <i>Cappella Niccolina</i> i
Vatikanet og fortsætter s. A. Udsmykningen af Eugen
IV's Kapel (disse sidste Værker nedrevne af
Paul II). Han er 1447 sysselsat i Domkapellet
i Orvieto med Fresker, som han dog ikke selv
faar fuldført. Men ellers er han knyttet til Rom,
i den senere Tid væsentlig optaget i ovenn.
Nicolaus' Kapel af de storladne og skønne
Fresker, der skildrer S. Stefanus' og S. Laurentius'
Levned. En kort Tid, 1452, har han igen været
i Fiesole, maaske som Klostrets Prior; men han
ender sine Dage i Rom og begraves i S. Maria
sopra Minerva, hvor Nicolaus V lader sætte
en Ligsten med hædrende Indskrift paa Vers
over hans Grav. - De Tilnavne, man har givet
ham: »il Beato«, den Salige, den Lyksalige,
»Angelico«, den Englerene, rører ved Kernen i
hans Kunst: hans Pensel's som hans Livs
religiøse Dyder og Himmelrenhed. Ingensteds har
den fromme Enfold, den mystiske Sjæleekstase
og Inderligheden i den religiøse Følelse faaet
et skønnere Udtryk end i F.'s Kunst. Han kan
være naiv-middelalderlig i sine Udtryksformer,
særlig i Staffelibillederne; barnlig glad lægger
han det lysende Guld og rene klare Farver i
rødt og gult, grønt og blaat ind i sine Billeder;
i skønne Landskaber lader han de Salige træde
Rundgangen sammen med Englene mellem røde
og hvide Rosenklynger; skønne, yndefulde og
himmelrene musicerende Engleskikkelser
svæver om Madonna med Barnet (i
Tabernakel-Billedet i Uffizi) o. s. fr., en æterren
Billedkunst af himmelsk Farvefryd. Man ved ikke,
hvem der har været F.'s Lærer; man antager,
han nærmest har uddannet sig autodidaktisk
som Miniator af Missaler m. v. Imidlertid er
F.'s Kunst ikke blot middelalderlig; den har
indoptaget Renaissancens Fremskridt, ogsaa i
det tekniske; ikke mindst i Freskerne fra S.
Marco, Orvieto og Niccolina-Kapellet mærker
man den ny Tid og dens Stræben efter storlinet
Skønhed. - F.'s tidligste endnu bevarede
Værker findes i S. Domenico og del Gesu i
Cortona; fra Fiesole-Tiden findes endnu en
korsfæstet Kristus paa sin Plads i Klostret; andre
Fresker og Staffelibilleder fra den Tid er
vandrede til Museer i Louvre, National-Gal. i
Petrograd etc.; af Dommedagsbillederne er et
kommet til Paris, et andet til Uffizi (et tredie
fra Rom-Tiden i Kaiser Friedrich-Museet i
Berlin); fra 1434 malede han det berømte
Tabernakel med de musicerende Engle (nu i Uffizi).
Under S. Marco-Tidens Freskomalen udviklede
hans Kunst sig til større Fylde og
Monumentalitet uden at tabe i Inderlighed: Hovedværket
i Kapitelsalen, »Korsfæstelsen«, endvidere
»Bebudelsen«, »Kristus modtages som Pilgrim«
etc.; fra Florentinerperioden er bl. a.
Staffelibilleder »Nedtagelsen fra Korset« i Firenzes
Akademi, der ejer fl. af hans Værker. De
tidligere omtalte Værker i Niccolina-Kapellet viser
F.'s Kunst paa sin Højde i Freskomaleri under
Opholdet i Rom. Mange Værker af F. i europ.
Museer: det skønne »Tronende Maria« i Berlins
Kaiser Friedr. Mus. o. s. fr. (<sp>Litt</sp>.: <sp>E.
Förster</sp>, »Leben u. Werke des F.« [Regensburg
1859]; <sp>Beissel</sp>, »Fra G. A.« [Freiburg i B.,
2. Opl., 1905]; Biografi ved <sp>Cranford</sp>
[London 1900], <sp>Nieuwbarn</sp> [Leiden 1901];
<sp>Supino</sp> [Firenze 1901], <sp>Williamson</sp> [London
1901], <sp>Cartier</sp> [Paris 1902], <sp>Douglas</sp>
[London 1901], <sp>Rothes</sp> [Strassburg 1902], <sp>Sortais</sp>
[Lille 1905], <sp>E. Cochier</sp> [Paris 1906],
<sp>Newnes</sp> [London 1906], <sp>A. Wingenroth</sp>, »A. d.
F.« [i »Künstler-Mon.« 1906]; <sp>A. Aubert</sp>, »F.
G. da F.« [Kbhvn og Kria 1905]).
<i>A. Hk.</i>
</chapter>

<chapter name="Fiesole, Mino">
<b>Fiesole</b> ['f<sub>i</sub>æzole], <sp>Mino</sp>, se <sp>Mino da
Fiesole</sp>.
</chapter>

<chapter name="Fiesole, Silvio da">
<b>Fiesole</b> ['f<sub>i</sub>æzole], <sp>Silvio da</sp>, egl.
<sp>Silvio Cosini</sp>, toskansk Stenbilledhugger og
Stukkatør, f. c. 1495 i Poggibonsi, d. efter 1547.
Han fik sit Tilnavn »da F.« som Elev af Andrea
Ferrucci da Fiesole, med hvem han udførte A.
Strozzi's Gravmæle, og gennem hvem han fik
dekorativt Arbejde for Lorenzo-Kirken i Firenze.
Gennem denne Virksomhed synes han at være
traadt i Forbindelse med Michelangelo, hvis
Indflydelse kan spores i hans Kunst. Foruden i
Firenze virkede han bl. a. i Pisa og Genua.
Særlig paa det dekorative Omraade blev han en
betydelig Kunstner, original og fantasirig.
<i>A. Hk.</i>
</chapter>
