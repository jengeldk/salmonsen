Justus Möser og Herder; men Tyskerne har
for øvrigt kun langsomt tilegnet sig denne Form,
der kræver Lethed og Elegance. Af danske
Forf. fortjener Holberg at nævnes som den
første, der har indført E. (»Moralske Tanker«),
og fra nyere Tid G. Brandes. Den nyere
Feuilletonlitteratur og de mangfoldige Tidsskr for et
dannet Publikum giver denne litterære
Kunstform mere og mere Vind i Sejlene, og i
Virkeligheden er den ogsaa et ypperligt
Dannelsesmiddel.
<i>Cl. W.</i>
</chapter>

<chapter name="Essayist">
<b>Essayist</b> [æsæ'ist], Forf. af Essay.
</chapter>

<chapter name="Ess-bouquet">
<b>Ess-bouquet</b> [æs-bu'kæ] (fr.), Parfume,
fremstillet ved Opløsning af Rosenolie og
Neroliolie i en alkoholisk Violrodsekstrakt, ofte med
Tilsætning af Jasminessens, Ambraessens og
Moskus.
<i>K. M.</i>
</chapter>

<chapter name="Esse">
<b>Esse,</b> Herd ell. Ildsted, der benyttes ved
Smedning. Den <sp>faste E.</sp> er af Murværk (Fig.
1); paa dens Overflade findes den fordybede
Arne <i>F</i>, der kaldes <sp>Ildgruben</sp>; forneden
er en Udsparing <i>A</i>, der benyttes til Kulrum, paa Bagsiden en
Brandmur <i>B</i> med Trækskorsten <i>e</i>; denne tjener
dog kun til at fjerne Røgen, som samler sig op under Røgfanget <i>g</i>,
der er af Murværk ell. Pladejern. Bagmuren beskyttes af en tyk
Støbejernsplade <i>a</i>, <sp>Brandpladen</sp> eller
<sp>Formpladen</sp>, som navnlig tidligere
oftest var kvadratisk med firkantede Indsnit midt
paa hver Side. Brandpladen griber da med et
af Indsnittene om et kort Rør, <sp>Formen</sp> ell.
<sp>Ildformen</sp>, og kan vendes, naar den er for
meget fortæret forneden. Gennem Formen
indledes Blæsten, som er nødvendig for, at
Smedeilden kan brænde kraftig. I den mindre Smedie
sker dette ved, at Blæsebælgens (se <sp>Blæsere</sp>)
Vindpibe er stukket ind i Formen; ved større
Smedier opstilles en fælles Blæser for alle
Ildene, og der føres til hver af dem en Vindpibe
fra en fælles Ledning (se Fig.); hver E. har da
sit Spjæld, saa at man har det i sin Magt
øjeblikkelig at dæmpe ell. forstærke Ilden (sætte
Blæsten fra og til). Blæstens Tryk er 150-200
mm's Vandsøjle; med 1-1 1/4 H. K. kan man
blæse til c. 10 Ilde. Paa E.'s Forside kan være
anbragt et Jernkar <i>L</i> til Vand; <sp>E.-Truget</sp>;
mellem dette og Herden kan være en Aabning,
hvorigennem Slaggen rages ned i
Slaggerummet <i>m</i>.

Brændselet, i Reglen de bagende Stenkul,
Smedekul, som maa være svovlfri og højest
indeholde 10 % Aske, sjældnere og navnlig i
Skovlande og til Staal Trækul, ell.
undtagelsesvis svovlfri Koks, kastes paa Arnen med en
Skovl, pakkes sammen med Skovlen ell.
<sp>E.-Skeen</sp>, bestænkes med Vand fra E.-Truget
ved <sp>E.-Kosten</sp>, naar Smedekullene skal bage
sammen; med <sp>E.-Spiddet</sp> stikkes Luft. E.,
der af Smedene benævnes <sp>Ildene</sp>,
forekommer i større Smedier ofte parvis langs Væggene
eller samlede 4 og 4 i Midten af Lokalet; de er
da firkantede. Murværket kan mere eller
mindre erstattes med Jern; fritstaaende,
enkeltstaaende E., som har den Fordel at være
tilgængelige fra alle Sider, er oftest runde. I St f. som
paa Fig. at tillede Blæsten fra Siden, gaa med
<sp>Sideblæst</sp>, kan man ogsaa lade Blæsten træde
op fra Bunden af Ildgruben, gaa med
<sp>Underblæst</sp>, hvorved Forbrænding lettere
undgaas end ved Sideblæst. Større E. har flere
Former og da oftest baade til Underblæst og
til Sideblæst. Formen er oftest af Støbejern,
sjældnere af Kobber, undertiden er den en
Vandform (se <sp>Blæsere</sp>), udvendig er den
ofte firkantet, indvendig rund med en Diameter
fra 12 til 30 mm; gøres Aabningen halvrund,
giver man den samme Areal, som en til E.
svarende rund Aabning burde have.

Man har forsøgt at forvarme Blæsten, men
det er ikke blevet alm. I mange Tilfælde kræver
Arbejdets Natur, navnlig saaledes Nittearbejdet,
at E. skal være transportabel, og ved Arbejde
ude, som paa Broer og Taarne af Jern og

<img>Fig. 1. Fast Esse.</img>

<img>Fig. 2. Transportabel Esse.</img>

<img>Fig. 3. Felt-Esse.</img>

