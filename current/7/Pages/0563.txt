trelappede Kronblade og 4 Støvdragere. 3 Arter
i Kalifornien. <i>E. punctata</i> er en <i>Clarkia</i>-lgn.,
enaarig, 18-25 cm høj Frilandsplante. <i>E.
grandiflorum</i> Fisch. & Meyer har purpur
karminrosa Blomster; Varieteterne <i>fl. roseo</i> har
rosenrøde og <i>fl. albo</i> hvide Blomster. Frøet saas paa
Blivestedet i Maj. Planterne udtyndes til 15 cm's
Mellemrum, og Blomstringen varer fra Juli til
først i August.
<i>L. H.</i>
</chapter>

<chapter name="Eucharis">
<b>Eucharis</b> ['æ^ukaris] Planch., Slægt af
Narcis-Fam., Løgvækster med stilkede, hjertedannede
Blade og store hvide, tragtformede og
vellugtende Blomster. <i>E. grandiflora</i> Planch. (<i>E.
amazonica</i> Lindl.) og <i>E. candida</i> Planch. fra
Kolumbien dyrkes som Prydplanter.
<i>A. M.</i>

<i>E. grandiflora</i> er en Varmhusplante, hvis
snehvide Blomster af c. 12 cm's Gennemsnit
udfolder sig i Løbet af Vinteren. Man omplanter
dem i Oktober i en porøs, næringsrig Jord, ved
hvilken Lejlighed alle Sideløg fjernes. E.
formeres ved Sideløg.
<i>L. H.</i>
</chapter>

<chapter name="Eucharisti">
<b>Eucharisti</b> [æ^uka-] (gr.), Takkebøn, i den
gl. Kirkes Liturgi den Bøn, som gik forud for
Indvielsen af Brødet og Vinen i Nadveren (jfr
Matth. 26, 26-27). I videre Forstand bruges
det om Nadveren som Helhed ell. ogsaa om de
indviede Elementer, Brødet og Vinen.
<i>L. M.</i>
</chapter>

<chapter name="Eucharistik">
<b>Eucharistik</b> [æ^uka-] (græsk), Læren om
Nadveren.
</chapter>

<chapter name="Euchelaion">
<b>Euchelaion</b> [æ^uke-] (gr.) kaldes i den græske
Kirke den Ceremoni, der svarer til den sidste
Olie i den rom. Kirke, i Henhold til Jak. 5,
14-15.
<i>L. M.</i>
</chapter>

<chapter name="Eucherius">
<b>Eucherius</b> [æ^u'ke'rius], den Hellige, Biskop
i Lyon. Han var Senator og Fader til 2 Sønner,
da han 422 gik i Klostret Lerina; senere levede
han som Eneboer paa Øen Lero (St Marguerite).
434 blev han Biskop i Lyon. Han har forfattet
mange Skr, om end ikke alle de, der er tillagte
ham, er ægte. (<sp>Litt</sp>.: <sp>Gouilloud</sp>, <i>St Eucher,
Lérins et l'Eglise de Lyon au V. siècle</i> [Lyon
1881]).
<i>L. M.</i>
</chapter>

<chapter name="Euchiter">
<b>Euchiter</b> [æ^u'k<sub>ə</sub>r], se <sp>Massalianer</sp>.
</chapter>

<chapter name="Euchlæna">
<b>Euchlæna</b> [æ^u'klæ.na] Schrad., Slægt af
Græs-Fam., med en enkelt Art <i>E. mexicana</i>
Schrad., et 2-7 m højt, meget bladrigt Græs,
hvis Blade er meget brede. Enaarig. De
hanlige Stande topformede; de hunlige i et Bundt
i Bladhjørnerne. Hører hjemme i Meksiko
(<sp>Teosin-Te</sp>) og er en værdifuld
Foderplante.
<i>A. M.</i>
</chapter>

<chapter name="Euchologion">
<b>Euchologion</b> [æ^uko-] (gr.), Bønnesamling,
kaldes den gr. Kirkes Hovedritualbog, som
indeholder Krysostomos' og Basilios' Liturgier,
Liturgien til Fastesøndagene, Bønner,
Indvielsestaler o. l. E. er første Gang trykt i Venedig
1526, den bedste Udg. er Jakob Goar's (Paris
1647), som er forsynet med en lærd Kommentar;
den er overs. paa Russisk af Peter Mogilas 1646,
paa Dansk af Siletzky, »Den ortodoks-katolske
Kirkes guddommelige Liturgier« (Kbhvn 1909).
<i>L. M.</i>
</chapter>

<chapter name="Euchron">
<b>Euchron</b> [æ^ukro'n], en mørkeblaa Substans,
der opløses i Alkalier med rød Farve. Den
opstaar ved Reduktion af <sp>Euchronsyre</sp>, et
Imid af Mellitsyren, og gaar ved Luftens
Indvirkning over til dette Imid.
<i>(O. C.). R. K.</i>
</chapter>

<chapter name="Eucken, Rudolf Christoph">
<b>Eucken</b> ['å^ik<sub>ə</sub>n], <sp>Rudolf Christoph</sp>,
tysk Filosof, f. 5. Jan. 1846 i Aurich, studerede
i Göttingen, 1867-71 Gymnasiallærer i Berlin.
1871 Prof. i Filosofi ved Univ. i Basel, 1874 i
Jena, 1908 Nobel-Prisen i Litt. Bl. E.'s
fortjenstfulde Arbejder inden for Filosofiens Historie kan
nævnes: »Die Methode der Aristotelischen
Forschung« (1872), »Geschichte und Kritik der
Grundbegriffe der Gegenwart« (1878),
»Geschichte der philosophischen Terminologie« (1879),
»Ueber Bilde und Gleichnisse in der
Philosophie« (1880), »Beiträge zur Gechichte der
neueren Philosophie« (1886) og »Die Philosophie des
Thomas von Aquino und die Kultur der
Neuzeit« (1886).

E., der ikke alene er videnskabelig Tænker,
men ogsaa og maaske nok saa meget er
opbyggelig Forfatter, er i sin egen
filosofisk-religiøse Livsopfattelse paavirket af Platon og
Fichte. Over, men dog ikke helt uden for de
enkelte Individer antager E. en højere
Aandsverden; gennem sædelig Virken, hvortil ogsaa
det aandelige Arbejde i Videnskab og Kunst
hører, hæver vi os op til denne Verden. Han
mener, at Kristendommen er forenelig med hans
Filosofi, men Kirken staar han fjernt. Sine
Anskuelser har han bl. a. gjort gældende i flg.
Værker: »Prolegomena« (1887), »Die Einheit des
Geisteslebens« (1888), »Die Lebensanschauungen
der grossen Denker« (1890), »Der Kampf um
einen geistigen Lebensinhalt« (1896),
»Wahrheitsgehalt der Religion« (1901), »Die
Religionsphilosophie in Deutschland« (1906), »Sinn und Wert
des Lebens« (1907). »Zur Sammlung der
Geister« (1913). Mange af E.'s Værker er komne
i en Rk. Opl., ofte stærkt omarbejdede og
udvidede. Han er overs. paa talrige Sprog.
<i>Edg. R.</i>
</chapter>

<chapter name="Euclea">
<b>Euclea</b> [æ^u-] L., Slægt af Ebenaceer,
stedsegrønne Buske ell. Træer med spredte ell.
modsatte og læderagtige Blade, smaa, særkønnede
Blomster og ægformede, kødede Frugter. 17
Arter, alle i Afrika. Af <i>E. Pseudebenus</i> E. Mey.,
hvis Frugter (<sp>Embolo</sp>) spises af de Indfødte,
og andre Arter benyttes Veddet til Gavntræ
(»Orangeflod-Ibenholt« o. a. Navne).
<i>A. M.</i>
</chapter>

<chapter name="Eucnide">
<b>Eucnide</b> [æ^u-] Zucc., Slægt af Loasaceerne,
en- ell. toaarige Urter med Brændehaar eller
Kirtelhaar og store, smukke, hvide ell. gule
Blomster. 6-7 Arter, 5 i Meksiko.
<i>E. bartonioides</i> Zucc. er en lille enaarig Koldhusplante, hvis
gule Blomster med talrige lange Støvdragere er
meget virkningsfulde. Frøet saas i Marts i
Skaale, og efter at være priklede sættes
Smaaplanterne enkeltvis i Sommerlevkøjpotter. De
holdes i Varmebed, indtil de er i Blomst, og
anbringes da i Koldhus.
<i>L. H.</i>
</chapter>

<chapter name="Eucomis">
<b>Eucomis</b> ['æ^u-] L'Hér., Slægt af Lilliefam.
(Hyacinth-Gruppen), Løgvækster med
grundstillede Blade og Blomsterne i en tæt Klase, der
foroven bærer talrige store, lancetdannede0
Højblade. 5 Arter i Kaplandet; <i>E. punctata</i> (Thunb.)
L'Hér. med flade Grundblade og langstilkede
Blomster og <i>E. undulata</i> Ait. med bølgede
Grundblade og kortstilkede Blomster dyrkes
som Prydplanter; de har begge grønlige
Blosterblade.
<i>A. M.</i>
