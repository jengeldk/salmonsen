automatiske Afbrydere, Tilbagestrømsafbrydere, der
afbryder Omformernes Jævnstrømssider fra
Jævnstrømssamleskinnerne, hvis Jævnstrømmen
gennem Omformerne skifter Retning. I øvrigt
svarer Forbindelser og Apparater i en
Omformerstations Vekselstrømsanlæg nøje til
Forbindelser og Apparater i Vekselstrømscentralers
Vekselstrømsanlæg, og Højspændings- og
Tavleanlægget anbringes og indrettes paa lgn. Maade
som i disse. Jævnstrømsanlæggets Apparater,
Samleskinner og Forbindelser ligger i et
Tavleanlæg, hvorfra Reguleringsmodstande,
Igangsættere og Afbrydere kan betjenes. Ligeledes
anbringes samtlige Maaleinstrumenter for samme
Omformer i et og samme Tavlefelt. I store
Omformerstationer anbringes Apparater og
Maaleinstrumenter ofte i Pulte ell. paa Apparatsøjler.
Saadanne bærer som Regel Betjeningshaandtag
for Omformernes Igangsætningsmodstande og
Afbrydere samt Volt- og Ampèremetre, undertiden
tillige Faseindikatorer og Haandhjul til Betjening
af Reguleringsmodstande for Omformerne. De
har den Fordel fremfor Pulte og Tavler, at de
tager ringe Plads op og kan anbringes frit
staaende paa passende Steder, hvorfra man
bekvemt kan iagttage Maskinernes Gang. Fig. 5
viser Maskinsalen og Fig. 6 et Længdesnit
gennem Omformerstationen <sp>Skt Knudsværk</sp>
paa Frederiksberg. Denne Omformerstation
indeholder to Stkr synkrone Motor-Generatorer,
hver paa 400 KW, 440 Volt Jævnstrøm; den
drives med trefaset Vekselstrøm af 6000 Volts
Spænding, der tilføres Omformerstationen fra
Frederiksbergs Elektricitetsværk over
Hortensiaværk, som ogsaa er Omformerstation, tillige
Jævnstrømscentral. Paa Hortensiaværk findes
der Tilbagestrømsafbrydere i de til Skt
Knudsværk førende Højspændingsledninger, som
tilføres Skt Knudsværk i to trekorede Kabler (Fig.
6), der føres ind i Omformerstationen i
Kabelgrave gennem dennes ene Gavl og derfra
gennem Ledningsadskillere og over Afgreninger
til Overspændingsbeskyttelsesapparater videre
til Olieafbrydere, hvilke Apparater alle findes i
Højspændingsrummets underste Etage; gennem
Olieafbryderne fører Højspændingsledningerne
over Maaletransformatorer for Maksimalrelaiser
til de to Olieafbrydere op i
Højspændingsanlæggets øverste Etage, hvor de to ankommende
Højspændingsledninger er indbyrdes forbundne
gennem vandrette Forbindelsesledninger, der i
Fig. 6 viser sig som de tre nederste af de i
Højspændingscellen øverst til højre viste seks
over hverandre anbragte, ved vandrette
Skillevægge adskilte, vandrette Ledninger. De tre
øverste af disse er Samleskinnerne (enkelt
Samleskinnesystem), der er forbundne med de tre
underliggende Ledninger og derved med
Højspændingskablerne over en Totalisator, der indeholder
Maaler, Ampèremeter, Voltmetre og Faseindikator,
Faseforskydningsmaaler og Frekvensmaaler; fra
Samleskinnerne udgaar Forbindelser til
Omformerne over Ledningsadskillere,
Maaletransformatorer for Maksimalrelaiser, Ampèremetre
og Faseindikator, til Olieafbrydere, fra hvilke de
føres direkte til Omformernes
Vekselstrømsmotorer gennem Maskinkabler, nedlagte i Grave i
Omformerstationens Gulv. De synkrone Motorer
er 6000 Volts Maskiner. Jævnstrømmen ledes
fra Omformerne til et foran
Højspændingsanlægget anbragt Tavleanlæg (Fig. 5-6), der
indeholder tre Jævnstrømssamleskinner +, ÷ og
Nul samt automatiske Afbrydere for
Jævnstrømsanlægget. Tavlerne er af hvidt Marmor
og bærer Maaleinstrumenterne,
Jævnstrømsknivafbryderne og Fjernstyringer til
Reguleringsmodstandene og de automatiske Afbrydere
i saavel Jævn- som Vekselstrømsanlægget.
Omformernes Igangsætningsmodstande er anbragte
paa et Galeri over Tavleanlægget (se Fig. 5 og
6) og betjenes fra en Søjle (Fig. 6), hvorfra
Omformerne sættes i Gang med Jævnstrøm.
Over Højspændingsrummene og Maskinsalen
findes der i hele Stationens Udstrækning
Akkumulatorrum. Akkumulatorbatteriet arbejder
parallelt med Omformernes Jævnstrømsside paa
Lys- og Kraftforsyning med 440 Volt.

Omformerstationer, der anvendes til
Banedrift, indeholder som Regel altid
Pufferbatteri med Piranimaskine (<i>booster</i>). Fig.
7 viser Maskinsalen, Fig. 8
Apparatanlægget i en Omformerstation i Adelaide i
Australien. Omformerstationen driver Sporvogne
i nævnte By og indeholder fem
Etankeromformere, hver paa 500 KW. - 600 Volt
Jævnstrøm. Hver af disse Omformere forsynes med

<img>Fig. 9. Plan af Bragesgades Understation i Kjøbenhavn.</img>

