Titlen <i>Scenes of Clerical Life</i> af George Eliot.
Den lille Samling gjorde saa megen Lykke hos
Kendere, at hun straks begyndte et større
Arbejde; det blev Romanen <i>Adam Bede</i>. Aaret
efter kom en ny Roman, <i>The mill on the Floss</i>.
Foruden livfulde Skildringer af eng. Natur og
Samfundsliv indeholder disse to Romaner, især
den sidste, meget selvbiografisk Stof; Maggie
Tulliver er skabt i E.'s egen Skikkelse. Da en eng.
Præst tilegnede sig Æren for dette
Forfatterskab, blev det Anledning til, at E.'s Anonymitet
blev brudt. Efter nogle mindre Fortællinger
(deriblandt <i>Silas Marner</i>) slog E. over i andre
Genrer og skrev en hist. Roman, <i>Romola</i>, og <i>The
Spanish Gipsy</i> i poetisk Form, men derefter
vendte hun tilbage til Samtidsskildringen med
<i>Felix Holt</i> (1866). 1871 kom Romanen<i>
Middlemarch</i>, 1876 <i>Daniel Deronda</i>. Desuden skrev
hun fl. mindre Fortællinger, Essays og Digte,
hendes sidste Bog var en Samling smaa Essays,
<i>Impressions of Theophrastus Such</i>. - Af hele
hendes Produktion er Romanerne ubetinget det
betydeligste; paa dette Omraade hører hendes
Navn til Verdenslitteraturens største. Hun
medbragte særlige Betingelser herfor: en rig
Livserfaring, en for en Kvinde ualmindelig filos.
Dannelse; hun mangler Dickens' rige Fantasi,
men har Fielding's og Thackeray's
Virkelighedssans og deres Humor, dog i en mildere og
elskværdigere Form. Hendes betydeligste
Egenskaber er dog hendes sjældne psykologiske
Indsigt og hendes altomfattende Sympati. Hun
skildrer gerne Individet i Konflikt med
Samfundets Krav; med sin Sans for alle
Livsfaktorers relative Berettigelse skriver hun aldrig
egentlige Tendensromaner, men ser ofte heller
ingen anden Løsning af Konflikten end Døden.
»Døden er det mest logiske af alt; det er Troen
paa Døden, der har givet mig Mod til at leve«,
skal hun have sagt.

Hendes Ægteskab med Lewes var meget
lykkeligt, men barnløst. I Beg. maatte de begge
arbejde strengt for Udkommet, men senere
tjente E. en anselig Formue ved sine Bøger.
Deres Hjem var i London, hvor en Kreds af
betydelige Mænd og Kvinder samledes. De,
der kendte E. nøjere, er enige i, at hun som
Menneske var endnu betydeligere end som Forf.
Efter Léwes' Død (1878) ægtede hun (1880) en
ung Mand, J. W. Cross. Saa godt som alle
hendes Bøger er oversatte paa Dansk ell. Norsk.
(<i>Litt</i>.: <sp>J. W. Cross</sp> har efter sin Hustrus
Død samlet Uddrag af hendes Breve og
Dagbogsoptegnelser, <i>George Eliot's Life</i> [4 Bd,
London 1885]; <sp>G. W. Cooke</sp>, <i>George Eliot, a
critical study</i> [1883]; <sp>Dowden</sp>, <i>Studies in
literature</i>; <sp>Stephen</sp>, <i>Hours in a library</i>; <sp>Th.
Brummer</sp>, »Tvende Kvinder« [Kbhvn 1894];
<sp>H. Westermarck</sp>, »G. E. och den
naturalistiska romanen« [Helsingfors 1894]).
<i>I. F.-H.</i>
</chapter>

<chapter name="Evans, Oliver">
<b>Evans</b> [ev<sub>ə</sub>nz], <sp>Oliver</sp>, amer. Mekaniker
og Opfinder, f. 1755 i Newport i Delaware, d.
21. Apr. 1819 i New York. Allerede som ganske
ungt Menneske gjorde han betydelige
Opfindelser paa Spinderiets Omraade og beskæftigede
sig meget med Udviklingen af Dampmaskinen,
som fra hans Haand modtog fl. betydningsfulde
Forbedringer dels paa Grundlag af J. Watt's
Opfindelse, dels selvstændige som f. Eks.
Højtryksmaskinen med Kedel. E. havde et aabent
Øje for Dampkraftens Bet. til Fremme af
Transportforholdene og fremsatte i sin Hjemstavn
gentagne Gange Forslag til Dampvogne,
Landevejslokomotiver m. m., men opnaaede ikke den
fornødne finansielle Støtte til at kunne
gennemføre disse Forslag, der dog senere fik stor
Bet. for Amerikas Udvikling paa
Jernbanevæsenets Omraade. 1804 blev der efter E.'s
Anvisning bygget en Dampmuddermaskine, som ved
sin egen Dampmaskine kunde bevæges baade paa
Landjorden og i Vandet. 1780 sluttede E. sig
sammen med sine Brødre, der var Møllere,
byggede en Dampmaskine til Møllens Drift og
gjorde paa Mølleriets Omraade fl. nyttige
Opfindelser, saaledes Elevatoren, Melskruen,
Melkøleapparater, Fødeapparat for Kværne m. m.
E. har skrevet <i>The young millwright and millers
guide</i> (1795), der indtil Midten af 19. Aarh. var
et af de betydeligste Arbejder paa Mølleriets
Omraade og endnu 1853 udkom i 14. Oplag
(overs. paa Fransk 1830), og <i>The young
steamengineers guide</i> (3. Oplag, 1805, oversat paa
Fransk).
<i>H. P. C.</i>
</chapter>

<chapter name="Evans, Robley Dunglison">
<b>Evans</b> ['ev<sub>ə</sub>nz], <sp>Robley Dunglison</sp>,
nordamerikansk Admiral, f. 18. Aug. 1846 i
Virginia, indtraadte 1863 i den amer. Marines
Tjeneste, udmærkede sig ved Angrebet paa Fort
Fischer 15. Jan. 1865 og blev her gentagne
Gange saaret. Som Chef for Slagskibet
<i>Yorktown</i> optraadte han med Ære 1891 i de
chileniske Farvande og erhvervede sig her Tilnavnet
<i>fighting Bob</i> (Robley uforknyt). E. deltog 3. Juli
1898 i Ødelæggelsen af den sp. Flaade under
Admiral Cervera ved Havnestaden Santiago;
1903 fik han Overkommandoen over Eskadren i
Østasien og var senere, indtil 1908 Chef for den
nordamerikanske Hjemmeflaade.
<i>C. W.-S.</i>
</chapter>

<chapter name="Evans, Thomas Wiltberger">
<b>Evans</b> ['ev<sub>ə</sub>nz], <sp>Thomas Wiltberger</sp>,
amer. Tandlæge, f. i Philadelphia 23. Decbr
1823, d. i Paris 15. Novbr 1897. Han var først
i Guldsmedelære, blev senere Tandlæge og
skaffede sig stor Praksis i Amerika. Omtr. 1848
kom han til Paris, hvor han fik stor Støtte hos
Napoleon III. Han har gjort sig fortjent ved
Udviklingen af Krigshærens Sanitetsmateriel og
har skrevet en Del Afh. i den Anledning samt
foranstaltet en Udstilling heraf paa
Verdensudstillingen i Paris 1867. Han var meget virksom
for Dannelsen af den amer. Ambulance, der
fulgte den fr. Hær 1870. Han skal have været
Kejserinde Eugénie behjælpelig ved hendes
Flugt fra Paris 1870.
<i>(G. N). J. S. J.</i>
</chapter>

<chapter name="Evansit">
<b>Evansit,</b> Mineral, er et farveløst ell. hvidt,
ikke krystalliseret, vandholdigt Aluminiumfosfat
(3Al<sub>2</sub>O<sub>3</sub>.P<sub>2</sub>O<sub>5</sub>.18H<sub>2</sub>O) fra Zsetcznik i Ungarn.
<i>(N. V. U.), O. B. B.</i>
</chapter>

<chapter name="Evanston">
<b>Evanston</b> ['ev<sub>ə</sub>nst<sub>ə</sub>n], 1) By i U. S. A., Stat
Illinois, ligger 18 km N. f. Chicago ved Lake
Michigan. (1910) 25000 Indb. E. er Sæde for
<i>North Western University</i> og <i>E. College</i> for
Kvinder. - 2) By i U. S. A., Stat Wyoming,
ligger i Statens sydvestlige Hjørne, 2094 m o. H.,
ved Pacific-Banen. (1910) 2600 Indb. Ved E.
findes Kul- og Jernlejer.
<i>H. P. S.</i>
</chapter>

<chapter name="Evansville">
<b>Evansville</b> ['ev<sub>ə</sub>nzvi£], By i U. S. A., Stat
Indiana, ligger i den sydvestlige Del af Staten,

