Tamar; til Bristol-Kanalen: Severn, Taff, Towy;
til Irske Hav: Dee, Mersey, Ribble, Eden (om
de enkelte Floder se de paagældende Art.). -
E.'s Søer er smaa og hidrører næsten alle fra
Istids-Gletschernes Virksomhed. De fleste findes
i Cumberlands og Westmorelands Bjerge (<i>Lake
District</i>), som ogsaa rummer E.'s største Sø,
Windermere (14 km<sup>2</sup>).

<sp>Klima</sp>. E. ligger under samme Bredde
som det midterste Rusland, det sydlige
Sibirien, Kamtschatka og det sydlige Labrador. Men
det af Golfstrømmen, opvarmede Atlanterhavs
Nærhed og de fremherskende Vinde giver de
britiske Øer en højere aarlig Middeltemp. end
noget andet Land, der har samme Afstand fra
Ækvator. E.'s Klima afhænger bl. a. af det
lave Lufttryk, som hele Aaret, men især om
Vinteren, raader over det nordlige Atlanterhav,
og som bevirker, at der over E. blæser varme
sydvestlige Vinde om Vinteren og vestlige Vinde
om Sommeren. De vandrende Minima, som især
ved Efteraars- og Vintertid fra Atlanterhavet
kommer ind over Europa, medførende Storm og
Regn, tager for det meste Vejen enten over
ell. norden om E. E.'s Vejrlig er derfor meget
ustadigt, men i det hele taget overordentlig
mildt, og navnlig er Vintertemperaturerne
forholdsvis høje. Saaledes har London under 51°
30' n. Br. noget højere Middeltemperatur for
Jan, (3 3/4°) end Washington D. C., der dog
ligger 12° 37' sydligere; og i Shanghai (31° 15'
n. Br.), der har omtr. samme Middeltemp. for
Jan. som London, kan Vinternætterne være langt
koldere end i Englands Hovedstad. Vinteren er
særlig mild i den vestlige Del af E., hvor
Middeltemp. for Jan. er 4-6°, i det vestlige
Cornwall endog næsten 7° ell. lige saa høj som i
det sydvestlige Frankrig, hvorfor sydeuropæiske
Planter som Myrter og Laurbær kan trives i
fri Luft paa Cornwalls Sydkyst. Isotermerne
for Jan. løber med Hovedretning N.-S.,
saaledes at den laveste Middeltemp. for Jan. (3°)
forekommer nær Østkysten. Om Sommeren
løber Isotermerne derimod med Hovedretning
V.-Ø.; den højeste Middeltemp. for Juli (18°)
findes mod SØ. Forskellen mellem Vinter- og
Sommertemp. er overalt temmelig ringe; størst
er den mod SØ., hvor den beløber sig til over
14°, mindst mod V., hvor den er mindre end
11°. Den vestlige Del af E. har saaledes et
endnu mere udpræget Kystklima end den
østlige Del, hvilket bl. a. beror paa, at det høje
Lufttryk, der om Vinteren raader over det
kontinentale Europa, lejlighedsvis breder sig ud
over det østlige E. og giver klart,
roligt Vejr med Kulde.
Forskellen mellem Ø. og V. gør sig
ogsaa gældende m. H. t. Nedbøren,
som paa Vestkysten og særlig paa
Bjergenes Vestskraaninger er
meget betydelig (1000-2000 mm
aarlig), men aftager stærkt mod
Ø., saaledes at det østlige E.
mellem Humber og Themsen har
under 650 mm aarlig ell. lidt
mindre end Vestjylland. Regnen
er fordelt over hele Aaret, men
falder dog særlig rigelig om
Efteraaret, da de varme og
fugtighedsmættede Vinde fra Havet
afkøles over Land. Sne falder
næsten hver Vinter over hele E., men
kun i Bjergene i større Mængde.
Greenwich har Sne gennemsnitlig
14 Dage af Aaret; i det
sydvestlige E. ligger Sneen sjældent
mere end een Dag, og paa
Scilly-Øerne gaar Termometret næsten
aldrig ned til Frysepunktet. E.'s
milde Klima er en Faktor af
meget stor økonomisk og kulturel
Bet. Havet omkr. E. fryser
aldrig, og paa Floderne ses
sjældent Is. Vinteren er i
Almindelighed regn- og stormfuld, men
har kun faa Frostvejrsdage.
Nattefrost kan dog forekomme helt
til Slutn. af Maj og gøre Skade
paa Plantevæksten. Det mindst
behagelige Træk i E.'s Klima er
den ringe Mængde af Solskin;
for det meste dækkes Himlen af et graat
Skylag. Forholdsvis ofte skinner Solen paa
Kysterne, især Sydkysten, som har 1700
Solskinstimer om Aaret; men det indre
af Landet omkring Manchester og Sheffield,
har kun 1200 Solskinstimer aarlig. Der
forekommer i E. to Slags Taage. Kysten, især
Vestkysten, hjemsøges af Taagebanker fra

<img>Middeltemperaturer for januar og Juli. (Efter J. Hann.)</img>
