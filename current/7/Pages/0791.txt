Muskulatur er voldsomt overdrevne, saaledes at
det næsten virker barokt; vistnok beror dette
for en Del paa, at Kopisten har gengivet en
Bronzestatue (af Lysippos?), og at dette Stof
kræver stærkere Virkemidler end Marmor.
Fundet 1540; restaureret af G. della Porta.

<sp>Farnesiske Hera</sp>, et Hoved af Hera
(ell. Artemis), i streng, alvorlig Holdning, et
fortræffeligt Arbejde. Vistnok gl gr. Kopi.

<sp>Farnesiske Dionysos</sp>, siddende Torso,
uden Hoved; et fortrinligt, snarest originalt gr.
Arbejde fra tidlig hellenistisk Tid.

<sp>Farnesiske Flora</sp>, Torso, restaureret
i nyere Tid.
<i>H. A. K.</i>

<img>Den »farnesiske Tyr«.</img>
</chapter>

<chapter name="Farnham">
<b>Farnham</b> ['fa.<sub>ə</sub>n<sub>ə</sub>m], By i det sydøstlige
England, Surrey, ved venstre Bred af
Themsens Biflod Wey og ved London & South
Western-Jernbanen. (1911) 7365 Indb. Byen ligger
smukt i North Downs og er Midtpunktet for en
udstrakt Humleegn. Den har et Slot tilhørende
Biskoppen af Winchester og en gl got. Kirke
(St Andrew) samt Ruiner af det ved W. Scott's
Roman berømte Waverley Abbedi. I Nærheden
ligger Lejren Aldershot.
<i>G. Ht.</i>
</chapter>

<chapter name="Farn islands">
<b>Farn islands</b> ['fa.<sub>ə</sub>n-'a^i£<sub>ə</sub>ndz], ogsaa kaldet
<sp>Staples</sp>, bestaar af 2 Grupper af smaa
Klippeøer, der ligger tæt ved Englands Østkyst paa
55° 37' n. Br. De har en Udstrækning af 3 Sm.
og skilles fra Landet ved et 1 Sm. bredt Sund.
Mellem de to Grupper gaar et Løb, der ved
Lavvande kun er 1/2 Sm. bredt. Paa en af de
østligste af Klipperne, Longstone, findes et Fyr
og en Taagesignalstation. Den højeste af Øerne,
der hedder F. i., ligger nærmest ved Land.
Paa denne findes 2 Fyrtaarne foruden et gl.
Taarn, der kaldes St Cuthbert, og Ruiner af et
Kapel. Fyrpasserne med deres Familier er de
eneste Beboere af Øen.
<i>G. F. H.</i>
</chapter>

<chapter name="Farnworth">
<b>Farnworth</b> ['fa.<sub>ə</sub>nvəþ], hurtig opblomstrende
Fabriksby i det vestlige England, Lancashire, 2
km SØ. f. Bolton, med Bomuldsfabrikker,
Papirmøller. Jernværker, Teglværker. Kulgruber m.
m. (1911) 28131 Indb.
<i>G. Ht.</i>
</chapter>

<chapter name="Faro (Cap di Faro)">
<b>Faro,</b> <sp>Cap di F.</sp>, <sp>Punta del Faro</sp>, det
nordøstligste Forbjerg paa Sicilien, ved
Indgangen til Messina-Strædet. I Oldtiden stod her et
Tempel, helliget Neptun, nu bærer det et
Fyrtaarn (ital. <i>faro</i>), hvorfra man har en herlig
Udsigt. Det er derfor et alm. Maal for
Turistekskursioner fra Messina, der ligger 16 km mod
S. Ved F. ligger den lille By <sp>Torre di F.</sp>, der
har (1911) 2100 Indb. I Oldtiden hed F.
<i>Promontorium Pelorum</i>.
<i>H. P. S.</i>
</chapter>

<chapter name="Faro (By i Portugal)">
<b>Faro</b> ['far<sub>u</sub>], By i Portugal, Hovedstad i
Distriktet F., ligger 273 km SØ. f. Lissabon paa
en sumpet, skovløs Sandslette ved
Atlanterhavet. (1911) 12680 Indb. F., der er smukt
bygget (navnlig mærkes det smukke Torv Praça
da Rainha), er Bispesæde og har bl. a. en
Domkirke, en Militærskole og et højtliggende
gl. Slot med Befæstninger fra Maurernes Tid.
Dens Havn er rummelig, men ikke meget dyb
p. Gr. a. Tilsanding; derimod har F. en god
Red, der beskyttes af Øen Caes (Santa Maria).
- Distriktet F., der svarer til den gl. Prov.
Algarve, er 5019 km med (1911) 272861 Indb.
ell. 54 pr km<sup>2</sup>.
<i>H. P. S.</i>
</chapter>

<chapter name="Faro (Tilløb)">
<b>Faro</b> (<sp>Paro</sp>), Tilløb til Niger's Biflod Binuë,
udspringer i Adamaua SV. f. Ngaundere,
optager fra venstre Side den fra Gender-Bjergene
kommende Mao Deo og udmunder med rivende
Strøm, 600 m bred, men næppe 1 m dyb, i
Binuës venstre Bred ved Taepe, Ø. f. Jola.
<i>C. A.</i>
</chapter>

<chapter name="Faros">
<b>Faros,</b> gr.-ægypt. Navn paa en Ø, der i
Oldtiden laa foran Nordkysten lige over for
den lille ægypt. By Rakotis, der under
Alexander den Store blev en Del af den af ham
grundede nye Hovedstad Alexandria. Under
Ptolemaios II Filadelfos byggede Sostiatos fra
Knidos paa F., der imidlertid var blevet forbundet
med Fastlandet ved en Dæmning, Heptastadion,
ved hvilken Byens to Havne dannedes, et
storartet Fyrtaarn, der ansaas for et af Verdens
Underværker, og som har tjent til Forbillede
for Bygninger af lgn. Art i andre Havnebyer.
F. blev saaledes Oldtidens Navn for »Fyrtaarn«.
Om de nyeste Undersøgelser paa Stedet o. l., se
<sp>H. Thiersch</sp>, »Pharos« (1909). Paa en rom.
Sarkofag i Ny Carlsberg Glyptotek ses en Havn
med et Fyrtaarn, der aabenbart er en
Afbildning af F. i Alexandria.
<i>V. S.</i>
</chapter>

<chapter name="Faroslys">
<b>Faroslys,</b> en Art Belysning med <sp>Presgas</sp>,
d. v. s. alm. <sp>Kulgas</sp>, der blot ved Hjælp af
et indskudt Kompressoranlæg tilføres
Brænderne under stærkere Tryk end det, hvormed
Kulgassen fra Gasværkerne leveres til Byens
Forsyningsledninger. Se nærmere under <sp>Kulgas</sp>,
Afsnit L. I.
<i>R. T.</i>
</chapter>

<chapter name="Farquhar, George">
<b>Farquhar</b> ['fa.<sub>ə</sub>kwə], <sp>George</sp>, eng. dram.
Forf., (1678-1707). F. studerede ved Trinity
College i Dublin, men forlod det i Utide og
debuterede i Dublin som Skuespiller i Shakespeare's
»Othello«; ved et Uheld dræbte han her en af
sine Medspillende, hvilket gjorde saa dybt
Indtryk paa ham, at han forlod Scenen. Senere fik
han af Jarlen af Orrery en Officerspost i
dennes irske Regiment og var en kort Tid med det
i Holland. F.'s pekuniære Forhold var altid
trykkede, og 1706 solgte han endog sin
Officersbestalling for derved at komme ud af sin Gæld.

