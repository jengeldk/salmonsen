<chapter name="Faber, Nikolaj">
<b>Faber,</b> <sp>Nikolaj</sp>, Biskop i Odense, Broder
til ovenn. F. F., f. 19. Juni 1789 i Odense, d.
smst. 15. Maj 1848; Student 1807, <i>cand. theol.</i>
1811, underviste derefter i Kbhvn, var Adjunkt
ved Metropolitanskolen 1813-14; men for at
skaffe Udkommet til sig og sin Familie tog
han Plads paa sin Broders Købmandskontor,
skrev der en Afh. for den filos. Doktorgrad
(1817). Efter forgæves at have søgt forsk.
Embeder blev han 1820 Sognepræst i Allested og
Vejle paa Fyn, 1826 i Middelfart og Kavslunde,
1830 ved Skt Knud i Odense og Stiftsprovst og
1834 Biskop over Fyns Stift. 1826 blev han <i>Dr.
theol.</i> F. var en selvstændig Natur, men uden
nogen fremragende Dygtighed. Han vilde en
konservativ Fremskridtsbevægelse inden for
Statskirken. Udgav »12 Prædikener« (1825),
skrev om Almueskolen (1832) og om
Bibellæsninger (1834).
<i>L. M.</i>
</chapter>

<chapter name="Faber, Peter Christian Frederik">
<b>Faber,</b> <sp>Peter Christian Frederik</sp>,
dansk Telegrafdirektør og Forf., f. i Kbhvn 7.
Oktbr 1810, d. smst. 25. Apr. 1877. Han blev
Student 1827 og polyteknisk Kandidat i
Naturvidenskab 1840, virkede derpaa i Selskabet for
Naturlærens Udbredelse og beskæftigede sig meget med
den da opfundne Anvendelse af Galvanismen i
Industriens Tjeneste (Galvanoplastik, galvanisk
Forgyldning o. s. v.). 1842-43 foretog
han en Udenlandsrejse, støttet af den
Reiersen'ske Fond og det Thott'ske Legat.
Hjemkommen blev han Fuldmægtig ved Mønten, 1845
Inspektør ved polyteknisk Læreanstalt og 1851
Justermester for endelig 1852 at blive
konstitueret og 1853 fast ansat som Danmarks første
Telegrafdirektør, en Stilling, han indtog til sin
Død. Den 1854 aabnede Ledning var 580 km.
Under ham voksede Ledningernes Længde til
over 7500 km. Hans Navn er imidlertid knyttet
til andet end til det danske Telegrafvæsen. Fra
sine glade Studenteraar, der fortsattes af ham
som Alumnus paa Borch's Kollegium (1841-44),
var han en i Studenter- og Kunstnerkredse
kendt humoristisk Forf. og Visedigter. Flere
Studenterkomedier, som f. Eks. »Stegekælderen
ell. den fine Verden«, skyldes ham, der ogsaa
bearbejdede nogle paa Kasino opførte Sangspil,
»Luftens Datter« o. s. v. Mellem hans mange
Viser er navnlig »Tivolivisen« kendt, og han er
blevet berømt ved »Den tapre Landsoldat«, som
han til Melodi af Emil Horneman skrev
umiddelbart efter, at Indkaldelsesordrerne var
blevne udstedte i Slutn. af Marts 1848. Den satte sig
straks fast i og uden for Hæren og blev den
mest folkelige Sang i Danmark.
<i>(C. N.). M. G.</i>

<img>P. C. F. Faber.</img>
</chapter>

<chapter name="Faber, Peter Ditlev">
<b>Faber,</b> <sp>Peter Ditlev</sp>, dansk Præst og
landøkonomisk Forf., f. 15. Septbr 1768, d. 17.
Marts 1847. F. tog Attestats 1791 og fik 4 Aar
efter Jungshoved Sognekald, som han beklædte
i 15 Aar, indtil han 1810 fik sin Afsked »efter
Ansøgning«. Utvivlsomt stod hans Hu mere til
Landmandens end til Præstens Gerning, han var
Stokrationalist og stod ikke paa nogen god Fod
med sin Menighed. Men som Landøkonom var
han virksom og dygtig. Alt som Præst var han
Kommissionær ved Herregaardes Køb og Salg
og røgtede Inspektionen af Godser, hvis Ejere
var fraværende. Efter sin Afsked forpagtede og
ejede han fl. Gaarde og udfoldede en betydelig
litterær Virksomhed. Han overs. fremmede
Forfattere, skrev Bøger og Artikler, udgav
Tidsskrifter, udarbejdede Planer for »Indretning
af Biblioteker til Almuens Brug«, for hvilke han
af Landhusholdningsselskabet modtog fl.
Guldmedailler etc. Af hans Skr kan nævnes: »Gives
der Midler til at forbedre Landmandens Kaar,
og hvilke er disse?« (1823), »Anvisning til
Husdyrenes Fodring og Pleje, grundet paa
Erfaring« (1836) og en Dyrlægebog (1839).
<i>H. H-l.</i>
</chapter>

<chapter name="Faber, Stapulensis Jacob">
<b>Faber,</b> <sp>Stapulensis Jacob</sp> (<sp>Jacques
Lefèvre d'Etaples</sp>), fr. Humanist og
Teolog, f. c. 1455 i Etaples ved Amiens, d. 1536.
Efter at have fuldendt sine Studier i Paris blev
han der Lærer i de klassiske Sprog, men ofrede
sig snart ganske til eksegetiske Studier. Her
indlagde han sig ikke ringe Fortjeneste ved at
bryde med den allegoriske Fortolkningsmaade
(saaledes i en Kommentar til de paulinske
Breve 1512) og ved i det hele uafhængig af
dogmatiske Fordomme at anstille bibelske
Undersøgelser. Han skrev en Afh. om Maria
Magdalene, hvori han mod den traditionelle
Opfattelse viste, at Maria Magdalene, Maria,
Lazarus' Søster, og Synderinden (Luk. 7) var 3
forskellige Personer. Denne Opfattelse blev
fordømt af Sorbonne 1521. Mistanken mod ham
var nu vakt; men da han havde mægtige
Velyndere, saaledes Biskop Briçonnet i Meaux og
Kong Frants I selv, formaaede hans Fjender
intet. I Meaux udgav han sin Overs. af Ny Test.
efter Vulgata (1523) og fl. a. Skr. Disse Skr
foranledigede en ny Storm mod ham, og da
Kongen dengang var Fange efter Slaget ved
Pavia (1525), maatte han flygte til Strassburg,
medens fl. Meningsfæller maatte lide
Martyrdøden 1528 udgav han en Overs. af det gl.
Test., ogsaa efter Vulgata. 1530 tog Margrete
af Navarra ham til sig, og ved hendes Hof i
Nérac henlevede han sine sidste Dage. Her
besøgte Calvin ham 1533. Paa afgørende
Punkter var F. enig med Reformatorerne, men han
blev staaende inden for den kat. Kirke. (<sp>Litt</sp>.:
<sp>J. Barnaud</sp>, »Jacques Lefèvre d'Etaples«
[1900]; <sp>C. van Proosdij</sp>, »Jacques
Lefèvre d'Etaples« [1900]).
<i>(J. P. B.). A. Th. J.</i>
</chapter>

<chapter name="Faber, Viggo Sigurd Valdemar">
<b>Faber,</b> <sp>Viggo Sigurd Valdemar</sp>,
dansk Sparekasseinspektør, f. 28. Juni 1828 i
Middelfart, d. i Kbhvn 19. Marts 1899. Efter at
have gennemgaaet Realskolen i Odense fik han
Plads i forsk. Korn- og Vareforretninger i Ind-
og Udland, bestyrede i nogle Aar Lillemølle
paa Christianshavn og var fra 1858 Bogholder i
Privatbanken, til han 1881 fik den nyoprettede

