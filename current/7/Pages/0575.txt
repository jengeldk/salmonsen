T.« (Bonn 1833); og Grotefend gav fl.
værdifulde Oplysninger, der dog ikke paaagtedes
videre. Et stort Arbejde skyldes Aufrecht og
Kirckhoff »Umbrische Sprachdenkmäler«
(Berlin 1849-51, Bd I og II, 4°); men her er dog
endnu over Halvdelen af Ordene uoversatte. Et
Værk af Huschke førte ikke Tydningen
synderlig videre, hvorimod Prof. Bugge i Kria har
skrevet forsk. værdifulde Afh. i Kuhn's
»Zeitschrift f. vergl. Sprachkunde«. Tolkningen er
lykkelig tilendebragt af M. Bréal, <i>Les tables
Eugubines</i> (Paris 1875-78). De E. T. er meget
vigtige i sproglig Henseende, da de indeholder
over 1000 umbriske Ord. Fra Indholdets Side
er de ikke mindre betydningsfulde, da de
afgiver værdifulde Oplysninger om Forhold ved
Gudstjenesten o. desl. og yder interessante
Paralleller til de i Rom fundne arvalske Brødres
Akter. Hvad angaar Affattelsestiden, henføres
Tavlerne med umbriske Skrifttegn i Reglen til
c. Aar 100 f. Kr., de med latinsk Skrift er vel
et Aarh. yngre. Af nyere Behandlinger af de
E. T. maa nævnes: <sp>S. Bugge</sp>: »Altitalische
Studien« (1878), og forsk. mere sammenfattende
Arbejder som <sp>v. Planta</sp>, »Grammatik der
Oskisch-umbrischen Dialekte« (Strassb. 1892-
97); <sp>Conway</sp>, <i>The Italic Dialects</i> (Cambridge
1897); <sp>Buck</sp>, <i>A grammar of Oscan and
Umbrian with a collection of inscriptions and a
Glossary</i> (Boston 1904). Oplysninger kan ogsaa
hentes fra <sp>Brugmann</sp>, »Grundriss der vergl.
Grammatik der indogermanischen Sprachen«.
<i>V. S.</i>
</chapter>

<chapter name="Euguform">
<b>Euguform</b> [æ^u-] er et partielt
Acetyleringsprodukt af Metylendiguajakol, der fremstilles
af Guajakol og Formaldehyd. Det er et
graahvidt Pulver, der virker smertestillende, og
som i Form af Strøpulver ell. 5 à 10 % Salve
anvendes ved de forskelligste Sygdomme som
<i>Lupus vulgaris</i>, Buboner, Furunkler, Brandsaar
o. s. v.
<i>E. K.</i>
</chapter>

<chapter name="Euhemerus">
<b>Euhemerus</b> [æ^u-], se <sp>Euemeros</sp>.
</chapter>

<chapter name="Euios">
<b>Euios</b> ['æ^uiås] (gr.: »hvad der hører til
<i>euoi</i>«, d. e. til Dionysos) bruges særlig som
Tilnavn til denne Gud.
<i>V. S.</i>
</chapter>

<chapter name="Eukain">
<b>Eukain</b> [æ^u-], C<sub>15</sub>H<sub>21</sub>NO<sub>2</sub>, er det vigtigste af
de kunstig fremstillede Præparater, der er
lavede med det Formaal at erstatte Cocain. Det
findes i 2 Former, α- og β-E; men det sidste er
langt det vigtigste. Det anvendes i Form af sit
saltsure Salt (<i>Chloretum-β-eucaicum</i>) der
danner farveløse Krystaller, som er opløselige i
25 Dele Vand, og som kun har en Fjerdedel
af Cocainets Giftighed. Dets Hovedanvendelse
er som lokalt Anæstetikum f. Eks. ved
Øjenoperationer og i Tandlægepraksis, hvor det
anvendes i 2 % Opløsninger.
<i>E. K.</i>
</chapter>

<chapter name="Eukairit">
<b>Eukairit</b> [æ^u-], et metallisk, smidigt Mineral,
med sølvhvidt Udseende og Sammensætningen
Ag<sub>2</sub>Se.Cu<sub>2</sub>Se, findes i ringe Mængde i Kalkspat
i Skrikerum Kobbergrube i Småland og enkelte
Steder i Chile.
<i>N. V. U.</i>
</chapter>

<chapter name="Eukasin">
<b>Eukasin</b> [æ^u-] er en Forbindelse af Kasein
med Ammoniak, som fremstilles ved at lede
luftformig Ammoniak over tørt, fintpulveriseret
Kasein, indtil en Prøve heraf er næsten klart
opløselig i Vand. Det bruges som
Ernæringspræparat og indtages 2-4 Gange dgl., en
Spiseskefuld ad Gangen, udrørt i Chokolade, Kaffe e. l.
Det anbefales for gigtiske Personer og ved
Blegsot, Mavelidelser o. a.
<i>E. K.</i>
</chapter>

<chapter name="Eukinin">
<b>Eukinin</b> [æ^u-] er Kininkarbonsyreætylæter,
C<sub>20</sub>H<sub>23</sub>(COOC<sub>2</sub>H<sub>5</sub>)N<sub>2</sub>O<sub>2</sub>; det krystalliserer i Naale,
der smelter ved 187° og benyttes i St f. Kinin;
i Modsætning til Kininet har det ingen bitter
Smag.
<i>(O. C.). R. K.</i>
</chapter>

<chapter name="Euklas">
<b>Euklas</b> [æ^u-], et sjældent, til Ædelstenene
hørende Mineral af Sammensætning H<sub>2</sub>O.2BeO.
Al<sub>2</sub>O<sub>3</sub>.2SiO<sub>2</sub>, krystalliserer monoklint, isomorf
med Datolit, Gadolinit og Homilit. Krystallerne
er letspaltelige i en enkelt Retning
(Symmetriplanens); Haardheden er 7 1/2, Vægtfylden er 3,1.
E. forekommer i smukke, klare, farveløse ell.
grønne Krystaller sammen med Topas ved Villa
Rica i Minas Geraës, Brasilien, endvidere ved
Sanarka i Ural og i meget ringe Mængde ved
Grieswies i Rauris, Østerrig. Den slibes
undertiden til Smykkesten.
<i>(N. V. U.). O. B. B.</i>
</chapter>

<chapter name="Eukleides (Archont)">
<b>Eukleides</b> [æ^u'klæ^ide.s], første Archont i
Athen Aar 403/2 f. Kr. (94. Olympiades 2. Aar)
efter de 30 Tyranners Fordrivelse, under hvem
den demokratiske Forfatning genoprettedes og
en omfattende Lovrevision foretoges; til dette
Aar er ogsaa knyttet den officielle Indførelse
af det saakaldte ioniske Alfabet i St f. det gl.
attiske.
<i>K. H.</i>
</chapter>

<chapter name="Eukleides (Filosof)">
<b>Eukleides</b> [æ^u'klæ^ide.s] fra Megara, græsk
Filosof (c. 450-380 f. Kr.), var Elev af Sokrates
og synes at have staaet baade denne og Platon
særlig nær. I den Skole, E. grundede i sin
Fødeby, og som kaldtes den megariske,
kombineredes Sokrates' Etik med den eleatiske Lære;
det ene, som alene var værende, var identisk
med det gode, som stedse forbliver
uforanderligt og sig selv ligt. E. benyttede i stor
Udstrækning ogsaa den eleatiske Dialektik, som
siden tog Overhaand i hans Skole og udartede
til Eristik og Sofisteri. Oldtiden kendte seks
Dialoger af ham, men intet deraf er bevaret.
<i>W. N.</i>
</chapter>

<chapter name="Eukleides (Matematiker)">
<b>Eukleides</b> [æ^u'klæ^ide.s], en af den græske
Oldtids største Matematikere, levede i
Alexandria omkr. Aar 300 f. Kr. Af E.'s Skr er
bevarede de saakaldte Elementer (στοιχεια) og
Data (δεδομενα), samt delvis et Skrift om
Figurers Deling (i givne Forhold) og et astron.
Skrift. Derimod er gaaede tabt: fire Bøger om
Keglesnit, to Bøger om Overfladesteder (τοποι
προς επιφανειαν), Porismerne og et Skr. om
Fejlslutninger. E. formodes desuden at være
Forf. til nogle Arbejder om Optik ell. snarere
om Perspektivlærens Begyndelsesgrunde. Hans
Porismer ɔ: Følgesætninger ell. Biresultater,
formodentlig til Keglesnitslæren, har Chasles søgt
at restituere efter Opgivelser hos Pappos; de
synes at have indeholdt fl. af
Projektivgeometriens Sætninger. E.'s Hovedværk er
Elementerne, der bestaar af 13 Bøger, hvortil i de
fleste Udgaver er føjet et Skr. af Hypsikles som
14. og et vistnok langt yngre Skr. som 15. Bog.
Her har E. af tidligere bekendte Resultater, og
hvad han selv tilføjede af nyt, paa bestemte
Forudsætninger og Aksiomer opført en
elementær geometrisk Lærebygning af en saadan
Paalidelighed, i alt Fald hvad Plangeometrien

