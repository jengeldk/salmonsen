forsvunden Beklædning af Marmor. Ved den af
Hadrian anlagte Pons Ælius forbindes den med
den venstre Tiber-Bred. Hvorledes Bygningen
fra først af var afsluttet foroven, vides ikke;
orn dens Rand stod Marmorstatuer, paa dens
Top et kolossalt Billede af Hadrian. Foruden
Hadrian, Sabina og Ælius Cæsar blev ogsaa de
flg. Kejsere og Medlemmer af Kejserhuset indtil
Caracalla bisatte deri. Da Goterne under Vitiges
belejrede Byen (537), brugte Romerne E. som
Fæstning og styrtede Statuerne ned paa
Belejrerne. Under Pesten, som 590 rasede i Rom,
skal Gregor den Store have haft et Syn over
E.: Ærkeenglen Michael, som stødte sit Sværd i
Skeden. Til Minde herom byggede Bonifacius IV
(608-15) et Kapel for Michael (<i>S. Angelo inter
Nubes</i>) oven paa Bygningen, som herefter fik
Navnet <i>Castel S. Angelo</i> (=E.). Kapellet afløstes
senere af en Marmorstatue af Montelupo,
forestillende den hellige Michael; 1740 opstilledes i
dennes Sted Verschaffelt's Bronzestatue, som
endnu kroner Bygningen. I hele
Middelalderen og den nyere Tid har E. tjent som
Fæstning og derved i sit Ydre undergaaet store
Forandringer. Alexander VI (1492-1503) lod den
gamle Indgang tilmure og anlagde
Korridoren, som forbinder E. med Vatikanet. 1822
blev det Indre af Bygningen renset for Grus og
Tilmuringer.
<i>C. B.</i>

<img>Engelsborg.</img>
</chapter>

<chapter name="Engelsholm">
<b>Engelsholm,</b> Hovedgaard i Tørrild Herred,
V. f. Vejle et anseligt Herresæde, hvis brede
2-etages Hovedbygning med 4 svære
Hjørnetaarne med Kuppel og Spir er opført 1592 af
Knud Brahe, Broder til den berømte Tyge, som
ifølge en gl Overlevering skal have givet
Tegningen til Bygningen. E. blev 1452 af Christian I
byttet bort til Timme Nielsen Rosenkrantz, og
den var nu i mere end 2 1/2 Aarh. hos denne
Slægt samt hos Lange'rne og Brahe'rne. 1730 blev
den tilskødet General-Admiralløjtnant, Greve
F. Danneskjold-Samsøe, 1782 Gerhard de
Lichtenberg; senere har Slægterne Duus,
Hjelmcrone, Lüttichau, Tønder o. a. ejet den.
<i>B. L.</i>

<img>Engelsholm.</img>
</chapter>

<chapter name="engelsk-biskoppelige Kirke">
<b>engelsk-biskoppelige Kirke,</b> se <sp>anglikansk
Kirke</sp>.
</chapter>

<chapter name="Engelskblaat">
<b>Engelskblaat</b> anvendes undertiden som
Benævnelse for Berlinerblaat og Bjergblaat.
</chapter>

<chapter name="engelsk Broderi">
<b>engelsk Broderi</b> sys paa hvidt Linnedstof.
Mønstret dannes udelukkende af runde og
langagtige Huller, dog er dets yderste Kant ofte en
Tunge. e. B. sys saavel som Haandarbejde (med
Kastesting) som paa Maskine.
<i>R. H.</i>
</chapter>

<chapter name="Engelskbrunt">
<b>Engelskbrunt,</b> d. s. s. <sp>Bismarckbrunt</sp>.
</chapter>

<chapter name="engelsk Bruspulver">
<b>engelsk Bruspulver,</b> d. s. s. <sp>alm.
Bruspulver</sp>.
</chapter>

<chapter name="engelske Frøkner">
<b>engelske Frøkner</b> ell. <b>Damer</b> kaldes
Medlemmer af den rom.-kat. kvindelige Orden
<i>Institute of Mary</i>, der blev grundlagt 1609 af
den eng. Adelsdame Mary Ward i St Omer i
Flandern som et Sidestykke til Jesuiterordenen.
De skulde tage sig af den unge Kvindes
Opdragelse og fik Skolehuse i Tyskland, Østerrig og
Italien, men fra England klagedes over disse

