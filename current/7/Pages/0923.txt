<chapter name="Fergusson, James">
<b>Fergusson</b> ['fə.g<sub>ə</sub>s<sub>ə</sub>n], <sp>James</sp>, skotsk-eng.
Oldgransker, f. 1808 i Ayr i Skotland, d. 9. Jan.
1886 i London, foretog som yngre for Handelens
Skyld forsk. Forretningsrejser omkr. i Indien,
paa hvilke han anstillede sammenlignende
Studier over den ind. Bygningskunst, saavel over
egl. Bygninger som over de talrige af Klipperne
udhuggede Huletempler. Han foretog derefter
fl. Rejser i Østerlandene og i Europa for at
studere Bygningslevninger fra Oldtiden og
Middelalderen. En Frugt af hans Studier i Indien
var det af ham selv illustrerede <i>Illustrations
of the rock-cut temples of India</i> (1845), der
1848 fulgtes af <i>Picturesque illustrations of
ancient architecture in Hindostan</i> og 1880 af <i>Cave
Temples in India</i> (udg. sammen med Burgess).
Af Vigtighed for den ind. Arkitekturs Historie
er ogsaa hans <i>Tree and serpent worship or art
in India</i> (1868, 2. Udg. 1873). Bygningskunstens
alm. Historie behandlede F. først 1849 i
<i>Historical inquiry into the true principles of Art</i>,
hvoraf 1855 fremgik hans <i>Illustrated Handbook
of architecture</i> (2 Bd), der siden i en meget
udvidet Skikkelse udkom som <i>History of
architecture in all countries</i> (3. Udg. 1894 i 5 Bd).
Herhen hører ogsaa <i>History of the modern Style
of architecture</i> (1862, 3. Udg. ved Kerr 1891 i 2
Bd). F. har ogsaa behandlet forhistoriske
Mindesmærker, saaledes i <i>Rude stone monuments</i>
(1872). Han har tillige udg. en Række Værker
med Forsøg til Restaurationer af forsk. kendte
Ruiner fra Oldtiden, saaledes 1851 af
Paladserne i Ninive og Persepolis, 1862 af Mausoleet i
Halikarnassos, 1880 af Erechtheion (udgivet af
Schliemann), 1883 af Parthenon og s. A. af
Diana-Templet i Efesos. F. udgav 1847 et
Forsøg over Jerusalems Topografi og 1849 et
Forslag til et nyt System i Befæstningskunsten
(<i>Essay on a proposed new system of fortification</i>),
som fik Anvendelse ved Sebastopol og i den
nordamerikanske Borgerkrig.
<i>V. S.</i>
</chapter>

<chapter name="Fergusson, James">
<b>Fergusson</b> ['fə.g<sub>ə</sub>s<sub>ə</sub>n], <sp>James</sp>, Sir, engelsk
Politiker, f. 1832 i Edinburgh, d. 1907 (omkom
under et Jordskælv paa Jamaika), var 1854-55
Officer i Hæren og blev saaret i Slaget ved
Inkerman. Han var 1854-57 og paa ny 1859-68
konservativt Medlem af Underhuset, samt 1866
-68 Understatssekretær først i Ministeriet for
Indien, senere i Indenrigsministeriet. Han var
derefter Guvernør i Sydaustralien 1868-73, i
Ny Zeeland 1873-74 og endelig i Bombay 1880
-85. Efter sin Hjemkomst valgtes han igen
stadig til Underhuset og var 1886-91
Understatssekretær i Udenrigsministeriet og 1891-92
Generalpostmester.
<i>E. E.</i>
</chapter>

<chapter name="Fergusson, Robert">
<b>Fergusson</b> ['fə.g<sub>ə</sub>s<sub>ə</sub>n], <sp>Robert</sp>, skotsk
Digter, (1750-74), studerede ved Univ. i St
Andrews. Efter et ulykkeligt Liv, for en Del
ødelagt ved Udsvævelser, døde han i en
Sindssygeanstalt. I sine Digte i skotsk Dialekt staar han
som en betydelig Forløber for Robert Burns,
der kaldte ham sin <i>elder brother in misfortune</i>
og lod sætte et Mindesmærke over ham;
derimod er hans eng. Digte uden Bet. Hans samlede
Digte udkom som <i>Poetical Works</i> (Edinburgh
1773) og er ofte senere udgivne.
<i>(T. L.). I. O.</i>
</chapter>

<chapter name="Fergusson, William">
<b>Fergusson</b> ['fə.g<sub>ə</sub>s<sub>ə</sub>n], <sp>William</sp>, Sir, skotsk
Kirurg, f. 20. Marts 1808 i Preston Pans, East
Lothian, d. i London 10. Febr 1877, studerede
i Edinburgh og var fra 1826 Assistent hos John
Turner. Samtidig med, at han tog med.
Eksamen, valgtes han til Medlem af <i>Royal College
of Surgeons</i> (1829), blev 1831 Kirurg ved <i>Royal
Dispensary</i> i Edinburgh og Lærer i Anatomi og
Kirurgi, derefter 1839 Kirurg ved <i>Royal
Infirmary</i> og kaldtes 1840 til London som <i>Prof. chir.</i>
ved <i>Kings College</i> og dettes Hospital. Her
naaede han hurtig en lgn. Anseelse som i
Edinburgh, valgtes til Medlem af <i>Royal College of
Surgeons</i> og af <i>Royal society</i>, blev ordinær
Kirurg for Prins Albert (1855), ekstraordinær
Kirurg for Dronningen, og Baronet 1866,
<i>Sergeantsurgeon</i> for sidstnævnte 1867. F. var mindre
Teoretiker end Praktiker, og hans mange Skr
behandler væsentligst kirurgisk-tekniske
Forhold. En Del omhandler Behandling af
Aneurismerne paa de store Karstammer, en Sygdom,
han gentagne Gange behandlede med Held ved
Underbinding. Han angav ny Operationsmetoder
for Hareskaar, Stafylorrhafi, Resektion af
Hofteleddet (1845) og Knæleddet, og han synes
at have været den første, der fjernede
Skulderbladet i sin Totalitet. Han opfandt fl.
Instrumenter, særlig til Behandling af Blæresten ved
Knusning (Lithotripsi), og F.'s Tang
(<i>bulldogforceps</i>) er i alle Kirurgers Hænder endnu. -
Hans <i>A system of practical surgery</i> (1842) er
overs. paa fl. Sprog.
<i>J. S. J.</i>
</chapter>

<chapter name="Feriana">
<b>Feriana,</b> Landsby i det sydlige Tunis, i en
Oase, med c. 600 Indb. F. er omgivet af Haver
med Palmer, Orange-, Figen- og
Granatæbletræer o. s. v. Mest kendt er F. ved den store,
5 km i Omfang maalende Ruinhøj, som findes
nær den, og som de Indfødte kalder
Medinet-el-Kedima (»den gl. By«); den indeholder
Levningerne af Byen Thelepte, en rom. Koloni. C. 30
km SØ. f. denne Ruinhøj findes et lgn. Ruinsted,
Kasrin; her laa Oldtidens <i>Scillium</i>, ligeledes en
rom. Koloni <i>Scillitana colonia</i>. Ruinerne er i de
sidste Aar blevne undersøgte af fr. Lærde.
<i>V. S.</i>
</chapter>

<chapter name="feriatus">
<b>feriatus</b> (lat.), fri for Forretninger; <i>témpus
feriatum</i> kaldes den Tid, hvori ingen Vielser
maa foretages.
<i>L. M.</i>
</chapter>

<chapter name="Ferid-ed-din">
<b>Ferid-ed-din,</b> se <sp>Attar</sp>.
</chapter>

<chapter name="Ferid Pasha">
<b>Ferid Pasha,</b> tyrk. Statsmand, f. 1848, kom
tidligt ind i Administrationen og avancerede
hurtigt; han gjorde sig fortjent ved sin
Virksomhed som Generalguvernør i Konja
1898-1902. Aaret efter blev han Storvezir; hans
Anskuelser, der efterhaanden havde udviklet sig
i konservativ Retning, stemmede overens med
Sultan Abdul-Hamid's. Ved Gennemførelsen af
Forfatningen Juli 1908 blev F. afskediget og
kom ikke senere til at spille nogen Rolle.
<i>J. Ø.</i>
</chapter>

<chapter name="Feriekammer">
<b>Feriekammer,</b> Ferienkammer (Feriensenat),
er i den tyske Proces Betegnelsen for den ell.
de enkelte Afdelinger af Retterne, der under
den alm. Retsferie fra 15. Juli til 15. Septbr
holder Ret til Paadømmelse af Straffesager og
paatrængende civile Sager (»Feriensachen«). Paa
samme Maade tales i fr. Proces om <i>chambre
de vacation</i> under den fr. Retsferie fra 15. Aug.
til 15. Oktbr. Jfr <sp>Retsferie</sp>.
<i>E. T.</i>
</chapter>

<chapter name="Feriekoloni">
<b>Feriekoloni,</b> en samlet Mængde, i Alm. c.
40 fattige, men raske Skolebørn, der, fordi de
ikke har kunnet anbringes enkeltvis, samles til


