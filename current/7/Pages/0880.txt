Medstifter af Det kgl. danske Haveselskab,
Kontorchef i Nationalbanken, Kammerraad <sp>Peter
Diderik F.</sp> (1804-78), til Sognepræst i Kirke
Helsinge <sp>Nikolai Laurentius F.</sp> (1806
-99) - Fader til Folkemindeforskeren og
Sprogmanden, <i>Dr. phil.</i> <sp>Henning Fr. F.</sp> (s.
d.), Landmanden <sp>Peter Berendt F.</sp> (s. d.)
og Overlæge, Prof. <sp>Carl Adolph F.</sp> (s. d.)
- og endelig til Sognepræst i Frederikssted paa
St Croix <sp>Jens Frederik (Frits) F.</sp> (1815
-90), bl. hvis Sønner <i>cand. phil.</i> <sp>Frederik
Laurentius (Lorry) F.</sp> (f. 1859, d. Juni
1917) blev kendt som Indehaver af
Drachmann-Kroen. Endelig kan nævnes Farver i Flensborg
<sp>Hans F.</sp>, Oldefader til Forf., Rektor <sp>Karl
Fr. F.</sp> (s. d.).
<i>P. B. G.</i>
</chapter>

<chapter name="Feilberg, Carl Adolph">
<b>Feilberg,</b> <sp>Carl Adolph</sp>, dansk Læge,
Broder til H. F. F., f. 1. Oktbr 1844 i Vester Vedsted
ved Ribe, blev Student 1863. Efter Krigen 1864,
hvori han deltog som Frivillig og blev fangen,
studerede han Botanik og blev 1867 sendt til
Færøerne og 1868-69 til Ostindien, Kina og
Bagindien som Botaniker. 1874 tog han med.
Eksamen, var det flg. Aar paa en Rejse til
Ny Zeeland, hvorefter han praktiserede paa
Frederiksberg, men blev 1876 Læge ved
Øresundshospitalet ved dettes Oprettelse, tit. Prof.
1892, og da Øresundshospitalet efterhaanden
udvidedes, var han Overlæge ved dette 1899-1915.
<i>G. N.</i>
</chapter>

<chapter name="Feilberg, Henning Frederik">
<b>Feilberg,</b> <sp>Henning Frederik</sp>, dansk
Folkemindeforsker og Sprogmand, f. 6. Aug.
1831. Ved hans Barndomsophold i Ribe-Egnen
lagdes Grunden til den Fortrolighed med
Almuens Liv, der er Udgangspunktet for
hans videnskabelige Virksomhed. 1856
kom han som Kapellan til Sognepræst E.
H. Hagerup i Store-Solt (Forfatteren af »Det danske
Sprog i Angel«) og fik under hans Omgang
Opmærksomheden yderligere rettet imod Folkemaalet. Som
Sognepræst i Flensborg-Egnen (i Valsbøl fra 1859,
i Store-Vi 1862-63) udarbejdede han sin første
Skildring af Egnens Almueliv »Fra Heden«
(1863), ligesom fl. af hans senere Arbejder opr.
kun en Tidsskriftartikel. Krigsaaret og den flg.
trange Tid bragte stor Forstyrrelse i hans
Tilværelse, indtil han 1869 fik Præstekald i
Brørup, 1876 i Darum, og saaledes kom til at leve
sine modnere Aar i den Egn, han fra Barnsben
var fortrolig med. Her tog han det
videnskabelige Arbejde op. 1877 skrev han den første
Seddel til en »Ordbog over de jydske Almuesmaal«,
og snart voksede Sedlerne til Tusinder og
Hundredetusinder, omfattende Almuens Ord og især
dens Udtryk og Vendinger i en for et saadant
Arbejde enestaaende Rigdom, dertil
Oplysninger om Folketro og Folkeskik i stedse stigende
Mængde, saaledes at det færdige Værk (4 Bd,
1887-1914) er et rigt Skatkammer ikke blot
for dansk Sprogstudium, men ogsaa for en
Mængde Omraader af Folkelivets Historie. Alt
som Tiden gik, fængslede denne Side af hans
Virksomhed ham stærkere og stærkere. I
Darum skrev han den ypperlige »Dansk Bondeliv
især i Vestjylland« (1889, 3. Udg. 1910; 2. Del,
2. Udg. 1914). Efter at have taget Afsked og
med Statsunderstøttelse bosat sig paa Askov
(1892) fremlagde han Resultalerne af langt mere
omfattende Folkemindestudier i en lang Række
Afh. i »Aarbog for dansk Kulturhistorie«,
»Dania« og Udlandets Tidsskrifter (deriblandt
»Skræddernes Saga«, »Hvorledes opstaar Sagn
i vore Dage?« o. fl.). Ejendommelige for disse
Arbejder er en enestaaende Fortrolighed med
Almuens egen Tankegang og en medfødt fin
Iagttagelsesevne; i de nyere eng. Forskeres
Opfattelse (som han var den første, der overførte
paa dansk Grund; se <sp>Folkeminder</sp>) fandt
han et System, der svarede til hans egen
Iagttagelsesmaade. Hans lette og sjælfulde
Fremstilling har skaffet ham en Læsekreds langt ud
over Fagvidenskabens Omraade. 1904 udgav han
sit største Arbejde »Jul« (2 Bd), hvori han i
Modsætning til al ældre Opfattelse knyttede
den nordiske Juls Oprindelse til Dødningernes
vinterlige Besøg i Menneskeverdenen. Endvidere
bl. a. »Bjergtagen« (1909), »Sjæletro« (1914),
»Paradissagn og Flodsagn« (1915),
»Skældsordenes Lyrik« (»Danske Studier«, 1905) og
»Kaargild, en Samling Fortællinger i jysk Folkemaal«
(1897). 1894 valgtes han til Æresdoktor af
Kbhvn's Univ.; 1911 fejredes hans 80 Aars
Fødselsdag ved det største nordiske Festskrift
(»Festskrift til H. F. F.«). (<sp>Litt</sp>.:
Universitetsprogram 1894; Fortale til »Jydsk Ordbog«, 1.
Bd; <sp>Marius Kristensen</sp>, »H. F. F.«
[»Dania«, 8. Bd]; »Sønderjyske Aarbøger«, 1895
og 1897).
<i>A. O.</i>

<img>H. F. Feilberg.</img>
</chapter>

<chapter name="Feilberg, Karl Frederik">
<b>Feilberg</b> ['fæjl-], <sp>Karl Frederik</sp>, norsk
Skolemand og religionsfilos. Forf., f. i Skien 6.
Juni 1828, d. 30. Septbr 1909. Han blev <i>cand.
mag.</i> 1853, udnævntes til Adjunkt i
Kristianssand 1854, til Overlærer i Molde 1863 og 1875 til
Rektor i Kristianssand. Fra dette Embede tog
han Afsked 1895. F. er fornemmelig kendt ved
sine religionsfilosofiske Skr, som navnlig
beskæftiger sig med Spørgsmaalet om den religiøse
Tros Ret og Rækkevidde. Disse Skr er: »Om
Kulturbevidsthed og Gudsbevidsthed« (1893),
»Til Mysteriets Theori« (1897), »Gaadens
Løsning« (1899) og »Hvad skal vi forstaa ved Aand?«
(1900).
<i>K. F.</i>
</chapter>

<chapter name="Feilberg, Ludvig Tage Christian Müller">
<b>Feilberg,</b> <sp>Ludvig Tage Christian
Müller</sp>, dansk Ingeniør og Filosof, f. 31. Marts
1849 i Husby Præstegaard ved Ringkøbing, d.
20. Septbr 1912 i Kbhvn. Sin første Uddannelse
fik F. ved privat Undervisning, studerede
derefter paa polyteknisk Læreanstalt og blev 1874
<i>cand. polyt.</i> (Ingeniør) med Udmærkelse. Efter
i nogle Aar at have arbejdet som praktisk
Ingeniør, blev han 1878 Assistent ved

