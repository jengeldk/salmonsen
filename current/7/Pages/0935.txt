Lombroso - Professor 1881 i Bologna, 1882 i
Siena, 1886 i Rom, hvor han endnu virker som
Titulær-Prof. og tillige som en af Italiens mest
søgte Advokater. Radikal i Sind og Skind
tilkastede F. allerede i sine første Arbejder den
klassiske Strafferetsskole Handsken - <i>La
teorica dell' imputabilità e la negazione del libero
arbitrio</i> (1878), <i>Sociologia criminale</i> (4. Udg.
1900), <i>L'omicidio-suicidio: responsabilita
giuridica</i> (4. Udg. 1895) o. a. -, i Samvirken med
Lombroso blev han en af de virksomste Førere
og Agitatorer for den positive ital. Skole og en
af Grundlæggerne af den moderne
Kriminalantropologi. I Maanedsskriftet <i>La scuola positiva
nella giurisprudenza</i> fylkede han en Række af
yngre Kriminalister om sig; selv skrev han bl.
m. a. <i>I delinquenti nell' arte</i> (1896, 2. Udg.
1901), <i>Difese penale e studi di giurisprudenza</i>
(1899), <i>La giustizia penale, sua evoluzione, suoi
difetti, suo avvenire</i> (1905), og <i>Lezioni di
diritto penale</i> (1905). Forskellige Tidsskr.-Afh. o.
l. samlede han i <i>Studi sulla criminalità ed altri
saggi</i> (1901). 1886 blev F. valgt ind i
Deputeretkammeret, og som Deputeret, som en af
Socialismens Førstemænd og Leder af det socialistiske
Hovedorgan <i>Avanti</i> vandt han stor Popularitet
og mange Sejre, støttet ved sin glimrende
Veltalenhed og indtagende personlige Egenskaber.
1906 blev F. dømt til 11 Maaneders Fængsel
for Angreb i <i>Avanti</i> paa Marineminister
Battolo, men Deputeretkammeret nedlagde Protest
mod Dommens Eksekution. 1912 gik F. ud
af det socialistiske Parti og optraadte derefter
i Parlamentet som uafhængig Socialist og ivrig
Modstander af Italiens Deltagelse i
Verdenskrigen, i hvilken han ser Europas Svækkelse
til Fordel for Nordamerika og Japan. Baade
som socialistisk og politisk Skribent har han
været virksom, jfr f. Eks. Bogen <i>Battaglie
parlamentari - Una Campagna ostruzionista<</i> (1901).
Mange af F.'s Værker er overs. paa Fransk,
Spansk, Russisk, Hollandsk, Tysk o. s. v. -
paa Tysk foreligger saaledes »Die revolutionäre
Methode« (i Georg Adler's »Hauptwerke des
Sozialismus und der Sozialpolitik« [1908], oversat
af <sp>Robert Michels</sp> med en Indledning af
Oversætteren: »Die Entwicklung der Theorieen
im modernen Sozialismus Italiens«). 1908 og
1910 foretog F. Forelæsningsrejser til
Sydamerika, jfr <sp>Ernesto Quesada</sp>, <i>El
sociologo Enrico F. y sus conferencias Argentinas</i>
(Buenos Aires 1908). 1912 stiftede F. en Skole
for anvendt Strafferet for Studerende,
Dommere, Politiembedsmænd o. l. Han er for Tiden
(1917) beskæftiget med en Udg. af sine Værker
i 12 Bd. (<sp>Litt</sp>.: <i>Autobiografia di E. F.
preceduta da uno studio intimo di</i> <sp>Carlo
Monticelli</sp> [Milano 1903]; <sp>Robert Michels</sp> l.
c. S. 33 ff. og det der citerede; <sp>Bruno
Franchi</sp>, <i>E. F. Il noto, il mal noto, e l'ignorato</i>
[Turin og Buenos Aires 1908]).
<i>Fz. D.</i>
</chapter>

<chapter name="Ferricyan">
<b>Ferricyan,</b> et trivalent, sammensat Radikal
Fe(CN)<sub>6</sub>, er Syreresten i den trebasiske Syre
Ferricyanbrinte H<sub>3</sub>Fe(CN)<sub>6</sub>, hvis Salte, af hvilke
det almindeligst kendte er det røde Blodludsalt,
Kaliumferricyanid (s. d.), ved Opløsning i Vand
ikke danner Cyanidioner, men derimod den
meget bestandige komplekse trivalente
Ferricyanidion. I denne, der ikke yderligere dissocieres,
lader sig derfor ikke ved de alm. Reaktioner
paavise hverken Ferri- ell. Cyanidion.
<i>R. K.</i>
</chapter>

<chapter name="Ferricyanbrinte">
<b>Ferricyanbrinte,</b> se
<sp>Kaliumferricyanid</sp>.
</chapter>

<chapter name="Ferricyankalium">
<b>Ferricyankalium,</b> se
<sp>Kaliumferricyanid</sp>.
</chapter>

<chapter name="Ferrier, Sir David">
<b>Ferrier</b> ['fer<sub>i</sub>ə], <sp>Sir David</sp>, skotsk
Nervelæge, f. 1843 i Woodside ved Aberdeen,
udmærkede sig allerede som Student, saa at
han fik frit Studium ved Aberdeens Univ. Efter
et Studieophold i Heidelberg blev han <i>master
of arts</i> 1863 og tog Doktorgraden 1870 med en
Afh.: <i>The comparative anatomy of the corpora
quadragemina</i>, der belønnedes med
Guldmedaille. F. udnævntes 1872 til Prof. i
Retsmedicin ved <i>Kings College</i>, London, ansattes
senere ved dettes Hospital og ved <i>National
Hospital for the Paralysed and the Epileptic</i>.
Desuden var han Docent i Fysiologi ved Middlesex
Hospital. 1877 blev han Æresdoktor i Jura ved
Aberdeens og Edinburghs Univ. og optoges i
<i>Royal society of physicians</i>. Aaret efter
prisbelønnedes han af det fr. Institut, 1883 fik han
Marshall-Præmien, 1887 Baly-Medaillen og 1891
Edinburghs <i>Cameron Prize</i>. F.'s Berømmelse
skyldes hans Undersøgelser over
Hjernelokalisationen, delvis samlede i <i>Experimental
Researches in cerebral Physiology and Pathology</i>
(1873) og i <i>Functions of the Brain</i> (1876, 2. Udg.
1886). Han holdt <i>the Gulstonian lecture</i> (<i>On
localisation of cerebral diseases</i> [1878]), <i>the
Croonian lecture</i> (<i>On cerebral localisation</i> [1890]),
<i>the Harvey Oration</i> (<i>Heart and nervous
system</i> [1902]) og <i>the Lumleian lectures</i> (<i>On tabes
dorsalis</i> [1906]). Disse Afh. er alle udkomne paa
fl. Sprog F. skrev desuden <i>Regional Diagnosis
of cerebral diseases i Allbutt's System of
medicine</i> (1899), og sammen med Turner <i>Localisation
of function in brain</i> (<i>Phil. Transact.</i> 1875). Smst.
offentliggjorde han <i>Effects of lesions of
cerebellum</i> (1895-98). Han stiftede Tidsskr. <i>Brain</i>.
Hans Dyreeksperimenter foranledigede, at han
heftigt bekæmpedes af Antivivisektionisterne.
<i>J. S. J.</i>
</chapter>

<chapter name="Ferrière">
<b>Ferrière</b> [fæ'r<sub>i</sub>æ.r], By i det nordlige
Frankrig, Dept Nord, Arrond. Avesnes (Artois), ved
Nordbanen, 4 km SV. f. Maubeuge, med c. 4000
Indb., Stenbrud og Industri i Jern.
<i>G. Ht.</i>
</chapter>

<chapter name="Ferrières">
<b>Ferrières</b> [fæ'r<sub>i</sub>æ.r], Landsby i det
nordøstlige Frankrig, Dept Seine-et-Marne, Arrond.
Meaux (Isle de France), bekendt af Baron
Rotschild's Slot, der er bygget 1860 i ital.
Renaissancestil og meget rigt paa Kunstsamlinger.
Under Krigen mellem Frankrig og Tyskland var
det Hovedkvarter for Kong Vilhelm af Preussen
19. Septbr-5. Oktbr 1870, og her foregik
Underhandlingerne mellem Bismarck og Jules
Favre 19. og 20. Septbr.
<i>G. Ht.</i>
</chapter>

<chapter name="Ferrigni, Piero Francesco Leopoldo Coccoluto">
<b>Ferrigni</b> [ferrin<sub>j</sub>i], <sp>Piero Francesco
Leopoldo Coccoluto</sp>, ital. Forf., f. 15.
Novbr 1836 i Livorno, d. 1895. Han var et
ualmindelig journalistisk Talent, den mest
begavede og yndede Feuilletonist i Italien - i den
Grad læst og yndet, at et lille Skrift af ham
naaede den fabelagtige Udbredelse af 750000
Eksemplarer. Allerede 16 Aar gl begyndte F.
sin Virksomhed som Medarbejder ved Tidsskr

