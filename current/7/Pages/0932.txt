bl. m. a. de ejendommelige »Stationer« (farvet
Plastik og Maleri) i Varallo, Forkyndelsen i
Berlins Kaiser-Friedr.-Mus., Altret i Comos
Domkirke, Maria-Alteret i Novaras S. Gaudenzio;
under Luini'sk Indflydelse maler han bl. a.
Maria-Altret og Fresker i S. Christoforos' Kapeller
i Vercelli. Hans senere Kunst er særlig rigt
repræsenteret i Milano (Fresken i S. Maria d. Grazie
[1542] o. m. m.). Mange af F.'s Kartoner findes
i Turins Accad. Albertina. (<sp>Litt</sp>.: <sp>G.
Colombo</sp>, <i>Vita ed. op. di G. F.</i> [Turin 1881]; <sp>A.
Massara</sp>, <i>Intorno a. G. F.</i> [Novara 1903];
<sp>Ouroussow</sp>, <i>G. F.</i> [Paris 1904]; <sp>E.
Halsey</sp>, <i>G. F.</i> [London 1904]).
<i>A. Hk.</i>
</chapter>

<chapter name="Ferrari, Giuseppe">
<b>Ferrari,</b> <sp>Giuseppe</sp>, ital. Tænker og
Historiker, f. i Milano 7. Marts 1811, d. 1. Juli
1876 i Rom. Han studerede i Pavia, blev Ven
og Discipel af den gl. Filosof og Nationaløkonom
Giov. Domen. Romagnosi og skrev tidlig
Artikler i forsk. politiske Tidsskrifter. Hans første
større Arbejde var en Udg. af G. B. Vico's Skr
(6 Bd, 1836-37, og atter 1852-54). En Snes Aar
af sit Liv tilbragte F. i Frankrig, hvorhen han
begav sig 1837 for at søge friere Forhold. Men
hans oppositionelle Natur bragte ham her
mange Ubehageligheder. 1839 udkom hans Bog <i>Vico
et l'Italie</i> i Paris; Aaret derpaa forsvarede han
ved Sorbonne to Afh. for Doktorgraden: <i>Sur la
théorie de l'erreur</i> og <i>De religiosis Campanellæ
opinionibus</i>, hvilke gjorde megen Opsigt. V.
Cousin fik ham s. A. ansat i et Lærerembede i
Rochefort, men allerede n. A. maatte F. gaa af
for sin »socialistiske Tendens«. Dog blev han
atter 1842 ekstraordinær Prof. i Strassburg; men
længe varede det heller ikke, før han igen
afsattes, uretfærdig beskyldt for at have ytret
kommunistiske Meninger paa Katedret. Efter
Februarrevolutionen indsattes han paa ny i sit
Embede, og ligeledes 1848 forflyttedes han til
Bourges - for snart igen (1849) at faa sin
Afsked. Af Bøger udgav han i Frankrig for
øvrigt <i>Idées sur la politique de Platon et d'Aristote</i>
(1843), et Forsvar for hans tilsyneladende
kætterske Anskuelser; <i>Les philosophes salariés</i>
(1849), et bittert og hadefuldt Angreb paa dem,
der havde foranlediget hans Afsættelse; <i>Essai
sur le principe et les limites de la Philosophie
de l'histoire</i> (1847); <i>Machiavel, juge des
révolutions de notre temps</i> (1849); <i>Histoire des
révolutions d'Italie, ou Guelfes et Gibelins</i> (4 Bd,
1857-58), samt et Par Skr paa Italiensk,
navnlig <i>La filosofia della rivoluzione</i> (1851, 2. Opl. i
2 Bd 1873), desuden interessante Artikler om
ital. Forhold i <i>Revue des deux mondes</i> o. a. St.
1859 kom han tilbage til sit Fædreland, blev
Prof. i Turin, Milano, senest i Rom, Medlem af
Parlamentet, hvor han som Føderalist
opponerede mod Cavour, endelig Senator 6 Uger før
sin Død. Han var alm. anset som hæderlig og
meget begavet, men en Særling, doktrinær og
jagende efter Paradokser. Proudhon hørte til
hans Venner, og han var i det hele meget
paavirket af fr. Aandsretninger. Efter sin
Tilbagekomst til Italien udgav F. fl. Værker, saavel
paa Fransk som paa Italiensk, saaledes
<i>L'annexion des Deux-Siciles</i> (1860), <i>Histoire de la
raison d'État</i> (o. a.), <i>Corso sugli scrittori
politici italiani</i> (1862-63 og oft.), <i>Teoria dei periodi
politici</i> (1874), <i>La mente di Pietro Giannone</i> og
en ital. Udg. af sin egen Bog om Guelferne og
Ghibellinerne (3 Bd, 1871-73). (<sp>Litt</sp>.:
<sp>Mazzoleni</sp>, <i>G. F.</i> [Milano 1877]; <sp>Werner</sp>, »Die
italienische Philosophie des 19. Jahrh.«, III
[Wien 1885]).
<i>(E. G.). E. M-r.</i>
</chapter>

<chapter name="Ferrari, Luigi (Billedhugger)">
<b>Ferrari,</b> <sp>Luigi</sp>, ital. Billedhugger, f. 21.
Juni 1810 i Venezia, d. 12. Maj 1894 smst, Søn
og Elev af Billedhuggeren Bartolommeo F. -
F., Elev af Tenerani, byggede i sin Kunst paa
den klassicistiske Canova-Overlevering, men
søgte at tilpasse den i mere moderne Snit. Hans
Laokoon-Gruppe (1837, Mus. i Brescia) vakte
megen Opsigt ved ny Opfattelse af Motivet.
Derefter skabte han bl. m. a. det dygtige Arbejde
<i>Giovane che prega</i>; fl. Engleskikkelser
(Opstandelsens Engel [1853] paa Triests Camposanto,
Barmhjertighedens Engel til Veronas Kirkegaard
o. s. v.), Immacolata (Gipsmodel i Bolognas
Akad.), Maria Bernardi's store Gravmæle i
Bologna. Til hans friskeste Arbejder hører
»Danserinden Taglioni«. 1851 blev F. Direktør for
<i>Scuola di scultura</i> ved Venedigs Akad.
<i>A. Hk.</i>
</chapter>

<chapter name="Ferrari, Luigi (Matematiker)">
<b>Ferrari,</b> <sp>Luigi</sp>, ital. Matematiker, f. 1522
i Bologna, d. smst. 1565. F. var Prof. i
Matematik, først i Milano, senere i Bologna. Han er
mest kendt som den første, der har givet den
alm. Løsning af den bikvadratiske Ligning
<i>x</i><sup>4</sup>+<i>ax</i><sup>2</sup>+<i>bx</i>+<i>c</i>=0, til hvilken enhver
bikvadratisk Ligning kan reduceres. Han var Elev
af Cardano og tog ivrig dennes Forsvar lige
over for Tartaglia's Angreb. (Se <sp>Cardano</sp>).
<i>Chr. C.</i>
</chapter>

<chapter name="Ferrari, Paolo">
<b>Ferrari,</b> <sp>Paolo</sp>, ital. dram. Forf., f. 5.
Apr. 1822 i Modena, d. 9. Marts 1889. Han
studerede Jura, fik 1860 Ansættelse som Lærer i
Historie ved det videnskabelig-litterære
Akademi i Milano, men opgav siden denne Stilling
og rejste i sine senere Aar som Direktør for et
anset ital. Skuespillerselskab. Sin Virksomhed
som Skuespildigter begyndte han 1847 med
Lystspillet <i>Bartolommeo Calzolajo</i>, der siden hen fik
Titlen <i>Il codicillo dello zio Venanzio</i>. En stor
Sukces opnaaede F. 1852 med <i>Goldoni e le sue
sedici commedie</i>, 1857 ogsaa med et andet
Stykke, hvori en navnkundig ital. Digter er
Hovedpersonen, nemlig <i>Parini e la satira</i>, hvor den
morsomme Type <i>Marchese Colombi</i> findes. Af
hans andre Stykker kan nævnes <i>Il Tartufo
moderno</i> (1858, senere spillet under Titlen <i>Prosa</i>),
<i>La donna e lo scettico</i>, <i>La poltrona storica</i>, <i>La
medicina d'una ragazza ammalata</i> (1862), <i>Uomini
seri</i>, <i>Il suicidio</i>, <i>Amici e rivali</i>, <i>Un giovane
ufficiale</i> o. fl. Det er et betydeligt Antal dram.
Arbejder, der skyldes ham, og han maa anses for
en af de mest yndede ital. Komedieforfattere i
den nyere Tid. F.'s Forbilleder er dels Goldoni,
dels den fr. Skole fra det andet Kejserdømmes
Tid; hans Karakterer er i Alm. godt tegnede og
Dialogen livlig og pointeret, men Bygningen af
hans Stykker gør med al deres Effekt ofte
Indtryk af noget »lavet«. F.'s <i>Opere dramatiche</i> er
udkomne i 14 Bd (Milano 1877-80); nogle af
hans Stykker er overs. paa fremmede Sprog,
især paa Tysk. (<sp>Litt</sp>.: <sp>L. Fortis</sp>, <i>P. F.</i>,
<i>studio biografico</i> [Milano 1880]; <sp>V. Ferrari</sp>,
<i>P. F., la vita, il teatro</i> [Milano 1899]).
<i>(E. G.). E. M-r.</i>
</chapter>

