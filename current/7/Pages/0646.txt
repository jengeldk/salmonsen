væsentlige har ophørt at virke i kollegiale
Former, og den første Lord som Følge af sit store
Arbejde som Premierminister saa godt som helt
har trukket sig tilbage fra Finansstyrelsen, er
Skatkammerkansleren nu blevet den virkelige
Finansminister. - <i>E. account</i> er den engelske
Statskasses Konto i <i>bank of England</i>. <i>E. bill</i> en
særlig Slags Statsobligation.
<i>P. J. J.</i>
</chapter>

<chapter name="Exchequer Bills">
<b>Exchequer Bills</b> [eks't∫ekə-'bi£z] (eng.),
Gældsbeviser, der tidligere udstedtes af den eng.
Statskasse for at dække et midlertidigt
Misforhold mellem Indtægter og Udgifter. De udstedtes
første Gang under William III. E. lød paa
mindst 100 £, og deres Løbetid var 12
Maaneder ell. undtagelsesvis længere Tid. De bar
en Rente, der i Reglen var fra 1 1/2-2 1/2 d. af
100 £ pr. Dag. Nu er de erstattede af <i>Treasury
bills</i> (Skatkammerveksler), som Staten udsteder
paa 3 Maaneder ell. længere Tid og diskonterer
i det aabne Marked til den Pris, den kan
opnaa. E. B. var i sin Tid søgte af det
kapitalbesiddende Publikum som et solidt rentebærende
Papir, der let kunde afhændes. <i>Treasury Bills</i>
anvendes mest af Pengeinstitutterne som særlig
bankmæssig likvid Pengeanbringelse. Under
Verdenskrigen udstedte den eng. Stat Decbr
1915 5 % <i>Exchequer bonds</i>, Obligationer, som
skulde bruges til Indkøb af udenlandske
Værdipapirer, for derved at forbedre Vekselkursen.
<i>E. M. (C. Th.).</i>
</chapter>

<chapter name="excipe">
<b>excipe</b> (lat.), undtag.
</chapter>

<chapter name="Excitantia">
<b>Excitantia</b> (lat.), hurtig og stærkt virkende
Pirringsmidler, som Alkohol, Æter,
Hoffmannsdraaber, Coffeïn, Kaffe, Moskus o. s. v.
<i>Lp. M.</i>
</chapter>

<chapter name="Exclusiva">
<b>Exclusiva</b> (lat., underforstaaet <i>sententia</i>)
kaldes den Ret, som hver af de større kat.
Stater (Østerrig, Spanien, Frankrig, forhen
ogsaa Neapel) har til at erklære en Kardinal for
udelukket fra at komme i Betragtning ved
Pavevalget.
<i>L. M.</i>
</chapter>

<chapter name="Excoecaria">
<b>Excoecaria</b> [-se'ka'-] L., Slægt af
Vortemælkfamilien, Buske ell. Træer med spredte ell.
modsatte Blade og tvebo Blomster. C. 30 Arter
i det tropiske Asien, Afrika og Australien. <i>E.
Agallocha</i> L. (i Sydasien) er kendt for sin
meget giftige Mælkesaft, der kan fremkalde
Blindhed; af de tørre Grene laves Tandstikker, som
bruges mod Tandsmerter.
<i>A. M.</i>
</chapter>

<chapter name="ex composito">
<b>ex composito</b> (lat.), efter Aftale.
</chapter>

<chapter name="ex consensu gentium">
<b>ex consensu gentium</b> (ell. <i>ómnium</i>) (lat.),
efter alles overensstemmende Mening.
</chapter>

<chapter name="ex decreto">
<b>ex decreto</b> (lat.), efter retslig Kendelse.
</chapter>

<chapter name="ex die">
<b>ex die</b> (lat.), egl. »fra den Dag af«. Et
Retsforhold siges at være stiftet e. d., naar dets
Ikrafttræden først skal begynde paa et vist
givet senere Tidspunkt. Saaledes er f. Eks. en
Ejendomsret stiftet e. d., naar den ny Ejer først
skal kunne udøve aktuel Ejendomsraadighed
paa et senere Tidspunkt end det, hvorpaa
Ejendomsretten - foreløbig dog kun som eventuelt
- blev ham overdraget.
<i>K. B.</i>
</chapter>

<chapter name="Exe">
<b>Exe</b> [eks], <sp>Ex</sp>, Flod i det sydvestl. England,
udspringer i Exmoor i Somersetshire, løber
mod S. gennem Devonshire, bliver sejlbar ved
Tiverton og udmunder i Kanalen ved Exmouth
efter et Løb paa 89 km.
<i>G. Ht.</i>
</chapter>

<chapter name="exeat">
<b>exeat</b> (lat.), »han maa gaa bort«, biskoppelig
Tilladelse for en Gejstlig til at tage mod et
Embede i et andet Stift.
<i>L. M.</i>
</chapter>

<chapter name="executor testamenti">
<b>executor testamenti</b>, se <sp>Eksekutor</sp>.
</chapter>

<chapter name="Exedra">
<b>Exedra</b> ['eks-] (gr.), »Udsæde«, et Sted,
hvor man er i ikke-lukket Rum, mere eller
mindre under aaben Himmel. Det kan være
en monumental Bænk, i Reglen af Sten, ell.
en Del af en større Bygning. En monumental
E. med Statuer o. s. v., af Halvkredsform,
opførtes af Romeren Herodes Atticus c. 156 e.
Kr. i Olympia som Omramning om et
Vandudløb. Med samme Navn betegnedes større
Rum, der i den ene Side var aabne mod en
Sejlegang, saaledes i Palæstra'er o. a.
Bygninger for Legemsøvelser; de kunde have faste
Bænke langs Væggen og Stengulv ell. være
blotte aabne, overdækkede Rum med
Jordgulv. Lgn. Anlæg paa rom. Grund betegnedes
paa samme Maade. Saaledes er vistnok aabne,
mest halvrunde Bænkeanlæg i Pompeji
Eksempler paa E., og i en E. til Pompejus-Teatret i
Rom holdtes det Senatsmøde, ved hvilket Cæsar
myrdedes; ogsaa Rum af lgn. Art i Privathuse
betegnes saaledes. I hedensk og kristen Tid
brugtes Ordet E. om de samme Udbygninger,
som senere alm. kaldes Apsis.
<i>H. A. K.</i>
</chapter>

<chapter name="exegi monumentum, ære perennius">
<b>exegi monumentum, ære perennius</b> (lat.),
»Jeg har oprejst et Mindesmærke, der er
varigere end Malm«. Citat af Horats' Oder III 30,
V. 1. Digteren udtaler sin Glæde over, at hans
Værker vil sikre ham et uforgængeligt Minde.
<i>H. H. R.</i>
</chapter>

<chapter name="Exelmans, René Joseph Isidor">
<b>Exelmans</b> [ægzæl'ma.s], <sp>René Joseph
Isidor</sp>, fr. Marskal, f. i Bar le Duc 13. Novbr
1775, d. i Paris 10. Juli 1852. Kun 16 Aar gl
traadte han som Frivillig ind i Hæren og
udmærkede sig ved sin Tapperhed i
Revolutionens første Felttog. Efter at have tjent med
Hæder i Italien som Adjutant hos Eblé 1798 og
hos Broussier 1799 knyttedes han 1801 som
Adjutant til Murat, der tog sig særligt af ham. I
denne Stilling deltog han i Felttoget 1805 og
forfremmedes efter Slaget ved Austerlitz til
Oberst. I Felttoget 1806-07 var han
Rytterofficer og naaede ved Eylau
Brigadegeneralsrang. 1808 fulgte han Murat til Spanien, hvor
han fangedes og førtes til England. Han forblev
i Fangenskab indtil 1811, ilede da til Murat og
var i kort Tid i hans Tjeneste. 1812 tjente han
i den kejserlige Garde og blev paa Valpladsen
ved Moskva udnævnt til Divisionsgeneral i 2.
Kavalerikorps, i hvilken Stilling han tjente med
Udmærkelse 1813. 1814 kommanderede han med
fremtrædende Dygtighed 2. Kavalerikorps og
senere Rytteriet i den kejserlige Garde. Efter
Krigen sluttede han sig til Bourbon'erne, men
gik ved Napoleon's Tilbagekomst over til denne,
udnævntes til Pair og Chef for 2.
Reserve-Kavalerikorps, som han førte med sædvanlig
Energi ved Ligny. Han deltog ikke i Slaget ved
Waterloo, da han hørte til Grouchy's Korps,
men tilføjede ved Versailles en preuss.
Rytterstyrke et alvorligt Nederlag. E. maatte ved
Napoleon's Fald forlade Frankrig indtil 1819.
Han stod derefter i lang Tid til Raadighed for
Hæren, men blev 1828 Generalinspektør for
Rytteriet. 1849 udnævntes han til Æreslegionens
Storkansler og 1851 til Marskal af Frankrig.
<i>B. P. B.</i>
</chapter>

<chapter name="exempli causa">
<b>exempli causa,</b> se <sp>Eksempel</sp>.
</chapter>

