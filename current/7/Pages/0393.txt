Betegnelsen for Lederen af den enkelte kristne
Menighed, »Biskoppen«; men Ny Testamentes Brug
af Biskopper og Presbytere som Synonymer
viser, at selve Embedet ikke er en ren
Efterligning af det hedenske. Se for øvrigt <sp>Biskop</sp>.
<i>H. O.</i>
</chapter>

<chapter name="Episode">
<b>Episode</b> (gr.: Indskud) betegner, ifølge
Aristoteles, i den gl. Tragedie de mellem
Korsangene indskudte Partier ɔ: Dialogen og
dernæst alle Sidehandlinger i den
handlingfremstillende Digtning (Epos og Drama), der knytter
sig til Hovedhandlingen uden dog væsentlig at
høre til den og udgør et lille Hele for sig. Den
nyere Æstetik benytter Ordet i den sidste Bet.
En saadan E. behøver ikke at være Fyldekalk
ell. overflødigt Gods; den kan være Frugten af
en fin Plan, idet den f. Eks. kan give Oplysning
om skjulte Aarsager, der kan være af Bet. for
Hovedhandlingen, og saaledes fremme
Handlingens Enhed (Eks. Fortællingen om Troja's
Erobring i Vergil's Æneide). E. kan ogsaa
fremtræde som en Sidehandling, der belyser den
psykologiske Udvikling i Hovedhandlingen.
<i>Cl. W.</i>
</chapter>

<chapter name="Epispadi">
<b>Epispadi</b> (gr.), en Misdannelse af det
mandlige Lem, bestaaende i, at det er spaltet i sin
øvre Flade, saa at de to Sidehalvdele ligger
hver til sin Side for Urinrøret, der ligger som
en opad aaben Rende. E. kan være mere ell.
mindre fuldstændig, idet kun den yderste Ende
af Lemmet er misdannet, ell. Spaltningen gaar
helt op til Underlivet. I visse Tilfælde naar
Spaltningen videre op paa Underlivet, saa at
Blæren ligger aaben frem paa Bugvæggen (se
<sp>Ektopi</sp>, <sp>Ekstrofi af Blæren</sp>).
<i>E. A. T.</i>
</chapter>

<chapter name="Epispastika">
<b>Epispastika</b> (gr.), d. s. s.
<sp>blæretrækkende Midler</sp>.
</chapter>

<chapter name="Epistaksis">
<b>Epistaksis</b> (gr.), Næseblødning.
</chapter>

<chapter name="Epistel (poetisk)">
<b>Epistel</b> (gr.: Brev). Det poetiske Brev
betegner kun en ydre Form ell. rettere Iklædning
af et lyrisk, episk, didaktisk ell. satirisk
Indhold, der gives i Brevform, og efter sit
Indhold tilhører E. da en af disse Former af
Digtekunsten. Horats' <i>Epistola ad Pisones</i> er et
Læredigt, andre horatiske E. er af satirisk Indhold.
Ovid's <i>Epistola ex Ponto</i> er nærmest Elegier.
I den nyere Tid er E. som oftest lette og
fri Udgydelser af et vittigt, spøgefuldt Lune.
(<sp>Baggesen</sp>, »Skæmtsomme Rimbreve«,
<sp>Bellman</sp>, »Fredmans Epistlar«). Den litterære
Epistel i Prosaform er nærmest et Essay,
Causerier som <sp>Holberg</sp>'s fornøjelige
Alderdomsværk, »befattende adskillige hist., politiske,
metafysiske, moralske, filosofiske, item
Skjemtsomme Materier«.
<i>Cl. W.</i>
</chapter>

<chapter name="Epistel (kirkelig)">
<b>Epistel.</b> I kirkelig Sprogbrug bruges E. om
de nytestamentlige Breve; om disses liturgiske
Anvendelse se <sp>Perikope</sp>.
<i>J. C. J.</i>
</chapter>

<chapter name="Epistelside">
<b>Epistelside</b> kaldes højre Side af Kor og
Alter, beregnet fra Kirkens Skib; den modsatte
Side kaldes Evangeliesiden.
<i>H. O.</i>
</chapter>

<chapter name="episternum">
<b>episternum,</b> se <sp>Brystben</sp>.
</chapter>

<chapter name="Epistilbit">
<b>Epistilbit,</b> se <sp>Zeolitter</sp>.
</chapter>

<chapter name="Epistola">
<b>Epistola</b> (lat., af gr. επιστολη), ogsaa <i>epistula</i>),
Brev (med særlig Bet. af det <sp>tilsendte</sp>,
medens <i>litteræ</i> betegner Brevet som <sp>det
skrevne</sp>). I Oldtiden ogsaa specielt om et
kejserligt <sp>Reskript</sp> ɔ: Svar til en
Embedsmand om, hvorledes han skal forholde sig i et
vanskeligt Tilfælde.
<i>H. H. R.</i>
</chapter>

<chapter name="Epistolar">
<b>Epistolar</b> (lat.) kaldes i den rom.-kat. Kirke
den gejstlige, i Reglen Subdiakon, som fra
højre Side af Alteret (»Epistelsiden«) oplæser et
Stykke af Epistlerne.
<i>H. O.</i>
</chapter>

<chapter name="Epistolit">
<b>Epistolit,</b> et Mineral af kompliceret
Sammensætning, væsentlig indeholdende Nb<sub>2</sub>O<sub>5</sub>,SiO<sub>2</sub>,TiO<sub>2</sub>,
Na<sub>2</sub>O og H<sub>2</sub>O. Det krystalliserer monoklint i
tavleformede Krystaller; stærk Spaltelighed
efter een Flade; Mineralet er overordentlig sprødt.
Farven er hvidlig; kraftig Perlemorglans paa
Spaltningsfladen. Vægtfylden er næsten 3.
Forekommer paa Pegmatitgange i Nefelinsyenit i
Julianehaabs Distrikt, Grønland.
<i>O. B. B.</i>
</chapter>

<chapter name="Epistolograf">
<b>Epistolograf</b> (gr.), Forf. af Breve,
Brevskriver; <sp>Epistolografi</sp>, Anvisning til
Brevskrivning, Brevbog, Brevskrivningens Teori.
</chapter>

<chapter name="Epistolæ canonicæ">
<b>Epistolæ canonicæ</b> (lat.), kanoniske Breve,
kaldes Brevene i det ny Testamente, nemlig 13
fra Paulus, 2 fra Peter, 3 fra Johannes, 1 fra
Jakob og 1 fra Judas samt Hebræerbrevet, som
er forfattet af en ukendt.
<i>L. M.</i>
</chapter>

<chapter name="Epistolæ laureatæ">
<b>Epistolæ laureatæ</b> eller <i>litteræ l.</i> (lat.),
Breve, omvundne med Laurbær, som rom.
Feltherrer sendte til Senatet som Sejrsbudskab.
<i>H. H. R.</i>
</chapter>

<chapter name="Epistolæ obscurorum virorum">
<b>Epistolæ obscurorum virorum</b> (lat.) ɔ:
Breve fra uberømte Mænd, i Modsætning til den
hyppig benyttede Bogtitel <i>Epistolæ clarorum
virorum</i> (berømte, navnlig lærde Mænds Breve). Da
den tyske Humanist Joh. Reuchlin i de første
Aar af 16. Aarh. laa i Strid med nogle
ortodokse Teologer i Köln, udkom der 1515 ell. 1516
en opsigtsvækkende og meget morsom Satire
med den anførte Titel, en lille Bog i
Kvartformat; de i den indeholdte Breve, affattede i
barbariserende Munkelatin, er stilede til en af

<img><i>Epistolæ obscurorum virorum.</i></img>

