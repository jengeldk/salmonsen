der efter <sp>dansk</sp> Ret kun kan begaas m. H. t.
skriftlige Dokumenter, foreligger bl. a., <sp>naar</sp>
man falskelig (ɔ: uden Vedk.'s Samtykke og i
retsstridig Hensigt) underskriver et Dokument
med en Andenmands Navn (ell. med Navnet
paa en fingeret Person), <sp>naar</sp> man forfalsker
Indholdet af et ægte Dokument, og <sp>naar</sp> man
falskelig udfylder et i andens Navn udstedt og
af denne underskrevet, men til Udgivelse endnu
ikke bestemt Dokument (f. Eks. underskrevne
Blanketter til Kvitteringer). F. kan i øvrigt
ogsaa begaas m. H. t. skriftlige Udfærdigelser,
der ikke er underskrevne, nemlig for saa vidt
den konventionelle Opfattelse erkender
saadanne skriftlige Udfærdigelser for Dokumenter,
trods den manglende Underskrift; som
Eksempel herpaa kan nævnes Kontrabøger. Endvidere
mærkes, at Skrift maa tages i videre Forstand,
idet F. f. Eks. ogsaa kan begaas m. H. t.
trykte Dokumenter. - F. er efter dansk Ret
fuldbyrdet, saa snart man har gjort Brug af
det falske Dokument ell. har givet det fra sig
til Benyttelse af en anden, selv om ingen er
blevet skuffet derved. - Straffen for F. er
meget streng - efter dansk Ret normalt Fængsel
ell. Strafarbejde - og kan, naar det er Veksler,
Statsforskrivninger, Øvrighedsresolutioner o. l.
Dokumenter, m. H. t. hvilke F. er begaaet,
endog stige til Strafarbejde i 12 Aar; en særlig
streng Straf findes derhos hjemlet for det
Tilfælde, at en Person efterskriver Kongens Navn.
- Efter <sp>norsk</sp> Ret er Straffen for F. i Alm.
Fængsel i 2 ell., hvis det er et offentligt
Dokument, i 4 Aar. Er Genstanden en offentlig
Protokol ell. visse andre Dokumenter, ell. hvis der
er voldt ell. tilsigtet Skade for over 1000 Kr,
kan Straffen stige til 8 Aar. Under formildende
Omstændigheder kan Straffen for alm. F. gaa
ned til Bøder.
<i>A. Gl.</i>
</chapter>

<chapter name="Falsk">
<b>Falsk.</b> For Civilretten kommer F.
hovedsagelig i Betragtning som Ugyldighedsgrund
for Skylddokumenter. Det er herved uden Bet.,
om selve Underskriften er falsk (egl. F.), ell.
om Indholdet af en opr. ægte Villieserklæring
senere er blevet forfalsket. Falskindsigelsen kan
fremsættes over for enhver, der vil støtte Ret
paa Dokumentet, selv om han har erhvervet
det i god Tro, og uden Hensyn til Dokumentets
Art. Ogsaa i processuel Henseende er
Indsigelsen særlig privilegeret, idet den endog kan
gøres gældende under Vekselprocedure og i
Sager, i hvilke »den hurtige Retsforfølgning efter
Frd. 25. Jan. 1828« er vedtaget, ligesom Beviset
for Indsigelsens Rigtighed sædvanlig kan føres
ved Partsed.
<i>N. C.</i>
</chapter>

<chapter name="Falsk Akacie">
<b>Falsk Akacie,</b> se <sp>Robinia</sp>.
</chapter>

<chapter name="falsk Angivelse">
<b>falsk Angivelse.</b> Den, der ved f. A. om, at
en Lovovertrædelse er begaaet, bevirker, at den
offentlige Myndighed sætter sig i Virksomhed til
sammes Opdagelse, straffes, efter <sp>dansk</sp> Ret,
med Fængsel ell. Bøder. Hvis den f. A.
imidlertid ikke indskrænker sig hertil, men Vedk.
samtidig for Øvrigheden angiver, at en Person, som
han ved er uskyldig, har begaaet en
Forbrydelse, er Straffen, efter dansk Ret, Fængsel ell.
Strafarbejde indtil 6 Aar. Den, som til Kongen,
de lovgivende Forsamlinger, Ministerierne ell.
Øvrigheden indgiver <sp>falske Klagemaal</sp>,
straffes med Fængsel ell. Bøder, under
skærpende Omstændigheder med
Forbedringshusarbejde i 1 Aar. Er det en Sagfører ell. anden
Embedsmand, som har gjort sig skyldig heri,
forledt andre dertil ell. været dem behjælpelig
dermed, dømmes han tillige til at have sit
Embede forbrudt. - Forskellen mellem f. A. og
falsk Klagemaal beror paa, at den første
indeholder Sigtelse for strafbart Forhold, det andet
angaar Krænkelser af mere civil Art. Hermed
hænger det sammen, at Loven kun straffer
<sp>aabenbart</sp> falsk Klagemaal ɔ: Sigtelserne
skal være absolut grundløse; blotte
Overdrivelser og Ensidigheder i Klagemaalets Indhold kan
ikke straffes. - Efter <sp>norsk</sp> Ret kan f. A.
straffes, ikke blot naar Angiveren har handlet
mod bedre Vidende, men ogsaa, naar han ingen
rimelig Grund har haft til Mistanke.
<i>A. Gl.</i>
</chapter>

<chapter name="falske Blakke">
<b>falske Blakke,</b> Forræder; se <sp>Blak</sp>.
</chapter>

<chapter name="Falske-Bolsax">
<b>Falske-Bolsax,</b> farlig, landløs Grund i Samsø
Bælt, c. 5 Sm. V. f. Refsnæs. Den er en Stenrøse
med 3,5 m Vand og ligger paa Midten af en
1/2 Sm. lang Plade med under 10 m Vand. NØ. f.
Stenrøsen ligger en Klokketønde og en
Lystønde.
<i>G. F. H.</i>
</chapter>

<chapter name="Falske-Bugten">
<b>Falske-Bugten,</b> se <sp>False Bai</sp>.
</chapter>

<chapter name="falsk Ed">
<b>falsk Ed,</b> se <sp>Mened</sp>.
</chapter>

<chapter name="falske Demetrier">
<b>falske Demetrier,</b> se <sp>Demetrius</sp> 5).
</chapter>

<chapter name="falsk Forklaring">
<b>falsk Forklaring,</b> se <sp>Mened</sp>.
</chapter>

<chapter name="falsk Frugt">
<b>falsk Frugt</b> kaldes efter nogles Definition
enhver Frugt, som er dannet af mere end
Frugtknuden (f. Eks. Ananas og Morbær, der er
Frugtstande, Jordbær og Hyben, hvor det
saftige er Blomsterbunden), efter andres tillige
enhver Frugt, som dannes af mere end
Frugtbladene, altsaa foruden de ovenn. eksempelvis
ogsaa Æble, Pære og i det hele enhver Frugt
af en oversædig Blomst. Udtrykket kan
undværes og er i Færd med at forsvinde.
<i>V. A. P.</i>
</chapter>

<chapter name="Falskhed">
<b>Falskhed</b> er en Handlemaade, hvorved der
- enten til Fordel for den Handlende ell. til
Skade for en anden Person - bevidst tilsigtes
at give denne anden en urigtig Opfattelse af en
bestemt Sag, hvilket søges opnaaet mere ved
Forstillelse og Antydninger end ved ligefrem
usandfærdige Udtalelser.
<i>Alfr. L.</i>
</chapter>

<chapter name="Falsk Jasmin">
<b>Falsk Jasmin,</b> se <sp>Philadelphus</sp>.
</chapter>

<chapter name="falsk Kerne">
<b>falsk Kerne</b> træffes navnlig hos Bøg og Birk
og skyldes en sygelig Tilstand, hvorved
Stammens inderste Del farves mørk. Den forringer
Veddets Værdi ved at skæmme Udseendet og
vanskeliggøre Imprægnering.
<i>E. Su.</i>
</chapter>

<chapter name="falsk Klagemaal">
<b>falsk Klagemaal,</b> se <sp>falsk Angivelse</sp>.
</chapter>

<chapter name="falsk Led">
<b>falsk Led,</b> se <sp>Pseudarthrose</sp>.
</chapter>

<chapter name="falsk Maal og Vægt">
<b>falsk Maal og Vægt.</b> Den, der i svigagtig
Hensigt forfærdiger urigtige Maal ell.
Vægtredskaber ell. forandrer rette Maal ell.
Vægtredskaber, saavelsom den, der benytter saadanne
falske ell. forfalskede Redskaber til dermed at
bedrage andre, straffes med Fængsel ell.
Forbedringshusarbejde indtil 2 Aar, under særdeles
skærpende Omstændigheder samt i
Gentagelsestilfælde med Strafarbejde indtil 6 Aar. Den, der
i sin Næringsdrift benytter Maal og Vægt,
som ikke lovlig er justeret (Maal og Vægten kan
altsaa godt i øvrigt være rigtig), ell. som ved
Tid ell. Brug er blevet forandret, straffes med
Bøder, i Gentagelsestilfælde med Fængsel.
<i>A. Gl.</i>
</chapter>

