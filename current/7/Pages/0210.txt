königlich preussischen statistischen Bureaus«. Af
hans øvrige Skr vakte særlig flg. megen
Opmærksomhed ogsaa uden for Fagkredse: »Die
moderne Wohnungsnot« (1873), »Das Zeitalter
des Dampfes« (1879), »Der Wert des Menschen«
(1883) og den for Konsumptionsspørgsmaalet
betydningsfulde socialstatistiske Monografi »Die
Lebenskosten belgischer Arbeiterfamilien früher
und jetzt« (i <i>Bulletin de l'Institut international
de statistique</i>, og særskilt [1895]).
<i>K. V. H.</i>
</chapter>

<chapter name="Engel, Gustav Eduard">
<b>Engel,</b> <sp>Gustav Eduard</sp>, tysk
Musikforfatter, (1823-95), studerede opr. Filologi, men
hørte samtidig Marx' musikhistoriske
Forelæsninger ved Berlins Univ. og helligede sig
efterhaanden ganske til Musikstudier og til at give
Sangundervisning. 1874 blev han Lærer ved
»Hochschule« i Berlin. Fra 1861 var han som
»Vossische Zeitung«'s Musikmedarbejder en af
de mest ansete berlinske Kritikere. E. har
udgivet »Sängerbrevier« (1860) o. a.
Sangundervisning vedrørende Arbejder samt navnlig en
større »Ästhetik der Tonkunst« (1884) til hvilken
E.'s Navn nu nærmest er knyttet.
<i>W. B.</i>
</chapter>

<chapter name="Engel, Karl">
<b>Engel,</b> <sp>Karl</sp>, tysk Musikforfatter, (1818-
1882), var Elev af Hummel og Lobe og havde
Ophold i forsk. større Byer, indtil han 1846
drog til England; fra 1850 til sin Død levede
E. i London, hvor han udfoldede en livlig
Forfattervirksomhed, dels som Medarbejder af
Musiktidender, dels ved selvstændige Værker (<i>The
music of the most ancient nations</i>, <i>A descriptive
catalogue of the musical instruments in the
South Kensington Museum</i> etc.), ved hvilke E.
opnaaede stor Anseelse og navnlig fik en
fremskudt Plads som Kender af
Musikinstrumenternes Historie og de ikke-europæiske Folks Musik.
<i>W. B.</i>
</chapter>

<chapter name="Engel, Karl Ludvig">
<b>Engel,</b> <sp>Karl Ludvig</sp>, finsk (tysk)
Arkitekt, f. 3. Juli 1778 i Berlin, d. 1840 i
Helsingfors. Han rejste som ung til Rusland, blev 1809
Stadsarkitekt i Reval og bosatte sig 1815 i
Petrograd, men Finland blev dog hans egl.
Virkefelt, og da navnlig Helsingfors, hvor han bl. a.
1824 blev Intendant for Finlands offentlige
Bygninger. I Helsingfors har han opført
Senatshuset 1822, Raadhuset, Generalguvernørhuset, et
Teater, fl. Kaserner, en Trækirke, et kejserligt
Palads og adskillige Privathuse. Da Åbo 1827
brændte, og Universitetet flyttedes til
Helsingfors, byggede han 1832-36 fl. af de hertil
hørende Bygninger, navnlig Universitetsbiblioteket,
som har vakt megen Beundring. Hans
Hovedværk er den lutherske Kirke, Nikolaj-Kirken i
Helsingfors, paabegyndt 1830, men først
fuldført 1852, og saa ændret efter hans Død, at
den ikke fuldt ud kan kaldes hans Værk.
<i>(E. S.). C. B-r.</i>
</chapter>

<chapter name="Engelberg">
<b>Engelberg</b> [-bærk], By i Schweiz, Kanton
Unterwalden ob dem Wald, ligger i en lun Dal
(1023 m o. H.) ved E.-Aa og ved Jernbanen
Stans-E., 16 km S. f. Stans. (1910) 2434 Indb.
Middeltemperaturen for Jan. er ÷3,5°, for Juli 14,4°.
Det gl. Benediktinerkloster, hvis Abbed indtil
1798 var hele E.-Thals Monark, blev stiftet 1120;
det ejer en værdifuld Kunstsamling og et
Bibliotek, der er rigt paa Haandskrifter og sjældne
Bøger. Et katolsk Gymnasium er knyttet
hertil.
<i>G. Ht.</i>

E. er et meget søgt klimatisk Kursted med
store Kurhuse og Pensionater og godt indrettet
Vandkuranstalt. P. Gr. a. Gletschernes Nærhed
er Temp. hyppig skiftende; Stedet egner sig
derfor ikke for svagere Patienter, søges mest ved
Anæmi, Skrofulose, Hypokondri og Nervøsitet.
Sæson Juni-Septbr, i Juni er Regntiden dog ofte
ubehagelig. Ogsaa Vintersport.
<i>E. F.</i>
</chapter>

<chapter name="Engelborg">
<b>Engelborg</b> var efter Huitfeldt bygget af
Kong Hans 1510 for at forsvare Indløbet til
Nakskov Fjord. Ruiner ses endnu paa
Nordsiden, nær Stranden, af den lille Slotsø, nordligt
i Fjorden, midtvejs mellem Indløbet og Nakskov,
i Sandby Sogn. Navnet skal være fremkommet
efter et Skib, Engelen, der var bygget paa
Øen. Borgen fik dog ikke større Bet. Biskop
Jens Andersen Beldenak sad fængslet der 1520,
og da bestod hele Besætningen af
Slotsskriveren og 4 Mand, samt 4 Skytter, der havde fulgt
Bispen dertil. Snart efter, ved Aarhundredets
Midte, befæstedes Nakskov By, og E. har
derefter tabt al Bet. De siden 1895 fredlyste Ruiner
er ret anselige. Der var et svært rundt Taarn,
hvoraf endnu staar Murværk i indtil 15 m's
Højde, med indtil 3 m tykke Mure med
Skydeskaar, en dobbelt Grav og Vold i S. og Ø. samt
endvidere mellem Taarnet og Stranden 2 lange,
indtil 1 1/2 m tykke Befæstningsmure, ligeledes
med Skydeskaar.
<i>H. A. K.</i>

<img>Engelborg (de mørke Partier er det endnu bestaaende).</img>
</chapter>

<chapter name="Engelbrechtsdatter, Dorothea">
<b>Engelbrechtsdatter,</b> D., se <sp>Dorothea E</sp>.
</chapter>

<chapter name="Engelbrechtsz, Cornelius">
<b>Engelbrechtsz</b> [^æŋg<sub>ə</sub>£brækts], <sp>Cornelius</sp>,
holl. Maler (1468-1533). Hans Kunst lærer man
særlig at kende gennem de to autentiske
Fløjalterbilleder i Leydens Museum, af rig
Komposition, haarde i Formen, men med en energisk
Stræben efter Virkelighedsskildring. Med E.
kom den tidlig-hollandske Renaissance ind i

