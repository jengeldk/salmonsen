<chapter name="Fareskor">
<b>Fareskor,</b> Distriktshovedstad i Nedreægypten,
Prov. (Mudirieh) Dahkahlieh, ligger 19 km SV.
f. Damiette ved venstre Bred af
Damiette-Armen. Her blev 5. Apr. 1250 Ludvig IX af
Frankrig taget til Fange tilligemed sin Hær.
<i>C. A.</i>
</chapter>

<chapter name="Fargo">
<b>Fargo</b> ['fa.<sub>ə</sub>go<sub>u</sub>], By i U. S. A., Stat North
Dakotah, ligger 300 km Ø. f. Bismarck ved
Northern-Pacific-Banen og ved den sejlbare
Red River lige over for Morehead. (1910) 14300
Indb. F. driver livlig Handel med Hvede,
Agerdyrkningsredskaber og Træ.
<i>H. P. S.</i>
</chapter>

<chapter name="Fargueil, Anaïs">
<b>Fargueil</b> [far'gö.j], <sp>Anaïs</sp>, fr.
Skuespillerinde, f. 21. Marts 1819, d. Febr 1896. F.
debuterede Febr 1834 paa <i>Opéra-Comique</i> i Paris,
vendte sig snart efter til Talescenerne og
optraadte efterhaanden paa Vaudeville,
Palais-Royal, Gymnase og Porte-Saint-Martin; her
skabte hun 1869 Dolerès i Sardou's <i>Patrie</i>
(Alt for Fædrelandet). 1876 tog hun Engagement
i Petrograd, og 1882 viste hun sig atter i Paris
paa Odeon i Coppé's <i>Mme de Maintenon</i>; sine
sidste Aar helligede hun sig Forberedelsen af
yngre Talenter. Bl. hendes Roller kan nævnes
Marco i »Marmorkvinderne«, Cécile i »Vore
Venner« og Olympe i <i>Le Mariage d'Olympe</i>.
<i>A. A.</i>
</chapter>

<chapter name="Faria, Manoel Severim de">
<b>Faria</b> [f<sub>ə</sub>'ri<sub>ə</sub>], <sp>Manoel Severim de</sp>,
portugisisk Historiker, (1583-1655). Han var
Doktor i Teologien og levede i Evora som
Kannik og Kantor ved Byens Hovedkirke. Det
store Bibliotek med kostbare Haandskrifter, han
havde samlet, og hans egne efterladte
Manuskripter brændte under Jordskælvet i Lissabon
1755. F.'s Forfatterskab er ikke ringe. Foruden
nogle teol. Skr kan fremhæves hans <i>Discursos
varios politicos</i> (1624, optrykt 1791), bl. a.
indeholdende Biografier af Camões og João de
Barros, med Portrætter af disse to Forfattere, der
maa betragtes som autentiske. Ogsaa <i>Noticias
de Portugal</i> (1655 og et Par Gange senere) har
Interesse; det er en Slags Statistik over F.'s
Fædreland, tillige med Adelshistorie m. m.
<i>(E. G.). Chr. H.</i>
</chapter>

<chapter name="Faria e Sousa, Manoel de">
<b>Faria e Sousa</b> [f<sub>ə</sub>'ri<sub>ə</sub>-i-'so<sub>i</sub>s<sub>ə</sub>], <sp>Manoel de</sp>,
portug. Forf., f. 18. Marts 1590 ved Pombeiro,
d. 3. Juni 1649 i Madrid. Han levede
afvekslende i sit Fædreland og i Madrid, mest dog
i den sp. Hovedstad (dengang ogsaa Portugals),
og følte sig i det hele mere som Spanier end
som Portugiser, ligesom hans Værker for
største Delen er skrevne paa Spansk. Af
Livsstilling var F. Litterat, og han nød megen
Anseelse som saadan. Af Bet. for sin Tid og
endnu ikke helt værdiløse er F.'s Arbejder
over Camões, nemlig Kommentaren til <i>Os
Lusiadas</i> (2 Bd, 1639) og til den store Digters <i>Rimas
varias</i> (2 Bd, 1685-89), hvor han i sin blinde
Beundring gjorde Camões til Forfatter af omtr.
alle gode Digte fra hans Tid og beskyldte
ansete Digtere for at have stjaalet af hans
Manuskripter. Bl. hans egne Skr (i alt over 60 Bd)
er en stor Digtsamling, <i>Fuente de Aganipe</i> (4
Bd, 1624-27), en portug. Historie, <i>Epitome de
las historias portuguezas</i> (2 Bd, 1628 og oftere)
o. m. m.
<i>(E. G.). Chr. H.</i>
</chapter>

<chapter name="Faribault">
<b>Faribault</b> [fär<sub>i</sub>'bo<sub>u</sub>; ogsaa 'fär<sub>i</sub>bo<sub>u</sub>?], By i
U. S. A., Stat Minnesota, ligger 70 km S. f. St
Paul. (1910) 9000 Indb. F. har Statens Anstalt
for Døvstumme, Blinde og Idioter.
<i>H. P. S.</i>
</chapter>

<chapter name="Faridkot">
<b>Faridkot</b> [fä'ridko<sub>u</sub>t], en af Sikh-Staterne i
Pandshab i Forindien. 1663 km<sup>2</sup> med (1911)
130294 Indb. Hovedstaden F., 10000 Indb.,
ligger 100 km Ø. f. Amritsar.
<i>M. V.</i>
</chapter>

<chapter name="Faridpur">
<b>Faridpur</b> [färid'pu<sub>ə</sub>], 1) Distrikt i den
indobritiske Provins Bengalen, 5871 km<sup>2</sup> og (1910)
2121914 Indb., hvoraf 774979 Hinduer og 1321090
Muhammedanere. Nærmest Bjergene, mod N.,
dyrkes Sukkerrør, Bomuld, Indigo og Oliven, i
de lavere Egne derimod især Ris. 2) By i
Distriktet, lidet betydelig med 10000 Indb.; kun i
Markedstiden pulserer Livet kraftig.
<i>M. V.</i>
</chapter>

<chapter name="Farin">
<b>Farin,</b> se <sp>Sukker</sp>.
</chapter>

<chapter name="Farina">
<b>Farina</b> (lat.), Mel.
</chapter>

<chapter name="Farina (se Porto Farina)">
<b>Farina,</b> se <sp>Porto Farina</sp>.
</chapter>

<chapter name="Farina, J. M.">
<b>Farina,</b> <sp>J. M.</sp>, se <sp>Eau de Cologne</sp>.
</chapter>

<chapter name="Farina, Salvatore">
<b>Farina,</b> <sp>Salvatore</sp>, ital. Romanforf., f. i
Sorso paa Sardinien 10. Jan. 1846. Han
studerede i Pavia og Turin, tog jur. Eksamen
1868, og er en i sit Fædreland overordentlig
yndet Prosafortæller, hvis Værker og Ry
ogsaa er trængt over Italiens Grænser. De
vigtigste af hans Romaner og Fortællinger er <i>Il
romanzo d'un vedovo</i> (1871), <i>Fante di picche</i>
(1874), <i>Il Tesoro di Donnina</i> (1877), hvormed
han først slog igennem, <i>Oro nascosto</i> (1878),
<i>Dalla spuma del mare</i>, <i>Amor bendato</i> og (som
Modstykke) <i>Amore ha cent' occhi</i> (sidstnævnte
1883), <i>Il Signor Io</i> (en fin og morsom Historie
om en Egoist, der lærer en bedre Anskuelse af
Verden og Medmenneskene), <i>Mio figlio</i> (1879-
80), delt i 4 mindre Noveller: <i>Prima che
nascesse</i>, <i>Le tre nulrici</i>, <i>Mio figlio studia</i>, Mio
<i>figlio s'innamora</i>; endvidere <i>L'ultima battaglia
di Prete Agostino</i> (1885), <i>Il Caporale Silvestre,
Don Chisciottino</i> (1889), <i>Più forte dell' amore?</i>
(1890), <i>Per la vita e per la morte</i> (1891), <i>Nonno</i>
(s. A.), Amore bugiardo (1893), Madonnina bianca
(1897), <i>Fino alla morte</i> (1902), <i>Le tre
commedie della vita</i> (1903). Foruden fl. a.
Fortællinger har F. desuden udg. Samlinger af
mindre Noveller og Skitser, og han er Udgiver af
<i>Rivista minima</i> m. m. Han er ingen Stilist, men
en underholdende, jævn og klar Fortæller, med
sundt og elskværdigt Blik for Menneskelivets
Fænomener og ikke ringe Humor, uden
yderliggaaende Naturalisme, lidt tilbøjelig for det
følsomme -, kort sagt med saadanne
Forfatteregenskaber, at hans Popularitet er
velforstaaelig og i det væsentlige ogsaa fortjent. Flere af
hans Romaner er overs. paa Tysk, Fransk,
Engelsk o. s. v. F. Winkel Horn har til Dansk
overs. <i>Oro nascosto</i> (Guld i Gemme) og <i>Mio
figlio</i>. <i>Amor bendato</i> er overs. paa Svensk og
Norsk, Amore ha cent' occhi paa Svensk.
(<sp>Litt</sp>.: <i>S. F.</i> [Firenze 1884, Del af <i>Scriltori
contemporanei</i>]).
<i>(E. G.). E. M-r.</i>
</chapter>

<chapter name="Farinato, Paolo">
<b>Farinato</b> (<sp>Farinati</sp>), <sp>Paolo</sp> (F. degli
Uberti), italiensk Maler og Raderer, f. 1524 i
Verona, d. smst. c. 1606. Han blev uddannet
her af Niccolò Giolfino, men tog snart til
Venezia, hvor han kom under Indflydelse af P.
Veronese, hvad bl. a. hans »Fremstillingen i
Templet« (Berlins Mus.) og nogle Billeder i
Mus. i Verona viser; i Mantua blev Giulio
Romano hans Forbillede. I sin Fødeby, hvor han

