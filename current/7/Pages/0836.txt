Sindssyge-, Feber- og Epidemihospitaler, samt et
Øvelsesskib for fattige Børn. Endelig bestrides
Udgifterne til visse andre Fattigopgaver af en
for alle Distrikter fælles Kasse (<i>common poor
fund</i>), nemlig til Fattige i Sindssygehospitaler,
Børn i Fattigskolerne, Udgifterne til <i>casual
paupers</i>, samt Bidrag til Udgifterne for Voksne
i <i>workhouses</i> (5 pence daglig pr Hoved). -
Betleri straffes med haardt Arbejde i Fængsel 1
Maaned, i Gentagelsestilfælde 3 Maaneder,
tredie Gang 1 Aar med Tilladelse for Øvrigheden
til offentlig Piskning. Virkningen af modtaget
Fattighjælp er Valgrets Fortabelse i 1 Aar. Til at
afhjælpe Haardhederne i det offentlige F.
tjener en omfattende Velgørenhed, der er
koncentreret i eet Selskab, som er delt over hele
Landet i lokale <i>commitees</i> og atter samlet i en
Centralbestyrelse, <i>council</i>, i London. Selskabets
Navn er <i>London Charity organisation Society</i>.

<sp>Tyskland</sp>. Gældende Love: Rigslovene 11.
Novbr 1867, 6. Juni 1870 og 12. Marts 1894,
der dog ikke har Gyldighed i Bayern og
Elsass-Lothringen. Hjemsted erhverves ved frivilligt
2-aarigt fast Ophold uden Fattighjælp efter det
18. Aar. Hjælp gives kun saadanne, der
forbigaaende ell. vedvarende savner det nødvendige
til Livsopholdet. Hjælp til et Familiemedlem,
over for hvilket et andet Medlem er
forsørgelsespligtigt (Ægtemand, Fader, Bedstefader), er
Hjælp til dette sidste. Børneundervisning er i
Reglen ikke at anse som Fattighjælp,
Tvangsopdragelse af forbryderske Børn aldrig.
Opholdsdistriktet skal altid yde foreløbig Hjælp,
men har Regres mod Hjemstedet i Løbet af 6
Maaneder. Foreligger vedvarende Trang, skal
Hjemsendelse ske, naar et af Distrikterne
forlanger det; i alle andre Tilfælde er den
udelukket. For Kur af sygt Tyende maa
Opholdsstedet uden Erstatning bære Udgifterne i 13
Uger. - F.'s Rammer er
<sp>Ortsarmenverband</sp>, Foreninger af Kommuner, og
<sp>Landarmenverband</sp>, Foreninger af
Ortsarmenverbände. Forholdet mellem de to Arter
Forbund er intet Overordnelsesforhold, men
Landarmenverband er subsidiært forpligtet over for
saadanne Trængende, hvis Hjemsted ikke kan
udfindes, endvidere for Tyskere, hjemsendte
fra Udlandet, ell. trængende Udlændinge i
Tyskland indtil Udvisningen, dette dog kun for saa
vidt de ikke har erhvervet Hjemsted i et
Ortsarmenverband. Endvidere bygger
Landarmenverband Hospitaler, Fattiggaarde,
Tvangsanstalter o. l., men Udgifterne for Lemmerne
bæres af vedk. Ortsarmenverband. Tvistigheder
mellem Forbund afgøres i 1. Instans af
Overøvrigheden. Dens Kendelse kan, naar begge
Forbund tilhører samme Stat (Landes-Sachen),
paaankes til Indenrigsministeriet. Tilhører
Forbundene forsk. Stater (interterritoriale Sager), er
2. Instans en særlig Autoritet, »Bundesamt für
das Heimatwesen«, der bestaar af 5 Medlemmer
og har Sæde i Berlin. For Domstolene kan
Tvisten ikke bringes. F.'s Udgifter udredes af
Kommunernes alm. Skatteindtægt, for
Landarmenverband af Provinskassen, henh.
Statskassen. Særlige Fattigskatter gives ikke, men
visse Afgifter. Hundeskat, Procenter af
offentlige Forlystelser o. l., er i Reglen tillagte F.

I <sp>Bayern</sp> erhverves Hjemsted ved 5-aarigt
Ophold, for saa vidt man i den Tid har betalt
Skatter og ikke modtaget Fattighjælp, ell. uden
Skattebetaling ved 10-aarigt Ophold.
Udlændinge kan ikke erhverve Hjemsted før
Naturalisationen. Nogen Ret til Hjemsendelse af
Trængende kendes ikke i Bayern, men kun
Regres for Opholdsstedet over for Hjemstedet.
Fattigforbund findes ikke, men hver Kommune
har sit særlige F. I St f. Landarmenverband
træder Amtsfattigvæsen, hvis Opgave væsentlig
svarer til Landarmenverband. I
Elsass-Lothringen er F. som i Frankrig fakultativt (se Afsn.
»Frankrig«).

Karakteristisk for Tysklands F. i Byerne er
<sp>Elberfeld-Systemet</sp>, indført 1853 i Byen
af s. N. Princippet er gennemført
Individualisering. Elberfeld er delt i 18 Kredse, hver af
disse i 14 Kvarterer. Hvert Kvarter forestaar
af en ulønnet Forstander, der i Reglen har 4
Familier at tilse. Herved opnaas nøje Kontrol,
personligt Forhold mellem Hjælper og den Hjulpne
og et godt Samarbejde mellem offentlig og
privat Fp. Danmark kan tilegne sig Æren af først
at have skabt Systemet, idet Plan for Kbhvn's
F. af 1799 etablerer et i alle Enkeltheder
gennemført »Elberfeld-System«. Systemet faldt
dog hurtig sammen her og forudsætter i det
hele med sit store ulønnede Apparat en levende
Almeninteresse for F., som næppe i Længden
kan forventes, i hvert Fald ikke i større Byer.
Systemet praktiseres endnu i et meget stort
Antal tyske Byer og har fundet nogen
Udbredelse i <sp>Norge</sp>, hvor det er indført i en
Del Byer, bl. a. siden 1887 forsøgsvis i en
enkelt Menighed i Kria. Det kan dog ikke siges
at have slaaet fastere Rod, og Spørgsmaalet
om dets fortsatte Udbredelse i Landet er
omtvistet.

Landstrygere, Betlere o. l. kan straffes med
Fængsel indtil 6 Uger, ligesaa den, som ved
Drukkenskab og Dovenskab er Skyld i, at han
ell. hans kommer under det offentlige F., samt
den Arbejdsløse, som ikke, inden en af
Øvrigheden fastsat Frist, skaffer sig andet
Udkomme ell. kan paavise, at han forgæves har søgt
saadant. I samtlige disse Tilfælde kan
Arbejdstvang forbindes med Straffen, hvorhos
Dommeren kan bestemme, at Vedk. efter udstaaet
Straf af Politiet skal indsættes i et Arbejdshus
indtil 2 Aar. Betlere dog kun under særlig
graverende Omstændigheder, Trusler,
Gentagelse o. l. - Virkningerne af
Fattigunderstøttelse er i hele Tyskland Tab af Stemmeret
til Stat og Kommune, saa længe Hjælp
modtages, i Reglen ogsaa en vis Tid efter, samt
Inhabilitet som Jury- og Meddomsmand.

<sp>Østerrig</sp>. Gældende Love: Rigslovene af
3. Decbr 1863 og 13. Oktbr 1893, inden for
hvilke de enkelte Lande træffer nærmere
Bestemmelser. Østerrigs F. er blandet fakultativt
og obligatorisk. Hjælp ydes saa vidt muligt <i>in
natura</i>, Arbejdsudygtige anbringes i Fattighuse,
Arbejdsføre faar kun den i Øjeblikket
uundværlige Hjælp. Paa Landet benyttes
Lægdsforplejning (se ndf <sp>Norges</sp> F.). Betleri er forbudt,
undtagen paa de store Højtidsdage. Hjemsted
beror paa Fødsel, Ægteskab, særlig Tildeling ell.
