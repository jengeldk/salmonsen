opføre Belejrings- og Forsvarsværker o. s. v. -
Lat. Ordsprog: <i>f. est suæ quisque fortunæ</i>,
enhver er sin egen Lykkes Smed.
<i>H. H. R.</i>
</chapter>

<chapter name="Faber, Andreas William">
<b>Faber,</b> <sp>Andreas William</sp>, dansk Forf.,
nedenn. P. C. F. F.'s Søn, f. i Kbhvn 2. Jan.
1847, d. smst. 1. Maj 1883 som Assistent ved
Statstelegrafen. F. er særlig kendt i vide Kredse
som Visedigter (bl. a. de nydelige »Sange for
Børn« til Melodier af E. Horneman) og som
Forf. af en Mængde originale og bearbejdede
dram. Arbejder, hvoraf adskillige blev skrevne
sammen med Carl Møller under Firmamærket
»Peter Sørensen«. F. skrev endvidere
Librettoen »Spanske Studenter« (opført 1883 paa det
kgl. Teater). En sympatisk Skildring af F. og i
det hele af det Faber'ske Hjem er givet af <sp>O.
Borchsenius</sp> i »Hjemlige Interiører« (S.
213-24).
<i>Chr. Bl.</i>
</chapter>

<chapter name="Faber, Ernst">
<b>Faber</b> ['fa.b<sub>ə</sub>r], <sp>Ernst</sp>, tysk Missionær og
Sinolog, f. i Koburg 25. Apr. 1839, d. i Tsingtau
26. Septbr 1899. F. udsendtes 1864 til Shanghai
af det Rhinske Missionsselskab, men overgik 1885
til »Alm. prot. Missionsforening«, der gav ham
fuld Arbejdsfrihed. Virksomheden som
praktisk Missionær tilfredsstilede ikke F.'s
aandelige Arbejdstrang, og hans omfattende Studier
bragte ham hurtigt i første Række som Kender
af kin. Sprog og Tænkesæt. Hans Artikler og
kin. Skr blev en uvurderlig Hjælp for alle
Missioner, Banebryder, som han var for ny, nu
alm. antagne Metoder, særlig betydningsfuld blev
Artiklen »Sitten u. Gebrauche der Christen unter
den Heiden« (1884), senere udgivet som Bog:
<i>Problems of practical Christianity in China</i>. Ved
kin. Medarbejdere, inspirerede af ham, lod han
skrive en Række Skr paa Kinesisk, dels
homiletiske til Brug for indfødte Missionærer, dels
oplysende Skr for Kinesere om europ.
Civilisation og Kristendom. Videnskabeligt ydede F.
værdifulde Bidrag til Undersøgelsen af og
Kendskabet til kin. Filosofi, Religion og Historie. Bl.
talrige Artikler i tyske og eng.
Missionstidsskrifter er vel den betydeligste <i>Prehistoric China</i> (i
<i>Journ. China Branche Roy. As. Soc.</i>, XXIV,
1890). Af hans filos. Skr kan nævnes
»Lehrbegriff des Confucius« (Hongkong 1872),
foruden andre Skr om Kongfutse og de 3
Filosoffer Mehse, Lihtse og Mengtse. F.'s vigtigste
kin. Arbejde er det store ufuldendte Værk
»Kritik af de kin. Klassikere«, hvoraf 6 Bd udkom
1896-98. (<sp>Litt</sp>.: <sp>P. Kranz</sp>, »E. F., ein
Wortführer christlichen Glaubens und seine
Werke« [Heidelberg 1901]).
<i>F. de F.</i>
</chapter>

<chapter name="Faber, Frederik">
<b>Faber,</b> <sp>Frederik</sp>, dansk Zoolog, f. 21.
Apr. 1795 i Odense, d. 9. Marts 1828 i Horsens.
Han blev Student 1813, jur. Kandidat 1818 og
var fra 1822 ansat som Regimentskvartermester
og Auditør ved det slesvigske Kyrasserregiment
i Horsens. Samtidig interesserede han sig stærkt
for Zoologien, navnlig for Ornitologien, og
foruden at han besøgte Danmarks forsk. Egne,
opholdt han sig 1819-21 med kgl.
Understøttelse paa Island, hvor han gjorde store
Indsamlinger, samtidig med, at han ivrigt
studerede Dyrenes Biologi. Resultaterne af sine
Undersøgelser nedlagde han i sine ypperlige
Arbejder, »Prodromus der isländischen
Ornithologie« (1822), »Ueber das Leben der
hochnordischen Vögel« (1826) og i »Naturgeschichte
der Fische Islands«, som dog først udkom Aaret
efter hans Død (1829). Foruden fl. mindre
Notitser i Okens »Isis« og i »Tidsskr. f.
Naturvidensk.« skrev han desuden »Ornithologiske
Noticer som Bidrag til Danmarks Fauna« (1824).
<i>R. H. S.</i>
</chapter>

<chapter name="Faber, Harald Nicolai">
<b>Faber,</b> <sp>Harald Nicolai</sp>, dansk
Landbrugskonsulent, f. 7. Juli 1856 i Odense. Han
blev Student 1874, polyteknisk Kandidat 1881.
1882-84 arbejdede han som Kemiker ved
<i>Pennsylvania Salt manufacturing Company</i> i
Philadelphia og 1884-88 ved <i>Dairy Supply Company</i>
i London. 1. Aug. 1888 ansattes han som
Danmarks Landbrugskonsulent i England. Som
saadan er hans Virksomhed i første Række gaaet
ud paa at støtte de danske Landbrugs- og
navnlig Mejeriprodukters Renommé og Afsætning
paa det eng. Marked. Opgaven er lige saa
omfattende som betydningsfuld. Den gælder
Afsætningen af Danmarks vigtigste Salgsvarer paa
deres største Marked og i en Periode, i hvilken
Konkurrencen er voksende, og Kunderne stiller
stedse strengere Fordringer. Stillingen som
dansk Landbrugskonsulent i England er da alt
andet end en Sinecurepost, og F. kan se
tilbage paa et meget stort og nyttigt Arbejde, der
væsentlig har været rettet paa: en Forbedring
af Handels- og Transportforholdene,
Undersøgelse af ny Markedspladser. Gendrivelse af
nedsættende og urigtige Paastande om danske
Produkter, Bekæmpelse af Bedragerier, der
kan skade Smørrets Renommé, og Misbrug af
danske Navne. Indberetninger om
Markedsforholdene, om Kundernes Fordringer, om
Mangler ved Varerne, om Konkurrenternes Stilling,
Besvarelse af Forespørgsler fra danske
Institutioner og Privatmænd etc. Ofte har det
danske Landbrug kunnet spore Nytten af
Landbrugskonsulentens Arbejde, og fl. a. Stater har
taget Danmark til Eksempel og ansat
Konsulenter i England. 1915 udgav han et Værk om
»Danske og Norske i London og deres Kirker«.
<i>H. H-l.</i>
</chapter>

<chapter name="Faber, Johann Lothar von">
<b>Faber</b> ['fa.b<sub>ə</sub>r], <sp>Johann Lothar von</sp>, tysk
Fabrikant (1817-96), overtog 1839 den af hans
Oldefader, Kaspar F., 1761 i Stein oprettede
Blyantsfabrik, ved hvilken han indførte talrige
Forbedringer, som han havde lært at kende
under et 3-aarigt Ophold i Frankrig, hvor
Blyantsfabrikationen dengang som en Følge af
Conté's Opfindelse stod paa et meget højt Trin.
F. fik senere oprettet Filialer i New York,
Noisy-le-Sec ved Paris (især Blæk og Farver)
og i Geroldsgrün ved Kronach en Fabrik for
Tilvirkning af Skifertavler, Grifler m. m.
<i>K. M.</i>
</chapter>

<chapter name="Faber, Johan Valdemar">
<b>Faber,</b> <sp>Johan Valdemar</sp>, dansk
Generalkonsul, f. 8. Septbr 1849, d. 18. Decbr 1917,
Student 1868. Han gik dog straks over i
praktisk Virksomhed, tog Handelseksamen og rejste
til England. Her kom han senere ind i
Smørfirmaet Ridley & Co. i Newcastle, udrettede et
stort Arbejde for dansk Eksport og etablerede
sig endelig selvstændig 1876. Efter fra 1882 at
have været dansk Vicekonsul i Newcastle, var
han 1904-15 Generalkonsul i London, en
Stilling, i hvilken han paa mangfoldige Maader
virkede til Gavn for Danmark.
<i>F. de F.</i>
</chapter>

