<chapter name="Elev">
<b>Elev</b> (fr. <i>élève</i>), Lærling, Discipel,
Skoledreng ell. -pige.
</chapter>

<chapter name="elevated railroad">
<b>elevated railroad</b> ['e£<sub>i</sub>ve<sub>i</sub>t<sub>i</sub>d-'re<sub>i</sub>£ro<sub>u</sub>d] (eng.),
undertiden paa Dansk kaldet <sp>Højbane</sp>, er
en Jernbane, saaledes som de nu findes i mange
store Byer, anlagt paa Viadukter ell.
Dæmninger over Gadens Niveau, saaledes at Færdselen
uhindret kan foregaa nedenunder. Specielt
forstaas ved e. r. de amer. Konstruktioner, hvor
Banen bæres af en Jernviadukt understøttet paa
Jernsøjler og ofte løber langs ad en Gade. Se
<sp>Jernbanebygning</sp>.
<i>A. O-d.</i>
</chapter>

<chapter name="Elevation">
<b>Elevation</b> (lat.) kaldes den Vinkel,
Kernelinien ved et Stykke Skyts danner med visse
Planer ell. Linier. Saaledes er E. over
Horisonten Kerneliniens Vinkel med Horisontalplanen;
E. over Maalet Vinklen, den danner med en
Linie til Maalet; E. over Sigtelinien Vinklen, den
danner med Sigtelinien; Visérskudselevation
Vinklen, den danner med Visérlinien. At give
en Kanon en bestemt E. vil sige at rette den
saaledes, at Kernelinien danner den bestemte
Vinkel med Horisontalplanen, Linien til
Maalet o. s. v.
<i>H. H.</i>
</chapter>

<chapter name="Elevation">
<b>Elevation</b> (lat.), Opløften af
Nadverelementerne, efter at de ved Konsekrationen er
indviede, er en vigtig Bestanddel af den kat.
Nadverhandling. Naar Præsten løfter Hostien op,
ringes der med Messeklokken, og Menigheden
tilbeder Kristus som nærværende.
<i>H. O.</i>
</chapter>

<chapter name="Elevator">
<b>Elevator</b> (lat.), et Apparat, hvorved Personer
ell. Varer løftes til Vejrs. Denne Betegnelse
bruges paa Dansk i ret vid Udstrækning, idet den
anvendes paa saa godt som alle
Løfteindretninger, hvor Byrden hviler paa et fast Underlag.
I andre Lande - f. Eks. i Tyskland og Frankrig
- benyttes forsk. Betegnelser, alt efter Arten af
det, der skal løftes. Betegnelsen »E.« er
nærmest overført til Dansk fra Amerika, hvor den
anvendes i lgn. Omfang som her.

Man kan efter Brugen skelne mellem E. <sp>til
Enkeltlast</sp>, <sp>diskontinuerlige E.</sp>
(almindelige Person- og Vareelevatorer) i
Modsætning til <sp>kontinuerlige E.</sp>, mest anvendte
til løse Masser saasom Korn, Kul, Sand, Grus,
Skærver o. s. v., men dog ogsaa til
Personbefordring (se herom senere).

E. til <sp>Enkeltlast</sp> (Person- ell.
Vareelevatorer) bestaar af en <sp>Platform</sp>
(<sp>Elevatorstolen</sp>), paa hvilken Personerne faar Plads
ell. Varerne stilles, og som da bevæges op ell.
ned i en i Bygningen ell. frit anbragt
<sp>Elevatorskakt</sp>, der er forsynet med Døre ell.
Porte ind til de forsk. Etager, E. skal betjene.
Elevatorstolen, der ved Personelevatoren i
Reglen er et helt lukket Rum, ofte luksuriøst
udstyret med Sofa, Spejle m. m., ved Vareelevatorer
ofte kun en simpel Platform, er styret med 2 ell.
fl. Styreskinner og hænger i een ell. fl. Kæder
ell. Tove; nutildags anvendes næsten altid
Staaltraadstove, der i Reglen føres over nogle
foroven anbragte Ledeskiver og derfra ned til en
Tromle, som bevæges ved en ell. anden
Drivkraft og kan fastholde Elevatorstolen i en
hvilken som helst Stilling ved Hjælp af særlige
Bremseindretninger.

Efter som denne Tromle drives ved
<sp>Haandkraft</sp>, <sp>Damp</sp>-, <sp>Gas</sp>- ell.

<img>Fig. 1. Elevator.</img>
