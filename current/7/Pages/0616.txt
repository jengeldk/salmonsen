E., medens Hermes med sin Haand griber E.'s
for at føre hende tilbage til Skyggernes Land.
<i>V. S.</i>

<img>Hermes, Eurydike og Orfeus (efter et Relief i Villa Albani i Rom).</img>
</chapter>

<chapter name="Eurykleia">
<b>Eurykleia</b> [æ^ury'klæ^ia; gr. -'ry-], Odysseus'
Amme, Datter af Ops, genkendte Odysseus paa
et Ar, han havde paa Benet, da han ukendt
kom til Ithaka. Paa et Vink af ham tav hun,
men underrettede i al Hemmelighed Penelope
om hans Hjemkomst. I den
gr. Kunst fremstilles
Scenen fl. Gange.
<i>V. S.</i>
</chapter>

<chapter name="Euryklider">
<b>Euryklider</b> [æ^u-], se
<sp>Bugtaler</sp>.
</chapter>

<chapter name="Eurylochos">
<b>Eurylochos</b> [æ^u--kås],
gr. Heros, Ledsager og
Slægtning af Odysseus, var
den eneste af dennes
Ledsagere, som undgik den
Skæbne, der ramte alle
dem, som gik ind i Kirke's
Hus, at blive forvandlet
til Svin. Han lagde
forsigtig Mærke til, hvorledes
det gik dem, der traadte
ind i Huset, vendte derfor
om, gik til Skibene og
bragte Odysseus
Underretning derom. Paa Helios'
Ø gav E. derimod et
skæbnesvangert Raad,
nemlig at man skulde slagte
Solgudens Okser, hvad der
havde Skibenes Ødelæggelse til
Følge.
<i>V. S.</i>
</chapter>

<chapter name="Eurymachos">
<b>Eurymachos</b> [æ^u--kås], Søn
af Polybos, næst Antinoos den
mest fremtrædende af Penelope's
Bejlere. Da Odysseus var
kommet tilbage, spottede E. ham, men
formaaede ikke at spænde hans
Bue. Da denne efter at have
nedlagt Antinoos gav sig til
Kende, søgte E. forgæves at
udsone sig med ham, og da han
derefter vilde gribe efter sit
Sværd, nedlagde Odysseus ham.
<i>V. S.</i>
</chapter>

<chapter name="Eurymedon (Flod)">
<b>Eurymedon</b> [æ^u-; gr. -'me-]
(nu <sp>Köprü Su</sp>), Flod i
Pamfylien, bekendt ved Kimon's
Dobbeltsejr over Perserne (c. 465
f. Kr.).
<i>K. H.</i>
</chapter>

<chapter name="Eurymedon (Feltherre)">
<b>Eurymedon</b> [æ^u-; gr. -'me-]
athenisk Feltherre i den
peloponnesiske Krig, virksom paa
Korkyra (427 f. Kr.) og i Sicilien
(425-24); 414 blev han sendt til
Syrakus for at undsætte Nikias
og faldt 413 i et Slag foran
Byen.
<i>K. H.</i>
</chapter>

<chapter name="Eurynome">
<b>Eurynome</b> [æ^u-; gr. -'nome.]
(»den vidt herskende«), Datter
af Okeanos, ved Zeus Moder til
de 3 Chariter. E. og Thetis
modtog gæstmildt »i deres Skød«
(Homer) Hefaistos, da Hera
havde faaet ham forstødt fra
Olympen. Paa dette Gudernes
Bjerg havde E. efter nogle Digtere fordum
hersket sammen med sin Mand, Titanen Ofion,
indtil Kronos, som siden atter maatte vige
Olympen for Zeus, styrtede Ofion ned i Tartaros og
E. i Okeanos. Ved Figaleia laa et Tempel for
E., som kun aabnedes een Gang om Aaret; her
fandtes et Billede af E., halv Kvinde, halv
Fisk.
<i>V. S.</i>

<img>Romersk Terrakottarelief: Eumaios, Odysseus og Eurykleia.</img>
</chapter>

