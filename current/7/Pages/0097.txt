paa en Knap, der findes ved Døren til
E.-Rummet. Først naar Stolen er kommet, kan
Døren aabnes, og man kan træde ind i
E.-Stolen. Denne er forsynet med en Række
Trykknapper, een for hvert Stoppested med vedk.
Paaskrift. Ved kortvarigt Tryk paa en af disse
Knapper sættes E.-Stolen paa ny i Bevægelse
og standser paa det ønskede Sted.

I Kupeen anbringes undertiden ogsaa en
særlig »Stopknap«, ved Hjælp af hvilken E. kan
standses naar som helst under Farten.

Der kræves ved E. af denne Art mange
Sikkerhedsforanstaltninger mod Ulykkestilfælde, og
navnlig er det nødvendigt, at alle Dørene til
E.-Rummet er saaledes indrettede, at de ikke
kan aabnes undtagen, naar Stolen staar lige
ud for dem, og at Stolen ikke kan fjernes fra
en Døraabning, inden Døren er lukket.

Der gives forsk. Systemer, hvorefter saadanne
E. bygges. Iflg. Sagens Natur er Anlægget ret
kompliceret. Her skal kun eksempelvis gives
Grundtrækkene af en saadan Anordning.

Da det gælder om at betjene Maskinerne paa
lang Afstand, er <sp>Elektromagneter</sp>
benyttede i stor Udstrækning. Naar der ved Tryk
paa, en Knap ledes Strøm til en saadan
Elektromagnet, tiltrækkes et Anker, og dette kan
benyttes til at afbryde ell. slutte en elektrisk
Strøm (i det flg. vil Elektromagneter for
Kortheds Skyld blive betegnede med <i>M</i>).

Selve E.-Spillet har 2 <i>M</i>, <i>a</i> og <i>b</i>, af hvilke den
ene slutter (ell. afbryder) Strømmen, naar
Spillets Motor gaar i den ene Retning (Stolen opad),
og den anden virker for den modsatte Retning.
Til Udskydning af Igangsætningsmodstanden og
til Betjening af Bremsen findes desuden som
Regel 2 andre <i>M</i> paa Spillet.

Endvidere findes der i <sp>E.-Spillets
Nærhed</sp>, ell. direkte paa dette en Samling <i>M</i> i et
Antal, svarende til Stolens Stoppesteder. Idet vi
betegner disse <i>M</i> ved Tallene: 1, 2, 3, 4, kan
vi antage, at Nr 3 svarer til 3. Sal. Naar der
ledes Strøm til en af disse <i>M</i>, vil dennes Anker
slutte en Strøm til en af de før nævnte <i>M</i>
paa Spillet <i>a</i> ell. <i>b</i>, og derved sættes Stolen i
Bevægelse.

Strømmen til Nr 3 kan sluttes med en Knap
ved Døren paa 3. Sal, ell. ved en tilsvarende
Knap i Stolen.

Den Strøm, som kræves til at bevæge disse
<i>M</i>, kaldes <sp>Manøvrestrømmen</sp> og kan
tages fra en hvilken som helst Strømkilde.

Naar man har trykket paa Knappen med et
kortvarigt Tryk, og Magneternes Ankre er
tiltrukne, dannes der samtidig en ny
Ledningsforbindelse uden om Trykknappen - denne er
kortsluttet - og Ankrene holdes derved
fremdeles tiltrukne, indtil Stolen har naaet sit
Bestemmelsessted; men saa snart
Manøvrestrømmen brydes, falder samtlige Ankre ned, og
Spillet standses.

Det fremgaar heraf, at, naar man trykker
paa Trykknappen ved 3. Sal, paavirkes <i>M</i> Nr 3,
og denne sætter derefter Spillet i Bevægelse.
Det maa jo imidlertid bemærkes, at E.-Stolen
enten kan være over ell. under 3. Sal, naar den
hidkaldes, og heraf afhænger det, om <i>M</i> Nr 3
skal lede Strøm til Motoren gennem <i>M</i>.

Dette <sp>kan</sp> afgøres ved, at E.-Stolen paa sin
Vandring forbi hvert Stoppested paavirker
Strømomskiftere saaledes, at Strømmen altid
ledes til den rette af de 2 <i>M</i> - <i>a</i> ell. <i>b</i> - paa
Spillet, men almindeligvis sker det ved, at man
lader en i Forbindelse med Spillet siddende
Maskindel beskrive Stolens Vandring i
formindsket Maalestok og udføre den fornødne
Omskiftning, samt afbryde Manøvrestrømmen, naar
Stolen er naaet til Bestemmelsesstedet.

Endnu skal tilføjes, at de førnævnte
Sikkerhedsforanstaltninger ved Dørene opnaas paa den
Maade, at hver Dør forsynes med en
<sp>mekanisk Laas</sp>, som altid holder den lukket og
<sp>kun</sp> kan aabnes af selve Stolen, idet den
passerer vedk. Etage, og tillige med en
<sp>elektrisk Laas</sp> ɔ: en Afbryder i
Manøvrestrømmen, som er sluttet, naar Døren er lukket, men
afbrudt, naar Døren er aaben.

P. Gr. a. denne sidste Laas kan E.-Stolen
altsaa i Henhold til, hvad forud er udviklet, ikke
sættes i Gang, inden Døren er lukket, idet
Manøvrestrømmen først da kan sluttes.


<sp>Kontinuerlige E.</sp> anvendes saavel til
Varetransport (særligt til løse Masser) som til
Persontransport. I begge Tilfælde bygges de
efter samme Princip, idet der paa en ell. fl.
endeløse Kæder ell. Remme anbringes en Række
Spande, Bægre ell. Kupeer, som tjener til
Optagelse henh. af Varer ell. Personer.

E. til <sp>Personbefordring</sp> finder særlig
Anvendelse i offentlige Bygninger og i større
Forretningshuse, hvor der er stærk og stadig
Frekvens i begge Retninger, og de er i
Henseende til Ydeevne, ɔ: i Antallet af befordrede
Personer i samme Tidsrum, de alm. E.
betydeligt overlegne.

De bygges i Princippet som ovf. nævnt og
naturligvis saaledes, at Kupeerne til Optagelse
af Personerne er ophængte paa en saadan Maade
i Kæderne, at de under hele Bevægelsen hænger
i samme lodrette Stilling. De anordnes saaledes,
at den ene Række Kupeer bevæger sig lodret
opad og den anden Række lodret nedad ved
Siden af hinanden og derved passerer
Adgangsaabningerne i de forsk. Etager. Disse
Adgangsaabninger er ikke lukkede med Døre, og
Kupeerne bevæger sig ret tæt op imod Rummets
Forvæg. Hastigheden er ringe, i Reglen ikke over

<img>Fig. 2.</img>
