og Dimensionerne af Delta-Isolatorerne er
meget stærkt voksende med Spændingen (en 60000
Volts Isolator vejer c. 13 kg), benyttes gerne
ved højere Spændinger, de saakaldte
<sp>Kædeisolatorer</sp>, der dels anvendes som
Ophængnings-, dels som Endetræksisolatorer. De
bestaar af Kæder af enkelte mindre Isolatorer,
samlede bevægeligt med Metalstykker (Fig. 15).
Saadanne Kæder kan naturligvis udføres af et
til enhver Driftsspænding passende Antal enkelte
Isolatorer.

Ledningerne fastgøres til Bæreisolatorerne med
tynd, blød Bindetraad (Kobber) og til
Endetræksisolatorerne ved en Bøjle om denne og
Snoning af Traadenden eller Fastspænding af denne
ved en Klemme. Til Samling af de to
Ledningsstykker benyttes Sammenlægning af
Traadenderne og Omvikling af disse med tynd Traad
og paafølgende Lodning. Endvidere kan
anvendes <sp>Nitteforbindere</sp> (Fig. 16),
bestaaende af flade Rørstykker, hvorigennem
Traadenderne føres og presses op imod Siderne
af Røret ved Hjælp af Nitter, saa at der bliver
stor Modstand mod Glidning, samt
<sp>Konusforbindere</sp> (Fig. 17), hvor Traadenderne
ved indlagte kegleformede Stykker presses op
imod Forbindernes Sidevægge og derved
hindres i at glide ud. Ved <sp>Afgreninger</sp> af
Ledninger sker Forbindelsen ved Klemmer, der
sammenpresser de krydsende Traade. Ved
saadanne Punkter, hvor Nettet deler sig i flere
Dele, indskydes ved Lavspændingsledninger
ægformede Isolatorer, hvorom de to Ledningsdele
er førte isolerede fra hinanden. Ledningerne
forbindes da enten ved Metalskinner ell. ved
Sikringstraade. Ved Højspændingsledninger
anbringer man paa saadanne Steder enten de saakaldte
<sp>Masteafbrydere</sp>, der kan betjenes nedefra,
ell. man fører Ledningerne ind i et Hus
med Olieafbrydere (se under <sp>e.
Kraftstationer</sp>). <sp>Masteafbrydere</sp> (Figur
18), der sjældent anvendes til Spændinger
over 20-25000 Volt, er
Knivafbrydere, monterede paa store Isolatorer;
oftest er saavel Knivene som de tilhørende
Kontaktstykker forsynede med et Par bøjede
opretstaaende Traade (Horn), der er stillede
som et V i Forhold til hinanden, og ved
Hjælp af hvilke den ved Afbrydningen
indledede Lysbue føres til Vejrs og
slukkes; herved undgaas Forbrænding af
selve Afbrydningskontakterne.

Til Efterspænding af Luftledninger anvendes
de saakaldte <sp>Strammeskruer</sp>, der
indskydes ved Endetrækkene og i øvrigt med
passende Mellemrum langs Ledningen.
Strammeskruerne bestaar af en med Øje forsynet
Højreskrue og en do Venstreskrue, som er indskruede
i en flad aflang Bøjle.

Ved Højspændingsledninger anvendes ofte ved
Ledningernes Endepunkter ell. ved Overgang
imellem Luftledninger og Kabler særlige
Apparater til Overspændingsbeskyttelse. Meget
anvendt til Beskyttelse af Ledningen imod
atmosfæriske Udladninger er en oven over

<img>Fig. 12. Endetræksisolator for Lavspænding.</img>

<img>Fig. 13. Ægisolator.</img>

<img>Fig. 14. Deltaisolator, 15000 Volt.</img>

<img>Fig. 15. Kædeisolator.</img>

