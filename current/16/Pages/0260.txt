største Udstrækning fra VSV. til ØNØ. er c. 21
km, medens Bredden varierer mellem 10 og 2
km. Arealet er 116,4 km<sup>2</sup>, og 1921 var der 728
Gaarde og Huse med 3052 Indb. (1901: 2828,
1850: 2396, 1801: 1563), ell. 26 pr km<sup>2</sup>. Øen, der
i det hele har den nørrejyske Naturs Præg,
har en lavtliggende og jævn Overflade, naar
undtages Klitstrækningerne mod N., hvor Øens
højeste Punkt, Højsande (24 m) ligger. Mod N.
falder Øen stejlt af, mod SV. og S. skraaner
den jævnt ned til den lave Kyst. Ved
Sydkysten ligger lave, ubeboede Holme,
»Rønnerne«, hvoraf dog kun et Par endnu kan betragtes
som Øer, da de andre kun skilles fra Øen ved
lavpandede, næsten helt tilsandede Render, der
blot ved Højvande staar under Vand. I øvrigt
er Øen omgivet af langt udskydende Rev og
Flak, der hindrer Sejladsen i Kattegat.
Saaledes gaar fra den østlige Del af Nordkysten
L. <sp>Nordøstflak</sp> c. 8 km mod NØ., og 13
km N. til Ø. f. Syrodde ligger <sp>L.-Trindel</sp>
(s. d.); fra Øens Nordvesthjørne skyder c. 8
km mod N. Sandrevet <sp>Rønnerev</sp>, paa hvis
Yderende de smaa Holme »Nordre Rønner«
(med Fyr) ligger; fra Vestkysten udgaar L.
<sp>Nordvestrev</sp>, og S. f. Øen og de
ovenomtalte smaa Holme ligger et meget lavvandet
Flak (med ikke over 2 m Vand); endelig ligger
SØ. f. Øen den farlige <sp>Kobbergrund</sp>. Som
Helhed er Øen meget ufrugtbar (c. 36 ha paa
1 Td. Hartkorn). Nordlandet er næsten helt
udyrket Hede, Flyvesand og Kær, og det
samme gælder et bredt Bælte langs Sydøstkysten.
Paa den øvrige Del af Øen er Jorderne vel
bedre, overvejende sandmuldede, enkelte
Steder med Ler til Underlag; men de lider ved
uheldige Afløbsforhold, som man dog i den
senere Tid har forbedret ved at regulere de
smaa Vandløb. Af Arealet var 1919 2976 ha
dyrket, 100 ha Skov og 8293 ha Hede, Lyng
og Klitbakker. Kreaturholdet var 1920: 500
Heste, 1926 Hornkvæg, 2668 Faar og 757 Svin.
Øens Hovederhverv er Søfart; dens Indbyggere
er kendte som udmærkede Sømænd. Fiskeriet
er forholdsvis ikke betydeligt og i Aftagen i
den senere Tid; der fiskes især Torsk,
Rødspætter, Skrubber, Hornfisk og Hummer.
Jordbruget er heller ikke stort og drives endnu til
Dels paa en noget gammeldags Maade; det
besørgedes tidligere udelukkende af Kvinderne
og Tyendet, medens Mændene var til Søs. I
det hele har L., som det ofte er Tilfældet paa
smaa, afsides liggende Øer, langt op i Tiden
bevaret Særegenheder i Skikke, Levemaade og
Dragt. En Ejendommelighed er den ældre
Byggemaade: lange lave
Bindingsværksbygninger med mægtige, metertykke, til Udkig
benyttede Tage af Bændeltang, der naar omtr. ned
til Jorden og har Udskæringer til Døre og
Vinduer; nu findes der dog ikke mange tilbage.
Samkvemmet med Omverdenen er blevet lettere
— der er 1872 paa Vestkysten anlagt en Havn
med indtil 2,5 m Dybde, hvorfra der er daglig
Dampskibsforbindelse med Frederikshavn — og

<img>Situationsplan over Læsø.</img>
