akutte Miliærtuberkulose. Medens denne skyldes
en Spredning af Tuberkelbacillerne ad
Blodvejen til hele Organismen, er en anden akut
Form, den saakaldte galopperende Svindsot
(<i>Phthisis florida</i>), en alm. L., kun udmærket
ved et hurtigt Forløb. Dette ses som Regel kun
hos yngre Personer, og Forløbet af Sygdommen
er i det hele heftigere og hurtigere, jo yngre
Patienterne er; men der kan ikke opstilles
nogen bestemt Grænse for den Aldersperiode, i
hvilken den har et hurtigere og mere ondartet
Forløb, og den, i hvilken den forløber
langsommere og lettere lader sig standse. Man var
tidligere tilbøjelig til at tro, at ældre Individer
enten ikke ell. meget sjælden angrebes af
Tuberkulose. At dette ikke forholder sig saa, men
at Tuberkulosen er endog forholdsvis hyppig og
en ikke sjælden Dødsaarsag ogsaa hos ældre
Folk, er for længst godtgjort. L.'s Beg. er ofte
snigende og kan i mange Tilfælde være næsten
uden Symptomer (latent Tuberkulose), i alt Fald
fra Lungernes Side, og dette er Grunden til, at
den kan være saa vanskelig at kende, og at
den ofte i nogen Tid antages for anden Sygdom,
f. Eks. Blegsot, Mavekatarr, fordi Bleghed,
Træthed, lette Fordøjelsesforstyrrelser i lang Tid er
de eneste Symptomer. Imidlertid varer det dog
sjælden længe, inden et af Sygdommens
Hovedsymptomer, Hosten, viser sig, ell. der kommer
Feber ell. en lille Blodspytning ell. en
Lungehindebetændelse. Undertiden indtræder de
sidstnævnte Symptomer saa tidlig i Sygdommen, at
det ser ud, som om Sygdommen i Virkeligheden
begynder med dem. Dette er dog ikke Tilfældet,
der har i saa Fald i nogen Tid bestaaet en
latent Tuberkulose. Til Hosten slutter sig snart
andre Symptomer, først og fremmest
Opspytningen, men begge disse Symptomer kan være
til Stede i meget forsk. Grad. Der gives
Patienter, som baade hoster og spytter lidet, andre,
som hoster meget, men kun spytter lidt op,
atter andre, som spytter rigeligt op uden at
have synderlig Hostebesvær dermed; men som
Regel er disse Symptomer nogle af de mest
generende for Patienten. Et væsentligt
Symptom er Blodspytning (Hæmoptysis), dels fordi
det, naar det optræder tidlig i Sygdommen,
inden denne endnu har manifesteret sig, er et
Symptom af stor diagnostisk Bet., dels ogsaa
fordi den kan være meget rigelig, medtage
Patienten stærkt og undertiden endogsaa være
dødelig. Ogsaa dette Symptom er meget variabelt.
Der gives Patienter, som slet ikke faar
Blodspytning, andre, hvor denne er meget hyppig.
Opspyttet fra Lungerne er i øvrigt ogsaa meget
forsk., hvad Mængde og Beskaffenhed angaar,
bestaar af Slim med Tilblanding af Celler og
Partikler af det destruerede Lungevæv. I
Reglen indeholder det Tuberkelbaciller, og
Paavisningen af disse er det sikreste Tegn paa L.
Bacillerne er ofte kun til Stede i ringe Antal. Til
de nævnte Symptomer kommer
Kortaandetheden, der især retter sig efter Affektionens
Udbredning i Lungen; men ogsaa er afhængig
af andre Faktorer, f. Eks. Feberen. Dette
Symptom er lige saa variabelt som de øvrige. I
mange Tilfælde forløber L., i alt Fald i lang
Tid, uden Spor af Feber; men i Alm. er der
dog nogen Temperaturforhøjelse, og den kan i
mange Tilfælde naa betydelige Grader, medtage
Patienten stærkt og medføre den saakaldte
Hektik. Der kan være Temperaturforhøjelse hele
Døgnet igennem, men ofte er den kun til Stede
paa visse Tider, især om Aftenen, undertiden
ogsaa, men sjældnere, kun om Morgenen ell. om
Middagen. Langvarig Feber bidrager stærkt til
Patientens Afmagring og Afkræftelse. Den
skyldes vistnok ikke altid Tuberkelbacillernes
Virksomhed, men ofte lige saa meget ell. mere
andre Bakterier, som i det syge Lungevæv finder
gunstige Betingelser for deres Vækst. Feberens
Tilstedeværelse har muligvis ogsaa sin Andel i
den Nattesved, der saa hyppig ledsager L. og i
Forbindelse med Feber og de øvrige
Symptomer bidrager til Udvikling af den Mathed og
Hensygnen, der har givet Anledning til forsk.
af Sygdommens Navne (Tæring, Svindsot).
Medens Lungeaffektionen i de første Stadier af
Sygdommen bestaar i en Katarr og derefter af
en Infiltration af Lungevævet (Fortætning), er
den i det sidste Stadium (Kavernestadiet) kun
et System af Hulrum med mellemliggende
fastere Væv, og naar denne Tilstand findes i stor
Udstrækning i begge Lunger, er den ikke
længere forenelig med Livets Bestaaen; men Døden
hidføres i øvrigt hyppig af de mange
Komplikationer, som uundgaaelig indfinder sig. Omtr. 1/7
af alle Dødsfald skyldes Tuberkulose, men dette
ligger i og for sig ikke i Affektionens store
Dødelighed, men i Sygdommens meget store
Udbredning i Befolkningen. Heldigvis ender jo en
Mængde Tilfælde med Helbredelse.

Naar vi dernæst skal omtale Behandlingen,
da maa det først bemærkes, at
Lungetuberkulosen — trods alt — hyppig kan være en
godartet Sygdom, som i lettere Tilfælde oftest
har Tilbøjelighed til at helbredes og ofte
helbredes uden Behandling, ja uden at de angrebne
har mærket, at de har været lidende. Dette
kan bl. a. ses deraf, at en Mængde Individer ved
Døden af en ell. anden Sygdom bærer Rester
af fuldstændig forløben helbredet Tuberkulose,
paa hvilken de ikke har vist udtalte
Symptomer.

Helbredelsen sker paa den Maade, at Baciller
i det angrebne Parti dør ell. bliver indesluttet
i Betændelsesprodukter og bliver uskadelige for
det omgivende sunde Væv. Det gælder da i
første Linie om at støtte Organismen i dens
Kamp mod de i den indtrængte
Tuberkelbaciller, at sætte den i Stand til at hindre dens alt
for store Omsiggriben og virke hen til at gøre
det angrebne Parti uskadeligt. Hertil er i første
Linie Sanatoriebehandling egnet. Denne
Behandling blev først indført af Dr. Brehmer, der
i Görbersdorf i de Schlesiske Bjerge grundlagde
den første Helbredelsesanstalt for Tuberkulose.
Det gælder ved denne Behandling ikke om at
fede Patienterne, men at gøre dem kraftige, at
hærde dem. Virkningen heraf er ganske vist
den, at de som et Udtryk for deres voksende
Kræfter tiltager i Vægt, men det er ikke
Fedmen, det kommer an paa, saaledes som tidligere
ved Alkoholbehandlingen. Maalet er at styrke
Patienten i alle Retninger, og det opnaas bedst
ved Ophold paa et godt indrettet Sanatorium,
