han Franskmændene fra Italien, indesluttede
Massena i Genua og beredte sig til Indfald i
Provence, da Bonaparte ved Overgangen over
Alperne og Fremrykning i Milano kom ind paa
M.'s Forbindelseslinie med Østerrig. M. blev
14. Juni tvungen til Kamp ved Marengo. Sejren
syntes vunden, og M. forlod saaret Valpladsen,
da imidlertid General Dessaix's Ankomst
forvandlede den vundne Sejr til et fuldkomment
Nederlag, der havde til Følge, at M. maatte
rømme Italien. Han nedlagde Kommandoen,
men blev kort efter kommanderende General i
Böhmen indtil 1803, da han trak sig tilbage til
Privatlivet.. M. var en dygtig Hærfører, men
for skematisk og ubevægelig overfor Napoleons
kraftige Føring.
<i>(B. P. B.). E. C.</i>
</chapter>

<chapter name="Melasse">
<b>Melasse,</b> se <sp>Sukker</sp>.
</chapter>

<chapter name="Melassefoder">
<b>Melassefoder,</b> forskellige Foderstoffer, der
tilberedes af Roesukkermelasse, navnlig ved at
blande denne med Stoffer, der kan opsuge saa
meget af Melassens Vand, at der fremkommer
en nogenlunde tør Blanding. Af saadanne
Stoffer benyttes navnlig Tørvesmuld, tørrede
udludede Roesnitter, Klid og Palmekernemel ofte
blandet med andre Presserester fra
Oliefabrikationen, Avner o. a. Man fremstiller ogsaa en
Blanding af Blod og Melasse med forsk. af de
nævnte Stoffer, eventuelt under Inddampning,
ligesom man inddamper en Blanding af forsk.
Slagteriaffald og Melasse. Da Melassen
indeholder c. 50 % Sukker, kan der paa disse
Maader fremstilles meget sukkerrige
Foderstoffer til en billig Pris, og naar disse benyttes
med den Forsigtighed, som Melassens store
Indhold af Kaliumsalte paabyder, afgiver de et
fortrinligt Kraftfoder baade for Kvæg, Svin,
Heste og Høns.
<i>K. M.</i>
</chapter>

<chapter name="Melastomataceæ">
<b>Melastomataceæ,</b> Fam. af tokimbladede og
frikronede Planter af Myrteordenen, Træer,
Buske ell. Urter med modsatte ell. sjælden
kransstillede Blade, der er hele og især har en
karakteristisk Nervation, idet der findes 3—11
Hovednerver, som forløber bueformet og er
forbundne regelmæssig ved parallelle
Tværnerver; de mangler Oliekirtler. De 4—5-tallige
Blomster er oftest tvekønnede, regelmæssige og
omkring- ell. oversædige. Støvdragerne er i
Knoplejet knæbøjede; deres Knapper er
udviklede paa mærkelig og forsk. Vis og har ofte
Vedhæng ved Grunden; de aabner sig ved 1
ell. 2 Porer. Blomsterne bestøves af Insekter.
Frugten er Kapsel ell. Bær med smaa Frø. M.
tæller 2800 Arter, der næsten alle er tropiske
og især forekommer i Amerika, særlig i
Brasilien. Nytten af M. er ikke stor; af nogle
spises Frugterne, andre tjener som Farveplanter,
og atter andre er Prydplanter.
<i>A. M.</i>
</chapter>

<chapter name="Melba, Nelly">
<b>Melba</b> ['me£ba.], <sp>Nelly</sp> (egl. <sp>Minnie
Mitchell</sp>), australsk Sangerinde, f. 19. Maj
1865 i Melbourne, blev 18 Aar gl gift med en
Forretningsmand, Baronet Armstrong, men
maatte, da denne døde, gøre sine Stemmemidler
frugtbringende, gik til Paris, hvor hun studerede
under Marchesi, debuterede 1887 ved Operaen i
Bryssel som Gilda i »Rigoletto«, optraadte 1888
i London, blev 1889 engageret ved den store
Opera i Paris og har siden den Tid hørt til
de store intern. Stjerner paa Verdensoperaens
Himmel. Alle de store dram. Sopranpartier —
Julie, Margrete, Elsa o. s. v. — hører til
hendes Repertoire; med en klangskøn, høj og lys
Sopran forener hun en fuldendt Teknik og et
sympatetisk Foredrag. 1893 optraadte M. ved
Koncerter i Sthlm og Kbhvn; s. A. gæstede hun
første Gang New York.
<i>S. L.</i>
</chapter>

<chapter name="Melbille">
<b>Melbille,</b> <sp>Melskrubbe</sp> (<i>T. molitor</i>), en
til Fam. <i>Tenebrionidæ</i> hørende Bille, 14 mm
lang. Farven er brun ell. brunsort, paa
Undersiden lysere; Vingedækkene, der er svagt
skinnende, stribede og fint punkterede, er
ubetydelig hvælvede. Larven, den saakaldte <sp>Melorm</sp>,
ligner Smælderlarverne en Del; Legemet er
aflangt, stavformet, lige tykt overalt og rødgult
ell. brunt af Farve. Saavel M. som dens Larve
lever af Mel og Klid og findes derfor særlig i
Møller, Bagerier o. l. St.; den kan her gøre en
Del Skade. Billen er et Natdyr, der ofte om
Sommeraftnerne flyver ind i
Beboelseslejlighederne. Melormen er et vigtigt Næringsmiddel
for insektædende Burfugle og er derfor hos de
fleste Fuglehandlere en alm. Handelsvare.
<i>C. W.-L.</i>
</chapter>

<chapter name="Melbourne (By i England)">
<b>Melbourne</b> ['me£bən], By i Mellemengland,
i Derbyshire, 11 km S. f. Derby, ligger tæt S. f.
Trent, 4000 Indb. Den smukke
St-Michaels-Kirke er opført i normannisk Stil i 12. Aarh. I
Nærheden ligger Lord M.'s tidligere Landsæde
M. Hall omgiven af en stor Park.
<i>N. H. J.</i>
</chapter>

<chapter name="Melbourne (By i Australien)">
<b>Melbourne</b> ['me£bən], Hovedstad i, den
australske Stat Victoria, ligger paa 37° 50′ s. Br.
og 144° 59′ ø. L. paa Nordsiden af Bugten Port
Philip og dens Fortsættelse Hobson's Bay. M.
har (1921) inkl. Forstæderne 782979 Indb., ɔ:
Halvdelen af Victorias Befolkning, og er
saaledes næst efter Sidney den største By i
Australien. Den grundlagdes 1835 og opkaldtes efter
den daværende Premierminister Lord
Melbourne, var endnu 1850 en ubetydelig By (23000
Indb.), men Guldlejernes Opdagelse bevirkede
dens hurtige Opvækst. Allerede 1861 havde den
naaet 191254 Indb. og 1901: 496076 Indb. Den
Kerne, hvorom det nuværende M. har samlet
sig, <sp>M. City</sp>, ligger paa højre Bred af den
lille Yarra River, men i Tidens Løb er den
vokset sammen med en Snes andre Byer, der
ligger i en Kreds om den. De har bevaret
selvstændigt Kommunalstyre, men slutter sig dog
meget nær til hinanden. At M. er en ung By,
ses af dens regelmæssige Anlægsplan; Gaderne
gaar alle efter lige Linier og skærer hverandre
under rette Vinkler. Med deres
Asfaltbelægning, br. Fortove, Træbeplantning og moderne
Belysning bidrager de til at give Byen et
tiltalende Præg. Storstadsagtig virker de mange
offentlige Pragtbygninger, der for det meste er
beliggende i M. City, deriblandt
Parlamentsbygningen, Univ. med tilhørende Mus., det i gr.
Stil opførte offentlige Bibliotek (300000 Bd) med
en Peristyl af korinthiske Søjler,
Guvernørpaladset med et 48 m højt Taarn, den
prægtige Wilson Hall, Raadhuset med et af Verdens
største Orgler, og bl. Kirkerne for de forsk.
Trossamfund den protestantiske Katedral St
Paul og den kat. St Patrick, desuden fl. ødselt
udstyrede Bankbygninger og Hoteller. M.'s
Stolthed er dens mange smukke Parkanlæg,
