udgav derpaa med kgl. Understøttelse 1819 sit
berømte, med 70 Tavler udstyrede Værk:
<i>Tentamen Hydrophytologiæ Daniæ</i>; 1818 fik han
Videnskabernes Selskabs Sølvmedaille for et
Arbejde om Grindehvalen og Grindefangsten
paa Færøerne. 1819 blev L. Præst i Jylland og
fra 1827 i Søborg og Gilleleje. I Anledning af
Univ.'s 300 Aars Reformationsfest 1836 fik L.
Opfordring til at indsende et Arbejde for
Doktorgraden. Han skrev <i>Rariora Codana</i>, et
baade zool. og bot. Arbejde, i hvilket han forsøger
at inddele Havets Algeflora i Bælter efter
Dybden; denne Disputats blev antaget, men ved en
Tørvebondes Uagtsomhed, der glemte
Manuskriptet, som Univ. sendte L. tilbage, i sin
Kavaj, fik han den først langt senere i Hænde
igen, og da var det for sent. Et halvt Aar
efter Universitetsfesten døde L. Hans
Hydrofytologi er et udmærket Arbejde, der viser
Forf.'s skarpe Blik for Arternes
Forskelligheder; indtil den Dag i Dag er det Danmarks
eneste samlede Algeflora, ligesom det er et
Hovedværk for Studiet af de nordlige Haves
Alger. — Paa sin Rejse til Færøerne studerede
L. de gl. færøiske Folkesange, et Studium, han
fortsatte hjemme, og som ved Hjælp fra
anden Side resulterede i den første Udgivelse af
et »Skrift om dette Emne: »Færøske Kvæder om
Sigurd Æfnersbane og hans Æt« (1822).
<i>(V. A. P.). A. M.</i>
</chapter>

<chapter name="Lyngdal">
<b>Lyngdal,</b> <sp>Herred</sp>, Lister Sorenskriveri,
Vest-Agder Fylke, (1920) 2512 Indb., hører til
Sorenskriveriets østlige og sydøstligste Del;
mod N. grænser det til Hægebostads, mod Ø.
til nordre og søndre Undals Præstegæld, mod
S. begrænses det af Havet, hvorfra 3 Fjorde,
nemlig Grønsfjord, Rosfjord og Lyngdalsfjord,
skærer sig ind i Herredet, som for øvrigt i V.
og NV. støder til Herad og Kvinesdals
Herreder. Herredet omfatter 3 Kirkesogne, nemlig
L. Hovedsogn med Kvaas og Austad Anneks.
Herredet gennemstrømmes af Lyngdalselv, der
løber i nordlig-sydlig Retning og danner inden
for Herredet 2 Fossefald; den optager i sin
nedre Del paa den store Slette, som Dalen her
danner, 2 Bielve. Denne nedre Del af Dalen,
der er en af Fogderiets smukkeste
Strækninger, har tillige adskillige Oldtidsminder. Den
øvrige Del af Herredet hører til tvende af
ovenn. Fjorde dannede bjergrige Halvøer,
hvoraf den østlige, mellem Grønø og Lenefjorden
paa den ene og Rosfjorden paa den anden Side,
udgør tillige med nogle udenfor liggende Øer
Austad Sogn, og den vestlige, mellem
Rosfjorden og Lyngdalsfjorden, hører til Hovedsognet
og er den inderste Del af Spindland. Disse
Strækninger ejer en Del Fartøjer, ligesom
Fiskeriet er ganske betydeligt. Skovbrug haves
næsten ikke. Af industrielle Anlæg mærkes fl.
Savbrug, Mejerier, Cementfabrik, Skjelmergel.
Hovedvejen mellem Kristiansand og
Stavanger gaar i en Strækning af c. 50 km gennem
Herredet, og en Kørevej fører langs
Lyngdalselven op i Kvaasen. En Hovedvej til Farsund
gaar over den vestligste Halvø. Herredets
Areal er 230,37 km<sup>2</sup>. Antagen Formue 1921 var
7219700 Kr, Indtægt 1074120 Kr.
<i>(J. F. W. H.). M. H.</i>
</chapter>

<chapter name="Lyngdæmpning">
<b>Lyngdæmpning</b> er en Fremgangsmaade til
Flyvesandsdæmpning, som bruges i Klitterne,
hvor der er lang Lyng til Raadighed; den
oprykkede ell. afhuggede Lyng lægges i Striber
med Rodenden mod den farlige Vindretning;
Rodenderne dækkes først med noget Sand,
dernæst med Toppen af næste Lyngstribe, til
hele det aabne Areal er dækket; L. foretrækkes
ofte for Plantning af Klittag, fordi den hurtigere
fører til Dannelsen af et sammenhængende,
varigt Dække af levende Planter.
<i>C. V. P.</i>
</chapter>

<chapter name="Lynge, Bernt Arne">
<b>Lynge,</b> <sp>Bernt Arne</sp>, norsk Botaniker, f.
7. Juli 1884, Assistent ved Botanisk Have i Kria
1906, Konservator ved Botanisk Museum smst.
1915, Docent i systematisk Botanik ved Kria
Univ. 1918. L. har særlig kastet sig over
Likenerne (Lavarterne) og har offentliggjort en
Rk. Arbejder over disse Planters Udbredelse
og Systematik; nævnes kan saaledes <i>Studies on
the Lichen Flora of Norway</i> (1921). Han har
rejst meget i Norge for at studere Likener i
Naturen, og har deltaget i en Ekspedition til
Novaja Semlja 1921, endvidere har han i
nogen Tid opholdt sig i Wien for at studere hos
Likenologen Zahlbruckner.
<i>C. H. O.</i>
</chapter>

<chapter name="Lynge, Herman Henrik Julius og Herman">
<b>Lynge,</b> 1) <sp>Herman Henrik Julius</sp>,
dansk Boghandler, f. i Kbhvn 13. Novbr 1822,
d. smst. 5. Decbr 1897. L. kom 1834 i Lære hos
Antikvarboghandler Chr. Tønder Sæbye, blev
ved dennes Død 1844 Bestyrer af Forretningen,
der var grundlagt 1830, og overtog den for
egen Regning og under eget Firma 26. Maj
1853. L. blev den, der gennem sit eget Firmas
voksende Anseelse højnede dansk
Antikvarboghandel, som før hans Tid havde haft et alt
andet end godt Ry paa sig. Han grundlagde det
videnskabelige Antikvariat herhjemme, og ved
hans Død stod Firmaet L. ubestridt som det
betydeligste i sin Branche i Skandinavien. L.
var Samler i stor Stil. Hans omfattende
Samling af Billeder, illustrerende Danmarks
Historie fra de ældste Tider til Nutiden, købtes
efter hans Død af Frederiksborg Museet, medens
hans enestaaende Holberg-Samling allerede
1871 var erhvervet af Sorø Akademi; alle hans
øvrige betydelige Samlinger (Kobberstik,
Litografier, Raderinger, Mønter etc.) bortsolgtes i
Henhold til testamentarisk Bestemmelse ved 10
Auktioner, afholdte 1898 og 99. 1892 optog han
sin Søn

2) <sp>Herman L.</sp>, f. 25. Dec. 1862, som Associé,
og (samtidig ændredes Firmanavnet til Herman H.
J. L. & Søn. Under H. L., som fra 1897 er
Eneejer af Firmaet, er dettes Traditioner paa den
smukkeste Maade blevet bevarede. H. L. har
fra sin tidligste Ungdom dyrket zoologiske,
specielt malakologiske Studier og har tilvejebragt
en betydelig Saml. af Mollusker og Konkylier.
Han har leveret Bidrag til forsk. saavel
inden- som udenlandske Afh., og i Videnskabernes
Selskabs Skr optoges 1909 hans <i>Marine
Lamellibranchiata of the Danish Expedition to Siam</i>.
<i>J. L .L.</i>
</chapter>

<chapter name="Lynge-Frederiksborg">
<b>Lynge-Frederiksborg</b>, <sp>Herred</sp> i Nordsjælland,
Frederiksborg Amt, begrænses mod
N. af Strø og Holbo Herreder, mod Ø. af
Lynge-Kronborg Herred, mod S. af Ølstykke Herred
og mod V. af Roskilde Fjord. Dets største
