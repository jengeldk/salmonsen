Patienten har været ell. er under Paavirkning
af det paagældende Antigen. I Praksis vil det i
Reglen dreje sig om bakterielle Antigener, og
Reaktionens positive Udfald vil da betyde, at
Patienten er ell. nylig har været inficeret med
den paagældende Bakterieart.
Overfladespændingens Nedsættelse giver sig bl. a. til Kende
ved, at Draaber af Blandingsvædsken, der
drypper fra et Rør med en bestemt Lysning, bliver
mindre end forhen, ell. m. a. O., at det samme
Rumfang Vædske ved nedsat
Overfladespænding drypper ud i fl. Draaber, end før
Overfladespændingen nedsattes. Navnlig til
Diagnosen af skjult Kræft havde man ventet sig en
Del af Reaktionen, men Fejlkilderne har vist
sig at være for store, til at Reaktionen har
kunnet faa synderlig praktisk Bet. For
bakterielle Infektioners Vedk. raader man over
sikrere og i Praksis lettere udførbare
Immunitetsreaktioner. Reaktionen er paa dansk bleven
gjort til Genstand for en Doktorafhandling:
<sp>Ove Wissing</sp>, »Serodiagnostik af maligne
Svulster« (Kbhvn 1916).
<i>O. T.</i>
</chapter>

<chapter name="Meiotaksi">
<b>Meiotaksi</b> betegner i den botaniske
Teratologi det Forhold, at samtlige Blade i en
Krans, særlig Kronblade, Støvdragere ell.
Frugtblade, undertrykkes.
<i>(F. K. R.) C. F.</i>
</chapter>

<chapter name="Meiringen">
<b>Meiringen</b> ['ma^ireŋ<sub>ə</sub>n], By i schweizisk
Kanton Bern 62 km SØ. f. Bern ved Rhinens
Biflod Aare i Hasle Tal ved Foden af
Hasleberg og ved Jernbanelinien Brienz—Luzern,
(1910) 3196 Indb. M. har livligt Turistbesøg;
Træskæreri, Landdyrkning og Alpedrift. Tæt
ved M. findes anselige Vandfald, der dannes af
Dorfbach, Alpbach og Mühlenbach. Disse har
særlig 1762 og 1811 under Højvande
oversvømmet Byen. Paa venstre Side af Aare styrter
Reichenbach sig ned i Rosenlaui-Dalen, hvor
Badestedet Rosenlaui er beliggende.
<i>N. H. J.</i>
</chapter>

<chapter name="Meis (Ø)">
<b>Meis</b> ['meis], Oldtidens Megiste, Ø ved
Sydkysten af Lilleasien i det gl. Lykien, nuv.
Vilajet Konia. Paa M. bor c. 4000 Mennesker, der
hovedsagelig lever af Svampefiskeri. Havnebyen
<sp>Castelloryzo</sp> ell. <sp>Castello-Rosso</sp> er
uden Bet. Paa et Forbjerg laa tidligere et Slot,
der tilhørte Rhodeserridderne.
<i>M. V.</i>
</chapter>

<chapter name="Meis (Kurv)">
<b>Meis</b> [mæjs], norsk Benævnelse for en Kurv af
Fletværk, særlig til deri at bære Byrder paa
Ryggen. Hertil svarer olddansk <i>mees</i>, der, ligesom
oldnorsk <i>meiss</i> oftere omtales som Maal for
Sild. Ordet forekommer ogsaa i Gammeltysk
(<i>meisa</i>) og i fl. andre indoeuropæiske Sprog.
<i>H. F.</i>
</chapter>

<chapter name="Meisenheim">
<b>Meisenheim</b> ['ma^iz<sub>ə</sub>nha^im], By i preussisk
Prov. Rheinland i Regeringsdistriktet Koblenz,
75 km S. f. Koblenz ved Glan og Jernbanelinien
Lauterecken—Staudernheim, 2000 Indb.
Amtsret, gotisk Slotskirke, gammelt Slot, Latinskole,
Kvæg- og Kornhandel.
<i>N. H. J.</i>
</chapter>

<chapter name="Meisling, Simon Sørensen">
<b>Meisling,</b> <sp>Simon Sørensen</sp>, dansk
Skolemand og Oversætter, f. 6. Oktbr 1787, d. 8.
Apr. 1856. Efter 1807 at have taget teologisk
Embedseksamen blev han 1808 Adjunkt i
Helsingør, 1809 <i>Dr. phil.</i> ved en Afh. om de gr.
Rapsoder, 1812 Adjunkt ved Metropolitanskolen,
1822 Rektor i Slagelse, 1826 i Helsingør; 1828 fik
han Titel af Prof. og tog sin Afsked 1839. Som
Skolemand var han streng og frygtet af sine
Disciple for sin hvasse Spot, hvorunder bl. a.
H. C. Andersen, der var hans Elev baade i
Slagelse og i Helsingør og sidstn. Sted boede i
hans Hus, døjede meget. Han har udgivet en
Mængde klangfulde Oversættelser af gr. og lat.
Digterværker, saaledes Vergils <i>Bucolica</i> (1817)
og <i>Æneide</i> (1824—26), <i>Bion</i> og <i>Moschos</i> (1824),
<i>Theokrit</i> (1825), <i>Musaios</i> (1825), <i>Anakreon</i> (1826),
Ovid's <i>Metamorfoser</i> (1831), <i>Martial</i> (1832);
desuden 7 Hefter »Digte fra Oldtiden« (1827—32).
I Forbindelse med disse Overs. staar hans
»Undersøgelser om det heroiske Versemaals
Skæbne« (1816). Ogsaa af moderne Forfattere har
han leveret fl. Overs., saaledes af Gozzi's
dramatiske Eventyr (1821) og Maskekomedier (1825)
samt Skr. af Goethe (1832—33). Desuden har
han udg. en sp. Grammatik (1841) og
pseudonymt adskillige poetiske Forsøg.
<i>H. H. R.</i>
</chapter>

<chapter name="Meissen">
<b>Meissen</b> ['ma^is<sub>ə</sub>n], By i tysk Fristat Sachsen
i Kreishauptmannschaft Dresden, Hovedstad i
Amtshauptmannschaft M., ligger ved
Udmundingen af Triebisch i Elben lige over for Kölln
ved Jernbanelinien Leipzig—Döbeln—Dresden,
(1919) 37491 Indb., hvoraf 2000 Katolikker. M.
er en af de smukkest beliggende Byer i
Tyskland og er i sit Indre rig paa mange
gammeldags arkitektoniske Bygninger; kun det ny
Kvarter i Triebisch-Dal bærer et fuldstændig
moderne Præg, tillige findes endnu Rester af den
gl. Befæstning. Den anseligste Bygning er
Domkirken, et Mesterstykke i gotisk Bygningskunst.
Den er opr. grundlagt af Kejser Otto I, men
genopbygget efter en Ildebrand fra 1372 til
Midten af 15. Aarh. Det Indre restaureredes
1912, og begge Hovedtaarnene, der 1547
ødelagdes ved Lynnedslag, genopførtes 1903—08.
Blandt de andre Kirker nævnes den allerede
1205 nævnte Skt-Afra-Kirke paa Afraberg og
den smukke katolske Kirke (1887) samt blandt
de verdslige Bygninger det paa Schloszsberg
ved Siden af Domkirken liggende Slot
Albrechtsburg, bygget i gotisk Stil 1471—83,
restaureret 1873 og i sit Indre udstyret med
Vægmalerier. M. er Sæde for en Amtsret, en
Industriinspektion, et Hovedskatkammer og har
en Fyrsteskole (Gymnasium), i hvilken Gellert
og Lessing har været Elever, en Realskole, en
Handels- og Landbrugsskole. Efter Opfindelsen
af Porcelænet ved J. F. Böttger, for hvem der
1892 er rejst et Mindesmærke, grundlagdes her
i det ovenn. Slot den første Porcelænsfabrik i
Europa (1710); 1863 overflyttedes den til
Triebisch-Dal. Fabrikken, der nu beskæftiger 950
Arbejdere, kopierede i Beg. kin. og jap.
Forbilleder, men efter 1720 vandt Rokokoformerne
Overhaand, med hvilke man endnu beskæftiger
sig. I Tidsrummet henimod Slutn. af 18. Aarh.
kopierede man dog særlig Billeder fra
Dresden-Galeriet. Den hist. Udvikling af M.-Poroelænet
fremstilles ved den righoldige Samling i Mus.
Johanneum i Dresden. 1916 aabnedes ved
Fabrikken en Udstillingshal med ny Stykker efter
samtlige gl. Modeller, og enkelte Stykker fra
18. Aarhundrede. Til Fabrikkens bekendteste
Frembringelser hører det grevelige
Bruhl-ske Svaneservice (3000 Stk.), som opbevares
paa Slottet Pförten i Lausitz. I Tilslutning til
denne »kgl. sachsiske Porcelænsmanufaktur i
