<chapter name="Macabebe">
<b>Macabebe</b> [maka'wæw<sub>æ</sub>], By paa Luzon,
Filippinerne, 20000 Indb., Spritfabrikker. Væverier.
</chapter>

<chapter name="macabre">
<b>macabre</b> [ma'ka.br], se <sp>Dødedans</sp>.
</chapter>

<chapter name="Macacus">
<b>Macacus</b> er en Abeslægt af Hundeabernes
Gruppe inden for Østaberne. Det er temmelig
tætbyggede Dyr med kun middellange Lemmer.
Hovedet er ikke saa rundt som Marekattenes
og ikke saa langt som Bavianernes, temmelig
pluskæbet med en kort Næse, hvis Næsebor
sidder tæt ved hinanden, trukket noget tilbage
fra Overlæben. Alle har de Sædepuder og
Kæbeposer. Halen varierer meget i Længde.
Ogsaa i Levemaade er de en Mellemting
mellem Marekatte og Bavianer. De færdes i store
Flokke snart i Skove, snart paa Klipper, men er
næppe saa hurtige og behændige som mange
af deres Slægtninge. Alt spiseligt, Frø, Insekter,
Frugter, Bladknopper, Fugleunger o. s. v., tager
de. Det stoppes altid straks ind i Kæbeposerne
og gemmes der, indtil der bliver Tid til i Ro
og Mag nøjere at undersøge og spise det.
Msnge af Arterne ses hyppig i Fangenskab;
ikke sjælden formerer de sig her og faar da een
Unge ad Gangen. Først i 4—5 Aars Alderen er
de voksne. Næsten alle har de hjemme i
Sydøstasien; kun een, <sp>Magot</sp>'en ell.
<sp>Gibraltaraben</sp> (<sp>M. inuus</sp> ell. <i>Inuus ecaudottus</i>, se
Fig.) hører hjemme i Nord Vestafrika og paa
Gibraltar, Nutidens eneste europæiske Abe. Om
den er opr. vild her ell. indført, ved man ikke.
I 19. Aarh. har Tallet været nede paa 3
Individer, der ikke formerede sig, men engelske
Officerer har faaet fl. indførte fra Afrika, og
nu er der igen en hel lille Flok, der vel er
fredet, men i øvrigt lever fuldkommen vildt,
altid søgende Læsiden af Klippen. Af Farve er
den gulgraa med kødfarvet Ansigt; den
mangler helt Hale. Aberne af denne Slægt taaler
Kulden meget bedre end de fleste andre Aber.
En Art (<i>M. thibetanus</i>) findes i det kolde
Højland Thibet, og en anden (<i>M. speciosus</i>)
træffes mod N. helt op til det nordlige Nipon, hvor
Vinteren er meget barsk, og af de indiske Arter
kan den alm. bengalske Abe <sp>Bandar</sp>'en (<i>M.
rhesus</i>) træffes til en Højde af 3000 m i
Himalaja, hvor man kan se den springe om paa
sneklædte Naaletræer; om Vinteren gaar de dog
betydelig længere ned end om Sommeren. Det
er en ikke særlig stor Abe, men meget kraftig,
med temmelig kort Hale. Den er oventil
graagrøn, nedentil hvidlig, kobberfarvet paa Ansigt,
Øren og Hænder, stærkt rød paa Sædepuderne.
Nær den staar <sp>Svineaben</sp> (<i>M.
nemestrinus</i>), mere langbenet og slank, med kort
nedadkrummet Hale, fra Bagindien og de store Øer.
Den afrettes af Malajerne til Nedplukning af
Kokusnødder. En af de Aber, man overhovedet
hyppigst ser i Fangenskab, er <sp>Makak</sp>'en ell.
<sp>Javaneseraben</sp> (<i>M. cynomolgus</i>), af
Farve omtr. som Bandar'en, men sort paa
Hænder og Øren, violet-oliven i Ansigtet og med en
længere Hale, omtr. af Kroppens Længde; den
hører hjemme paa de indiske Øer og det meste
af Østasiens Kystland; angives bl. a. at fortære
Krabber i Mangrovekrattene samt Muslinger
o. l. Den smukkeste af alle Arterne er den
store, sorte <sp>Skægabe</sp> ell. <sp>Wanderu</sp> (<i>M.
silenus</i>) med et mægtigt, graat Skæg, der
omslutter hele Ansigtet. Halen er middellang med
en Dusk i Spidsen. Den hører hjemme i
Malabar-Kystens Skove; udmærker sig ved en
mærkelig gravitetisk og værdig Optræden.
<sp>Uddøde Former</sp> af M. kendes fra Indiens,
Italiens og Frankrigs Pliocænlag; ja saa sent
som i Pleistocæntiden har saadanne levet i
England, hvor man i Essex har fundet et Stykke
Kæbe af en M. i Lag fra denne Tid.
<i>(M. Ml.). R. Hg.</i>

<img>Magot (<i>Macacus inuus</i>).</img>
</chapter>

<chapter name="Mac Adam, John Loudon">
Mac Adam [m<sub>ə</sub>k-'äd<sub>ə</sub>m], <sp>John Loudon</sp>,
eng. Ingeniør, f. 21. Septbr 1756 i Ayr, d. 26.
Novbr 1836 i Maffat, Dumfriesshire. Fra sit 14.
Aar blev han opdraget i New York, hvor han
blev til Slutningen af Frihedskrigen. Efter sin
Hjemkomst til Skotland købte han en
Landejendom i Ayrshire, og under sit 13-aarige
Ophold her begyndte han (som kommunal
Tillidsmand) at interessere sig for Forbedringen af
de dengang yderst slette Landeveje. Han
anstillede paa egen Bekostning en lang Rk.
Eksperimenter, og dem fortsatte han ogsaa senere,
da han (1798) ansattes som
Provianteringsagent for Flaaden og derfor flyttede til
Falmouth. Ved sine Forsøg kom han til det
Resultat, at Vejoverfladen burde lægges noget over
Terrainet og drænes ved Grøfter og Kørebanen
befæstes ved fl. Lag Skærver; disse burde være
af cmtr. samme Størrelse, ingen af større Vægt
end 6 Ounces (c. 0,17 kg); Komprimeringen
skulde besørges af Færdselen. 1815 fik han
Tilsynet med Vejene i Omegnen af Bristol, hvor
han straks praktiserede sine Teorier, og med
stort Held. 1819 udgav han: <i>A practical essay
on the scientific repair and preservation of
roads</i>, 1820 <i>Present state of road making</i>, og to
Aar efter udkom denne Bog i 5. Udg. med
adskillige Tillæg. Herved trængte hans Ideer
efterhaanden igennem og vandt alm. Anerkendelse,
saa han 1827 udnævntes til <i>general surveyor
of roads</i>, og Parlamentet tilstod ham en
Erstatning for Udlæg til de private Forsøg samt
en større Dotation. Se <sp>Landeveje</sp>.
<i>A. L-n.</i>
</chapter>

<chapter name="Macaglia">
<b>Macaglia</b> [-'kalja], Rich. (<i>Aspidosperma</i>
Mart. et Zucc.), Slægt af Singrønfamilien, Træer
med spredte, sjælden modsatte ell. kransstillede
Blade og meget haardt Ved. De smaa
Blomster, der sidder i rigtblomstrede Stande, har
fladkravet Krone med smalle og til venstre
