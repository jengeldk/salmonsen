vandes og ofte oversvømmes af Hunter,
dyrkes Korn, Kartofler, Tobak, Sydfrugter og Vin;
men Byens største Indtægtskilde er dog
Omegnens rige Kulgruber. Desuden driver den
Tobaksindustri, Ølbryggeri og betydelig Handel
saavel med det Indre som med Kystbyerne.
M. er en Dobbeltby, der bestaar af to
Kommuner <sp>East</sp>- og <sp>West-M.</sp> East-M. er Sæde
for en rom.-kat. Biskop.
<i>N. H. J.</i>
</chapter>

<chapter name="Maitland, Frederic William">
<b>Maitland</b> ['me<sub>i</sub>t£<sub>ə</sub>nd], <sp>Frederic William</sp>,
eng. Retslærd og Historiker, f. 28. Maj 1850 i
London, d. 19. Decbr 1906 i Las Palmas paa
Gran Canaria, fuldendte sine akademiske
Studier i Cambridge 1876, s. A. Advokat, 1884
Lektor og 1888 Downing Prof. i Cambridge.
M. er uden Tvivl en af Englands største
Videnskabsmænd i den nyere Tid, en sikker og
konkret Tænker, Skarptskuende, lærd og
aandfuld, som Skribent klar, levende, mandig. I
ham var den moderne eng. Retsforsknings
ypperste Egenskaber personificerede, medens han
samtidig havde fuld Forstaaelse af den
kontinentale Retsvidenskabs Metode og Stræben;
han lærte saavel de eng. Jurister som
Historikere det rette gensidige Forhold mellem
Retten og Historien; med sjælden Originalitet og
Friskhed kastede han nyt Lys over de Emner,
han optog til Behandling; som Udgiver af
retshistoriske Kildeskrifter gennemførte han en
eksakt kritisk Metode; ham skyldtes Stiftelsen
1887 af <i>The Selden Society</i>, for hvilket han fra
1895 var den energiske Leder, selv bidrog han
dertil med en Række bindstærke Værker. Et
af M.'s første betydelige Arbejder var <i>Pleas
of the crown for the county of Gloucester
before the Abbot of reading and his fellows
justices itinerant in the fifth year of the reign
of king Henry the third and the year of
grace 1221</i> (1884), der efterfulgtes af <i>Justice
and police</i> (1885), <i>Bracton's note-book</i> (I—III,
1887). <i>Select pleas of the crown</i> (1888),
<i>Select pleas in manorial and other seignorial
courts</i> (1889), <i>Records of the Parliament
holden at Westminster, 1305</i> (1893), <i>The history
of English law before the time of Edward I</i>
(I—II, 1895, 2. Udg. 1899; sammen med Sir
<sp>Frederic Pollock</sp>), <i>Select passages from
the works of Bracton and Azo</i> (1895),
<i>Domesday book and beyond</i> (1897, 3. Udg. 1917),
<i>Township and borough</i> (1898), <i>Roman canon
law in the church of England</i> (1898), en Overs.
— med Indledn. — af Otto Gierke's
»Genossenschaft« (<i>Political theories of the middle age</i>,
1900), <i>Year Books of Edward II</i> (I—III,
1903—05) og <i>Life and letters of Leslie Stephen</i>
(1906). Desuden udfoldede M. en rig og
betydningsfuld. Virksomhed som Bidragyder til
retsvidenskabelige og hist. Tidsskr og Samleværker;
i <i>The collected papers of F. W. M.</i> (I—III,
1911) har H. A. L. Fisher samlet de vigtigste
af M.'s Afh. Efter M.'s Død udgav H. A. L.
Fisher hans <i>The constitutional hist. of England</i>
(1909), A. H. Craytor og W. J. Whittaker <i>Equity
also the forms of action at common law</i> (1910).
Talrige videnskabelige Æresbevisninger baade
fra Ind- og Udland faldt i M.'s Lod. 1907
grundedes i Cambridge <i>The F. W. M. Memorial
Fund</i>. En M.-Bibliografi er givet i A. L. Smith's
nedenfor anførte Værk S. 59—71. (<sp>Litt</sp>.: <sp>F.
Pollock</sp>, <sp>O. W. Holmes</sp>, <sp>John C. Gray</sp>,
<sp>R. Saleilles</sp>, <sp>Paul Meyer</sp>, <sp>Heinrich
Brunner</sp>, <sp>F. Liebermann</sp>, <sp>Joseph
Redlich</sp>, <sp>A. Zacco-Rosa</sp> i <i>The law
quarterly review</i>, XXIII [1907], S. 137—50; <sp>P.
Vinogradoff</sp> i <i>The english historical
review</i>, XXII [1907], S. 280—89; <sp>A. L. Smith</sp>,
<i>F. W. M.</i> [Oxford 1908]; <sp>H. A. L. Fisher</sp>,
<i>F. W. M. A biographical sketch</i> [Cambridge
1910]).
<i>Fz. D.</i>
</chapter>

<chapter name="Maitrayani-Samhita">
<b>Maitrāyaṇi-Saṁhitā,</b> Navn paa en særlig
Skoles (Maitrāyaṇi-Skolens) Recension af den
»sorte« Yajur-Veda.
<i>D. A.</i>
</chapter>

<chapter name="maitre">
<b>maitre</b> [mæ.t<sub>r</sub>] (fr.), Herre, Hersker, Lærer,
Mester, i Frankrig Titel for Advokater og
Notarer (skrevet M<sup>e</sup>), <i>m. d'hôtel</i> [mæ.tr<sub>ö</sub>-d-å'tæl],
Hushovmester; <i>m. ès arts</i> [mæ.tr-æz-a.r],
Magister i de fri Kunster; <i>m. de plaisirs</i>
[mæ.tr<sub>ö</sub>-d<sub>ö</sub>-plæ'z<sub>i</sub>r], den, der leder og forestaar
selskabelige Fornøjelser; <i>m.-des-requêtes</i>
[mæ.tr<sub>ö</sub>-dæ-'kæ.t] (s. d.).
</chapter>

<chapter name="maître aux Dé">
<b>maître aux Dé</b> ['mæ.tr-o-'de], se <sp>Dé</sp>.
</chapter>

<chapter name="maître-des-requêtes">
<b>maître-des-requêtes</b> ['mæ.tr<sub>ö</sub>-dæ-'rkæ.t] er
Betegnelsen for en Del fr. Embedsmænd, der
var knyttede til det gl. <i>conseil du roi</i> med
det Hverv at aflægge Rapport der om private
Henvendelser, rettede til Regeringen, og en
Del andre Sager. Deres Stilling ordnedes under
Ludvig XIV 1674, og de var fra da af i alt 80.
Stillingerne var arvelige og købelige og stod
højt i Pris. Se tillige <sp>Kancelli</sp>, S. 491.
<i>P. M.</i>
</chapter>

<chapter name="maîtresse">
<b>maîtresse</b> [mæ'træs] (fr.), egl. Frue,
Herskerinde; Frille, Konkubine, brugt mest om
fornemme Folks Elskerinder (de fr. Kongers m.).
</chapter>

<chapter name="Maitreya">
<b>Maitreya,</b> den første tilkommende Buddha,
nu en Bodhisattva i Tushita-Himlen; navnlig
fremtrædende hos de sydlige Buddhister, hvor
han paa Pāli kaldes <sp>Metteyya</sp> (undertiden
falskelig sammenstillet med Navnet Messias).
<i>(S. S.). D. A.</i>
</chapter>

<chapter name="Maittaire, Michel">
<b>Maittaire</b> [mæ'tæ.r], <sp>Michel</sp>, fr. Filolog
og Bibliograf, f. 1668, d. i London 18. Septbr
1747. Hans Forældre, der var Protestanter,
forlod deres Fædreland ved Nantes-Ediktets
Ophævelse og drog til England; der fik M. saa
et Professorat og levede der, nogle Rejser
fraregnede, til sin Død. Han var meget frugtbar
som Udgiver og lærd Forfatter; men den Bog
af ham, der især har bevaret hans Navn, og
som endnu har bevaret en Del af sit Værd,
er <i>Annales typographici</i> (5 Bd, Haag og London
1719—41), der omfatter den trykte Litteratur
fra Bogtrykkerkunstens Opfindelse til 1664; et
Supplement gav M. Denis i 2 Bd (Wien 1789).
Desuden udgav han bl. a. 33 Bd gr. og lat.
Klassikere samt Ny Test. paa Græsk.
<i>(E. G.). C. S. P.</i>
</chapter>

<chapter name="Mai Yang">
<b>Mai Yang</b> (<i>Dipterocárpus alatus</i> og <i>D.
turbinatus</i>) vokser i Siam og er let nok til at
flaades, naar det først fældes 3 Aar efter
Ringningen. Det er Siams almindeligste
Bygningstræ. Mai betyder Træ, Yang betyder Saft. Træet
er rigt paa Saft, der bruges til Strygning af
andet Træ for at holde Vandet ude (f. Eks. til
Baade) og blandet med Savsmuld til Fakler.
Den af Træet udflydende Harpiks stivner i
Luften; den pulveriseres og blandes med Saften
