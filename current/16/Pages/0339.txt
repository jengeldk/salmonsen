snoede Flige. Delfrugterne er Bælgkapsler, der
ofte er stærkt sammentrykte; ogsaa de vingede
Frø er sammentrykte. Omtr. 45 Arter, de fleste
i det tropiske Sydamerika. <i>M. Quebracho
blanco</i> Rich. (<i>A. quebracho blanco</i> Schlecht.) fra
Argentina er en høj Busk med modsatte ell.
kransstillede, lancetdannede og tornet
tilspidsede Blade, der er læderagtige og forsynede
med gul Rand, gule Blomster og store,
træagtige Kapsler; den leverer
<sp>Quebrachobark</sp>, som anvendes dels til Garvning, dels
til Lægemiddel (mod Sygdomme i
Aandedrætsorganerne). Foruden af denne Art faas
Gavntræ ogsaa af andre. Det egl.
<sp>Quebrachotræ</sp> stammer dog fra <i>Schinopsis Balansæ</i> Engl.
<i>A. M.</i>
</chapter>

<chapter name="Mac Adoo, William Gibbs">
<b>Mac Adoo</b> [m<sub>ə</sub>k-'a.du.], <sp>William Gibbs</sp>,
nordamer. Politiker, f. i Marietta, Georgia, 31.
Oktbr 1863, slog sig op i New York som
Sagfører og som Leder af Selskaber til Anlæggelse
af undersøiske Tunneler mellem Storbyens
adskilte Dele. Ved Præsidentvalget 1912 spillede
han en Hovedrolle som demokratisk Politiker,
og Partiets sejrrige Kandidat, W. Wilson, hvis
Datter han snart efter ægtede, gjorde ham til
Finansminister (Marts 1913—Decbr 1918). Han
virkede baade i sin Ministertid og senere i nøje
Tilknytning til Svigerfaderens Politik; i
Fredsperioden gennemførte han de Reformer, der
tilstræbte at frigøre Samfundslivet for
Storfinansens Herredømme ved Omordning af
Bankvæsenet og ved et statsordnet Kreditsystem for
Landbruget (<i>Federal Reserve Banks</i> og <i>Federal
Farmers' Loan Boards</i>); i Krigsperioden
organiserede han de vældige indenrigske Laan og
traadte i Spidsen for de af Staten overtagne
Jernbaner; efter Vaabenstilstanden var han
ivrig Talsmand for Folkenes Forbund. Han fandt
stor Tilslutning som Præsidentemne paa det
demokratiske Nationalkonvent 1920, men
skødes til Side for en mindre udpræget
Wilsontilhænger. Senere er han navnlig traadt frem
som Modstander af Rustningspolitikken.
<i>P. L. M.</i>
</chapter>

<chapter name="Macaluba">
<b>Macaluba</b> er den mest berømte af
Dyndvulkanerne. Den ligger i Nærheden af Girgenti
og bestaar af en flad Lerkegle, paa hvis
Overflade findes en Del, c. 1 m høje Slamkegler, som
foroven har en tragtformet Fordybning, der er
fyldt med Slam ell. saltholdigt Vand. Se i øvrigt
<sp>Dyndvulkaner</sp>.
<i>J. P. R.</i>
</chapter>

<chapter name="Macao">
<b>Macao</b> [ma'ka<sub>u</sub>] (kin. <sp>Makau</sp>), portugisisk
Koloni paa Kinas Sydkyst (Prov. Kwangtung),
ligger ved Mundingen af Kanton-Floden og
bestaar af Øerne <sp>Colovane</sp> og <sp>Taipa</sp> samt
en lille Halvø, der ved en smal, sandet
Landtange staar i Forbindelse med den kin. Ø M.
Det samlede Areal beløber sig til 11,75 km<sup>2</sup> med
(1910) 74866 Indb., hvoriblandt 2171 Portugisere,
nogle Spaniere og Englændere, Resten
Kinesere. Paa Halvøen ligger de tre ubetydelige
Landsbyer <sp>Monga</sp>, <sp>Patana</sp> og <sp>Lapa</sp> samt
Byen M., Koloniens Hovedstad, hvilken ligger
amfiteatralsk op ad et Bakkedrag, hvis Toppe
krones af nogle Forter. Det europ. Kvarter er
smukt bygget, har fem Kirker og et stort Antal
Spillehuse, hvoraf Kolonien har sin vigtigste
Indtægt. Det kin. Kvarter har snævre og
smudsige Gader. M. er Sæde for Generalguvernøren,
en rom.-kat. Biskop og en kin. Mandarin.
Havnen bestaar af en ydre, meget slet beskyttet
Red og to indre Havne, der dog er saa stærkt
tilsandede, at Dampere ikke kan lægge til, men
maa ankre 9—10 km fra Byen. M. erhvervedes
1557 af Portugiserne og var længe den
vigtigste Plads for Handelen paa Kina. Efter at
Englænderne havde sat sig ned i Hongkong,
tabte M. snart sin Bet., der ikke genvandtes,
ved at Byen 1845 blev erklæret for Frihavn.
Haarde Stød var ogsaa Kantons Aabning for
den udenlandske Handel og Forbudet mod
Kulihandelen (1873). Handelen er ganske i
Kinesernes Hænder. Der indføres Opium,
Bomuldsgarn, Bomuldstøj etc. Der udføres Silke,
Te, Indigo, Stjerneanis etc. I Havnen indløb
1915 13457 Skibe med 2,4 Mill. t.
<i>M. V.</i>
</chapter>

<chapter name="Macapa">
<b>Macapa</b> [m<sub>a</sub>k<sub>a</sub>'pa], By i den bras. Stat Pará,
ved Amazon-Flodens nordlige Arm næsten lige
under Ækvator, har en god Red, beskyttet af
et Fort, Udførsel af Bygnings- og Møbeltræ,
Deportationssted. 4000 Indb.
<i>N. H. J.</i>
</chapter>

<chapter name="Mac Ardell, James">
<b>Mac Ardell</b> [m<sub>ə</sub>k-'a.<sub>ə</sub>d<sub>ə</sub>£], <sp>James</sp>, engelsk
Kobberstikker i Mezzotinto (Sortekunst), f. i
Dublin, d. 1765 i London. Han var Elev af J.
Brooks, kom c. 1747 til London. Her udfoldede
han en betydelig Virksomhed, især som
Portrætstikker efter eng. Malere (c. 200
Sortekunst-Portrætter), men ogsaa ved Stik efter
Rembrandt, Murillo, Brouwer m. v. og blev en
af Englands mange betydelige Kunstnere i
Mezzotinto-Maneren. M. er repræsenteret i
Kobberstiksaml. i Kbhvn. (<sp>Litt</sp>.: <sp>Goodwin</sp>,
<i>M.</i> [1903]).
<i>A. Hk.</i>
</chapter>

<chapter name="Macarius">
<b>Macarius</b>, se <sp>Makarios</sp>.
</chapter>

<chapter name="Macarsca">
<b>Macarsca,</b> By i Dalmatien, Jugoslavien,
ligger ved Foden af de nøgne Klipper i
Bunden af Bugten Canale della Brazza, 52 km
SØ. f. Spalato, 1500 hovedsagelig serbokroatiske
Indb. M. har en god Havn samt Fiskeri og
Handel med Sydfrugter og Olie. I Omegnen
dyrkes udmærkede dalmatiske Vine. Indtil 639 var
M. Bispesæde. Det senere oprettede Stift gik
1830 op i Spalato.
<i>N. H. J.</i>
</chapter>

<chapter name="Macaulay, Thomas Babington">
<b>Macaulay</b> [m<sub>ə</sub>'kå.£<sub>i</sub>], <sp>Thomas
Babington</sp>, eng. Historiker og Politiker, f. 25. Oktbr
1800, d. 28.
Decbr 1859,
Søn af
Zachary M., bekendt
Talsmand for
Negerslaveriets Afskaffelse,
havde fra sin
tidligste
Barndom en
umaadelig Lyst til
at læse og en
overordentlig
Hukommelse,
der blev ham
tro hele Livet.
Han var meget
tidlig udviklet
og skrev
allerede som
Barn Historie og Digte. I 12 Aars Alderen blev
han sendt til en Kostskole for at forberedes til

<img>T. B. Macaulay.</img>
