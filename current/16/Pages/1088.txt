og deltog i de flg. Aar meget i
Forhandlingerne i Nimwegen, indtil han 1679 paa ny
sendtes til Paris for at indlede direkte
Fredsunderhandlinger med Ludvig XIV. Disse
Forhandlinger var i høj Grad ubehagelige for M.;
Ludvig XIV optraadte meget overmodig, og M.
maatte gøre den ene Indrømmelse efter den
anden og til Slut gaa ind paa de af Ludvig
XIV foreskrevne Betingelser. Skønt dette
uheldige Resultat ikke paa nogen Maade kunde
lægges M. til Last, faldt han dog kort efter i
Unaade hjemme; han kaldtes brat tilbage
Decbr 1679 og beskyldtes for at have indladt
sig i Intriger med den fr. Gesandt d'Avaux i
Holland og for at have vist Uforsigtighed i sin
Omgang med de fr. Diplomater i Paris. Det
lykkedes ham dog at rense sig for disse
Beskyldninger, og 1681 udnævntes han paa ny til
Gesandt i Paris, hvor han forblev lige til 1706.
Han nød stor Anseelse som Diplomat og var
tillige en meget kundskabsrig Mand. Hans
Enke oprettede M.'s Stiftelse i Roskilde.
<i>L. L.</i>
</chapter>

<chapter name="Meyer-Förster, Wilhelm">
<b>Meyer-Förster</b> ['ma^i<sub>ə</sub>r-'först<sub>ə</sub>r], <sp>Wilhelm</sp>,
tysk Forf., f. i Hannover 12. Juni 1862,
studerede først Jura og Kunsthistorie, bosatte sig
i Berlin som Forf. og levede derpaa nogle Aar i
Paris. Han debuterede med en vittig Parodi:
»Die Saxonen von S. Gregorow« paa
Samarere's hist. Romaner (1885), skrev herefter
forskellige dram. Arbejder som Dramaet
»Unsichtbare Kreisen« og Lystspillet »Böse Nacht« og
»Die Vielgeprüfte«. Romanerne »Die Fahrt um
die Erde«, »Alltagsleute« og »Derby«, men det
var først, da han dramatiserede sin 1899
udgivne Roman »Karl Heinrich«, at hans Navn blev
kendt i videre Kredse. Det sentimentale
Skuespil »Alt-Heidelberg« gik nemlig over hele
Tyskland og eksporteredes — ogsaa til Norden.
I Kbhvn spilledes det første Gang Foraaret 1903
paa Folketeatret i Karl Larsen's Overs. under
Titlen »Hans Højhed«, og endnu for nylig er
det blevet genopført herhjemme, skønt Tiden
er løbet helt fra dets blege Fyrsteromantik.
<i>C. B-s.</i>
</chapter>

<chapter name="Meyerheim">
<b>Meyerheim</b> ['ma^i<sub>ə</sub>rha^im], tysk Malerfamilie.

1) <sp>Friedrich Eduard</sp>, f 7. Jan. 1808 i
Danzig, d. 18. Jan. 1879 i Berlin, Elev af
Berlin-Akademiet (under Schadow), har især gjort
sig kendt ved sine Genrebilleder fra nordtysk
Bondeliv, meget omhyggelige i Udførelsen og
med en klædelig Naivitet og elskværdig Hygge
over sig. »Forventning« (1845) anses for hans
Hovedværk. Arbejder af ham i tyske Museer,
i Berlins Nationalgal. »Skyttekonge« (1836).
1880 udkom hans Selvbiografi. 2) <sp>Wilhelm
Alexander</sp>, foreg.'s Broder (1815—82), var
Heste- og Krigsmaler. 3) <sp>Eduard Franz</sp>,
ovenn. F. E.'s Søn (1838—80), malede
Genrebilleder i Faderens Manér, hist. Billeder fra
16. og 17. Aarh.'s Kultur og Eventyrbilleder. 4)
(Friedrich) <sp>Paul</sp>, Broder til 3), f. 13. Juli 1842
i Berlin, d. 14. Septbr 1915 smst., Elev af
Faderen E. M. og af Berlin-Akademiet (som
han senere blev Prof. ved), gjorde
overordentlig Lykke ved flot og fermt malede Folke- og
Dyrelivsskildringer; den zool. Haves Bestand,
især Aberne og Løverne, var hans rette
Domæne: »Menageri« (Dresdens Gal.),
»Slangetæmmer« (1864, Hamburg), »Saaret Løve«,
»Abeakademi« (1879), »Tigerfamilie« (Prags
Rudolfinum) etc. Ogsaa mange, drevent
udførte, Portrætter: Faderens (Mus. i Danzig),
Kejser Vilhelm I's (Leipzigs Rigsret) etc. M.
udførte 7 dekorative Billeder med Lokomotivets
Historie for Villa Borsig, Berlin.
<i>A. Hk.</i>
</chapter>

<chapter name="Meyerhofferit">
<b>Meyerhofferit,</b> et Mineral af
Sammensætning 2CaO,3B<sub>2</sub>O<sub>3</sub>,7H<sub>2</sub>O, der i Form af farveløse,
trikline Krystaller er fundet sammen med
andre Bormineraler i Inyo Co., Kalifornien.
<i>O. B. B.</i>
</chapter>

<chapter name="Meyer-Lübke, Wilhelm">
<b>Meyer-Lübke</b> ['ma^i<sub>ə</sub>r-'løbk<sub>ə</sub>], <sp>Wilhelm</sp>,
Romanist, f. i Dübendorf (Schweiz) 30. Jan.
1861, studerede sammenlignende
Sprogvidenskab og romansk Filologi i Zürich og Berlin,
opholdt sig 1883—84 i Italien, holdt
Forelæsninger over Vulgærlatin ved <i>École des hautes
études</i> i Paris 1885—86, blev Prof. i Jena 1886,
Prof. i Wien 1890 og overtog 1915 Diez' gl.
Lærestol i Bonn. M.-L. har udg. en lang Rk.
Studier over de mest forsk. Spørgsmaal inden
for den romanske Sprogvidenskab, som han
paa væsentlige Punkter har fornyet. Han har
dannet Skole i Tyskland, og taknemmelige
Elever har udg. Festskrifter til hans Ære. Hans
Hovedværker er »Grammatik der romanischen
Sprachen« (1890—1902, fr. Overs. 1890—1900)
og »Romanisches etymologisches Wörterbuch«
(1911—20). Desuden har han udg. hist.
Grammatikker over Fransk og Italiensk og andre
Hjælpemidler til Studiet af de romanske Sprog,
en lang Række Undersøgelser vedrørende
Lydenes og Ordenes Udvikling, ligesom han har
været og stadig er en flittig Medarbejder ved
de vigtigste Tidsskrifter for romansk Filologi.
<i>Kr. N.</i>
</chapter>

<chapter name="Meyersdale">
<b>Meyersdale</b> ['ma^iəzde<sub>i</sub>£], By i U. S. A., Stat
Pennsylvania, ligger 110 km SØ. f. Pittsburg i
en dyb Dal i Alleghany-Bjergene. (1910) 3741
Indb. M. driver Handel med Kul og Tømmer.
<i>N. H. J.</i>
</chapter>

<chapter name="Meymac">
<b>Meymac</b> [mæ'mak], By i det sydlige
Frankrig (Limousin), Dept Corrèze, ligger ved Foden
af det 890 m høje <sp>Puy de M.</sp>, der hører til
Plateau de Millevaches, og ved en af
Dordognes smaa Bifloder og Orléans-Banen. Den har
et tidligere Benediktinerkloster, hvortil knytter
sig en Kirke i romansk Stil fra 12. Aarh.;
Stenkul-, Bly- og Vismutbrydning.
<i>N. H. J.</i>
</chapter>

<chapter name="Meyn, Antoinette">
<b>Meyn</b> [mæ^in], <sp>Antoinette</sp>, norsk
Forfatterinde, f. paa Kongsberg 4. Febr 1827, d. 6.
Marts 1915. Under Pseudonymet »Marie«
udgav hun en lang Række elskværdige
Hverdagsskildringer med en religiøs Grundtone, saaledes
»I Tusmørke. Et Hverdagsbillede« (1875),
»Gennem Kamp« (1876), »Fra min Fødeby« (1877),
»I det Stille« (1878), »Ved egen Kraft?« (1879),
»I ensomme Timer« (1883), »Svundne Tider«
(1893), »En Kærlighedshistorie fra gl. Dage«
(1896) o. a. Under Pseudonymet Holger Birch
udkom »Pressede Blomster« (1889) og »Drøm
og Virkelighed« (1891).
<i>E. S-n.</i>
</chapter>

<chapter name="Meyn, Peter">
<b>Meyn,</b> <sp>Peter</sp>, dansk Arkitekt, f. i Kbhvn
1749, d. smst. 11. Apr. 1808. Han uddannede
sig til Bygmester, dels ved Akademiet, hvis
Medailler han alle sammen vandt, den store
Guldmedaille 1768 for Opgaven »En kgl.
