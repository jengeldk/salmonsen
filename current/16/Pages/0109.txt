alle et ell. andet Sted bliver inficeret med
Tuberkulose. Naar ikke alle derpaa faar L.,
skyldes dette, at Modstandsevnen hos de fl.
Individer er for stor, til at den kan nedbrydes. Der
er en større ell. mindre »Disposition« til at faa
Sygdommen. Svækkede Individer faar snarere
L. end kraftige. Indtil Tuberkelbacillens
Opdagelse mentes det alm., at Tuberkulosen var en
arvelig Sygdom, og at der var en vis
Legemsbygning, der disponerede til Tuberkulose (<i>habitus
phtisicus</i>). Dette er ikke Tilfældet. Børn fødes
overordentlig sjældent tuberkuløse. Naar Børn
af tuberkuløse Forældre særlig bliver syge, da
skyldes dette Smitte fra Forældrene efter
Fødslen; og habitus phtisicus er Tegn paa en
allerede tilstedeværende Tuberkulose.

Der foreligger Undersøgelser, som tyder paa,
at en let Infektion med Tuberkulose f. Eks. en
ringe Kirteltuberkulose i en vis Grad virker
immuniserende, saa at der senere skal en meget
kraftig Infektion ell. stærk Svækkelse af
Organismen til, for at Tuberkulosen kan brede sig.
En saadan let Infektion findes som nævnt hos
saa godt som alle Individer i vore Lande, hvor
Tuberkulosen er saa udbredt. Kommer
Individer fra Lande, hvor der ikke er Tuberkulose,
i Berøring med denne Sygdom, angribes de langt
stærkere og bukker hyppigt under for L. Dette
kunde man saaledes se i Verdenskrigen, hvor
L. hærgede voldsomt bl. nogle af de »farvede«
Tropper, som de Allierede fra Asien havde ført
til Krigsskuepladsen.

Er det nu lykkedes Tuberkelbacillen at finde
et for dens Trivsel gunstigt St., begynder dens
Virksomhed. I Alm. finder denne første Beg.
Sted i Lungens øverste Del, i Lungespidsen.
Hvorfor dette Parti af Lungen er saa modtageligt
for denne Infektion, er stadig et omstridt
Spørgsmaal; man har ment, det kom af, at
Luftfornyelsen her skulde være vanskeligere og
mindre energisk end i de øvrige Dele af
Lungen. Bacillen fremkalder nu paa Stedet en
Betændelsesproces, og denne breder sig til det
nærmeste Væv, til Partiet omkr. den lille
Luftrørsgren, fremkalder en Peribronkitis, og naar
Betændelsen har bestaaet en Tid, falder Vævet
hen, undgaar en saakaldt Nekrose, der
dannes et lille Hulrum, og Afsondringen herfra
føres ud i Luftrørsgrenene og spreder paa
denne Maade Smitten til andre Luftrørsgrene i
den samme og i den anden Lunge, der som
oftest bliver angreben ret snart efter den første.
Der dannes da atter smaa ny Arnesteder (Foci)
med Peribronkitis, og paa denne Maade kan
Sygdommen vedblive at brede sig i Lungen, til
største Delen af denne indtages deraf. Men alt
som Processen skrider frem, kommer det ogsaa
til Dannelsen af Betændelser af anden Art, til
smaa Bronkopneumonier, til gelatinøse
Pneumonier, og stadig falder Vævet hen, gennemsaas
i Omfanget med Tuberkelknuder, der, som de
ældes, bliver gule og osteagtige, indtil de atter
falder hen, og paa denne Maade forstørres
Hulrummene, de saakaldte Kaverner, stadig.
Sygdomsprocessen holder sig dog endnu til selve
Lungevævet; men jo større Destruktionen af
Vævet bliver, desto lettere ødelægges ogsaa
Blod- og Lymfekarrene, som findes i Lungen.
Tuberkelbacillerne kan da trænge ind i dem,
og der er da ikke længer nogen Grænse for
deres Udbredelse, idet de med Blod- og
Lymfestrømmen føres rundt til alle Organismens Dele.
Dette sker da i forholdsvis kort Tid, og paa
den Maade udvikles den saakaldte akutte
Miliærtuberkulose (se <sp>Miliærtuberkulose</sp>). L.
kan imidlertid ogsaa brede sig paa anden
Maade, idet den ved simpel Udbredning
efterhaanden naar Lungehinden, fra denne kan den atter
naa Hjerteposen, Mellemgulvet, og Vejen til
Underlivsorganerne er den da aaben. Ad ikke altid
kendte Veje kan den ogsaa forplante sig til
fjernere Organer og f. Eks. give
Hjernebetændelse. Det er dog kun i de sjældnere Tilfælde,
at Sygdomsprocessen naar saa vidt omkr.;
derimod undgaas det sjælden, at Lungehinden
drages med ind i Lidelsen. Hyppigst sker dette paa
den Maade, at der fremkaldes en let
Lungehindebetændelse med ell. uden Udtrædning af
Vædske i Lungesækken, og Resultatet af denne
Affektion bliver ofte en Sammenvoksning af
Lungehindens to Blade, som noget hindrer
Lungernes Bevægelser og er Aarsag til de hos
Ftisikere ret hyppige Smerter og Sting i Brystet.
I andre Tilfælde sker der Udtrædning af Vædske
i Lungesækken (se
<sp>Lungehindebetændelse</sp>). Sker det, at en nær Lungens
Overflade liggende lille Kaverne brister og aabner
sig til Lungesækken, opstaar ved
Luftudtrædning i denne en saakaldt Pneumothorax (s. d.).
Meget hyppig drages ogsaa Luftrøret og
Strubehovedet med ind i Lidelsen. Det er let
forstaaeligt, at Opspyttet fra Lungen, som stadig maa
passere disse Organer og indeholder
Tuberkelbaciller i større ell. mindre Mængde, let kan
overføre Sygdommen hertil. Det samme gælder
Svælget og Mundhulen. Paa lgn. Maade kan
Opspyttet, Ekspektoratet, naar det, i St. f. at
hostes op, synkes af Patienten, overføre
Sygdommen til Tarmkanalen. I selve Mavesækken
kan Tuberkelbacillerne vanskelig fæste Rod;
men i Tarmen, hvor der er mange Folder og
Kroge, finder de et godt St. for deres Trivsel,
og her fremkalder de en større ell. mindre
Mængde Saar, der atter giver Anledning til
Diarré. Fra Tarmen kan Affektionen brede sig
til Bughinden og fremkalde en Betændelse af
denne (Peritonitis) og af de i Bughulen
indesluttede Organer. Den tuberkuløse Proces er
saaledes en stadig fremadskridende Affektion,
og naar den har bestaaet længe og givet
Anledning til megen Suppuration, kan Følgen blive
amyloide Forandringer af Organerne (se
<sp>Amyloiddegeneration</sp>). Enkelte Organer, som
Lever og Milt, angribes hyppigst ved at
Tuberkelbacillerne føres med Lymfe- ell.
Blodstrømmen, det samme gælder til Dels Nyrerne, men
disse Organer paavirkes ogsaa af de giftige
Substanser (Toksiner), som ikke alene
Tuberkelbacillerne, men ogsaa andre tilkommende
Bakterier udvikle under deres Virksomhed, og
derved fremkaldes Betændelsestilstande.

L.'s Symptomer er saa vekslende og forsk.,
at en alm. Skildring gældende for alle Tilfælde
ikke kan gives. I Alm. er Forløbet langvarigt,
strækkende sig over mange Aar; men den kan
ogsaa forløbe hurtig, f. Eks. under Form af den
