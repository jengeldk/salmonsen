<chapter name="Maier, Julius Joseph">
<b>Maier,</b> <sp>Julius Joseph</sp>, tysk Musikolog,
(1821—89), opr. jur. Embedsmand i Karlsruhe,
1850 Lærer i Kontrapunkt ved Münchens
Konservatorium, 1857—87 Konservator ved den rige
musikalske Afdeling af det kgl. Bibliotek i
München. Har udg. Samlinger af klassisk
Kirkemusik (1845) og af eng. Madrigaler (1863) samt
et Katalog over Musikhaandskrifterne i
Münchens Bibliotek (1879).
<i>A. H.</i>
</chapter>

<chapter name="Maignan, Albert Pierre Réné">
<b>Maignan</b> [mæ'n<sub>j</sub>ã], <sp>Albert Pierre Réné</sp>,
fr. Maler, f. 1844 i Beaumont (Sarthe), d. 1908.
Som sin Lærer Luminais yndede han
Skildringer fra Frankrigs ældre Historie; i hans
betydelige Historiebilleder, der stræber mod den
store Stil, er der Flugt og Fantasi. Bl. meget
andet har M. malet »Frederik Barbarossa for
Pavens Fødder« (1876), »Kristus kalder de
Bedrøvede til sig«, »Ludvig IX trøster en
Spedalsk« (1878, Angers-Mus.), »Dante's Møde
med Mathilda« (der kom til Luxembourg-Mus.),
»Bonifacius VIII« (New Yorks Mus.). I
Luxembourg-Saml. i Paris ses »Carpeaux's Dødsstund«
(1892; i Atelieret drager Kunstnerens
Skikkelser forbi, belyste af Aftensolen). Paa den
internationale Kunstudstilling i Kbhvn 1897 saas
»Vilhelm Erobreren«.
<i>A. Hk.</i>
</chapter>

<chapter name="Mai Kassa">
<b>Mai Kassa,</b> se <sp>Baxter</sp>.
</chapter>

<chapter name="Maikop">
<b>Maikop</b> [m<sub>ə</sub>i'kåp], By i Rusland, ligger
ved Bielaja. Livlig Handel med den frugtbare
Omegns Produkter. 35000 Indb.
<i>N. H. J.</i>
</chapter>

<chapter name="Mail (Post)">
<b>Mail</b> [me<sub>i</sub>£] (eng.), egl. Postsæk, Brevsæk
i England og Nordamerika Betegnelsen for den
enkelte (ankommende ell. afgaaende) Post.
</chapter>

<chapter name="Mail (se Kuglespil)">
<b>Mail</b> [ma.j], se <sp>Kuglespil</sp>.
</chapter>

<chapter name="Mailand">
<b>Mailand</b> [tysk 'majlant], se <sp>Milano</sp>.
</chapter>

<chapter name="mailandske Edikt">
<b>mailandske Edikt</b> kaldes det Edikt, som
udstedtes af Konstantin den Store og Licinius
ved deres Møde i <i>Mediolanum</i> (Milano) i
Vinteren 312—13, og hvorved der tilstodes de
Kristne i Romerriget fri Religionsøvelse.
<i>H. H. R.</i>
</chapter>

<chapter name="mailandsk Guld">
<b>mailandsk Guld,</b> flad, paa den ene Side
forgyldt Sølvtraad, brugtes tidligere til Broderi.
<i>Carl J.</i>
</chapter>

<chapter name="mailandsk Rustning">
<b>mailandsk Rustning</b> er Benævnelsen for
de særegne smukke, kannelerede Rustninger
fra Slutn. af 15. og Beg. af 16. Aarh. De
benævnes nok saa hyppig Maximilianske
Rustninger efter Kejser Maximilian, der indførte dem.
De er af tysk Oprindelse og ikke, som man af
Navnet skulde tro, af italiensk. Se i øvrigt
<sp>Rustning</sp>.
<i>C. H.</i>
</chapter>

<chapter name="Mail-coach">
<b>Mail-coach</b> ['me<sub>i</sub>£-'ko<sub>u</sub>t∫], lukket Vogn med
4 høje Hjul og med stærk Overbygning. Det
ejendommelige ved dette Køretøj er nemlig, at
Siddepladserne for de Kørende er indrettede
paa Taget, medens derimod mulig medfølgende
Tjenerskab faar Plads inde i Vognen. Den
egner sig særlig for Turistudflugter. Den køres
med Firspand, i Reglen af en af Selskabet, og
ofte medfølger en Postillon, der fra et højt
bagtil anbragt Sæde af og til blæser Signaler
ell. korte Musikstykker.
<i>(C. G. B.). O. P.</i>
</chapter>

<chapter name="Mail-faeton">
<b>Mail-faeton</b> ['me<sub>i</sub>£-'fe<sub>i</sub>(i)t<sub>e</sub>], se <sp>Faëton</sp>.
</chapter>

<chapter name="Maillard, Stanislas Marie">
<b>Maillard</b> [ma'ja.r], <sp>Stanislas Marie</sp>,
fr. Revolutionspolitiker (1763—94), tog ivrig
Del i Angrebet paa Bastillen 14. Juli 1789 og
Toget til Versailles 5. Oktbr s. A. Under
Septemberdrabene i de parisiske Fængsler ordnede
han en Domstol i et af disse og frelste som
dens Leder en Del af de Fangne. Senere
mistænktes han for at være for maadeholden og
fængsledes; han forsvarede sig i en Pjece:
<i>Le Voile tombé et le Calomniateur est
découvert</i>, men døde kort efter. (<sp>Litt</sp>.: <sp>A. Sorel</sp>,
<i>Stanislas M., l'homme du 2. septembre 1792</i>
[Paris 1862]).
<i>P. M.</i>
</chapter>

<chapter name="Maillart, Louis">
<b>Maillart</b> [ma'ja.r], <sp>Louis</sp> (kaldet Aimé),
fr. Musiker (1817—71), var Elev af
Paris-Konservatoriet og særlig kendt som Komponist af
Opera comiquen <i>Les dragons de Villars</i> (1856),
der i lang Tid var et yndet Repertoirestykke
paa mange Operascener, 1870 i Kbhvn. Af M.'s
øvrige Operaer ell. Sangspil vandt kun en enkelt
Bifald og naaede uden for hans Fødeland.
<i>W. B.</i>
</chapter>

<chapter name="Maillechort">
<b>Maillechort</b> [ma.j'∫å.r], fr. Benævnelse for
Nysølv.
</chapter>

<chapter name="Maillet, Jacques Leonard">
<b>Maillet</b> [ma'jæ], <sp>Jacques Léonard</sp>,
fr. Billedhugger, f. 12. Juli 1823 i Paris, d. 14.
Febr 1894 smst. M.'s Kunst er udgaaet fra og
præget af Pradier's Skole, den knyttedes til
adskillige dekorative Arbejder i Paris: Grupper
for den ny Operas Attika, Relieffer og Statuer i
forsk. Kirker (Ste Clotilde etc.); endvidere
Bronzestatuen af Kong Jérôme (1864) til
Monumentet for Familien Bonaparte i Ajaccio.
Særlig højt sættes »Agrippina med Germanicus'
Aske«, der kom til Luxembourg-Museet.
<i>A. Hk.</i>
</chapter>

<chapter name="Maillol, Aristide">
<b>Maillol</b> [ma'jål], <sp>Aristide</sp>, fransk
Billedhugger, f. 1861 i Sydfrankrig (Banyuls). Han
kom 1881 til Paris, malede paa École d.
beaux-arts og var tillige Gobelinvæver; i
Malerkunsten synes det Gaugin'ske enkle Syn paa den
eksotiske Menneskeskikkelse særlig at have
tiltrukket ham. Da han snart gik over til
Billedhuggerkunsten, var det ogsaa Enkelhed og
statuarisk Ro han tilstræbte, først i en Mængde
Arbejder, smaa og store, i Træ, Ler, Sten og
Bronze, hvor Forbillederne mærkedes,
hinduiske og gotiske, og først og fremmest
ægyptiske og græske; der var »Arkaisme« i disse
sikkert formede nøgne Figurer, der imidlertid
virkede velgørende sundt og naturbaarent i
moderne Billedhuggerkunst; efterhaanden
gjorde han sig fri af Forbilleder uden at bryde
med Overleveringen (hans store kraftige nøgne
Kvinder kan trods deres Bredde stadig virke
»antikt«), og han blev en Førerskikkelse, der
ved at gengive Naturen stort set i sund
Enkelhed gav Skulpturen den rolige Stil, der
harmonisk og rumfyldende omskrev Figurens Linier.
Han har udført talrige Arbejder, »Kvindelig
Idealbuste«, »Hoved af en gammel Kvinde«,
»Brydere« etc., først og fremmest dog nøgne
Kvindeskikkelser; adskillige nu i offentlige Mus.,
ægypt. Træfigur i Bremens Kuristhalle,
Træstatue af en Pige i Folkwang-Mus. i Hagen,
i Kvindegruppe i Berlins Mus. o. s. fr. For Aix
udførte han 1920 og flg. Aar et Monument for
Cézanne; ogsaa et Monument for de i Krigen
faldne; i Ny Carlsberg Glypt. Relief i brændt
Ler: »Mand og Kvinde« (modelleret 1907).
(<sp>Litt</sp>.: <sp>O. Mirbeau</sp>, <i>M.</i> [1922]).
<i>A. Hk.</i>
</chapter>

<chapter name="Mailion">
<b>Mailion</b> [ma'jå], Ring paa Vævestolen.
</chapter>

<chapter name="Maillotins">
<b>Maillotins</b> [majå'tæ], er Betegnelsen for
Deltagerne i et parisisk Oprør 1. Marts 1382 i
Anledning af nogle ny Skatter. Navnet skyldes,
