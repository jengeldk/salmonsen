Stephen havde givet David og hans Søn Henrik
til Len.
<i>C. S. C.</i>
</chapter>

<chapter name="Malcolm, John">
<b>Malcolm</b> ['mä£k<sub>ə</sub>m], <sp>John</sp>, eng. Officer og
Historiker, f. 2. Maj 1769 i det sydlige
Skotland, d. 30. Maj 1833. Han kom 1783 til Indien
som Kadet og fik tidlig Lejlighed til at
udmærke sig, baade i Felten og ved sine
Sprogkundskaber; blev 1794 Kaptajn og 1808 Oberst.
Han gjorde god Tjeneste 1799 ved
Seringapatams Indtagelse, brugtes 1800—01 i en
Sendelse til Persien (sluttede et Forbund mod
Afghanistan) samt paa ny 1808 og 1810 for at
bekæmpe Frankrigs Indflydelse i Teheran. Han
havde desuden andre vigtige Hverv, baade
civile og milit., saaledes ved Mysores
Forvaltning 1803 og som Generalguvernørens
Sekretær. Efter et Ophold i England 1812—17, under
hvilket han 1812 blev ophøjet til Ridder (<i>Sir</i>),
udmærkede han sig i Krigen mod Mahratterne
1817, blev derefter Styrer i de nyvundne
Lande, 1822 Generalmajor og endelig 1827—30
Guvernør i Bombay. Han vandt Ry ved sin
ypperlige Forvaltning og regnes blandt de Mænd,
der særlig har gjort sig fortjente af det eng.
Herredømme i Indien. Hans Billedstøtte
rejstes derfor i Bombay, ligesom senere i
Westminster Abbedi. Efter sin Hjemkomst til
England blev han Medlem af Underhuset 1831—32
og kæmpede haardt mod Valgreformen. Han
har skrevet fl. værdifulde Skr om Persien og
Indien: <i>History of Persia from the earliest
period to the present time</i> (2 B, 1815, 2. Udg.
1829], <i>Sketches of Persia</i> (2 Bd, 1827, 3. Udg.
1845), <i>Political history of India from 1784 to
1823</i> (2 Bd, 1826), <i>Memoir of Central India</i> (2
Bd, 1823, 3. Udg. 1832) og <i>The administration
of British India</i> (1833). (<sp>Litt</sp>.: <sp>J. W. Kaye</sp>,
<i>Life and correspondence of Major-General J. M.</i>
[2 Bd, Lond. 1856]).
<i>E. E.</i>
</chapter>

<chapter name="Malczewski, Antoni">
<b>Malczewski</b> [mal't∫æfski], <sp>Antoni</sp>, polsk
Digter (1793—1826). M. deltog i Krigen 1812
under Napoleon og flakkede i fl. Aar om i
Udlandet, hvor han bl. a. i Venedig stiftede
Bekendtskab med Byron, der blev Forbilledet
for hans Digtning. Efter at have sat sin
Formue til vendte han hjem til Warszava, hvor
han vakte Anstød ved sit Kærlighedsforhold til
en Kusine, som for hans Skyld forlod sin Mand.
Han døde i den yderste Armod. Aaret før sin
Død udg. han Digtet »Maria, en ukrainisk
Fortælling«. Den gjorde ingen Lykke; først længe
efter Forf.'s Død blev den et af de populæreste
Digterværker i Polen. Stoffet er en
Omdigtning af en i Ukraine meget bekendt
Kriminalproces, hvis Hovedperson var Felix Potocki
(Leder af Konføderationen i Targowica), der
til sine Forældres Harme havde ægtet Gertrud
Komorowska, der var af ringere Slægt end
han. Gertrud (i Digtet Maria) blev paa
forræderisk Maade dræbt af Felix's Forældre. M.
kender af Ukraines Befolkning egl. kun Adelen;
Folket holdes helt i Baggrunden i hans Digt,
der faar sit største Værd ved Skildringen af
Maria's Skikkelse og Billederne af Ukraines
Natur.
<i>(Hlg. P.). H. C-e.</i>
</chapter>

<chapter name="Malda">
<b>Malda,</b> <sp>Maldah</sp>, Distrikt i det nordøstlige
Forindien, Divisionen Rajskahi i Prov. Bengal,
4898 km<sup>2</sup> med (1911) 1004159 Indb., hvoraf
464591 Hinduer, 495396 Muhammedanere og
32786 Aandedyrkere, væsentlig Santaler.
Sproget er Bengali. M., der ligger paa venstre Bred
af Ganges, gennemskæres af Mahanandi. V. f.
denne Flod ligger Ruiner af den gl. Hinduby
Gaur ved Ganges' tidligere Flodseng. Indigo og
Silke, hvilken sidste Vare nu udføres som
Coconer, er de vigtigste Frembringelser.
<i>M. V.</i>
</chapter>

<chapter name="Máldagar">
<b>Máldagar</b> ['ma.lda.gar] (Sing. <i>mäldagi</i>), der
i øvrigt har forsk. Betydninger, (som
Overenskomst, Bestemmelse, Regler, fastsat Termin)
kaldes paa Island de paa Pergament skrevne
Fortegnelser over Gaver til Kirker og det dem
tillagte Gods og Indtægter. Iflg. den ældste isl.
Kristenret skulde enhver Kirkeværge lade
skrive en M. paa Skind om, hvad han o. a. overlod
Kirken, og lade den oplæse paa Lovbjerget ell. i
Lovretten ell. paa det nærmeste Vaarting.
Ligeledes skulde han en Gang aarlig, naar der var
mange samlede til Gudstjeneste i Kirken, lade
M. oplæse for Menigheden. M. opbevaredes ved
hver Kirke, men efter at Kirkegodset var
vokset stærkt, begyndte Biskopperne, for bedre at
kunne bevare Kirkernes Gods og Rettigheder,
hver i sit Bispedømme at samle gl. M. for alle
Kirkerne og indføre dem i dertil indrettede
Bøger, de saakaldte <sp>Máldagabækur</sp>,
samtidig med at de oprettede ny M. for de
Kirker, hvor det var nødvendigt. Den ældste af
den Slags Samlinger er en Máldagabog for
Hólabispedømme fra 1318 af <sp>Auðunn rauðr</sp>.
Den vigtigste Máldagabog for
Skálholtsbispedømme er <sp>Vilkinsmáldagar</sp> fra omtr.
1397. Den ældste i Originalen opbevarede M.
er <sp>Reykjaholtsmáldagi</sp> (se
<sp>Diplomatarium Islandicum</sp>). M. H. t. det
kulturhistoriske Indhold i M. henvises til
<sp>Gustaf Cederschiöld</sp>, »Studier öfver
isländska kyrkomåldagar från Fristatstiden«
(»Aarb. f. nord. Oldkyndighed« 1887). M. er
udg. i »Diplom. Islandicum«.
<i>B. Th. M.</i>
</chapter>

<chapter name="Mal de los pintos">
<b>Mal de los pintos</b> ['mal-ð<sub>æ</sub>-l<sub>å</sub>s-'pintås] (<i>Mal
del Pinto, Pinta</i>) er en i Mexico forekommende
smitsom Hudsygdom, som skal skyldes en
Svamp, der af Blanchard er kaldet
<i>Trichophyton Pictor</i>.
<i>C. Rch.</i>
</chapter>

<chapter name="Malden">
<b>Malden</b> ['må.£d<sub>ə</sub>n], 1) By i de nordøstlige
U. S. A., Stat Massachusetts. Den ligger 7 km
N. f. Boston ved Floden M. lige over for
Charlestown. (1920) 49103 Indb. M. har en betydelig
Industri, der faar Kraft fra Floden og
fabrikerer særlig Gummifodtøj. Den er grundlagt
1640 under Navn af Mauldon. — 2) Engelsk Ø
bl. de centralpolynesiske Sporader (4° s. Br.,
155° ø. L.). 89 km<sup>2</sup> med 200 Indb. Guanolejer.
<i>N. H. J.</i>
</chapter>

<chapter name="Mal de Naples">
<b>Mal de Naples</b> [mal-d<sub>ö</sub>-'napl] kaldte
Franskmændene Syfilis i Beg. af denne Sygdoms
epidemiske Optræden, der udgik fra og spredtes
med Karl VIII's Hær, som 1495 havde belejret
og erobret Napoli.
<i>C. Rch.</i>
</chapter>

<chapter name="Maldon (By i England)">
<b>Maldon</b> ['må'£d<sub>ə</sub>n], By i det sydøstlige
England, Essexshire. Den ligger ved Chelmers
Udløb i Blackwater-Bugten og er Endepunkt for
en Jernbanelinie. (1921) 6589 Indb. M., der
nævneis første Gang i Historien 913, synes at have
haft Bet. i Romertiden. Her drives Østersfiskeri,
Silkefabrikation, Jernstøberi og Maltgøreri.
