Træer nær ved Husene, idet den forsigtig
begynder sin Jagt; denne gaar ganske vist i første
Række ud over Rotter og Mus. der sjældent
trives, hvor man har M.; men naar Lejlighed
gives, hjemsøger den ogsaa Hønsehusene, dog
efter Sigende sjældnere paa selve den Gaard,
hvor den bar Tilhold. Udbredt mere sydlig end
Skovmaaren; lever over hele Mellem- og
Sydeuropa, mod Ø. til Afghanistan og Himalaya.
Findes ikke i Sverige, Norge og England. I
Danmark, hvor den vistnok først er indvandret
i senere Tid, har den en Del af sin
Nordgrænse; navnlig alm. i Jylland og Fyn; fandtes
indtil Midten af forrige Aarh. næppe paa Lolland
og Sjælland, men er nu ogsaa alm. her;
kendes ikke fra Bornholm.

<sp>Sobelen</sp> (<i>Martes zibelina</i>) ligner i Ydre
og Størrelse en Del Skovmaaren, men har
større Ører og kortere Hale og har en mere
langhaaret og glinsende Pels; Farven vekslende,
snart mere gulbrun, snart helt mørkebrun, paa
Byggen næsten sortagtig, ofte med indblandede
hvide Haar; Strubepletten mindre og mere
udvisket; Uldhaarene mørkere, gulbrune,
rødlig ell. blaagraa. Lever i Sibirien og den
nordvestlige Del af Nordamerika og afgiver et
meget smukt og kostbart Pelsværk; navnlig de
mørke Skind er meget højt betalte; tidligere
meget alm. fra Ural til Stillehavet, nu ved
den stærke Forfølgelse meget aftaget i Tal og
fortrængt til mere afsides Egne; endnu for en
Snes Aar siden kom dog henved 100000
Sobelskind aarligt paa Pelsvaremarkedet. Den
<sp>Kanadiske M.</sp> ell. <sp>Fiske-M.</sp>, ogsaa af
Jægerne kaldet »Black Fox« (<i>Martes pennantii</i>
ell. <i>canadensis</i>) er meget større; Kroppen c. 60
cm, Halen c. 30 cm lang. Dens Pels er
mørkebrun, af og til næsten helt sort; mange har
graaligt Hoved og Hals; Struben og den øvrige
Underside hvidlig. Udbredt i Nordamerikas
Skovegne N. f. 35°. Den <sp>Amerikanske M.</sp>
(<i>M. americana</i>) er næppe synderlig
artsforskellig fra vor Skovmaar. — <sp>Europæiske M.</sp>
Former synes at have været tæmmede af de
gl. Grækere og Romere til Fangst af Rotter og
Mus paa et Tidspunkt, da Katten endnu ikke
var indført som tæmmet.

<sp>Væslerne</sp> (Slægten <i>Mustela</i>) adskiller sig
fra de egl. M. ved deres mere reducerede
Tandsæt, idet de kun har 3 Forkindtænder i hver Kæbe.
Deres Krop er endnu mere langstrakt og smidig,
og deres Lemmer og Hale er forholdsvis mindre,
Halen kortere end Kroppens halve Længde.
Hertil hører <sp>Ilderne</sp>, der ofte ses udskilte
som en særlig Slægt <i>Putorius</i>. Hovedets
Ansigtsdel forholdsvis lille; Tæerne med en lille
Svømmefold. Bl. Væslerne er de mindst
specialiserede, deres Lemmer og Hale ikke saa stærkt
reducerede i Størrelse. Legemets Haarklædning
lang og Halen er busket med lange udstaaende
Haar. I Danmark findes den <sp>alm. Ilder</sp> (<i>M.
putorius</i> ell. <i>P. foetidus</i>). Pelsen baade paa
Ryg og Bug næsten ensfarvet brunsort, næsten
sort paa Lemmernes Yderside og paa Bugen og
Halen. Dækhaarene ved Grunden hvidlige, en
Del gennemskinnende. Læbernes og Ørets Rand
hvide; tværs over Panden og ned over Kinden
bag Øjet en gullig Stribe; Størrelsen meget
variabel, Kroplængden 40—60 cm. Halen c. 16 cm.
Er i det hele mindre behændig og klatrer
næsten aldrig i Træerne. Den lever mere paa
aabent Land, helst i Nærheden af Vand; meget
alm. tager den Ophold i Lader og Udhuse.
Færdes mest paa Jorden, holder til i Huller
mellem Sten, i Stengærder, Kaninhuller, i
Risbunker o. l., hvor den bygger sit mosforede Bo.
Natdyr, der jager alle Slags Fugle og
Smaapattedyr op til Kaninens Størrelse, særlig dog
Rotter og Mus, hvorved den bliver meget
nyttig; fortærer ogsaa Krybdyr, Frøer og Fisk;
ogsaa denne Art er en frygtelig Gæst i
Hønsehuse og Dueslag. Det angives, at den ikke
skades af Hugormens Bid; den svømmer godt og
gerne. Parringstiden i Marts; Drægtigheden
varer 2 Maaneder; 3—8 Unger, der let kan
tæmmes. Udbredt i Europa samt Nord- og
Mellemasien; findes i det sydlige Sverige op til
Vermland og Upland, derimod i Nutiden ikke i
Norge. I Danmark findes den i Nutiden ret
alm. mange Steder i Jylland, derimod ikke paa
Øerne; Fund fra Stenalderen viser dog
mærkelig nok, at den tidligere har levet baade paa
Fyn og Sjælland. Fra gl Tid har en albinistisk
Form været holdt tæmmet under Navn af
Fritte (<i>M. p. furo</i>); den er helt gullighvid med
røde Øjne; den afrettes til at jage Rotter og
Kaniner, som den forfølger ned i disses Gange.
— Beslægtede Arter er bl. a. den <sp>Plettede</sp>

<img>Fig. 2. Ilder (<i>Mustela putorius</i>).</img>

<img>Fig. 3. Væselen eller Bruden (<i>Mustela vulgaris</i>).</img>
