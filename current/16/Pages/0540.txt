ofte ogsaa i Størrelse ligner Mandler. Disse
»Mandler« har fra først af været Hulrum,
dannede af Dampblærer, der indesluttedes i den
størknende Lavamasse; da denne ofte lige til
sin fuldkomne Størkning har været i nogen
Bevægelse, er Blærerne derved jævnlig blevne
fladtrykte. Gennemsivende Vand har senere
udfyldt Blærerummene ved i dem at udskille
forsk. Mineraler (Kalkspat, Zeolitter o. a.).
Forsk. Eruptivbjergarter kan optræde i
M.-Form; hyppigst træffer man denne hos de
mørke, jernrige Overfladeeruptiver (Basalt-M.,
Diabas-M., Melafyr-M.).
<i>(N. V. U.). O. B. B.</i>
</chapter>

<chapter name="Mandelsten">
<b>Mandelsten</b> kaldes de ved
Mandelbetændelse (Angina) forekommende »Pletters«
Omdannelse til forkalkede Masser, der af og til ses
siddende i Mandlernes smaa Hulheder.
<i>(A. F.). J. M.</i>
</chapter>

<chapter name="Mandelsyre">
<b>Mandelsyre,</b> <sp>Fenylglykolsyre</sp>, C<sub>3</sub>H<sub>5</sub> .
CH (OH) . COOH, faas ved Ophedning af
Amygdalin med Saltsyre og syntetisk ved Forsæbning
af Benzaldehydcyanhydrin, C<sub>6</sub>H<sub>5</sub> . CH(OH)CN.
M. danner glinsende Krystaller, der smelter ved
133° og er temmelig letopløselige i Vand; den
eksisterer i fl. optisk isomere Former; i
Henseende til Konstitution er den analog med
Gæringsmælkesyren og giver ligesom denne ved
Iltning Myresyre (foruden Benzoësyre); ved
Reduktion med Jodbrinte giver M.
Fenyleddikesyre. M. finder nogen Anvendelse i Medicinen,
dels som et Kondensationsprodukt med
Fenitidin (Amygdofenin) imod Leddegigt, dels som
et Antipyrinsalt (Tussol) mod Kighoste.
<i>(O. C.) R. K.</i>
</chapter>

<chapter name="Mandelsæbe">
<b>Mandelsæbe,</b> 1) en med Mandelolie tilsat
blød, hvid Toiletsæbe; 2) Toiletsæbe, som er
parfumeret med Bittermandelolie ell.
Nitrobenzol.
<i>K. M.</i>
</chapter>

<chapter name="Mandeltræ">
<b>Mandeltræ</b> (<i>Amyadalus</i> L.), Slægt af
Mandelfamilien, smaa Træer ell. Buske med
lancetdannede og savtakkede Blade, der er
sammenfoldede i Knoplejet. Blomsterne sidder 2—3
sammen og kommer ofte frem før Løvspringet;
de har rosafarvet Krone. Frugten har tørt og
haaret Kød; Stenen er furet og grubet;
undertiden indeholder den to Frø (»Filippine«). <sp>Alm.
M.</sp> (<i>A. communis</i> L.) bliver 6—8 m højt og har
c. 15 cm lange Blade. De graagrønne Frugters
Kød løsner sig ved Modenheden temmelig let
fra Stenen; denne bestaar af to Lag, der er
skilte ad ved et Netværk af Karstrenge. Hos en
Gruppe Sorter (<i>A. fragilis</i> Dec.) er det yderste
Lag tyndt og temmelig let at knække;
Frugterne kaldes <sp>Krakmandler</sp>. M. stammer
sandsynligvis fra Syrien og Lilleasien, hvorfra
det allerede meget tidlig udbredtes mod V. I
andet Aarh. f. Kr. kom Frugterne til Rom under
Navn af »Græske Nødder«. Nu om Stunder
dyrkes Træet især i Italien, Spanien og det sydlige
Frankrig i store Plantager ell. Alleer; et Træ
giver aarlig omtrent 25 kg Frugter. Desuden
forekommer M. vildt i hele
Middelhavsomraadet og længere Ø. paa i Asien. Det varierer i
vild Tilstand med <sp>søde</sp> og <sp>bitre</sp> Frø (Kim),
men de to Varieteter adskilles i Ydre ikke
sikkert fra hinanden; Træet med bitre Mandler
har dog, ofte mørkere farvede Blomster og
mangler Kirtler paa Bladstilkene. Begge
Former kendtes allerede i Oldtiden. De søde
Mandler anvendes til Spisning og til Fremstilling af
<sp>Mandelolie</sp> (s. d.); de bitre tjener
væsentlig til Fabrikation af <sp>Bittermandelvand</sp>.
Baade i Danmark og Norge kan M. dyrkes; ved
Norges sydøstlige Kyst kan det i nogenlunde
gunstige Sommere give moden Frugt; det findes
ofte som fritstaaende Kronetræ.
<sp>Mandelbusk</sp>, <sp>Dværgmandel</sp> (<i>A. nana</i> L.),
bliver omtr. 1 m høj; dens Blomster har en mere
rørformet Blomsterbund. Dværgmandlen
dyrkes som Prydbusk alm. i Haver, ogsaa i
Danmark og Norge (nordligste Sted 67° 56′), hvor
den holder sig uden Dækning. Den er i vild
Tilstand udbredt fra Ungarn til Østsibirien.
<i>A. M.</i>

<sp>Mandel</sp> kan paa særlig varm Vokseplads
naa at sætte Frugt, men den bliver ikke moden
og kun <i>A. nana</i>, med smaa rosenrøde Blomster
før Løvspring, har Værd som Prydbusk. Denne
formeres let ved Rodskud.
<i>(L. H.). P. F.</i>

<img>Fig. 1. Mandeltræ. Blomstrende Gren.</img>

<img>Fig. 2. Blomst, gennemskaaren paa langs.</img>

<img>Fig. 3. Til højre Frø, til venstre Kim med nedad
vendt Rod.</img>
</chapter>
