Kejseren i Delhi, <sp>Baroda</sp> i Gudjarat og
Kathiawar. Af disse 4 Huse blev Nāgpur inddraget af
Englænderne ved den regerende Linies
Uddøen (1853); de andre bestaar endnu. (<sp>Litt</sp>.:
<sp>Grant Duff</sp>, <i>History of the M.</i> [3 Bd, Lond.
1826]; <sp>W. W. Hunter</sp>, <i>Imperial Gazetteer of
India</i>, VI 2. Udg.).
<i>(S. S.). D. A.</i>
</chapter>

<chapter name="Mahub">
<b>Mahub,</b> i Tripolis: Guldvægt = 1,356 g,
Regningsenhed fra 1845 à 20 Gurusch (se <sp>Gersch</sp>)
og Guldmønt (Mahubzecchino, Sultanino) fra
1773 med 1,8723 g fint Guldindholdi = 4 Kr 64,33
Ø.; ogsaa Mønt i Tunis fra s. A. til 1831 af
2,5496 g. 0,885 fint Guld = 5 Kr 59,6 Ø., halve
(Nusfia M.) i Forhold, prægedes dog
efterhaanden lettere. 1831 angives Guldindholdet
varierende fra 1,827 til 1,886 g og Værdien fra 4
Kr 53 Ø. til 4 Kr 68 Ø.
<i>H. J. N.</i>
</chapter>

<chapter name="Mahwasmør">
<b>Mahwasmør,</b> se <sp>Bassiasmør</sp>.
</chapter>

<chapter name="Mahy, François Césaire de">
<b>Mahy</b> [ma'i], <sp>François Césaire de</sp>,
fr. Politiker, f. 22. Juli 1830 paa Réunion, d.
19. Novbr 1906, studerede Lægevidenskab i
Frankrig og vendte derefter tilbage til sin
Fødeø, hvor han ivrig kæmpede for at skaffe
dens Indbyggere retslig Ligestilling med
Moderlandets Befolkning. 1871 valgtes han til
Nationalforsamlingen, hvor han hørte til de
maadeholdne, skønt udprægede Republikanere,
og var siden 1876 uafbrudt Medlem af
Deputeretkamret. Januar 1882—Februar 1883 var han
Landbrugsminister og blev Decbr 1887
Marineminister, dog kun for een Maaned. Han var
ivrig for Madagaskars Tilknytning samt for
Toldbeskyttelse. 1878—82 var han en af
Kamrets Kvæstorer, og 1889—95 en af dets
Næstformænd.
<i>E. E.</i>
</chapter>

<chapter name="Mai, Angelo">
<b>Mai,</b> <sp>Angelo</sp>, ital. Filolog og Bibliotekar,
f. i Schilpario i Prov. Bergamo 7. Marts 1782,
d. i Castelgandolfo 9. Septbr 1854. Han fik en
jesuitisk Uddannelse og tilbragte sin Ungdom
forsk. St. i Italien, for en stor Del optaget
af videnskabelige Studier. 1813 fik han
Ansættelse ved det ambrosianske Bibliotek i
Milano, 1819 blev han Kustode og senere
Bibliotekar ved det vatikanske Bibliotek i Rom. 1838
ophøjedes han til Kardinal. Hans
Hovedfortjeneste er at have fremdraget og med stor Omhu
udg. Palimpsester, som han havde fundet i de
to Biblioteker, som han bestyrede. Fra Milano
udgav han saaledes Fragmenter af en Del Taler
af Cicero (1814 og 1817), Skr af Fronto (1815,
2. Udg. Rom 1823) m. m. Han opdagede ogsaa
en Palimpsest, som indeholdt betydelige Dele
af Plautus' Komedier. Endvidere udgav han
talrige Stykker af gr. Forf., ligeledes fra
Palimpsester, saaledes Isaios (1815), Themistios,
Dionysios fra Halikarnas, Filon, Eusebios og
Porfyrios (1816 og 1818), samt Pauli Breve i
gotisk Overs. (1819 ff.). Sit betydeligste Fund
gjorde han i Rom, nemlig store Dele af Cicero's
ellers i Hovedsagen tabte Skrift <i>De republica</i>
(Rom 1822, 2. Udg. 1846). Ogsaa af kirkelige
Skr fandt han en stor Del. Sine Fund samlede
han senere i store Værker: <i>Auctores classici
e Vaticanis codicibus editi</i> (10 Bd, Rom
1828—38), <i>Scriptorum veterum nova collectio</i> (10 Bd,
Rom 1825—38), <i>Spicilegium Romanum</i> (10 Bd,
Rom 1839—44), <i>Nova patrum bibliotheca</i> (7 Bd,
Rom 1852—54).
<i>H. H. R.</i>
</chapter>

<chapter name="Maia">
<b>Maia,</b> en Bjergnymfe, der sædvanlig nævnes
som Datter af Atlas og Pleione, Okeanos'
Datter. Paa Bjerget Kyllene i Arkadien var hendes
Hjemsted; her traadte hun i Forbindelse med
Zeus og fødte Sønnen Hermes. Som Atlas'
Datter tænktes hun efter sin Død hensat paa
Himmelen bl. Plejaderne. Paa François-Vasen
ses hun afbildet sammen med Hermes som
Deltager i Gudernes Festoptog ved Peleus' og
Thetis' Bryllup.
<i>H. A. K.</i>
</chapter>

<chapter name="Maidan">
<b>Maidan</b> (pers.-tyrk.) betyder Torveplads; af
berømte Pladser i Konstantinopel findes
saaledes et <i>At-maidân</i>, Hestetorv, den gl.
Hippodrom, og <i>Et-Maidân</i>, Kødtorv, i Janitsharernes
Tid dette Korps' Alarmplads.
<i>J. Ø.</i>
</chapter>

<chapter name="maiden">
<b>maiden</b> ['me<sub>i</sub>d<sub>ə</sub>n] (eng. »jomfruelig«). Paa
Væddeløbsbanen forstaar man i sin Alm. ved
Udtrykket, at en Hest ell. Rytter er m., at den
ell. han for første Gang deltager i Væddeløb.
Betegnelserne <i>m.-horse</i>, <i>m.-rider</i> svarer
ganske hertil, ligesom m.-race er et Løb for Heste,
der er m. Ofte mener man dog med Udtrykket,
at den vedk. Hest ell. Rytter ikke har <sp>sejret</sp>
i noget Væddeløb, og for de fleste Baner
findes derfor særlige Regler for, hvilket Begreb
man forbinder dermed. For danske Baner
gælder den sidstangivne Bet., og der er i
Væddeløbsreglementet givet nærmere Bestemmelser
for, hvilke Sejre der udelukker fra Betegnelsen
m., idet bl. a. Sejre i Privatløb og visse Løb,
hvortil der kun er udsat Ærespræmier, ikke
medregnes. Den praktiske Side af Spørgsmaalet
ligger i, at der i Reglen tildeles den Hest, der
er m., en mindre Vægt at bære under Løbet
end Konkurrenterne.
<i>(C. G. B.). O. P.</i>
</chapter>

<chapter name="Maidenhead">
<b>Maidenhead</b> ['me<sub>i</sub>d<sub>ə</sub>nhed], By i Sydengland,
Berkshire, ligger ved Themsen, 10 km NV. f.
Windsor, Handel med Malt, Mel og
Bygningstømmer. 3 km N. f. M. ligger <sp>Cliefden</sp>,
Hertugen af Westminsters fyrstelige Herresæde.
13000 Indb.
<i>N. H. J.</i>
</chapter>

<chapter name="Maidstone">
<b>Maidstone</b> ['me<sub>i</sub>dst<sub>ə</sub>n], Hovedstad i
Kentshire i det sydøstlige England. Den ligger 50
km ØSØ. f. London ved Medway, der er
sejlbar for mindre Skibe. (1921) 37448 Indb. Den er
omgivet af Frugthaver, Humlehaver og Parker
og udmærker sig ved sine talrige Kirker,
hvoriblandt Alle-Helgenskirken fra Slutn. af 14.
Aarh. med gl. Gravmindesmærker; desuden
findes et tidligere ærkebiskoppeligt Palæ, et
Grevskabsfængsel, Museum, Latinskole, Bibliotek,
Sindssygeanstalt samt Kornhaller. M. driver
lidt Fabrikation af Filtvarer, Humlesække o. l.
og er Centrum for Englands Humlehandel. —
Tidligere var M. væsentligst en Industriby, hvis
Væverier grundlagdes 1567 af indvandrede belg.
Vævere.
<i>N. H. J.</i>
</chapter>

<chapter name="Maidzuru">
<b>Maidzuru,</b> jap. Krigshavn ved Vakasa
Bugten nær ved Kioto.
<i>M. V.</i>
</chapter>

<chapter name="Maienfeld">
<b>Maienfeld</b> ['ma^i<sub>ə</sub>nfælt], By i schweizisk
Kanton Graubünden, 19 km. N. f. Chur paa
højre Side af Rhin-Dalen ved Vejen over
Luziensteig og Jernbanelinien Rorschach—Chur,
(1910) 1495 Indb. Der findes et gl. Taarn, der
skal være bygget af Konstantin den Store, og
et Slot, der indtil 1795 var Sæde for
Landfogder. I Omegnen Kvægavl og særlig ved
Malans og Jenins Dyrkning af den bedste Vin
i det østlige Schweiz.
<i>N. H. J.</i>
</chapter>
