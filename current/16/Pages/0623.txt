1821—22 med et 1860 opført Arresthus, Borgerskolen
(opført 1893), Epidemihuset (opført 1886) og
den S. f. Byen liggende Tvangsarbejdsanstalt
(og Plejestiftelse). S. f. Byen ejer Kommunen et
smukt Anlæg, Munkholm, skænket af
Overtoldinspektør F. M. Tetens, for hvem der ogsaa
her er rejst en Mindestøtte; endvidere en 1898
opført Skovpavillon paa den beplantede
Fuglsangsbakke; ligeledes er Bakkerne mod Øst
(langs Østergade) beplantede.

Handel og Haandværk er ikke betydelige. I
Byen findes en Sparekasse (oprettet 1853), en
Landbosparekasse (oprettet 1888), og en Bank
(oprettet 1897). Af industrielle Anlæg nævnes
et Andelsmejeri, et Bryggeri, et Savskæreri, en
Margarinefabrik, en Mineralvandsfabrik og i
Omegnen fl. Teglværker og Kridtbrud; c. 7 km
NØ. f. Byen ligger de store Cementfabrikker
»Cimbria« og »Dania«. Havnen har en Dybde
af 5,7 m. Den hjemmehørende Flaade
(herunder ogsaa Hadsunds) bestod 1918 af 38
Fartøjer med 799 Reg.-Tons, nemlig 26
Sejlskibe med 451 Reg.-Tons, 8 Motorskibe med 152
og 4 Dampskibe med 196.
S. A. indgik 295
Dampskibe med en Bestuvning af
10773 t og 498 Sejlskibe
med 1891 t, hovedsagelig
fra danske Havne. De
vigtigste Udførselsartikler er
Cement, Raakridt og
Landbrugsprodukter.

Kommunens Indtægter
var 1919—20 59000, og
Udgifterne 55000 Kr; dens
Formue og Gæld s. A.
henh. 160000 og 117000 Kr.
M. er den eneste Købstad uden for
Bornholm, som ikke har Jernbane; derimod har
den fl. Gange daglig Forbindelse paa Fjorden
med Hobro og Hadsund og ugentlig
Dampskibsforbindelse med Kbhvn.

Byen danner sammen med Landsognet et
Pastorat under Nørhald, Gerlev og Onsild
Herreders Provsti (Aarhus Stift). I verdslig
Henseende hører den til 62. Retskreds (M.
Købstad og en Del af Gerlev-Onsild Herreder) med
Dommer i M., 45. Politikreds med Politimester
i Hadsund (Kontorafdeling i M.), Amtets 1.
Folketings-Opstillingskreds, M. Lægekreds,
Hobro Skatte- og Skyldkreds og 4.
Udskrivningskreds. M. Landsogn har et Areal af 3538 ha
med 245 Gaarde og Huse og 1190 Indb. (1921).

<sp>Historie</sp>. M., der fra først var en
Landsby, skylder det i 1. Halvdel af 15. Aarh.
stiftede Kloster (se ndf.) sin Fremvækst, men fik
vistnok først 1592 Købstadprivilegier. En stor
Ildebrand, der nogle Aar før var overgaaet
den, havde dog allerede da hemmet den
betydelig i sin Udvikling, ligesom den Skibsfart,
Byen havde med Kalk fra Omegnens store
Kalkbrænderier, dengang for en væsentlig Del
var standset, da Skovene var ødelagte ved det
skaanselløse Forbrug til Brændsel. 1672 havde
den 370 Indb. I 18. Aarh. led den hyppig af
Ildebrande, saaledes 1732, 1764 og 1775. Om
end det alm. materielle Opsving i Løbet af
19. Aarh. ogsaa er kommet den lille By noget
til gode, er den stadig vedblevet at indtage sin
beskedne Plads; Nabobyen Hobro og den
opblomstrende Ladeplads Hadsund er dens
lykkelige Konkurrenter. (<sp>Litt</sp>.: <sp>H. Dahlerup</sp>,
»M. Klosters og Bys Historie« [Kbhvn 1882];
<sp>V. Greibe</sp>, »Hobro, M. og Hadsund« [Kbhvn
1892]).
<i>M. S.</i>

<img>Mariager Byvaaben.</img>

<img>Situationsplan over Mariager.</img>
<table>
<td r>1<td><i>Fattighus</i>
<td r>2<td><i>Kommuneskole</i>
<td r>3<td><i>Mejeri</i>
<td r>4<td><i>Toldkammer</i>
<td r>5<td><i>Kæmnerkontor</i>
<td r>6<td><i>Højskolehotel og Landbosparekasse</i>
<td r>7<td><i>Borgmesterkontor</i>
<td r>8<td><i>„Hotel Postgaarden“</i>
<td r>9<td><i>Teknisk Skole</i>
<td r>10<td><i>Elektricitetsværk</i>
<td r>11<td><i>Raadhus</i>
<td r>12<td><i>Bank f. M. og Omegn</i>
<td r>13<td><i>Præstegaard</i>
<td r>14<td><i>Apotek</i>
<td r>15<td><i>Posthuss og Telegrafst.</i>
<td r>16<td><i>M. og Omegns Sparek.</i>
<td r>17<td><i>Kirke</i>
<td r>18<td><i>Mariagerkloster med Dommerkontor</i>
</table>
</chapter>

<chapter name="Mariager, Peter">
<b>Mariager,</b> <sp>Peter</sp>, dansk Forf. f. 23. Juli
1827 i Nyborg, d. 7. Oktbr 1894 i Kbhvn. Han
blev Student 1848; allerede forinden havde han
med Forkærlighed kastet sig over Zoologi og
Fransk, og udgav i de flg. Aar adskillige Overs.
af fr. Forf., ligesom han skrev en Del originale
Digte, men efterhaanden blev Studiet af den
oldklassiske Litteratur — med særligt Hensyn
til det antikke Privatliv — det vigtigste for
ham, og det, hvortil hans Forfattervirksomhed
knyttede sig. Det varede dog længe, inden han
fremtraadte som original Forfatter. 1859 blev
han fast Medarbejder ved »Berlingske Tidende«
og virkede her til sin Død, væsentlig som
Litteratur- og Teateranmelder, ligesom han her
skrev adskillige Digte og Rejseskildringer. Fra
1870'erne udgav han en Række Overs. og
Bearbejdelser af populære naturvidenskabelige
Skrifter. Først 1881 udkom hans første Bind
antikke Fortællinger: »Fra Hellas«, der
efterhaanden fulgtes af en anselig Række: »Den
