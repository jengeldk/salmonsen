Oprør i Gang; 1809 kvaltes Forsøget i Fødslen,
1812 var det nær ved at lykkes. Sammen med
en vis Abbed La fon og nogle andre
Ligesindede forsynede han sig med falske
Proklamationer og Senatsdekreter, bemægtigede sig
derefter ved Hjælp af disse to Kaserner,
arresterede Politiprætfekten, udspredte Beretninger
om Kejserens Død og udstedte endelig en
Proklamation om en provisorisk Regerings
Nedsættelse, men ved et rent Tilfælde genkendte
en Officer ved Paris' Kommandantskab M. som
Statsfange. M. og de øvrige Sammensvorne blev
arresterede, stillede for en militær Kommission
og skudte efter kun ganske faa Dages
Retsforhandlinger. Det var Efterretningerne om
M.'s mislykkede Forsøg paa at styrte
Kejserdømmet, der bestemte Napoleon til i Hast at
forlade den slagne Storarmé og skynde sig
tilbage til Frankrig.
<i>(A. T. L.). E. C.</i>
</chapter>

<chapter name="Maleville, Jacques, Markis af">
<b>Maleville</b> [mal'vil], <sp>Jacques</sp>, Markis af,
fr. Jurist og Politiker, f. 19. Juni 1741, d. 22.
Novbr 1822. Han var en dygtig Jurist og fik i
Løbet af Revolutionstiden efterhaanden
betydelige Dommerstillinger. 1795—99 var han
Medlem af de Ældstes Raad, hvor han tilhørte en
moderat Gruppe. Siden sluttede han sig til
Napoleon, og 1802 var han Medlem af den
Kommission, der udarbejdede <i>Code civil</i>. 1806 blev
han Senator, 1808 fik han Grevetitel. Efter 1814
blev han Medlem af Pairs-Kamret, hvor han
virkede for en moderat Politik. 1817 fik han
Titlen Markis. Han har skrevet <i>Du Divorce</i>
(1801), <i>Analyse raisonnée de la discussion du
Code civil au conseil d'État</i> (4 Bd, 1804—5),
<i>Défense de la Constitution</i> (1814).
<i>P. M.</i>
</chapter>

<chapter name="Maleville, Léon de">
<b>Maleville</b> [mal'vil], <sp>Léon de</sp>, fr.
Politiker (1803—79), blev 1824 Sagfører og var
1830—33 Generalsekretær hos Præfekten for
Departementet Gers. Han var 1834—48 Medlem af
Deputeretkamret, Marts—Oktober 1840
Understatssekretær i Indenrigsministeriet og hørte
siden til Oppositionen imod Guizot samt
virkede ivrigt for en Valgreform. 1848—51 havde
han Sæde i Nationalforsamlingen, men sluttede
sig her til Monarkisterne og kæmpede 1850 for
Valgrettens Indskrænkning. Decbr 1848 blev han
Indenrigsminister, dog kun i 10 Dage, fordi han
nægtede at udlevere fra Arkiverne til
Prinspræsidenten Louis Napoleon de Aktstykker, der
vedrørte dennes uheldige Opstandsforsøg 1836
og 1840. Under Kejserdømmet spillede han
ingen politisk Rolle, men 1871 valgtes han til
Nationalforsamlingen og blev en af dens
Næstformænd. Han sluttede sig ligesom sin gl. Fører
Thiers til Republikken, blev 1874 Formand for
venstre Centrum og valgtes 1875 til livsvarig
Senator.
<i>E. E.</i>
</chapter>

<chapter name="malevolent">
<b>malevolent</b> (lat.), ildesindet, ugunstig.
</chapter>

<chapter name="Malfatti">
<b>Malfatti,</b> <sp>Joh. Frants Joseph</sp>, ital.
Matematiker, f. i Ala di Roveredo 1731, d. 1807
i Ferrara som Prof. ved det derværende Univ.
M. er bekendt gennem den efter ham benævnte
Opgave: I en Trekant at indskrive tre Cirkler,
af hvilke enhver rører de to andre, samt to af
Trekantens Sider, hvoraf han gav den første
Løsning. Steiner opstillede 1826 flg. Sætning,
ved hvilken Opgaven let løses: Hver af
Tangenterne til de søgte Cirkler i deres indbyrdes
Røringspunkter rører tillige to af de indskrevne
Cirkler i de Trekanter, der dannes af en Side
i den opr. Trekant og de hosliggende Vinklers
Halveringslinier. For denne Sætning antydede
Steiner et Bevis, som 1874 virkelig blev ført
af Schrøter; et simplere Bevis er givet af Jul.
Petersen i hans Metoder og Teorier til
Løsning af geom. Konstruktionsopgaver (1879).
<i>Chr. C.</i>
</chapter>

<chapter name="Malfilâtre, Jacques Charles Louis de Clinchamp de">
<b>Malfilâtre</b> [malfi'la.tr], <sp>Jacques Charles
Louis de Clinchamp de</sp>, fr. Digter
(1732—67). Berømtest bl. hans Digte er
<i>Narcisse dans l'île de Venus</i>. 1825 udkom hans
samlede Digte.
<i>S. Ms.</i>
</chapter>

<chapter name="Malgaigne, Joseph François">
<b>Malgaigne</b> [mal'gæn<sub>j</sub>], <sp>Joseph François</sp>,
fr. Kirurg, f. 14. Febr 1806 i Charmes sur
Moselle, d. 17. Oktbr 1865 i Paris. M. blev 19 Aar
gl <i>Officer de santé</i> og rejste til Paris, hvor
han underviste i Anatomi og Fysiologi; der
blev han optaget i <i>Val-de-Grace</i>, men forlod
den 1831, for at tage Doktorgraden. (Afh.:
<i>Nouvelle théorie de la voix</i>). Tidligere havde han
gjort sig fordelagtig bekendt ved to Arbejder:
<i>Nouvelle théorie de la vision</i>, 1830, og <i>Sur les
luxations scapulo-humérales</i>, 1830. Han fulgte
derefter Nationalarméen til Polen, for at
studere Kolera, vendte dog snart tilbage og blev
efter Konkurrence <i>Prof. agrégé</i> og Kirurg ved
<i>Bureau central</i> og holdt der Forelæsninger
over kir. Anatomi. I Aarene efter 1845
ansattes han efterhaanden ved <i>Hôp. de Lourcine</i>,
<i>Bicêtre</i>, <i>St Louis</i> og <i>Charité</i>, blev 1846
Medlem af <i>Académie de médecine</i> og dettes
Præsident 1865. Først 1850 blev han Prof. i operativ
Kirurgi ved Fakultetet. M.'s Indsats i Kirurgien,
der mere var af teoretisk end af praktisk
Natur, var saare betydelig. Han var en af sin Tids
lærdeste Mænd og har arbejdet paa Kirurgiens
forskelligste Omraader (Arteriesaar,
Taarefistler, Stærdannelse, Svulster, Hydrocephalus o.
m. a.). Mest berømte er dog hans Arbejder
over Brud og Forvridninger, som han samlede
i <i>Traité des fractures et des luxations</i>, I—II,
1842—55. M.'s Navn er stadig knyttet til et Sæt
Hager, der bruges ved Knæskalsbrud, samt til
en særlig Form af Skinnebensbrud. Ogsaa hans
Studier over Brok er berømte (<i>Recherches
statistiques sur la fréquence des herniés selon les
sexes, les âges et les divers populations</i>. 1839).
Hans berømteste Værker er yderligere: <i>Traité
d'anatomie chirurgicale et de chirurgie
experimentale</i> I—II, 1838; <i>Manuel de médecine
opératoire</i>, 1834, og <i>Statistique des résultats
des grandes operations dans les hôpitaux de
Paris</i>, 1841, i hvilken han paaviste den enorme
Dødelighed ved Datidens Operationer. M.
stiftede <i>Journal de chirurgie</i> (1843—55), der fra
1847 hed <i>Revue médico-chirurgicale</i>. Den
saakaldte Madelung'ske Deformitet af Haanden er
beskrevet af M. 1855, 24 Aar før Madelung saa
den.
<i>J. S. J.</i>
</chapter>

<chapter name="Malghera, Fort">
<b>Malghera</b> [-'gera], Fort, se <sp>Venezia</sp>.
</chapter>

<chapter name="Malham Water">
<b>Malham Water</b> ['mä£<sub>ə</sub>m-'wå.tə] (<sp>Malham
Tarn</sp>), lille Sø ved Skipton i det nordlige
England, Yorkshire, ligger 380 m o. H., i
romantiske Omgivelser; i Nærheden
Malhamcove, en amfiteatralsk bygget Klippeformation,
87 m høj.
<i>N. H. J.</i>
</chapter>
