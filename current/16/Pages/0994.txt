Hydrolysen er for Nitratet og Sulfatet saa
vidtgaaende, at der ved Opløsning i rent Vand
udskilles basiske Salte. Hydrolysen kan trænges
tilbage og det basiske Salt altsaa bringes i
Opløsning ved at tilsætte Syre. Kloridet er kun
lidt hydrolyseret; dette hænger sammen med,
at det i vandig Opløsning kun i ringe Grad er
dissocieret elektrolytisk.
Merkurikloridopløsninger leder derfor den elektriske Strøm daarligt.
Opløsninger af M. giver med
Ammoniumhydroxyd hvidt Bundfald af Merkuriamidsaltet af den
paagældende Syre; med Natriumhydroxyd giver
M. gult Bundfald af Merkurioxyd; af Saltsyre
fældes de ikke.
<i>M. M-r.</i>
</chapter>

<chapter name="Merkurisulfat">
<b>Merkurisulfat,</b> <sp>Kvægsølvsulfat</sp>,
<sp>svovlsurt Kvægsølvtveilte</sp>,
<sp>Kvægsølvvitriol</sp>, HgSO<sub>4</sub>, fremstilles ved at behandle
Kvægsølv med varm konc. Svovlsyre, herved
gaar Kvægsølvet i Opløsning som M., der da
vindes som en hvid krystallinsk Masse ved
Inddampning. Ved Opløsning i Vand hydrolyseres
M. stærkt, saaledes at der dannes Svovlsyre og
udfældes noget <sp>basisk</sp> M.; koges Vædsken,
udfældes betydelige Mængder basisk M., der er
citrongult og har Sammensætningen
<table>
<td v2>Hg<td>/O—Hg—O\<td v2>SO<sub>2</sub>
<td>\O—Hg—O/
</table>

Ved Tilsætning af Svovlsyre ell. en anden Syre
trænges Hydrolysen tilbage, og det basiske Salt
gaar i Opløsning. Det ovenn. basiske Salt blev
tidligere anvendt som Lægemiddel under
Navnet <i>Turpethum minerale</i>. Det blev vundet ved at
fælde en varm Opløsning af Merkurinitrat med
Natriumsulfat.
<i>M. M-r.</i>
</chapter>

<chapter name="Merkurisulfid">
<b>Merkurisulfid,</b> <sp>Kvægsølvsulfid</sp>,
<sp>Svovlkvægsølv</sp> HgS forekommer dels i Naturen,
fremstilles dels ad kunstig Vej. Det <sp>røde
Merkurisulfid</sp>, <sp>Cinnober</sp> forekommer i
Naturen som Mineralet <sp>Cinnabarit</sp> navnlig
ved Almaden, Idria, i Kalifornien, samt
Cudgegangriver i Ny Sydwales; i mindre Mængder i
Peru, Kina, Japan, Pfalz, Siebenbürgen, Ural o.
a. St. Det forekommer enten som smaa røde
heksagonale Krystaller ell. som tætte kornede
Masser, der er cochinellerøde, brune ell.
blyfarvede og har Diamant- ell. Metalglans.
Cinnabarit er den vigtigste Kvægsølvmalm, den
benyttes kun i ringe Mængde til Malerfarve. Den
Cinnober, der gaar i Handlen, er som Regel
fremstillet kunstigt. Ved Fremstilling ad tør Vej
blander man 54 kg Kvægsølv med 9 kg Svovl i
Blandetromler, hvorved de forener sig til sort
Merkurisulfid; denne brunsorte Masse bringes i
Støbejernsretorter og ophedes; til at begynde
med sublimerer Svovl derpaa M., der afsætter
sig som et traadet, krystallinsk Sublimat, af
ret mørk Farve, det renses ved Udkogning med
Kaliumkarbonatopløsning, males, hvorved det
bliver rødt, og renses yderligere ved Slemning
med Vand. Ad vaad Vej fremstilles Cinnober
ved at blande 95 kg Kvægsølv med 34 kg Svovl
og sammenrive dem grundigt, hvorpaa
Blandingen opvarmes til c. 50° i nogle Timer med en
Opløsning af 40 kg Natriumhydroxyd i c 200
kg Vand. Herved antager det dannede sorte M.
først en brun senere en skarlagenrød Farve;
naar den rette Nuance er naaet afbrydes
Opvarmningen, da Cinnoberen ellers igen bliver
brun. Det vundne Produkt udvaskes med Vand,
males, slemmes og tørres. Cinnober har en Vf.
8,0—8,2; den angribes ikke af stærk
Salpetersyre; den opløses derimod af Kongevand, idet
der dannes Merkuriklorid og udskilles frit Svovl.
Den angribes ikke af Natriumhydroxyd ell.
Svovlsyre.

<sp>Sort Merkurisulfid</sp> dannes som nævnt
ved Sammenrivning af Kvægsølv med Svovl ved
svag Opvarmning, ell. ved at fælde en
Opløsning af et Merkurisalt med Svovlbrinte ell. med
Ammoniumsulfid, det er ligesom Cinnober
uopløseligt i Salpetersyre, men opløses i
Kongevand. Det gaar i Opløsning i en
Natriumsulfidopløsning under Dannelse af Stoffet Na<sub>2</sub>HgS<sub>2</sub>,
der er ioniseret i Natriumioner og den
komplexe Ion HgS<sub>2</sub><sup>÷÷</sup>. Det opløses ikke i
Ammoniumsulfid.

Fældes en Opløsning af et Merkurosalt med
Svovlbrinte, skulde man vente at faa fældet
Merkurosulfid Hg<sub>2</sub>S, men dette er ialt Fald ved
alm. Temp. saa ubestandigt, at det straks
spaltes til M. og frit Kvægsølv.

Cinnober har været kendt fra Oldtiden;
Theofrast omtaler det som κιννάβασυς; med dette
Navn betegnede man ogsaa senere Drageblod;
saaledes kalder Plinius Drageblod for
<i>cinnabaris</i>, medens han kalder Cinnober for <i>minium</i>;
Cinnober blev ogsaa hyppig forvekslet med
Mønje (Minium bruges nutildags som Mønje). I
Oldtiden blev Cinnober allerede benyttet som
Malerfarve. Den kunstige Fremstilling deraf
omtales dog først hos Geber. Dets Fremstilling ad
vaad Vej blev fundet af Schulz 1687. Cinnober
anvendes nu hovedsagelig til Malerfarve, den er
ret holdbar mod ydre Paavirkninger, bliver dog
ved Lysets Paavirkning med Tiden brunlig, men
genvinder i Mørke sin røde Farve. Den
anvendes ogsaa til rød Tryksværte og til rød Segllak.
<i>M. M-r.</i>
</chapter>

<chapter name="Merkuroforbindelser">
<b>Merkuroforbindelser,</b>
<sp>Kvægsølvforilteforbindelser</sp>,
<sp>Kvægsølvoxydulforbindelser</sp> kaldes de Forbindelser,
hvor Kvægsølvet optræder monovalent
(eengyldig). De fleste M. er uopløselige ell. meget
tungtopløselige. En Opløsning af en M. giver med
Saltsyre et hvidt Bundfald af Merkuroklorid,
der er meget tungtopløseligt og med Ammoniak
vand bliver sort (se <sp>Merkurosalte</sp> og de
enkelte Artikler). M. er giftige, dog i ringere
Grad end Merkuriforbindelserne.
<i>M. M-r.</i>
</chapter>

<chapter name="Merkurojodid">
<b>Merkurojodid,</b> <sp>Kvægsølvjodure</sp>,
<sp>Kvægsølvforjod</sp>, <sp>Kvægsølvforjodid</sp>, <sp>Gult
Jodkvægsølv</sp>, HgJ, kan fremstilles ved
Sammenrivning af ækvivalente Mængder
Kvægsølv og Jod med noget Alkohol ell. ved at fælde
et opløst Merkurosalt med Kaliumjodid i
Underskud; det faas som et gulgrønt i Vand
uopløseligt Pulver, der efterhaanden af Lyset
sværtes sort, idet det spaltes til Merkurijodid og
Kvægsølv. Som gule Krystaller kan det faas ved
at sublimere ækvivalente Mængder Jod og
Kvægsølv. Det sønderdeles af Kaliumjodid, idet der
dannes Kvægsølv og
<sp>Kaliummerkurijodid</sp>, 2HgJ+2KJ=Hg+K<sub>2</sub>HgJ<sub>4</sub>,(se
<sp>Merkurijodid</sp>). M. er giftigt; anvendes i Medicinen
mod Syfilis.
<i>M. M-r.</i>
</chapter>
