og fik han til alm. Beklagelse 28. Oktbr 1907
Afsked. Som officiel Anerkendelse af hans
enestaaende Fortjenester af Fædrelandet tildeltes
der ham den ellers kun for fyrstelige Personer
bestemte Olavs-Ordenens Kæde og den yderst
sjælden anvendte Medaille for Borgerdaad i
Guld. Ved Siden heraf fik Nationens
Taknemlighed og Hengivenhed de stærkeste Udtryk; 3.
Novbr hyldedes han i Kria af et Folketog paa
50000 Personer. Et varigere Vidnesbyrd om,
hvor folkekær han var bleven, afgav en
Pengeindsamling, der kort efter aabnedes med det
Formaal at skabe et Fond til Minde om
Selvstændighedsværkets Gennemførelse 1905, og som
skulde bære Chr. M.'s Navn. Den indbragte
214045 Kr, hvis Renter, efter i nogen Tid at
være tillagte Kapitalen, M. bestemte anvendte
»til Støtte for unge Mænd og Kvinder, som
maatte vise særlige Forudsætninger for
samfundsgavnlig Virksomhed«.

Efter sin Tilbagetræden har M. levet i
Fjøsanger ved Bergen, optagen bl. a. af
kunstneriske Interesser. Da det frisindede Venstre blev
organiseret som Parti Marts 1909 deltog M. i
det forberedende Arbejde og var det
konstituerende Mødes Dirigent, men afslog at overtage
Stillingen som Partiets officielle Fører. Under
Valgkampen Høsten s. A. medvirkede han dog
til de forenede Frisindedes og Højres Sejr.
1910 var M. med til at organisere Landets
Redierstand og blev s. A. Formand i Norsk
Skibsrederforbund. Da Olavsordenen 1914 fik ny
Statuter, blev han dens Kansler og Formand
for det nyoprettede Ordensraad, en Stilling han
fremdeles (1923) indehaver. Efter at
Venstrepartiet ved Valgene 1918 havde mistet sit
Flertal i Stortinget, kom M. efter Kongens
Anmodning i Febr 1919 til Kria for at undersøge
Mulighederne for Dannelsen af en parlamentarisk
Regering med ham selv som Chef, et Forsøg,
som dog blev resultatløst.
<i>(K. V. H.). Wt. K.</i>
</chapter>

<chapter name="Michelson, Albert Abraham">
<b>Michelson</b> ['mik<sub>ə</sub>£s<sub>ə</sub>n], <sp>Albert Abraham</sp>,
amer. Fysiker, f. 19. Decbr 1852 i Strelno
(Posen), kom 2 Aar gammel til Amerika, hvor
han blev Student 1869. Derefter besøgte han
Søkrigshøjskolen i Annapolis til 1873 og
virkede smst. som <i>Instructor</i> i Fysik og Kemi
1875—79. 1880—82 studerede han i Berlin,
Heidelberg og Paris; 1883 blev han Prof. i Fysik ved
<i>Case School of Applied Science</i>, Cleveland, 1889
ved Clark Universitet, Worcester, og 1892 ved
Chicago Universitet, hvor han er Leder af
Ryerson-Laboratoriet.

M. har udført en usædvanlig Række
banebrydende Eksperimentalarbejder og Arbejder af
den højeste Præcision inden for Lyslæren. De
begyndte 1878 med en meget forbedret
Gentagelse af Foucault's Bestemmelse af Lysets
Hastighed. Senere deltog han i Newcomb's
Bestemmelser og udførte selv i Cleveland videre
Bestemmelser, der hører til de nøjagtigste, som
er udført. Endvidere maatte han Lysets
Hastighed i Vand og Svovlkulstof. For Tiden er
han igen beskæftiget med Maalinger af Lysets
Hastighed, vistnok efter en modificeret
Foucault's Metode, mellem to Bjergtoppe i
Sydkalifornien. Først og fremmest er det dog hans
Interferensundersøgelser, der har skabt ham
Navn som en af Nutidens største
Eksperimentalfysikere. Udgangspunktet er hans
Interferometer (se <sp>Interferens</sp>), som han
konstruerede til at paavise Jordens Bevægelse gennem
Æteren. Metoden, der bygger paa en Idé af
Maxwell, udtænktes i 1880, og prøvedes med
ufuldkomne Apparater og negativt Resultat i
Berlin. Dette førte ham til at gentage Fizeau's
Forsøg over Lysets Medføring af bevægede
Legemer, hvorved Fizeau's Resultat bekræftedes
med stærkt forøget Nøjagtighed. Grundforsøget
gentog M. da sammen med Morley i Cleveland
med meget forbedrede Apparater, men ligeledes
med negativt Resultat, og det er senere
gentaget af Morley og Miller. Dette Forsøg er
blevet grundlæggende for
<sp>Relativitetsteorien</sp>. Dets fundamentale Betydning har ført
til, at Miller i de sidste Aar har taget det op
igen, stadig med M.'s gamle Apparat som
Grundlag. I M.'s Hænder har Interferometret vist sig
at kunne bruges til en lang Række andre
vigtige Arbejder. Saaledes paabegyndte han med
det Undersøgelser af Spektralliniers finere
Bygning og naaede her efter en Metode, som kun
han selv fuldt behersker, de første vigtige
Resultater. Disse Undersøgelser foretages nu med
forsk. Interferensspektroskoper, hvoraf det
vigtigste stadig er det af ham (1899) konstruerede
Trappegitter (Echelon, se <sp>Bøjning</sp>). Ogsaa
de første finere Undersøgelser af
Zeeman-Effekten udførte M. med Interferometret. Med
dette foretog han endvidere sin berømte
fundamentale Udmaaling af Bølgebredden for nogle
Linier i Cadmium's Spektrum (eller
Udmaaling af Meteren i Lysbølgebredder, altsaa
Fastlæggelsen af et Naturmaal for vor
Længdeenhed) i Breteuil, og en senere Gentagelse af
Benoit, Fabry og Perot har nøje bekræftet
Maalingens Værdi. Derved er tilvejebragt Normaler
for al Lysbølgebreddemaaling. Af de for
saadanne Maalinger saa vigtige optiske Gittere har M.
fremstillet nogle af de bedste, der eksisterer,
paa en af ham konstrueret Delemaskine. Med
Interferometret har M. endelig udført
Bestemmelser af Diametrene af Jupiters Maaner, og
efter denne Metode er i de sidste Aar efter
hans Tilskyndelse og under hans Overledelse
de vigtige Maalinger af Fiksstjernediametre
udført i Mount Wilson-Observatoriet, en Bedrift
af største Betydning for Astrofysikken, der
herved har faaet Bekræftelse paa
Kæmpestjernernes Eksistens. Ogsaa til Dobbeltstjernemaaling
er denne Metode blevet anvendt med fortrinlige
Resultater. M. har modtaget en Mængde
videnskabelige Udmærkelser, deriblandt Nobelprisen
1907. Mange af sine Arbejder har han paa
letfattelig Maade behandlet i <i>Light Waves and
their Uses</i> (1903).
<i>H. M. H.</i>
</chapter>

<chapter name="Michelstadt">
<b>Michelstadt</b> ['meK<sub>ə</sub>l∫tat], By i Hessen i Prov.
Starkenburg ved Mains Tilløb Mümling og
Jernbanelinien Frankfurt—Eberbach, har (1910) 3630
Indb., Amtsret, Realskole, Landbrugsskole,
Bomulds- og Klædevæveri, Garveri, Træskæreri
og et Jernværk.
<i>N. H. J.</i>
</chapter>

<chapter name="Michetti, Paolo Francesco">
<b>Michetti</b> [mi'ket.i], <sp>Paolo Francesco</sp>,
ital. Maler, f. 4. Oktbr 1851 i Tocco da
Casauria (Chieti). Fra 1868 lærte han paa
Napoli-Akademiet under Dalbano; studerede ogsaa i
