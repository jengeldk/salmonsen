Raastofferne, naar Chargen er stor. <sp>Talbot's
Ovn</sp> kan kippes, saa at man kan aftappe en
Del af Indholdet og indføre ny Raastoffer,
hvorved Processen nærmer sig til at blive
kontinuerlig. Ved <sp>Hoesch-Processen</sp> eller
<sp>den brudte M.</sp> tappes Staalet efter
Sammensmeltningen foreløbigt ud i en stor
Kranske, dernæst vippes hele Ovnen om, saa at al
Slaggen fjernes, og endelig føres Processen til
Ende, efter at Skeens Indhold er tømt tilbage
til Ovnen; man har det herved i sin Magt, ved
passende Valg af Ovnfoder og Tilslag, af et
tarveligt — hvorved forstaas fosfor- og
svovlholdigt — Materiale at fremstille endog et
fortrinligt Produkt.
<i>(F. W.). E. Su.</i>
</chapter>

<chapter name="Martins, Carl Otto Albrecht">
<b>Martins</b> ['mårtens], <sp>Carl Otto Albrecht</sp>,
tysk Instrumentmager (1816—71), traadte 1833
som Lærling ind i Pistor's mek. Værksted i
Berlin, blev 1837 Medhjælper og senere
Medejer i det kendte Firma, »Pistor & M.«,
der gik ind 1876. Under M.'s personlige Ledelse
fabrikeredes Firmaets velrenommerede
Meridiancirkel til en Mængde Observatorier saavel i
Europa som i Amerika.
<i>J. Fr. S.</i>
</chapter>

<chapter name="Martins, Joaquim Pedro Oliveira">
<b>Martins</b> [mar'ti∫], <sp>Joaquim Pedro
Oliveira</sp>, portug. Statsmand og Forf., f. i
Lissabon 1845, d. smst. 1894. Var i Beg. radikal, men
sluttede sig senere til Regeringspartiet og var
Finansminister 1891—92, hvorpaa han trak sig
tilbage til Privatlivet. M. debuterede i
Litteraturen med Romanen <i>Phebus Moniz</i> (1870)
og en Dityrambe over Camões, <i>Os Lusiadas</i>
(1872). Bl. hans mest yndede Værker kan
nævnes: <i>Historia de Portugal</i> (1879), <i>O Brazil e as
colonias portuguezas</i> (1880), <i>Portugal
contemporaneo</i> (1883), <i>A vida de Nunalvares</i> (1892)
samt <i>Portugal nos Mares</i> (1892). Skrifter af
mere alm. Indhold er: <i>O Hellenismo e a
cicilisação christãa, Historia da republica romana</i>
og <i>Historia da civilisação iberica</i>. M. har
desuden skrevet en Række
populær-videnskabelige Værker, af hvilke de vigtigste er:
<i>Elementos de anthropologia, As raças humanas e
a civilisação primitiva, Systema dos mythos
religiosos</i> samt <i>Quadro das instituições primitivas</i>.
<i>Chr. H.</i>
</chapter>

<chapter name="Martins Anker">
<b>Martins Anker</b> (Søv.), Anker med
bevægelige Flige. Se <sp>Anker</sp>.
<i>C. B-h.</i>
</chapter>

<chapter name="Martinsburg">
<b>Martinsburg</b> ['ma.<sub>ə</sub>t<sub>i</sub>nzbəg), By i Staten
West Virginia, U. S. A., ved Tuscarora,
Baneknudepunkt, med Jernbaneværksteder, andre
Fabrikker. (1910) 10696 Indb.
<i>N. H. J.</i>
</chapter>

<chapter name="Martins Ferry">
<b>Martins Ferry</b> ['ma.<sub>ə</sub>t<sub>i</sub>nz-'fer<sub>i</sub>], By i Staten
Ohio, U. S. A., ved Ohio, har en Unionsskole,
Fabrikker for Glas, Maskiner, Jernvarer og
(1910) 9133 Indb.
<i>N. H. J.</i>
</chapter>

<chapter name="Martin-Siemens-Proces">
<b>Martin-Siemens-Proces</b> [-'zi.m<sub>ə</sub>ns-] kaldtes
Martinprocessen i Beg. og navnlig i England
og Tyskland, fordi den foregaar i Siemens'
Regeneratorovn; nu er den korte Benævnelse
almindelig.
<i>(F. W.). E. Su.</i>
</chapter>

<chapter name="Martinstaal">
<b>Martinstaal</b> er Staal, fremstillet ved
Martinprocessen (s. d. og <sp>Jern</sp>, smedeligt, S. 901).
<i>E. Su.</i>
</chapter>

<chapter name="Martinsville">
<b>Martinsville</b> ['ma.<sub>ə</sub>t<sub>i</sub>nzvi£], By i U. S. A.,
Stat Indiana, ligger 45 km SV. f. Indianapolis
ved White River, (1910) 4529 Indb. M. driver
Handel med Korn og Kvægprodukter.
<i>N. H. J.</i>
</chapter>

<chapter name="Martinus de Dacia">
<b>Martinus de Dacia</b> (<sp>Morten Mogensen</sp>),
dansk Teolog og Kirkepolitiker, d. 10. Aug.
1304 i Paris. M. d. D. studerede i Paris, hvor
han blev <i>Dr. theol.</i>; han skrev et Værk, <i>De
modis significandi</i>, der studeredes af hele
Datidens lærde Verden. Da han kom hjem fra
Paris, blev han Kannik i Roskilde, og senere
blev han tillige Provst i Slesvig. 1288 træffer
vi ham som Kansler hos Enkedronning Agnes,
og fra da af er han Kong Erik Menved's
Sagfører. 1289 anbefalede han under et Ophold i
Rom Jens Grand til Ærkebiskop i Lund: men
da Striden udhrød mellem Kongen og
Ærkebispen, var han utrættelig i at føre Sagen mod
den sidste. Han oprettede Altre i Slesvig og i
Roskilde, og for enhver, som besøgte Altret
det første Sted, udvirkede han pavelig Aflad.
M. døde i Paris og blev begravet ved Notre
Dame. Der er noget, der tyder paa, at han er
blevet Dominikanermunk.
<i>L. M.</i>
</chapter>

<chapter name="Martire, Pietro, d' Anghiera">
<b>Martire</b> [mar'tire], <sp>Pietro, d' Anghiera</sp>
(lat. <sp>Petrus Martyr de Angleria</sp>),
Humanist og Historieskriver, f. 1457 (ell. 1459)
i Arona i Lombardiet, d. i Granada 1526. Denne
Italiener hører til de Lærde, som indkaldtes
under det kat. Kongepar til Spanien for at
fremme de klassiske Studier der, og han fik
megen Indflydelse ved at samle en Mængde
Disciple om sig og ved et Omfattende latinsk
Forfatterskab. Han blev benyttet til
diplomatiske Sendelser og overvældedes med
Æresbevisninger og rentable, mest gejstlige
Embeder. Som en livlig interesseret Tilskuer har
han skildret de mange mærkelige Begivenheder,
han i sit Liv blev Vidne til, og hans Bøger og
Breve genspejler paa en fængslende og
underholdende Vis hans talrige Indtryk og
Erfaringer; imidlertid er de unægtelig noget sjusket
affattede. <i>Opus epistolarum</i> (Alcalá 1530) og
<i>De orbe novo decades III</i> (Sevilla 1511) er
hans vigtigste Værker. 1. Del af sidstnævnte
udkom allerede 1500 og omhandler Amerikas
Opdagelse.
<i>E. G.</i>
</chapter>

<chapter name="Martit">
<b>Martit,</b> et Mineral, forekommer i store, sorte,
halvmetalliske Oktaedre ved Puy de Dôme i
Frankrig, Cerro de Mercado i Meksiko o. m. a.
St.; den bestaar af Jerntveilte (Fe<sub>2</sub>O<sub>3</sub>). Den har
været anset for et særligt Mineral, men synes i
Virkeligheden at være Pseudomorfose, opstaaet
ved Omdannelse af oktaederformet Magnetit ell.
Svovlkis.
<i>(N. V. U.). O. B. B.</i>
</chapter>

<chapter name="Martius, Karl Friedrich Philipp von">
<b>Martius</b> ['mart<sub>i</sub>os], <sp>Karl Friedrich
Philipp von</sp>, tysk Botaniker, f. 1794 i
Erlangen, d. 1868 i München. 1826 blev han Prof.
i Botanik i München og Direktør for denne Bys
bot. Have, efter at han 1817—20 sammen med
Spix havde foretaget en videnskabelig Rejse i
Brasilien, paa hvilken han indsamlede et
meget betydeligt Materiale, med hvis Bearbejdelse
han siden stadig var sysselsat. Af hans Skr
kan nævnes: <i>Historia naturalis Palmarum</i>
(1823—50, med 245 Tavler), <i>Icones plantarum
cryptogamicarum, quas in itinere 1817—20 per
Brasiliam instituto collegit et descripsit</i> (1828—34,
med 76 Tavler) samt især <i>Flora Brasiliensis</i>
(fra 1840). Af dette udmærkede Billedværk,
grundlæggende for alt bot. Studium af tropisk
Amerika, er mangfoldige Bd udg.
<i>(V. A. P.). A. M.</i>
</chapter>
