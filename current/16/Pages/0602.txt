Højde af 1263 m, ikke langt fra Altstadt,
danner for de første 15 km af sit Løb Grænsen
mod Böhmen, træder i Omegnen af Schönberg
ud af de skovrige Sudeter, snor sig gennem
Lavlandet med særlig ringe Fald i sydlig
Hovedretning forbi Olmütz og Kremsier og
omslutter mange med Skov og Krat bevoksede
Øer. Fra Optagelsen af Bifloden Thaya i højre
Bred danner M. Grænsen mellem
Tschekkoslovakiet og Østerrig og udmunder ved Theben
oven for Pressburg i Donau efter et 378 km
langt Løb. Den optager i venstre Bred
Betschwa, i højre Bred den 275 km lange Thaya og
er sejlbar fra Göding.
<i>N. H. J.</i>
</chapter>

<chapter name="March (Landstrækning)">
<b>March</b> [mark], frugtbar Landstrækning i
den nordlige Del af schweizisk Kanton Schwyz,
ligger ved den øvre Del af Zürich-Søen omkr.
Byen Lachen.
<i>N. H. J.</i>
</chapter>

<chapter name="March, Auzias">
<b>March</b> [mark], <sp>Auzias</sp>, katalansk Digter,
d. 1458. Han indtager en fremragende Stilling
i den ældre sp.-katalanske Litt. ved sin
uomtvistelige Begavelse, idet man dog kan have
Anledning til at dadle ham for nogen Uklarhed
i Tankegangen og hist og her Ubehjælpsomhed
m. H. t. Formen, hvilket dog tildels beror paa,
at Sproget, hvori han skrev, endnu ikke var
tilstrækkelig udviklet. Hans Digte kan deles i
Kærlighedssange (<i>Cants d'amor</i>) og Sørgekvad
(<i>Cants de mort</i>). Allerede før M.'s Poesier
udkom i Trykken i Originalsproget 1543, havde
en kastiliansk Overs. ved Baltasar de Romani
og Jorge de Montemajor set Lyset (1539), og
gennem denne kom han til at øve en Del
Indflydelse paa den sp. Digtning i 16. Aarh.'s
første Halvdel.
<i>E. G.</i>
</chapter>

<chapter name="Marchal, Charles François">
<b>Marchal</b> [mar'∫al], <sp>Charles François</sp>,
fr. Maler, f. 10. Apr. 1825 i Paris, d. 31. Marts
1877. Han var Elev af Drolling, virkede længe
i Buchsweiler og berøvede sig selv Livet i
Sorg over sin Blindhed. Som Brion dyrkede
han fortrinsvis det elsasske Folkelivsbillede,
som han fremstillede i et lidt udpyntet
Foredrag og med Forkærlighed for skønne Typer
snart i humoristisk Aand, snart med Greb i de
følelsesfulde patriotiske Strenge:
»Luther-Koral« (1863, Luxembourg-Mus.),
»Tjenestepigemarked i Buchsweiler« (1864), »Foraar« (1866),
det meget populære og ofte reproducerede
»Alsace« (1872) etc. Endvidere har M. malet »v.
Dyck i Rubens' Atelier« (1853), »Fryne« m. m.
<i>A. Hk.</i>
</chapter>

<chapter name="Marchand, Jean Baptiste">
<b>Marchand</b> [mar'∫ã], <sp>Jean Baptiste</sp>, fr.
Officer og Afrikarejsende, f. 22. Novbr 1863 i
Thoissey, traadte 1883 ind i Marineinfanteriet
og kom 1889 til Tjeneste i de fr. Kolonier i
Vestafrika, hvor han deltog med Hæder i fl.
Ekspeditioner. Under hans Ophold i Paris gik den
fr. Regering ind paa et af ham stillet Forslag
om at sende en stor Ekspedition fra fr. Kongo
til den øvre Nil-Flod, og man stillede ham, der
da var Kaptajn, i Spidsen for denne
Ekspedition. I Marts 1897 drog han ud fra Brazzaville
til Stanleypool, hvorfra han ad Kongo-Floden
og dennes Biflod Ubangi fortsatte Rejsen, og
da Ekspeditionen omfattede 17 fr. Officerer,
Underofficerer m. m. og 2 Kompagnier
senegalesiske Soldater samt et betydeligt Materiel
— bl. a. to smaa Dampfartøjer, der en stor Del
af Rejsen maatte transporteres skilte ad i fl.
Stk. — var det ofte særdeles vanskeligt for M.
og hans Officerer at skaffe Ekspeditionen frem.
10. Juli 1898, omtr. to Aar efter Afrejsen fra
Frankrig, naaede han Nilen og hejste fr. Flag
ved <sp>Faschoda</sp>, hvor han i Aug. maatte
afslaa et Angreb af Dervisherne i Land og om
Bord i to Dampskibe, som Kalifen i Omdurman
havde sendt op ad Nilen. 4. Septbr erobrede
Sirdaren, General <sp>Kitchener</sp>, Omdurman og
ankom 19. Septbr til Faschoda for at protestere
mod, at fr. Flag var blevet hejst her.
Forhandlinger førte til, at en fr. Officer ad Nilen
sendtes til Paris, Faschoda opgaves af
Franskmændene, og M. rejste via Abessinien, hvor han i
Residensstaden Addis-Abeba modtoges med
megen Hæder, til Djibuti, og hjem ad det Røde
Hav og Sues-Kanalen. Ved sin Hjemkomst
fejredes han næsten som en Nationalhelt. Han
deltog senere i Ekspeditionen til Kina i Anledning
af Bokseropstanden, men gik 1904 ud af Hæren,
da han ikke fik Tilladelse til at deltage paa
russ. Side i Krigen mod Japan. Ved
Verdenskrigens Udbrud i 1914 meldte han sig dog atter
til Tjeneste og deltog som Brigadegeneral i
Kampene i Champagne og ved Somme, hvor
han begge St. blev alvorlig saaret.
<i>C. A.</i>
</chapter>

<chapter name="Marchand, Louis">
<b>Marchand</b> [mar'∫ã], <sp>Louis</sp>, fr. Orgelvirtuos
(1669—1732), en Tid lang Organist ved
Jesuitterkirken i Paris, ved St Honoré cg ved Slottet
i Versailles, tillige berømt Klaverspiller. Af hans
Kompositioner kendes 2 Bøger Klaverstykker
og 1 Bog Orgelstykker. (Ny Udgave af
Guilmant). Se om M. Afh. af A. Pirro i
Sammelbände der Internat. Musikgesellschaft, Bd VI.
<i>A. H.</i>
</chapter>

<chapter name="Marchantia">
<b>Marchantia</b> [mar'kan'tia, rigtigere:
mar'∫aŋ'tia] Mich. (<sp>Levermos</sp>), Slægt af
<i>Marchantiaceæ</i> (se
<sp>Halvmosser</sp>), med
stilket Antheridiestand og
langstilket,
stjerneformet fliget Frugthoved;
paa Undersiden af
dette, afvekslende med
Fligene, sidder Svøb, som
omslutter een til flere
Frugter, hver omgivne
af et Bæger. M. er
udbredt Jorden over med
c. 30 Arter. I Danmark
og Skandinavien findes
kun een Art, <i>M.
polymorpha</i> L.
(<sp>Almindelig L.</sp>, se Fig.), med
mørkegrøn, fliget
Thallus, som har
skaalformede
Kimyngelbeholdere paa Oversiden;
den er almindelig
udbredt paa fugtig Bund
og kan i Haver
undertiden optræder som et skadeligt Ukrud.
<i>C. J.</i>

<img>Almindelig Levermos.
Del af Løvet af en
Hun-plante, <i>b</i>. Frugtstand; <i>a</i>.
ikke modne Frugtstande;
<i>s</i>. Skaale med Kimyngel.</img>
</chapter>

<chapter name="Marche">
<b>Marche,</b> La-M. [la-'mar∫], tidligere en Prov.
i Midtfrankrig, omfattende hele det nuv. Dept
Creuse og en betydelig Del af Haute-Vienne.
M. er en Del af det midtfranske Højlands
nordlige Skrabning, et Højland med lave Bjergdrag
