afventede her ikke Russernes Ankomst, foretog
derimod Fremrykning til Iller, hvor han af
Napoleon indesluttedes i Ulm og maatte overgive
sig med 23000 Mand. Efter sin Tilbagekomst
til Østerrig stilledes han for en Krigsret, der
domte ham til Tab af Titel og Æresbevisninger
samt til 8 Aars Fæstningsarrest, hvilken Tid
dog af Kejser Frants Josef nedsattes til 2 Aar.
1819 benaadedes M. og fik atter sin
Feltmarskaltitel. M. var for ubeslutsom til at kunne
være Hærfører; han havde store Tanker om
sig selv, og hans Veltalenhed dækkede over
Manglerne. (<sp>Litt</sp>.: <sp>Criste</sp>,
»Feldmarschalleutnant M. v. Leiberich« [»Streffleurs österr.
militärische Zeitschrift«, 1907]).
<i>(B. P. B.). E. C.</i>
</chapter>

<chapter name="Mackau, Aimé François Ferdinand">
<b>Mackau</b> [ma'ko], <sp>Aimé François
Ferdinand</sp>, Baron, fr. Politiker, f. 29. Novbr
1832, d. 5. Maj 1918, Søn af Admiral M.
(17S8—1855), som var Marineminister 1843—47. Han
gjorde først Tjeneste i Statsraadet og blev 1866
Medlem af den lovgivende Forsamling, hvor
han hørte til Regeringens Parti; genvalgtes 1869
imod Audiffret Pasquier, stemte 1870 for
Krigen og holdt sig siden tilbage fra det offentlige
Liv. 1876 valgtes han til Deputeretkamret og
har uafbrudt haft Sæde her indtil sin Død;
hørte til Napoleonisterne og kæmpede særlig
imod de ny Skolelove; blev 1884 Leder for de
forenede Monarkister, styrede den heldige
Valgkamp 1885 og var jævnlig deres Ordfører. Run
støttede 1888 Boulanger og tabte derved en Del
af sin Indflydelse, samt erklærede 1892, at man
burde bøje sig for Republikken, eftersom Folkets
store Flertal holdt paa denne Statsordning.
<i>E. E.</i>
</chapter>

<chapter name="Mackay">
<b>Mackay</b> [m<sub>ə</sub>'ka^i ell. 'mäk<sub>i</sub>]. Havneby i
Queensland, Australien, ligger 23 km fra
Pioneer-Flodens Udmunding i det store Ocean.
5000 Indb., Jernbane til de nærliggende Kobber-
og Guldminer. Vigtigst for Byen er dog
Omegnens Sukkerrørsdyrkning, der skriver sig fra
1868.
N. H. J.
</chapter>

<chapter name="Mackay, Alexander">
<b>Mackay</b> [mə'ka^i ell. 'mæki] <sp>Alexander</sp>,
Missionær i Uganda, f. 13. Oktbr 1849 i
Skotland, d. i Afrika 8. Febr 1890. Faderen var en
kundskabsrig Landsbypræst, som selv
underviste sin begavede og tidligt udviklede Søn. 16
Aar gl mistede M. sin Moder; hun
testamenterede ham sin Bibel, og det blev fra den Tid
af hans største Skat. 1869—73 blev han
uddannet paa Univ. i Edinburgh som Ingeniør.
Derpaa overtog han en Stilling som Konstruktør
ved en stor Lokomotivfabrik i Berlin. Her følte
han sig som i et hedensk Folk, men fandt en
Oase i Hofprædikant Baur's Hus, hvor han
blev optaget som, Pensionær. Han besluttede at
rejse ud som »Ingeniør-Missionær« og arbejde
for at udbrede Kristendommen i Forbindelse med
den moderne Civilisation. Da <i>Daily Telegraph</i>
1875 offentliggjorde Stanley's bekendte Brev
fra Uganda med Opfordring til at sende
Missionærer til dette Land, var M. en af de første,
der meldte sig til <i>Church Missionary Society</i>.
Han vendte nu tilbage til England og søgte at
udnytte hver Time til at samle medicinske og
astronomiske Kundskaber og lære
Bogtrykkerkunst o. a. tekn. Færdigheder. 1876 sejlede han
til Sansibar sammen med 4 andre
Uganda-Missionærer. Sygdom og Arbejdet med at
anlægge en Vej fra Kysten ind i Landet
bevirkede, at han først naaede Uganda efter 2 1/2
Aars Forløb (1878). Ved sin fremragende
Personlighed og sin mangesidige Dygtighed som
Ingeniør opnaaede han snart en indflydelsesrig
Stilling ved Kong Mtesa's Hof. Hver Søndag
holdt han Gudstjeneste paa Suaheli, som man
forstod ved Hoffet. Med stor Dristighed angreb
han baade Hedenskabet og Muhammedanismen.
Stærk Modstand mødte han ikke blot hos de
arabiske Handelsmænd, men ogsaa hos de
rom.-kat. Missionærer, som 1879 kom til Uganda og
angreb M. som »en Løgner«. Som en Modvægt
mod denne kat. Agitation arbejdede M.
energisk paa at hjælpe Befolkningen til at kunne
læse Bibelen paa deres Modersmaal (Luganda).
Først lærte han dem at læse ved Hjælp af
Læsetavler med store Bogstaver, og derpaa
oversatte han efterhaanden Matth., Luk. og
Joh. Evang. foruden Salmer og Bønner. Disse
Oversættelser trykkede han ved Hjælp af et
lille Trykkeri, som han havde medbragt,
indbandt dem og solgte dem i Tusindvis af
Eksemplarer. 1882 fandt den første protestantiske
Daab i Uganda Sted, og efterhaanden blev der
dannet en ivrig lille Menighed. Kongen selv
kunde trods sin Velvilje overfor Missionærerne
dog ikke bestemme sig til at antage
Kristendommen. 1884 døde Mtesa, og hans Søn
<sp>Mwanga</sp> blev Konge. Arabiske Købmænd
forstod at vække hans Frygt for, at Europæerne
skulde ville bemægtige sig Landet. Derfor
forfulgte han de indfødte Kristne som
Landsforrædere. Adskillige af dem blev brændt paa et
Baal ell. paa andre Maader pint til Døde. Den
eng. Missionsbiskop James Hannington, som
var paa Vej til Uganda, blev myrdet paa
Kongens Befaling. Ogsaa M. var fl. Gange i
Livsfare. Til sidst bød Kongen ham forlade Uganda.
Sine sidste 2 Aar tilbragte han i Usambiro, S.
f. Victoria-Nyanza Søen, medens i Uganda den
ene Revolution fulgte efter den anden. I
England rejste der sig Stemmer for, at man skulde
opgive Nyanza-Missionen. Men M. erklærede:
Aldrig! Ordet »Umuligt« er ukendt i en
Ingeniørs Ordbog og bør heller ikke forekomme
hos dem, der bygger Guds Kirke og lægger
Grunden for hans evige Rige. I sit sidste Brev
rettede han en kraftig Appel til Englands
Kristne om at sende flere Missionærer til
Uganda. Hans fremragende Pionerarbejde
har beredt Vejen for Kristendommens senere
Sejr i Uganda, og hans Liv og Breve, som
hans Søster udgav, har virket inspirerende
paa mange. (<sp>Litt</sp>.: <i>A. M. Mackay, by his
Sister</i>, [London 1890]; <sp>E. Stock</sp>, <i>The History
of the Church Missionary Society</i>, III [London
1899], S. 94 ff., 402 ff.; <sp>J. Richter</sp>, »Uganda«
[Gütersloh 1893], »Allgemeine
Missions-Zeitschrift« 1886; Beiblatt, S. 1 ff. [1887], S. 13 ff.
[1888], S. 388 ff. [1880], S. 178 ff. [1890], S. 74
ff. [1891], S. 153 ff., 209 ff.).
<i>L. B-n.</i>
</chapter>

<chapter name="Mackay, Charles">
<b>Mackay</b> [m<sub>ə</sub>'ka^i ell. 'mäk<sub>i</sub>], <sp>Charles</sp>, eng.
Forf. (1814—89). 1834 udg. han sin første
Digtsamling: <i>Songs and Poems</i>. 1835—44 var han
Medarbejder ved <i>Morning Chronicle</i>; derefter
rejste han til Skotland og var i de flg. Aar
Udgiver af <i>The Argus</i> i Glasgow. Senere blev
