der afholder et Aarsmøde og har
»Hospitalstidende« til Organ. — Efter at der inden for
Medicinen var opstaaet en Række Specialiteter,
har der ogsaa dannet sig videnskabelige
Specialistforeninger (f. Eks. Dansk oftalmologisk
Selskab). Den ældste, der dog kun havde en
kort Levetid, var stiftet af Fysiologer paa J.
D. Herholdt's Initiativ.

Landets faglige Forening er <sp>Alm. dansk
Lægeforening</sp>, der c. 1850 affødtes af
Provinsiallægeforeningen. Den omfatter 22
Kredsforeninger og Foreningen af yngre
Læger, har »Ugeskrift for Læger« til Organ og
søger at samle alle danske Læger til
Varetagelse af Standens Interesser, og det er
gennem den, at Standen søger at gøre sin
Indflydelse gældende paa alm.
Samfundsspørgsmaal. Den afholder Aarsmøder og giver
gennem sine Love og den kollegiale Vedtægt
Regler for Lægernes Optræden indbyrdes og
udadtil. Den opretholder Mæglingsraad i Sager
vedrørende kommunal Lægehjælp,
Voldgiftsraad og Enighedskamre ang. Stridigheder med
Sygekasser og en Række Udvalg med specielle
Formaal (Forsikring, Attester, Specialister,
Massage). Alm. dansk Lægeforening omfatter
c. 2000 Medlemmer, d. v. s. næsten alle danske
praktiserende Læger.

De faglige Specialforeninger kaldes som
nævnt i Reglen Organisationer, men disse er
i øvrigt af saare forsk. Art, idet de dels
optager Læger med samme Specialitet
(Børnelæger, Øjenlæger), dels med samme Embede
(Kredslæger, Sygehuslæger, Jernbanelæger).
Formaalet er i alle Tilfælde rent
fagligt-økonomisk.

Endelig opretholder Lægestanden en Del
velgørende Foreninger (Lægers Enke- og
Børneforsørgelseskasse, Fribolig for Lægeenker,
Lægernes Forsikringsforening, Lægernes
Hjælpeforening, Syge- og Ulykkesforsikringsforening
og Understøttelsesforeningen for trængende
Enker og forældreløse Børn, der alle virker
ved Uddeling af Legatmidler) samt en
Sygekasse.

I Sverige og Norge findes ganske lignende
Sammenslutninger som i Danmark, medens
Forholdene i Tyskland er anderledes, idet de
faglige Interesser der varetages af
»wirtschaftlicher Verband«. Frankrig har en <i>Association
générale</i>, svarende til vor Lægeforening.
<i>J. S. J.</i>

Den <sp>norske</sp> L. blev stiftet 1886. Dens
Bestyrelse bestaar af Præsident, Vicepræsident,
Generalsekretær, Redaktør samt
Repræsentanter for de 6 Bispedømmer og Byerne Kria,
Bergen, Stavanger og Trondhjem. De inden for
hvert Fylkes Grænser boende Medlemmer af
Foreningen udgør Fylkets L. Desuden danner
Byerne Trondhjem og Stavanger (uagtet de
ikke udgør eget Fylke) hver sin Fylkes-L.
Hvert andet Aar holder Foreningens
Medlemmer Møde (det første 1886, det andet 1887, de
flg. 1889, 1891 o. s. v.). Disse Møders
Forhandlinger udgives særskilt. Foreningen tæller
(1922) omtr. 1175 Medlemmer. Den udgiver
siden Jan. 1890 »Tidsskrift for den norske L.«
(udgørende ny Række af »Tidsskr. f. praktisk
Medicin«), Til Foreningen er knyttet et
Engagements- og Oplysningsbureau (»Den norske
L.'s Bureau«), som for Tiden bestyres af
Generalsekretæren.
<i>K. F.</i>
</chapter>

<chapter name="Lægeiglen">
<b>Lægeiglen</b> (<i>Hirudo medicinalis</i>) hører til
Kæbeiglerne; de tre Kæber er meget kraftige,
hver forsynede med indtil 90 fine Tænder,
nærmest virker de som Rundsave. I Forenden
findes to Øjne. De svampede Æggekapsler lægges
paa Land. I forsk. Farvevarieteter er den vidt
udbredt, almindeligst er den grønlig ell. brun
med 6 lysere ell. mørkere Længdestriber; paa
Bugen lysere. Mange Steder opdrættes den i
særlige Damme; mest lever den af at suge
Blod af Frøer, Fisk o. a. mindre Hvirveldyr;
den bruger tre Aar til sin fulde Udvikling. I
Danmark findes den, men ret sjældent og spredt
forekommende.
<i>T. K.</i>

I tidligere Tid benyttedes L. meget ved
Betændelsestilstande, i det man lod den bide paa
Stedet og suge Blodet ud, hvorved Smerterne
aftog. Længst holdt den sig i Brug i
Øjenlægevidenskaben (Igle i Tindingen ved Iritis), men
den erstattedes her med Heurteloup's kunstige
Igle, da man ikke var Herre over, hvor stor
Blodudtømmelsen blev. I vore Dage er
Anvendelsen af L. overordentlig stor, men paa et
helt andet Omraade. Som bekendt fordres nu
ved Behandlingen og Diagnosen af mange
Sygdomme en meget indgaaende Blodundersøgelse,
der ofte ønskes foretaget paa ikke koaguleret
Blod. Dette har man tidligere haft
Vanskelighed ved at skaffe sig, men da det havde vist sig,
at L.'s Svælgkirtler indeholdt et Stof
(<sp>Hirudinin</sp>), der netop havde den ønskede Egenskab
at kunne holde Blodet flydende og uforandret, er
Forbruget af L. blevet saa stort, at der 1922
dannede sig en Corner i Lægeigler, og disse ikke
var til at opdrive. Paa den anden Side gav
dette Anledning til at Avlen af L. blev
genoptaget i større Stil i Sydungarn, Serbien og
Rumænien, og Eksporten kom i Gang igen. L.
fanges ved, at man vader ud i Dammene og
lader dem bide sig fast paa Benene.
<i>J. S. J.</i>
</chapter>

<chapter name="Læger">
<b>Læger</b> (Søv.). Et Skib, der i stormende Vejr
er kommet nær ved den Kyst, imod hvilken
Vinden blæser, siges at have faaet en L. ell. en
<sp>Lægerval</sp>. Kun ved »at forcere Sejl o. a.
kan det lykkes at klare denne farlige Situation,
hvilket kaldes at <sp>klare</sp> en L.
<i>C. B-h.</i>
</chapter>

<chapter name="Lægevagtstationer">
<b>Lægevagtstationer.</b> Da det ofte var
vanskeligt at skaffe Lægehjælp om Natten ved
pludselige Sygdomstilfælde, stiftedes 16. Decbr
1886 efter Initiativ af Lægekredsforeningen for
Kbhvn og Omegn en Forening for L. med det
Formaal at sikre Kbhvn's og Frederiksbergs
Beboere Adgang til i paakommende Tilfælde
at faa Lægehjælp om Natten og at sørge for
Midler til foreløbig Forbinding samt
hensigtsmæssig og skaansom Transport af
Tilskadekomne. Foreningen engagerede Læger spredte
over hele Byen samt oprettede
Forbindingsstationer. Hjælpen, der kun er en Nødhjælp, ydes
gratis til Ubemidlede, for et moderat Honorar
til Bemidlede. Lægerne kan kun tilkaldes om
Natten gennem Politiet. Til Transport af
Tilskadekomne har Foreningen stationeret en Del
praktiske Vogne, opr. paa Politistationerne, nu
paa Brandstationerne, der besørger Kørselen,
