(1852). Samtidig deltog han i det politiske Liv,
idet han 1834 valgtes som 3. Stænderdeputeret
for Viborg og Ribe Stifters Sædegaarde; han
blev snart et fremragende Medlem af den
konservative Retning og valgtes 1842 til
Forsamlingens Vicepræsident og 1848 som en af de
»erfarne« Mænd, der skulde drøfte Udkastet
til en ny Konstitution.

Sidstnævnte Aar var L.
øverstkommanderende Artilleriofficer paa Als, men vendte som
kongevalgt Medlem i den grundlovgivende
Rigsforsamling tilbage til Kbhvn, hvor han stemte
imod Grundlovsudkastet. 1850 var han
Kommandør for 1. Divisions Artilleri og deltog i
Slaget ved Isted, medens han 1851 blev Chef
for Artilleribrigadens Stab og 1854 for 1.
Artilleriregiment. 1851 valgtes han som
Landstingsmand for 10. Kreds, blev 1853—54 Medlem
af Rigsretten og fulgte 1854 Ministeriet
Ørsted's Kaldelse til at træde ind i det
kongevalgte Rigsraad. Desuagtet blev han 12. Decbr
s. A. Krigsminister i det Bang'ske Ministerium,
ved hvis Afgang 25. Maj 1856 han udnævntes
til Generalmajor <i>à la suite</i>. Efter General
Fibiger's Død 1861 blev han Chef for det kgl.
Artilleri, og det maa regnes ham til
Fortjeneste, at han trods de vanskelige Forhold
(Riffelskytsets Opkomst og knappe Bevillinger) dog
fik udrettet en Del, inden Krigen kom. Ved
Mobiliseringen 1863 blev han
højestkommanderende Artilleriofficer i Dannevirkestillingen
efter forinden at have faaet Generalløjtnants
Karakter. I Krigsraadet 4. Febr 1864 udtalte
han sig imod Stillingens Rømning, og da
General de Meza derefter kaldtes til Kbhvn,
overtog han Kommandoen over Hæren, indtil
General Gerlach 28. Febr udnævntes til
kommanderende General. Samtidig beordredes L. til
Kbhvn for at føre Kommandoen over Artilleriet,
hvilken Stilling han varetog med Dygtighed
indtil Maj 1865, da han afskedigedes og samtidig
benaadedes med Storkorset af Dannebrog.
<i>P. Nw.</i>
</chapter>

<chapter name="Lyttkens, Ivar Adolf">
<b>Lyttkens,</b> <sp>Ivar Adolf</sp>, sv. Skolemand
og Sprogforsker, f. 19. Jan. 1844 i Skaane, blev
Student i Lund 1862, <i>Dr. phil.</i> smst. 1868,
Docent i Zoologi smst. 1870, Folkeskoleinspektør i
Norrköping 1876, Kontorchef (»kansliråd«) i
Kultusministeriet 1901—11. L. har taget ivrig
Del i Arbejdet for det sv. Skolevæsens
Reformering og har skrevet adskillige Lærebøger til
Skolebrug (»Läran om djuren« [1875],
»Läslära eller metodik för undervisningen i läsning
efter ljudmetoden« [1883]); men især har han
gjort sig fortjent ved sine ypperlige Skrifter
om sv. Lydlære og Retskrivning, hvilke han
stadig har skrevet i Forening med Prof. <sp>F. A.
Wulff</sp>; de vigtigste er: »Svenska språkets
ljudlära och beteckningslära« (1885), »Svensk
uttals-ordbok« (1889), »Metodiska ljudöfningar«
(1892; 2. Udg. 1912), »Förslag till ändringar i
svenska språkets rättskrivning« (1885), »Bort
med stumma tecken« (1898), »Ordskatt och
ljudförråd i svenska språket« (1917).
<i>V. D.</i>
</chapter>

<chapter name="Lytton, Edward George Earle L. Bulwer">
<b>Lytton</b> [£it<sub>ə</sub>n], <sp>Edward George Earle
L. Bulwer</sp>, eng. Romanforfatter, Dramatiker
og Politiker, f. 25. Maj 1803 i London, d. 18.
Jan. 1873. Han fik sin Uddannelse først paa en
privat Skole og senere paa <i>Trinity College</i>,
Cambridge, hvor han prisbelønnedes for et
Digt. En Tid sluttede han sig til en
Zigeunerbande og indgik efter deres Ritual Ægteskab
med en ung
Pige af
Stammen. 1825
giftede han sig
paa regulær
Vis, men
Ægteskabet var
ulykkeligt og
endte 1836
med
Skilsmisse. Ægteskabet
bragte ham paa
Kant med hans
meget rige
Moder, og han
var derfor
henvist til at leve
af sin Pen.
Baade i sin
personlige
Optræden og i sin litterære Produktion er han fra
Beg. præget af den melodramatiske
Byronimitation, der da var Mode; men til den Grad
er han sensitiv over for alle litterære
Strømninger, at han bliver en fortrinlig litterær
Vejrmaaler. Den Byron'ske Indflydelse er særlig
udpræget i hans første Forbryder-Romaner:
<i>Falkland</i> (1827), <i>Pelham</i> (1828), <i>Paul Clifford</i>
(1830) og <i>Eugene Aram</i> (1832). En Rejse i
Italien vendte hans Fantasi mod dette Lands
Historie og resulterede i <i>The last days of
Pompeii</i> (1834), <i>Rienzi</i> (1835); baade disse og de
med Emner fra eng. Historie: <i>The last of the
Barons</i> (1843) og <i>Harold</i> (1848) er paavirkede
af Scott. Da den borgerlige realistiske
Strømning er begyndt med Thackeray, Mrs. Gaskell
o. a., følger B.-L. efter med <i>The Caxtons</i> (1849),
<i>My Novel</i> (1853) og <i>What to do with it</i> (1859),
<i>A Strange Story</i> (1861) behandler Spiritismen,
og <i>The Coming Race</i> (1871) er en fantastisk
Fremtidsroman. Af hans dram. Arbejder er <i>The
Lady of Lyons</i> (1838), <i>Richelieu</i> (1839) og
<i>Money</i> (1840) de betydeligste og har indtil for
nylig hørt til det eng. Teaters staaende
Repertoire. — Trods sin omfangsrige litterære
Produktion — han har ogsaa skrevet en Del Digte:
<i>Weeds and Wild Flowers</i> (1826); et satirisk
Digt over London: <i>The new Timon</i> (1846), det
store episke Digt <i>King Arthur</i> (1849) — fik
B.-L. dog ogsaa Tid til at beskæftige sig med
Politik. 1831 indvalgtes han i Parlamentet som
Radikal, men gik senere over til de
Konservative og var Koloniminister 1838, og da han ved
Moderens Død 1843 havde arvet Godset
Knebworth og en meget betydelig Formue, blev han
1866 optaget i Adelsstanden som Baron L. of
Knebworth. Han forsøgte sig i næsten alle
Litteraturens Grene, viste betydelig Talent
overalt, men mangler det opr. Sind, der giver
Præg og bevarer. Han er nu væsentlig et Navn
i Litteraturhistorien. Ligesom i sit Hjemland
hørte han ogsaa her i Danmark til de mest
læste, og næsten alle hans Romaner er overs.
til Dansk. — En samlet Udg. af hans Romaner:
<i>The New Knebworth Edition</i> udkom 1895—98

<img>E. G. E. L. B. Lytton.</img>
