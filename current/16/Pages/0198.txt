Eratosthenes (403), der var Skyld i hans Broders Død,
og denne Tale hører til hans allerbedste. Han
forstod med Mesterskab at lægge sine Klienter
Ord i Munden, som baade passede til deres
Stand og Personlighed og var skikkede til at
overbevise Dommerne, og hans Taler, især den
Del af dem, hvori det faktiske fremstilles
(<i>narratio</i>), udmærker sig ved den største Klarhed
og Simpelhed; Sproget er det reneste Attisk.
Oldtiden kendte 425 Taler af L., af hvilke dog
c. 200 betragtedes som uægte; vi har 35, hvoraf
de allerfleste er Retstaler. Af omstridt Ægthed
er <i>Epitafios</i> (se d. O.) og den i Platons Faidros
bevarede <i>Erotikos</i>. Udg. af Westermann (1854),
Thalheim (1901), Hude (Oxford 1912); i
Udvalg med Fortolkning af Rauchenstein og
Frohberger, begge i talrige Opl. Overs. i Udvalg af
Hude (1903).
<i>K. H.</i>
</chapter>

<chapter name="lysigen">
<b>lysigen</b> (bot.), se <sp>Kirtel</sp>.
</chapter>

<chapter name="Lysikrates' Mindesmærke">
<b>Lysikrates' Mindesmærke</b> [gr. -'krate.s]
kaldes et fra Oldtiden stammende, men endnu
vel bevaret choregisk Mindesmærke (se
<sp>Choregos</sp>) i Athen. Oven paa en kvadratisk
Underbygning hæver sig en rund Marmorbygning
i korinthisk Stil, baaren af 6 Halvsøjler med
mellemliggende Væg. Paa Frisen ovenover
findes i Relief en smuk og livfuld Fremstilling af,
hvorledes Dionysos straffede de tyrrhenske
Sørøvere. Øverst stod paa et blomsterformet
Fodstykke den Trefod, for hvis Skyld Bygningen
var opført. Hele Bygningens Højde er c. 10 1/2 m.
<i>H. H. R.</i>
</chapter>

<chapter name="Lysimacheia">
<b>Lysimacheia</b> [-'kæ^ia], Oldtidsby, anlagt af
Lysimachos paa det thrakiske Chersones. I
Middelalderen fik den Navnet Hexamilion; nogle
Oldtidsrester findes endnu tilbage.
<i>H. H. R.</i>
</chapter>

<chapter name="Lysimachia">
<b>Lysimachia</b> L. (<sp>Fredløs</sp>). Slægt af
Kodriverfamilien, oprette ell. nedliggende
Urter med modsatte (ell. kransstillede) Blade. De
fem-(ell. seks-)tallige Blomster sidder
enkeltvis ell. forenede i Stande i Bladhjørnerne.
Bægeret er fribladet, Kronen dybt femdelt. 5
Støvdragere, 5 Frugtblade; Frugten er en Kapsel
med fri, midtstillet Ægstok og Opspringning
ved Klapper. C. 60 Arter er kendte fra den
nordlige Halvkugles tempererede og
subtropiske Egne, kun faa fra Troperne og den sydlige
Halvkugle. — I Danmark og Norge er 4
Arter vildtvoksende. <i>L. thyrsiflora</i> L.
(<sp>Duskblomstret Fredløs</sp>, <sp>Gulddusk</sp>), er
en opret, kraftig Urt, almindelig i Danmarks
Enge, Moser, ved Vandløb og lignende
Steder. De smaa, gule Blomster er samlede i
Klaser. Den afviger fra Slægtens øvrige Arter ved
5 smaa Tænder (rudimentære Støvdragere)
mellem den dybt femdelte Krones Flige; af den
Grund henføres den af nogle Forfattere til en
egen Slægt (<i>Naumburgia</i> Mønch ell.
<i>Thyrsanthus</i> Schrank). <i>L. vulgaris</i> L. (<sp>Alm.
Fredløs</sp>) ses hyppig paa lgn. Lokaliteter som foreg.;
dens Blomster er betydelig større, Kronen har
en kraftigere gul Farve. Blomsterne er
samlede i en anselig Top, dannet af Halvskærme
fra de øvre Bladhjørner; Støvdragerne
sammenvoksede ved Grunden, hos de flg. Arter fri.
<i>L. nummularia</i> L. (<sp>Pengebladet
Fredløs</sp>) har nedliggende Stængel og modsatte,
omtr. kredsrunde Blade; Blomsterne enlige,
Kronen gul og stor; Kronblade og Løvblade er
besatte med talrige, fine blodrøde Kirtler. Alm.
især paa Øerne, paa Enge, ved Randen af Veje,
i fugtige Skove o. s. v., en letkendelig og smuk
lille Plante, der ofte danner et tæt, grønt, i
Blomstringstiden gyldent Tæppe hen over
Jorden; den formerer sig ved Knopper fra
Bladhjørnerne. <i>L. nemorum</i> L. (<sp>Arveagtig
Fredløs</sp>) er betydelig svagere og mindre end
foreg.; smaa ægformede Blade og enlige
Blomster paa traadfine lange Blomsterstilke. Minder
om Arve. I fugtige Skove, ikke sjælden i
Jylland og Fyn, mindre hyppig paa Sjælland.
<i>A. M.</i>

<i>L. thyrsiflora</i> kan anvendes i Haver ved
Bredden af Vandpartier. <i>L. nummularia</i> kan
plantes paa fugtige St., og den dyrkes ogsaa
som Hængeplante i Potter og i Altankasser,
men kræver da megen Vanding. Formeres ved
Deling.
<i>P. F.</i>

<img>Lysimachia.</img>
</chapter>

<chapter name="Lysimachos">
<b>Lysimachos,</b> Konge i Thrakien, en af
Alexander den Stores Efterfølgere (»Diadocherne«).
Efter at have tjent som General under
Alexander blev han efter dennes Død udnævnt til
Statholder over Thrakien (323). Under de
paafølgende Kampe mellem Statholderne holdt L. sig
i Beg. tilbage, optagen af indre Uroligheder,
men sluttede sig 315 sammen med Ptolemaios,
Seleukos og Kassandros imod Antigonos, hvem
de dog 311 maatte anerkende som Herre over
Lilleasien. Da s. A. den unge Kong Alexander
blev dræbt, mistede Riget sit formelle
Overhoved, men L. lod sig dog først 306 tillige med
de øvrige Diadocher udraabe til Konge. 302 gik
han over til Lilleasien og forenede sig med
Seleukos; efter at disse i Fællesskab havde slaaet
Antigonos ved Ipsos, fik L. hele det vestlige
Lilleasien (301). L. maatte desuden stadig
kæmpe med de gr. Kyststæder i Thrakien og med
de nordlige Stammer; paa et Krigstog mod
Geterne blev han fangen, men slap dog snart
