<i>bamboches</i>, hvormed Udstyrsstykker med storartet
Maskineri og Operaer spilledes. M. efterlignede,
paa den mest lattervækkende Maade Operisters
stereotype Fagter, og Tilløbet var saa enormt,
at det blev de levende Komedianter saa
broget, at de fik deres Kontrafejer forbudte. M.'s
bedste Virkefelt var de store Markeder, og her
blev de længe efter, at de Fornemme havde
vendt sig fra disse Løjer, og er at finde der
endnu. Paa Paris* Gader opstiller <sp>Guignol</sp>
stadig sit Teater i de Gader, hvor Færdsel
midlertidig er ophørt. I England opførte
<sp>Brown</sp> 1830—40 paa sit <i>Theatre of Arts</i>
Napoleon's Levned og Bedrifter under stort
Tilløb. I Tyskland, hvor i tidligere Tid <i>Dr.</i>
<sp>Faust</sp> dominerede bl. M., samt i Sverige,
lever endnu Kasper og i Danmark <sp>Mester
Jakel</sp>, der hvert Aar viser sig paa
Dyrehavsbakken. Den ældre Tekst stammer fra Tiden
om 1800, og Teatret hed dengang <i>Pulcinella</i>.
(<sp>Litt</sp>.: <sp>Engel</sp>, »Deutsche Puppenkomoedien«
[2 Bd, Oldenburg 1874—79]; <sp>Ch. Magnin</sp>,
<i>Histoire des marionettes depuis l'antiquité jusqu'
à nos jours</i> [Paris 1862]; <sp>Nystrøm</sp>, »Offentl.
Forlystelser i Frederik VI's Tid« II (Kbhvn
1913]).
<i>(Bernh. O.). J. O.</i>
</chapter>

<chapter name="Marioton, Claudius">
<b>Marioton</b> [mar<sub>i</sub>å'tå], <sp>Claudius</sp>, fr.
Billedhugger, f. 2. Febr 1844 i Paris, d. 26. Apr. 1919
smst. M., Elev af Dumont og <i>École des
beaux-arts</i>, udførte bl. a. som Buste et Selvportræt
(1874), »Ung Faun« (Bronzestatue 1878), »Amor
bevæger Verden efter sit Lune« (1879; i Ny
Carlsbergs Glyptotek et Marmoreksemplar fra
1903, nu udskilt af Saml.); »Diogenes« (1883)
og Statuetten »Byzans« i Sølv og Elfenben
(1900).
<i>A. Hk.</i>
</chapter>

<chapter name="Mariotte, Edme">
<b>Mariotte</b> [ma'r<sub>i</sub>åt], <sp>Edme</sp>, fr. Fysiker, f.
omkr. 1620 i Bourgogne, levede mest i Dijon,
hvor han var Prior, d. i Paris 12. Maj 1684. M.
hører til det Sæt betydelige
Eksperimentalfysikere, som mellem Galilei og Newton
underbyggede den mekaniske Fysik ved Forsøg og
samtidig paa mange Punkter udvidede
Fysikkens Omraade. Mest bekendt er hans Navn
blevet ved at knyttes til Loven om
Forbindelsen mellem Rumfang og Tryk hos Luftarter,
der sammenpresses ved konstant Temperatur.
Loven blev genopdaget af M. 1676, men var 16
Aar forud fundet af Robert Boyle. Endvidere
er M.'s Navn knyttet til et Apparat til Forsøg
over Stødet og til M.'s Flaske (s. d.). Af M.'s
andre Arbejder skal fremhæves hans
Opdagelse af den blinde Plet i Øjet (1666). Hans
<i>Essais sur la nature des couleurs</i> (1681)
indeholder en Kritik af Newton's Farvelære, men
tillige mange interessante Forsøg og
Iagttagelser, særlig over optiske Fænomener i
Atmosfæren. M. var Medlem af det fr. <i>Academie des
sciences</i> fra dets Oprettelse 1666. Hans
Afhandlinger er samlede i M.: <i>Œuvres, revues et
corrigées de nouveau</i> (Leyden 1717, 2 Bd).
<i>E. S. J.</i>
</chapter>

<chapter name="Mariotte's Flaske">
<b>Mariotte's Flaske</b> [ma'r<sub>i</sub>åts-], opfunden af
ovenn. E. Mariotte, en Flaske, der forneden
har en Udløbsaabning paa den ene Side, og
hvis Hals er lukket med en Prop, gennem
hvilken der gaar et Glasrør et Stykke ned i
Flasken. Naar Flasken er fyldt med Vædske, og
Sideaabningen lukkes op, strømmer Vædsken
ud her, og samtidig bobler der Luft ind i
Flasken fra Glasrørets nederste Ende. Paa dette
Sted vil Trykket netop være
lig den ydre Lufts; Forskellen
mellem Vædsketrykket i Højde
med Udløbsaabningen og
Trykket i Luften bestemmer
Vædskens Udløbshastighed, men
denne Forskel er atter bestemt
ved Højdeforskellen mellem
Glasrørets nederste Ende og
Udløbsaabningen. Vædskens
Udstrømningshastighed vil
derfor ikke forandres, saa længe
Glasrørets nederste Ende er
under Vædskefladen i Flasken.
<i>(K. S. K.). E. S. J.</i>

<img>Mariotte's Flaske.</img>
</chapter>

<chapter name="Mariotte's Lov">
<b>Mariotte's Lov</b> [ma'r<sub>i</sub>åts-], se <sp>Boyle's Lov</sp>.
</chapter>

<chapter name="Mariotte's Plet">
<b>Mariotte's Plet</b> [ma'r<sub>i</sub>åts-], se <sp>Øje</sp>.
</chapter>

<chapter name="Mariotte's Rør">
<b>Mariotte's Rør</b> [ma'r<sub>i</sub>åts-], et ombøjet
Glasrør, der har en lang, aaben og en kortere,
lukket Gren. Grenene er parallelle og stilles ved
Brugen lodret, med Ombøjningen nedad.
Hælder man Kvægsølv i den lange Gren,
afspærres herved et Luftvolumen i den korte, og jo
mere Kvægsølv man hælder i, desto mere
sammentrykkes Luften. Til Højdeforskellen mellem
Kvægsølvet i den aabne og den lukkede Gren
lægges den samtidig iagttagne Barometerstand.
Summen er et Maal for det Tryk <i>p</i>, som Luften
i den korte Gren er underkastet. Multipliceres
<i>p</i> med det tilsvarende Luftvolumen <i>v</i>, vil
Produktet <i>pv</i> vise sig konstant, hvor end
Kvægsølvoverfladen bringes til at staa. (Se
<sp>Boyle's Lov</sp>).
<i>(K. S. K.). E. S. J.</i>
</chapter>

<chapter name="Mariotte's Stødmaskine">
<b>Mariotte's Stødmaskine</b> [ma'r<sub>i</sub>åts-], se <sp>Stød</sp>.
</chapter>

<chapter name="Mariotti">
<b>Mariotti</b> [ma'r<sub>i</sub>åt.i] L., se <sp>Gallenga</sp>.
</chapter>

<chapter name="Mariposa">
<b>Mariposa</b> [märi'po<sub>u</sub>s<sub>a</sub>], Grevskab (<i>county</i>) i
den vestlige Del af U. S. A., Stat California.
M., der ligger paa Vestskraaningen af Sierra
Nevada, har et Areal paa 3730 km<sup>2</sup> og er for
største Delen dækket af tætte Skove, der kun
giver ringe Plads til Græs- og Agerland.
Distriktets Vigtighed skriver sig fra dets Rigdom
paa Guld, Sølv, Kobber og Kul. Bekendt blev
M. ved, at et stort, guldrigt Areal 1848
skænkedes til General Fremont. — Hovedstaden M.,
der ligger ved en lille Flod M., er en
ubetydelig Landsby med c. 400 Indb.

50 km fra Landsbyen M. ligger den berømte
<sp>M. Grove</sp> (M. Hain), en Gruppe af omtr. 500
af den kaliforniske Kæmpefyr (<i>Sequoia
gigantea</i>). 100 af disse Træer har en Omkreds paa
over 12 m, og eet naar en Omkreds paa 29 m
og en Højde paa 99 m. For Fredningens Skyld
er Gruppen erklæret for Statsejendom. Lige Ø.
f. M. ligger en anden af U. S. A.'s store
Seværdigheder, Yosemite Dalen.
<i>N. H. J.</i>
</chapter>

<chapter name="Mariquita">
<b>Mariquita</b> [mari'kita], By i den
sydamerikanske Stat Colombia, ligger ved Guali, 20 km
oven for dens Udløb i Magdalena-Floden. Den
ligger i en Højde af 550 m og er mest bekendt
for de tidligere saa rige Guld- og Sølvminer,
der dog nu er forladte. 2000 Indb.
<i>N. H. J.</i>
</chapter>

<chapter name="Maris">
<b>Maris</b> ['ma.res], holl. Malerfamilie. 1)
<sp>Jacob</sp>, f. 25. Aug. 1837 i Haag, d. 7. Aug. 1899
i Karlsbad. Efter Læreaar paa Akademiet i sin
Fødeby og under v. Hove, med hvem han fulgte
til Antwerpen, hvor han udviklede sig videre
under de Keyser og v. Lerius, kom han 1865 til
