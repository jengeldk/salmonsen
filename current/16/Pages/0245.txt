Ligesom i Danmark besørgedes ogsaa i
<sp>Norge</sp> Kristendomsundervisningen — og om
anden Undervisning var der ikke Tale — i
Tiden efter Reformationen hovedsagelig af
Præsten og Degnen. De Landdistrikter, i hvis
Nærhed der var lærde Skoler, fik deres Degne fra
disses øverste Lektie (»Løbedegne«); andre St.
ansattes Sæde- ell. Sognedegne. I
Reformationsaarhundredet og lang Tid efter var der stor
Mangel paa Degne. Da det ogsaa var vanskeligt
at faa Præstekaldene besatte, saa at man ofte
maatte slaa sammen mange Sogne, var det
umuligt for Præsterne at tage sig af
Ungdommens Undervisning med nogen større Kraft.
Forordningen af 1739 fastsatte bl. a., at
Degnene ell., som de nu kaldtes, Klokkerne, hvoraf
der skulde være een i hvert Hovedsogn, skulde
tillige være L.; men desuden skulde der
beskikkes saa mange Skoleholdere, som
Stiftamtmanden og Biskoppen fandt fornødent. Plakaten af
1741 modificerede stærkt denne Forordning,
som derefter blev gennemført alene stykkevis
og højst forsk. paa de forsk. St. Efter
Blaagaards Seminariums Grundlæggelse 1790 (se
<sp>Jonstrup</sp>) fulgte Oprettelsen af fl. lgn.
Anstalter i Norge (se <sp>Seminarium</sp>). Ogsaa
L.'s økonomiske Kaar forbedredes ved Reskr.
af 8. Aug. 1800 og ved Nedlæggelsen (1803) af
en hel Del residerende Kapellanier, hvis faste
Indtægter derefter tillagdes Almueskolevæsenet.
Et stort Fremskridt betegnes ved Skoleloven af
14. Juli 1827, der bl. a. bestemte, at der i
Stiftsstæderne ell. paa andre passende Steder
skulde oprettes Læreanstalter til Uddannelse af
Kirkesangere ved Hovedkirkerne, der tillige
skulde være L. ved Fastskolerne. I
Overensstemmelse hermed oprettedes i den flg. Tid
Seminarier i forsk. Egne af Landet.
Omgangsskolelærerne skulde under Sognepræstens
Tilsyn oplæres af Hovedkirkesangerne. I Skoler
loven af 16. Maj 1800 bestemtes, at der foruden
Stiftsseminarierne skulde oprettes mindre
Læreanstalter ell. »Lærerskoler«, der særlig var
beregnede paa Omgangsskolens L. Af saadanne
Lærerskoler, hvis Kursus varede 1—1 1/2 Aar,
oprettedes der adskillige, men de nedlagdes
efterhaanden som alt for lidet fyldestgørende
Indretninger. Skoleloven af 26. Juni 1889
indeholder i det væsentlige flg. Bestemmelser om
L.'s Ansættelse, Uddannelse etc.
Undervisningen i Folkeskolen er henlagt til »fuldstændige«
Lærerposter. Paa Landet skal der tillægges
disse Poster mindst 24 Skoleuger aarlig.
Lærerposterne kan besættes med Mænd ell. Kvinder;
dog skal ved enhver Folkeskole i Byerne være
mindst 1 Lærer og 1 Lærerinde. Lærerposterne
besættes af Skolestyret, for de fuldstændige
Lærerposters Vedk. kræves Overtilsynets
Godkendelse. Hvis Overtilsynet og Skolestyret er
uenige, kan Overtilsynet forelægge en
Læreransættelse i Byerne for Formandskabet, paa
Landet for Herredsstyret, og giver disse
Myndigheder Overtilsynet Medhold, er Skolestyret
forpligtet til at ansætte Overtilsynets Kandidat.
Paa visse i Loven nærmere angivne Vilkaar kan
Overtilsynet ogsaa forelægge en Læreransættelse
for Kirke- og Undervisningsdepartementet til
Afgørelse. Ingen kan faa fast Ansættelse, før
han (hun) har fyldt 20 Aar og har underkastet
sig Lærerprøven. Skal Læreren undervise eller
føre Tilsyn med Undervisningen i
Kristendomskundskab, maa han tilhøre Statskirken.
Lærerposterne skal i Alm. besættes fast. Omtrent
en Trediedel af Lærerposterne kan dog holdes
besat paa 3 Maaneders Opsigelse, og til
Ansættelse i disse Poster kræves ingen Prøve. Af
Lærerprøverne er der nu kun 1 Lærerprøve.
Til Uddannelse af Lærerkræfter for
Folkcskolen findes 11 Lærerskoler (6 offentlige, 5
private). Kursus'et er 3-aarigt. Fagene er de
samme som i Danmark. <sp>Antal af
Folkeskolelærere</sp> i fuldstændig Post (1922) paa
Landet 8173, i Byerne 3348.

<sp>L.'s Videreuddannelse</sp>. Der har i de
senere Aar været holdt Specialkursus for
Lærere i Sang, Tegning, Sløjd og Husgerning. For
Gymnastiklærere har man Statens
Gymnastikskole, nederste Afdeling paa 1 Semester og
øverste paa 3 Semestre. Desuden har der været
holdt alm. Uddannelseskursus. Til
Rejsestipendier for L. og Lærerinder ved Folkeskolen
bevilger Staten aarlig et Beløb, som i de sidste
Aar har udgjort 50000 Kr. Ogsaa fl. Kommuner
uddeler Rejsestipendier.

<sp>Lærerløn</sp>. Lønnen er ved L. af 25. Febr
1921 reguleret som Ugeløn, dens Lavmaal er
fastsat til 67 Kr 50 Ø. pr Uge for Lærerposter
i Skolens anden Afdeling og forholdsvis for
Poster i Smaaskolen. Hertil kommer det
saakaldte Fylkestillæg, som er et Tillæg til
Grundlønnen for Lærere med fuldstændig
Uddannelse og skal mindst udgøre 700 Kr for
Lærerposter i 2. Afdeling og forholdsvis for Poster
i Smaaskoler, som indehaves af Lærere med
fuld Uddannelse (Lærerprøven). For Lærere i
Smaaskolen uden saadan Uddannelse skal
Fylkestillæget mindst udgøre 280 Kr. Der er 4
Alderstillæg efter 3, 6, 9 og 12 Tjenesteaar.
Lavmaalet af hvert. Alderstillæg er for
Lærerposterne i anden Afdeling bestemt til 400 Kr og
forholdsvis for Poster i Smaaskolen som
indehaves af Lærer med fuld Uddannelse. For
Poster i Smaaskolen, som indehaves af Lærer
uden fuld Uddannelse skal Alderstillæggene
udgøre mindst 280 Kr. I enhver Kommune paa
Landet skal der skaffes i det mindste een af L.
i fuldstændig Post Familiebolig med Jordvej til
2 Køer og Have. Inden 1935 skal der til hver
fuldstændig Lærerpost skaffes Familiebolig, for
Poster i 2. Afdeling paa mindst 3 Værelser og
Køkken og for Poster i Smaaskolen paa mindst
2 Værelser og Køkken. Indtil Gennemførelsen
af denne Bestemmelse skal der ydes
Godtgørelse for Afsavn af Bolig, 1300 Kr for
Lærerposter i 2. Afdeling og 200 Kr for Poster i
Smaaskolen. I mange Kommuner er der tillagt
fl. Lærerposter Jordvej. I Byerne er
Mindstelønnen af Loven fastsat til 3500 Kr med 5
Alderstillæg à 400 Kr efter 3, 6, 9, 12 og 15
Aar for Poster paa 36 Timer om Ugen og
forholdsvis for Poster med et mindre Timetal.
Hertil kommer Huslejegodtgørelse paa mindst
400 Kr for Lærere med Familie og 250 Kr for
andre Lærere. I mange Byer er Lønnen højere,
idet der ydes kommunale Tillæg. Højeste
Folkeskolelærerløn er f. T. 8000 Kr. Som Bidrag
