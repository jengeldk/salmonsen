Anskuelser: <i>Le retour à la terre et la
surproduction industrielle</i> (1905).
<i>(E. E.). P. L. M.</i>
</chapter>

<chapter name="Melinda">
<b>Melinda,</b> se <sp>Malindi</sp>.
</chapter>

<chapter name="Mélingue, Étienne Lucien og Théodore Georges Gaston">
<b>Mélingue</b> [me'læ.g], 1) <sp>Étienne Lucien</sp>,
fr. Maler, f. 18. Decbr 1841 i Paris, d. 4. Decbr
1889 i Aix-les-Bains. 'Han var Søn af
Billedhuggeren og Skuespilleren E. M. (1807—75),
Elev af Cogniet og Gérôme. Hans betydeligste
Arbejder falder ind under Historiemaleriet:
»Bartholomæus-Natten« (1873), »Den tredje
Stands Repræsentanter ved Mødet 23. Juni 1789«
(1874), »Morgenen d. 10. Thermidor« (1877),
»Metz' Belejring ophæves 1533« (1878, Mus. i
Dijon), »E. Marcel og Dauphinen« (1879,
Luxembourg-Mus.), »Belforts Erobring.« (Mus. i
Belfort) o. s. v. 2) <sp>Théodore Georges
Gaston</sp>, ovenn.'s Broder, Maler, f. 1840 i Paris,
malede adskillige meget populære historiske
Genrebilleder: »Rabelais«, »Middag hos Molière
i Auteuil« (1877), »Rouget de Lisle komponerer
Marseillaisen« (1883), »Jus primæ noctis« (1884),
»Les vendeurs de chair humaine« (1893).
<i>A. Hk.</i>
</chapter>

<chapter name="Melinit (Mineral)">
<b>Melinit</b> (mineralog.), et gult, leragtigt Mineral
fra Amberg i Bayern.
<i>(N. V. U.) O. B. B.</i>
</chapter>

<chapter name="Melinit (Sprængstof)">
<b>Melinit,</b> Sprængstof, der bl. a. i Frankrig
har været benyttet som Sprængladning i
Granater. Det fremstilledes 1884 af den fr. Kemiker
Turpin og bestod af Pikrinsyre, der ved
passende Behandling med en 3—5-procentholdig
Opløsning af Kollodiumuld i Æteralkohol og
paafølgende Fordampning af Opløsningsmidlet
havde faaet en ganske egen Konsistens. Det
viste sig dog snart, at Pikrinsyren over for
Kollodiumulden virkede som andre Syrer og
fremkaldte Dekomposition, saa at M. efter kort
Tids Magasinering var ubrugelig. Det senere i
Frankrig under Navn af M. benyttede
Sprængstof bestod af ren Pikrinsyre. Det er nu saa
godt som forladt p. Gr. a. Pikrinsyrens Evne
til med Metaller at danne eksplosive Salte, der
mangler Moderstoffets Stød sikkerhed og derfor
har givet Anledning til talrige Ulykkestilfælde.
Af moderne Sprængstoffer, som har afløst
Pikrinsyren som Sprængladning i Granater, kan
særlig nævnes Trinitrotoluol (s. d.) og
Hexanitrodifenylamin.
<i>(H. H.). C. H. R.</i>
</chapter>

<chapter name="Melinofan">
<b>Melinofan</b> (<sp>Melifanit</sp>), et smukt,
honning- indtil rødgult Mineral fra visse
Pegmatitgange i Laurvikiten i det sydlige Norge, især
fra Egnen ved Langesund. M. er et fluorholdigt
Silikat af Kalcium, Beryllium og Natrium.
<i>(N. V. U.). O. B. B.</i>
</chapter>

<chapter name="Melioration">
<b>Melioration</b> (lat.) kaldes den <sp>vedvarende</sp>
Forbedring af Jorden, der kan finde Sted paa
forsk. Maade ved Anvendelse af Kapital og
Arbejdskraft: ved Afvanding ell. Bevanding (f. Eks.
af Enge), ved Dræningsanlæg, ved
Tilplantninger for at tilvejebringe Læforhold, ved
Udtørringer o. s. v. Da den ved M. anvendte Kapital
som Regel bliver fastbunden ell. i hvert Fald
kun atter kan blive fri med betydelige Tab, bør
Meliorationsarbejder ikke paabegyndes, før der
har fundet en omhyggelig Beregning af deres
sandsynlige Rentabilitet Sted. Jo lavere
Kapitalrenten og jo højere Produktpriserne er, desto
større er Sandsynligheden for, at M. vil betale
sig.
<i>H. H-l.</i>
</chapter>

<chapter name="Meliphagidæ">
<b>Meliphagidæ</b> [-fa-], se <sp>Honningfugle</sp>.
</chapter>

<chapter name="Meliponer">
<b>Meliponer,</b> se <sp>Bier</sp>.
</chapter>

<chapter name="Melis">
<b>Melis,</b> se <sp>Sukker</sp>.
</chapter>

<chapter name="melisk">
<b>melisk,</b> lyrisk, henhørende til Digtarten
<sp>Melos</sp>.
<i>H. H. R.</i>
</chapter>

<chapter name="meliske Nymfer">
<b>meliske Nymfer</b> (græsk, afledet μελία,
»Asketræ«) opstod efter Hesiodos' Teogoni
tillige med Erinyer og Giganter af Jorden, efter
at den var befrugtet af Uranos' Blod. Af
Sammenstillingen synes at fremgaa, at Digteren
har tænkt sig de m. N. som grufulde
Skikkelser, der bringer Død og Ulykke. Andre Steder
i den antikke Litteratur jævnstilles de derimod
med andre Trænymfer (Dryader), der
opfattedes som beskyttende, Frugtbarhed skænkende
Væsener.
<i>C. B.</i>
</chapter>

<chapter name="Melisme">
<b>Melisme</b> (gr. μέλισμα, Sang. Vise), i
Sangmusik Anbringelsen af fl. Toner paa een enkelt
Stavelse, ofte i Form af Forsiring, Udsmykning
af den melodiske Hovednode ved Gennemgangs-
ell. Vekselnoder. <sp>Melismatisk</sp> kaldes da en
saadan Sangmaade, hvor fl. Toner synges paa
een Stavelse, i Modsætning til <sp>syllabisk</sp>,
hvor hver Tone har sin Stavelse.
<i>S. L.</i>
</chapter>

<chapter name="Melissa (en Nymfe)">
<b>Melissa,</b> en Nymfe, der siges at have fundet
og lært Menneskene Nydelsen af Honning.
Ordet betyder paa Græsk ogsaa: en Bi.
<i>H. A. K.</i>
</chapter>

<chapter name="Melissa (Slægt af Læbeblomstrede)">
<b>Melissa</b> L., Slægt af Læbeblomstrede
(Mynte-Gruppen), Urter med takkede Blade.
Blomsterne sidder i faablomstrede og fjernit stillede
Kranse i Bladenes Hjørner; de er tillige noget
ensidig vendte. Bægeret er 13-nervet, og den
hvide ell. gule Krone har opret og udrandet
Overlæbe. Delfrugterne er ægformede og glatte.
3 Arter. <sp>Hjertensfryd</sp> (<i>M. officinalis</i> L.)
er en fleraarig, stærkt forgrenet og meterhøj
Urt med en ejendommelig citronagtig Duft;
dens Blade er ægdannede, og groft takkede i
Randen. Blomsterne er hvide. Den vokser vildt
i Middelhavslandene og findes fl. St. forvildet
i Danmark, særlig paa Laaland. Blade og unge
Skud (<sp>Melisse</sp>, <i>Herba Melissæ</i>) er officinelle.
<i>A. M.</i>
</chapter>

<chapter name="Melissinsyre">
<b>Melissinsyre,</b> C<sub>30</sub>H<sub>60</sub>O<sub>2</sub> ell. C<sub>29</sub>H<sub>59</sub> . COOH,
hører til de fede Syrer; den faas ved
Ophedning af Myricylalkphol med Kalikalk til 220°
og smelter ved 90°.
<i>(O. C.). R. K.</i>
</chapter>

<chapter name="Melissos">
<b>Melissos</b> fra Samos, gr. Filosof, levede i 5.
Aarh. f. Kr. og spillede ogsaa en Rolle i den
politiske Historie, idet han anførte Samlernes
Flaade i det Søslag, de vandt over Athenaierne
Aar 441. I sit i Prosa affattede Skrift »Om
Naturen«, hvoraf kun Brudstykker er bevaret,
sluttede han sig til den eleatiske Skole, hvis
Grundtanker han søgte at gennemføre og
bevise. Det værende er evigt, fordi det ikke kan
være opstaaet af intet, og der før dets Opstaaen
ikke kan have eksisteret noget, det er uendeligt
ogsaa i Rummet, følgelig en Enhed, og det er
endelig ogsaa uforanderligt og uden Bevægelse.
Logikken i Bevisførelsen, navnlig Slutningen fra
Uendelighed i Tid til Uendelighed i Rum, er
angribelig og dadledes af Aristoteles.
<i>W. N.</i>
</chapter>

<chapter name="Melissylalkohol">
<b>Melissylalkohol,</b> se <sp>Myricylalkohol</sp>.
</chapter>

<chapter name="Melit">
<b>Melit,</b> et Mineral af Sammensætning 2(Al,
Fe)<sub>2</sub>O<sub>3</sub>,Si0<sub>2</sub>,8H<sub>2</sub>O, der i Form af traadede,
stalaktitiske Masser af blaalig brun Farve
forekommer ved Saalfeld i Thüringen.
<i>O. B. B.</i>
</chapter>

<chapter name="Melite">
<b>Melite,</b> 1) Demos i det gl. Athen (s. d., S. 313).
2) det oldgræske Navn paa Øen Malta.
<i>H. H. R.</i>
</chapter>
