var en af de mest fremragende jur.
Embedsmænd paa Island i 19. Aarh., begyndte 1837
sammen med Amtmand Bjarni Thorarensen at
virke for Oprettelsen af en særlig raadgivende
Forsamling paa Island og deltog fra den Tid af
meget i Behandlingen af alle de vigtigere isl.
Anliggender. 1845 udgav han en længere Afh.
om Altingets Indretning. Han var Medlem af
den raadgivende Kommission af Embedsmænd,
der traadte sammen 1839 og 1841, kgl.
Kommissarius 1849 og 1853—59 paa det
genoprettede Alting og 1851 Formand for den særlig
sammenkaldte Forsamling til Behandling af
Forfatningsspørgsmaalet. Som Regeringens
Tillidsmand havde M. en vanskelig Stilling paa
Altinget, men hans Indsigtsfuldhed og Takt
vandt alm. Anerkendelse. (<sp>Litt</sp>.: »Islendingur
II« Reykjavik 1861]).
<i>B. Th. M.</i>
</chapter>

<chapter name="Melsted, Páll">
<b>Melsted,</b> <sp>Páll</sp>, Søn af ovenn. P. M., f. 13.
Novbr 1812, d. 9. Febr 1910; efter at være bleven
Student 1834 rejste han til Kbhvn for at studere
Jura, men vendte hjem 1840 uden at have
afsluttet sine Studier. Efter et toaarigt Ophold
15 Aar senere tog han (1857) dansk jur.
Eksamen. Nogle Aar senere blev han Prokurator
ved Landsoverretten i Reykjavik; han var
tillige i en lang Rk. af Aar Lærer i Historie ved
Reykjavik Latinskole, indtil han p. Gr. a.
Alderdom tog sin Afsked. Historien havde nemlig
meget tidlig vakt hans levende Interesse, og
han besluttede at hellige den sine bedste
Kræfter. Resultatet af hans Virksomhed foreligger i
en særdeles velskreven Verdenshistorie fra først
af. Det lykkedes ham at faa den ført ned til
omtr. 1830; det sidste Hefte udkom, 1887.
Desuden udgav han Nordens Historie særskilt 1891,
ført ned til det 19. Aarh. Det hele er
udgivet af »Det isl. litterære Selskab«. Uagtet dette
Værk ikke er bygget over et Kildestudium, er
det dog et meget fortjenstfuldt Arbejde,
samvittighedsfuldt skrevet efter de bedste
Forfatteres Værker og affattet i et fortrinligt Sprog.
Hensigten, at give sine Landsmænd en
paalidelig og velskreven Oversigt over
Verdenshistorien, opnaaede Forfatteren. Desuden gjorde P.
M. sig fordelagtig bekendt ved journalistisk
Virksomhed ved at være Medstifter af et Par
Aviser, der har haft Bet. Endelig stiftede han
sammen med sin Hustru, Thora Melsted, 1874
en Kvindeskole i Reykjavik, der længe var den
eneste af den Art, og som har gjort meget stor
Nytte. P. M. var særdeles godt inde i sit Lands
Historie.
<i>F. J.</i>
</chapter>

<chapter name="Melstof">
<b>Melstof,</b> d. s. s. <sp>Stivelse</sp>.
</chapter>

<chapter name="Melsungen">
<b>Melsungen</b> ['mælsoŋ<sub>ə</sub>n], By i preuss. Prov.
Hessen—Nassau i Regeringsdistriktet Kassel
ved Fulda, over hvilken fører to Broer, og
ved Jernbanelinien Bebra—Kassel, (1910) 4139
Indb.; Amtsret, Rester af den gl. Befæstning,
stor Kirke (1425), Slot; Klædefabrikation,
Væveri, Garveri og Markeder. I Nærheden Borgen
Spangenberg og Ruinen Heiligenberg.
<i>N. H. J.</i>
</chapter>

<chapter name="Melton-Mowbray">
<b>Melton-Mowbray</b> ['me£t<sub>ə</sub>n-'mo<sub>u</sub>br<sub>i</sub>, -bre<sub>i</sub> ell.
-'mu.br<sub>i</sub>]. By i Mellemengland, Leicestershire,
ved Sammenløbet af Wreake og Eye, 20 km
NØ. f. Leicester, (1921) 14619 Indb.; bekendt
for sine Postejer (<i>pork pies</i>), der tilberedes af
Svinekød og sælges i enorme Mængder. Tillige
driver Byen en betydelig Ostehandel
(»Stiltonost«). Byen ligger midt i et af Englands største
og smukkeste Jagtdistrikter, hvor
Parforcejagten drives i saa vid Udstrækning, at Byen har
oprettet Stalde for 600 Jagtheste.
<i>N. H. J.</i>
</chapter>

<chapter name="Meltzer, Fredrik">
<b>Meltzer</b> ['melts<sub>ə</sub>r], <sp>Fredrik</sp>, norsk
Forretningsmand og Stortingsrepræsentant
(1779—1855), fik i England og Frankrig praktisk
Uddannelse til Handelsmand og aabnede c. 1802 en
Forretning paa Tyskebryggen. Efter at han
havde været Medlem af Rigsforsamlingen paa
Eidsvold 1814, repræsenterede han sin Fødeby
paa Stortingene 1821, 1822, 1824, 1827 og 1828,
hvor han øvede megen Indflydelse i de mange
vigtige Spørgsmaal vedk. Bank- og
Pengevæsen. Han var senere Medlem af de kgl.
Kommissioner ang. Købstædernes Skattevæsen
(1843) og af den kgl. Fiskerilovkommission
(1840). Han var fra 1816 Bankadministrator i
Bergen, senere Overfiskevrager og
Børskommissær samt fr. Vicekonsul. Hans Dagbøger fra
1814 og 1821 har været benyttede i
Monografier af Dattersønnen F. M. Wallem og Prof.
Dr. L. Daae. (<sp>Litt</sp>.: <sp>Lindstøl</sp>, »Stortinget
og Statsraadet«).
<i>(O. A. Ø.). Wt. K.</i>
</chapter>

<chapter name="Meltzer, Harald">
<b>Meltzer</b> ['mælts<sub>ə</sub>r], <sp>Harald</sp>, norsk Forf.,
foreg.'s Søn, f. i Bergen 7. Marts 1814, d. i
Kria 26. Juli 1862. M. blev 1848 engageret som
Referent af Politisager i »Christiania-Posten«,
et Hverv, der lettedes ham i høj Grad ved
hans Udnævnelse til Politifuldmægtig
Efteraaret 1849. Af disse daglige Notitser udviklede
sig snart korte Skitser med litterær Værdi,
idet Asbjørnsen' kraftige Fortællekunst
lokkede M. til Efterligning. Øje og Øre for det
individuelle og en stærk humoristisk Sans hjalp
den uøvede Forf. over de Vanskeligheder, som
hans ringe Stilevne beredte ham. Lige før sin
Død havde M. begyndt en samlet Udg. af disse
»Smaabilleder fra Folkelivet«, hvis to Bind har
oplevet 6 Opl. (1862—84). Nogen tilsvarende
Lykke gjorde derimod ikke de to Bind
»Efterladte Papirer« (»Det hemmelighedsfulde
Lysthus«, »Bogen med Silkefløjels Bind«, »En Rotur
til Havs«, »Fra Krigens Tid«, »Fantegutten«),
som hans Enke udgav 1872—73.
<i>(C. Br.). E. S-n.</i>
</chapter>

<chapter name="Melubrin">
<b>Melubrin</b> er et Lægemiddel, hvis kemiske
Sammensætning henfører det til
Pyrazolongruppen ligesom Amtipyrin. Det er et hvidt,
krystallinsk, i Vand letopløseligt Pulver, der
navnlig anvendes som Antirheumatikum, i
Doser paa 0,5—2 g.
<i>E. K.</i>
</chapter>

<chapter name="Melun">
<b>Melun</b> [m<sub>ö</sub>'lö], det gamle <i>Melodunum</i>, By i
det nordøstlige Frankrig, Hovedstad i Dept
Seine-et-Marne, ligger ved Seine og Banen
Paris—Lyon, 40 km S. f. Paris, (1910) 12201 Indb.
Den er Sædet for en Underret og en
Handelsdomstol, har et Collège, et Seminarium til
Uddannelse af Lærere og Lærerinder, en Kunst-
og Antikvitetssamling, et Bibliotek paa 20000
Bd, fl. videnskabelige Selskaber, et
Agerbrugskammer og et Centralfængsel. Bl. dens
Bygninger udmærker sig dens to Kirker, opførte i
12. og 15. Aarh., og Raadhuset, hvor der findes
et Mindesmærke over Forf. Amyot, hvis
Fødeby var M. I Byen fabrikeres en Del
Agerbrugsredskaber, Cement og Bræder samt drives
betydelig Handel med Kvæg og Ost. M. erobredes
