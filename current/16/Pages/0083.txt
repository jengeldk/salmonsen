Anlæg mærkes fl. Legetøjsfabrikker,
Trævarefabrikker, Molybdængruber, Elektricitetsværk,
Staalfabrikker, Kammøller. Den vestlandske
Hovedvej fører gennem L. En liden Dampbaad
gaar i Rute paa Lundevandet fra Moi til Aaen
Sire. Herredets Areal er 292,6 km<sup>2</sup>, hvoraf 24,8
km<sup>2</sup> Indsøer, 8,20 km<sup>2</sup> Ager og Eng, 48,56 km<sup>2</sup>
Skov, Resten Udmark, Snarefjeld og Myr.
Antagen Formue 1921 var 4661400 Kr og Indtægt
1229525 Kr.
<i>(J. F. W. H.). M. H.</i>
</chapter>

<chapter name="Lund, Bernt">
<b>Lund,</b> <sp>Bernt</sp>, norsk Forf., f. i Solør 14.
Juli 1812, d. i Kria 30. Oktbr 1885. Som Søn af
en Bonde, der under Felttoget 1808 havde
udmærket sig som Fører for en Friskare, valgte
L., efter et Par Aars Studium af Teologi, at
uddanne sig til Officer (1837). Med Ritmesters
Rang traadte han 1863 ud af Hæren for helt
at vie sig til Vejbygning, som han alt i flere
Aar havde deltaget i, og hvormed han fortsatte
til 1878. Fra Ungdommen af havde han syslet
med Malerkunsten, under Fearnley's og Gude's
Vejledning, idet han som Kavaleriløjtnant
havde ligget med offentligt Stipendium ved
Akademiet i Düsseldorf; en Øjensygdom standsede
imidlertid snart hans lovende Kunstnerbane.
Hans æstetiske Anlæg gav sig ogsaa Udtryk i
Vers, som han offentliggjorde i Tidsskriftpressen;
de episke Digte »Trysil-Knud« (1861) og »Det
arvede Sværd« hører fremdeles til den
klassiske Skolelæsning. Et Par Aar før sin Død
samlede han sine spredte Publikationer i et
lidet Bd »Nogle Digte« (1882).
<i>(C. Br.). E. S-n.</i>
</chapter>

<chapter name="Lund, Carl Christian">
<b>Lund,</b> <sp>Carl Christian</sp>, dansk
Teatermaler, f. 21. Apr. 1855, har faaet sin
Uddannelse dels under Hilker og Aagaard, dels 1878—82
i München, Wien og Italien. Hans første
Arbejder i Hjemmet var en Række Dekorationer til
Dagmarteatret. 1889 malede han 6 store
Billeder, forestillende danske Slotte, til Danmarks
Afdeling paa Pariserudstillingen, senere en
Mængde Dekorationer saavel til kbhvn'ske som
til Provinsernes Teatre. Hans betydelige
Opfindsomhed og maleriske Evne har paa hans
Felt givet ham en Stilling i første Rk. Udenfor
det egl. Teatermaleri kan nævnes hans
Konstruktioner af Friluftsdekorationer (»den gl. By« o.
lign.) i Tivoli, som er udførte med stor teknisk
Dygtighed. Ogsaa for det kgl. Teater har han
en Tid arbejdet.
<i>(S. M.) P. J.</i>
</chapter>

<chapter name="Lund, Christen Andersen">
<b>Lund,</b> <sp>Christen Andersen</sp>, dansk
Digter og Præst, f. i Kbhvn 12. Decbr 1763, d. i
Kjeldborg paa Møen 10. Aug. 1831. L.'s Navn
samlede første Gang Opmærksomhed om sig, da
han besvarede en af det skønne Videnskabernes
Selskab 1783 udsat Prisopgave med Digtet
»Lunden ved Jægerspris« (trykt 1788 i Iversen's
»Nytaarsgave«). I de flg. Aar finder man ofte
L.'s Signatur under poetiske Bidrag i Datidens
Tidsskr, Nytaarsgaver o. a. Poesisamlinger. Det
Epitet, Vennen Rahbek gav ham, »Møens
Horats« — i 1790'erne havde L. modtaget
Sognekald paa Laaland, men flyttede kort efter til
Møen, hvor han blev Resten af sit Liv —
passer kun grumme daarligt for L.'s Digtning, der
er en Blanding af Idyl og Elegi, og hvori en
stille Vemod er mest fremtrædende (»Gravene«,
»Landsbykirkegaarden« o. a.). 1831 udgaves L.'s
eneste Digtsamling, »Efterladte Digte«. (<sp>Litt</sp>.:
<sp>Rønning</sp>, »Rationalismens Tidsalder« III, 1
[Kbhvn 1896]).
<i>J. Cl.</i>
</chapter>

<chapter name="Lund, Emil Ferdinand Svitzer">
<b>Lund,</b> <sp>Emil Ferdinand Svitzer</sp>,
dansk Museumsmand, f. 8. Jan. 1858 i Kbhvn. L.
virkede 1897—1913 som Inspektør og Sekretær
ved det nationalhist. Museum paa
Frederiksborg Slot (forfattede dets Katalog 1902), fra
1914 Direktør for det nyoprettede Handels- og
Søfartsmuseum paa Kronborg. 1895 paabegyndte
han (sammen med Konservator C. Andersen)
Udgivelsen af det stort anlagte beskrivende
Katalog over danske malede Portrætter (sidst
udkomne Bd 1914).
<i>A. Hk.</i>
</chapter>

<chapter name="Lund, Frederik Christian">
<b>Lund,</b> <sp>Frederik Christian</sp>, dansk
Maler, f. i Kbhvn 14. Febr 1826, d. 31. Oktbr
1901. Næppe 13 Aar gl begyndte han at tegne
paa Kunstakademiet og kom samtidig i
Haandværkslære; sine Studier afbrød han ved
Udbrudet af Krigen 1848; han deltog i alle tre
Felttog og blev saaret ved Fredericia. 1850 og
de to flg. Aar udstillede han Portrætter og
Studier, 1853 sit første betydeligere Maleri:
»Episode af Slaget ved Fredericia«, der blev købt
til Nationalgaleriet. Derefter udfoldede L. en
meget frodig Virksomhed, dels som Historie-,
dels som Portræt- og Genremaler. L. har i
Viborg Domkirke malet en Række store
Loftsmalerier, som dog nu er nedtagne. Til
Verdensudstillingen i Paris 1878 udførte han i
Vandfarve en Frise »Optog af danske Bønder«, der
nu er ophængt paa en Gang i det kgl. Teater.
1890 ramtes han af et Slagtilfælde og maatte
standse med sin Virksomhed.
<i>(S. M.). P. J.</i>
</chapter>

<chapter name="Lund, Fredrik Stang">
<b>Lund,</b> <sp>Fredrik Stang</sp>, norsk Jurist og
Politiker, f. i Kria 17. Novbr 1859, d. i Sthlm
14. Juni 1922, Student 1877, <i>cand. jur.</i> 1881,
Højesteretsadvokat 1885, hvorefter han 1886
grundlagde en Advokatforretning i Kria. Da
Venstre ved Kommunevalget i Decbr 1894
erobrede Hovedstaden, indvalgtes L. i
Formandskabet og blev straks Byens Ordfører for 1895.
Han var saaledes traadt politisk i Forgrunden,
og da Fr. Hagerup Høsten s. A. skulde danne
sit Blandingsministerium, blev L. Medlem af
Regeringen fra 14. Oktbr 1895 indtil 17. Febr
1898, først som tilhørende Statsraadsafdelingen
i Sthlm, senere som Arbejdsminister. Efter sin
Udtræden var han først ekstraordinær Assessor
i Højesteret, men genoptog 1898 sin
Advokatpraksis. L. nød høj Anseelse bl. sine
Fagfæller og var, efter at disse 1894 havde
organiseret sig i »Den norske Advokat- og
Sagførerforening«, i en lang Aarrække Medlem af
Foreningens Styre. 1899—1902 var han
Formand i den kgl. Kommission til Udarbejdelse
af Lov om industriel Retsbeskyttelse og fra
1909 Formand i Arbejdsraadet for
Fabriktilsynet. 1916 udgav han »Sakførergjerningen«.
L.'s Navn er knyttet til en Mængde celebre
Retssager, bl. a. til den som Følge af den
saakaldte »Admiralstrid«: Høsten 1909
foranledigede Voldgiftsproces.
<i>(K. V. H.). Wt. K.</i>
</chapter>

<chapter name="Lund, Georg Frederik Vilhelm">
<b>Lund,</b> <sp>Georg Frederik Vilhelm</sp>,
dansk Filolog og Skolemand, f. 28. Juni 1820 i
Nykøbing paa Sjælland, d. i Kbhvn 3 Febr 1891,
blev Student fra Metropolitanskolen 1837, <i>cand.
philol.</i> 1842. 1843 blev han Adjunkt og 2 Aar
efter Overlærer ved Nykøbing Katedralskole,
