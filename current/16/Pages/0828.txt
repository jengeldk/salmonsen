ikke kunnet hindre, at Indianerne paa Øerne
Martha's Vineyard og Nantucket efterhaanden
tog af i Antal og til sidst døde helt ud. (<sp>Litt</sp>.:
<i>Collections of the Massachusetts Historical
Society</i>, 1. Serie I, S. 201 ff.; 2. Serie III, S. 66 ff.,
82 ff.; 3. Serie IV, S. 107 ff., 184 ff., 201 ff.).
<i>L. B-n.</i>
</chapter>

<chapter name="May-Hill-Sandsten">
<b>May-Hill-Sandsten</b> ['me<sub>i</sub>-hi£-], en i
England forekommende Sandstensaflejring, som
hører til den gothlandiske Formation.
<i>J. P. R.</i>
</chapter>

<chapter name="Maynooth">
<b>Maynooth</b> ['me<sub>i</sub>nu.þ ell. me<sub>i</sub>'nuþ], By i det
østlige Irland, i Kildareshire, 25 km V. f.
Dublin ved Royal-Kanalen, 900 Indb. Den er
særlig kendt for det store kat. Præsteseminarium
St Patrick, der grundlagdes 1795, men ved den
irske Statskirkes Ophævelse (1871) mistede sit
betydelige Statstilskud; det fik da en
Erstatningssum paa 6,7 Mill. Kr; c. 500 Studerende.
Tæt ved Byen ligger Hertugen af Leinster's
Slot <sp>Carton</sp> med en værdifuld Malerisamling.
<i>N. H. J.</i>
</chapter>

<chapter name="Mayo">
<b>Mayo</b> ['me<sub>i</sub>o<sub>u</sub>], Shire i det vestlige Irland,
i Prov. Connaught, omgives af Atlanterhavet
og Shirerne Sligo, Roscommon og Galway. De
afvekslende flade og klippefulde Kyster er
stærkt indskaarne og danner en Mængde
Bugter, paa Nordsiden <sp>Killala Bay</sp> og <sp>Broad
Haven</sp>, paa Vestsiden <sp>Blacksod Bay</sp>,
der kun er skilt fra Broad Havn ved en 1 1/2
km bred Tange, som forbinder den klippefulde
Halvø <sp>Mullet</sp> med Fastlandet. Sydligere
omslutter den brede <sp>Clew Bay</sp> 170 smaa
Klippeøer. Ved den bjergfulde Halvø <sp>Murrisk</sp>,
der i <sp>Mweelrea</sp> hæver sig til 819 m,
skilles Clew-Bugten fra den smalle, langstrakte
Killary Harbour, som begrænser Shiret
mod S. Langs Kysterne ligger en Mængde
større og mindre Øer, bl. hvilke den klippefulde
Achil Island, der hæver sig til 680 m, er
den omfangsrigeste. Shiret, der har et Omraade
af 5506 km<sup>2</sup>, bestaar nærmest Kysten af et
lavt, men vildt Bjergland, medens den østlige
Del tilhører den irske Centralslette. Paa to
Steder naar Slettelandet ud til Havet, mod V.
til Clew Bay og mod N. til Killala Bay. Af de
talrige Søer ligger de største, som <sp>Lough
Conn</sp> og <sp>Lough Mask</sp>, der delvis hører
til Galwayshire, ved Foden af Bjerglandet.
Store Mosestrækninger findes i alle Dele af
Shiret. Det betydeligste Vandløb er <sp>Moy</sp>, der
søger N. paa gennem Slettelandet til Killala
Bay. Kun 13 % af Arealet er dyrket, medens
40 % er Græsland, 1 % Skov og 4 % Vand;
Resten er Mosestrækninger og øde Land.
Befolkningen, hvoraf 98 % er Katolikker og
Halvdelen det irske Sprog mægtig, er gaaet stærkt
tilbage i Tal. 1841 havde M. 388887 Indb. mod
191696 i 1911. Indb. ernærer sig saa godt som
udelukkende af Agerdyrkning og Kvægavl.
Mærkeligt nok findes der fl. Æsler og Muldyr
end Heste. Malme forekommer fl. St., men
udvindes ikke. Langs Kysten drives betydeligt
Fiskeri. Hovedstaden er <sp>Castlebar</sp>.
<i>N. H. J.</i>
</chapter>

<chapter name="Mayo, Charles Horace og William James">
<b>Mayo</b> ['me<sub>i</sub>o<sub>u</sub>], 1) Charles Horace, amer.
Kirurg, f. 19. Juli 1865 i Rochester, tog
Doktorgraden ved Chicago Med. College 1888 og
var Kirurg ved den til St Mary's Hospital
knyttede Klinik.

2) <sp>William James</sp>, amer. Kirurg, f. 29.
Juni 1861 i La Sueur, Minn., studerede Medicin
i Rochester og tog Doktorgraden der 1883 og
ansattes ved den ovenn. Klinik 1889. — Begge
disse Brødre gav tilsammen 1500000 Doll. til
Oprettelsen af <i>The Mayo Foundation for
Medical Education and Research</i> i Rochester og
lagde denne nu verdensberømte Institution ind
under Minnesotas Univ. 1915. Siden har begge
arbejdet der »og gjort Kirurgien lige saa
paalidelig som Bogføring«, som en amer. Forf.
skriver. Intet andet Centrum for Kirurgien kan
gøre Mayo-Klinikken Rangen stridig. Til
Charles M.'s Navn er knyttet en Operationsmetode
for <i>Tic douloureux</i>, til William's en Metode til
Radikaloperation for Navlebrok. Begge skyldes
en Metode til Fjernelse af Maveporten
(<i>Pylorusexcision</i>). »M.'s Tegn« er Slaphed af
Underkæbens Muskulatur ved fuldstændig Bedøvelse.
<i>J. S. J.</i>
</chapter>

<chapter name="Mayo, Richard Southwell Bourke">
<b>Mayo</b> [me<sub>i</sub>o<sub>u</sub>], <sp>Richard Southwell
Bourke</sp>, Jarl, eng. Statsmand (1822—72).
Som irsk Godsejer tog han 1846 virksom Del i
Arbejdet for at hindre Hungersnøden, og sad
1847—68 i Underhuset, først som Lord Naas
og senere som Jarl M. (irsk Peer). Allerede
1852 blev han Oversekretær for Irland, samt
paa ny 1858—59 og 1866—68 i de konservative
Ministerier, sidste Gang endog med Sæde i
Kabinettet; han var imod den irske Statskirkes
Ophævelse, men villig til at støtte et kat. Univ.
og lgn. Stiftelser i Irland samt til at sikre
Fæsternes Stilling. 1869 blev han Vicekonge i
Indien og vandt Ry ved sin dygtige Styrelse;
udviklede Decentralisation i Forvaltningen og
fremmede de offentlige Arbejder og stræbte at
knytte de indfødte Fyrster inderlig til det
eng.-ind. Rige. Han blev myrdet under et Besøg
ved Straffekolonien paa Andaman-Øerne. W.
W. Hunter skrev hans Levned 1875 og paa ny
1892.
<i>E. E.</i>
</chapter>

<chapter name="Mayón">
<b>Mayón</b> [ma'jån] (<sp>Albay</sp>), Vulkan paa
Filippinerne, ligger i den sydøstlige Del af Øen
Luzon paa Halvøen Gamarines og har en
Højde af 2374 m. M. er kendt for sine talrige og
heftige Udbrud, af hvilke der i 19. Aarh. er
indtruffet 10, det sidste 1881. I Omegnen findes
mange hede Kilder.
<i>M. V.</i>
</chapter>

<chapter name="Mayonnaise">
<b>Mayonnaise</b> [majo'næ.s<sub>ə</sub>], en kold Sovs af
sydlandsk Oprindelse. Den bestaar af
Æggeblommer, der lidt efter lidt er rørt sammen
med Salt, Salatolie og Eddike, og den er som
oftest krydret med Sennep, stødt Peber,
hakket Persille e. a.
<i>R. H.</i>
</chapter>

<chapter name="Mayor">
<b>Mayor</b> ['meiə ell. 'mæ.<sub>ə</sub>] (lat. <i>major</i>), af
samme Oprindelse og Bet. som det fr. <i>maire</i>,
bruges om den Mand, der staar i Spidsen for
den kommunale Myndighed i Storbritanniens
Købstæder. — For Londons Vedk. fører han
Titel af Lordmayor.
<i>(C. V. N.). K. B.</i>
</chapter>

<chapter name="Mayotte">
<b>Mayotte</b> [ma'jåt], den sydøstligste af den fr.
Øgruppe Komorerne ved Afrikas Østkyst, ligger
mellem 12° 39′ og 12° 69′ s. Br. og har et
Areal paa 350 km<sup>2</sup>. Formen er meget
uregelmæssig, og Kysten følges helt rundt af et
Koralrev, som er 5,5—9 km fjernet fra Land;
dette Rev har fl. Afbrydelser, og Kanalen
mellem det og Landet naar en Dybde af 66—69,5
