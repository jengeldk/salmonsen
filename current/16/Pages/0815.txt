<chapter name="Mavesvækkelse">
<b>Mavesvækkelse</b> kan være en Følge af
længere Tids Mavekatarr ell. længere Tids
Overfyldning af Mavesækken, kan ogsaa opstaa, hvor
der er ell. har været en Hindring for
Maveindholdets Passage til Tarmen. En Følge af
saadan M. kan blive en Udvidning af
Mavesækken. Ved Udtrykket »svag Mave« forstaas
derimod i Reglen Tilstande, ved hvilke Fordøjelsen
er forstyrret, hvor Maden daarlig taales. Til
Grund herfor ligger dog ikke nogen enkelt
Affektion; forsk. Lidelser af Mavesækken kan
ledsages af saadanne Symptomer.
<i>(A. F.). H. I. B.</i>
</chapter>

<chapter name="Mavesygdomme">
<b>Mavesygdomme.</b> Begrebet M. omfatter
populært alle ell. de fleste Underlivssygdomme,
særlig Tarm- og M., men bør begrænses til de
sidste, de egl. M., Ventrikelsygdommene (se de
enkelte Art).
<i>(A. F.). H. I. B.</i>
</chapter>

<chapter name="Mavesyre">
<b>Mavesyre</b> er det populære Navn for enhver
Formi af Mavelidelse, ved hvilken der findes
Opstød af sur Vædske.
<i>(A. F.). H. I. B.</i>
</chapter>

<chapter name="Mavesæk">
<b>Mavesæk,</b> se <sp>Tarmkanal</sp>.
</chapter>

<chapter name="Maveudskylning">
<b>Maveudskylning,</b> ogsaa kaldet
<sp>Mavedouche</sp>, gøres ved forsk. sygelige Tilstande
og for Undersøgelse af Maveindhold, især ved
Maveudvidelse, og udføres bedst ved Hjælp af
den saakaldte <sp>Mavehævert</sp>, der bestaar af
et Maverør sat i Forbindelse med en stor Tragt
ved Hjælp af et længere Gummirør. Maverøret
føres gennem Svælget og Spiserøret ned i selve
Mavesækken. Tragten løftes derpaa lidt i
Vejret, og Vand ell. den Vædske, hvormed man
agter at skylle Maven, hældes i. Sænkes derpaa
atter Tragten dybt ned, skyller Vand og
Maveindhold ved Hævertvirkning tilbage gennem
Apparatet. Ved at gentage denne Procedure
kan Mavesækken skylles fuldstændig ren, saa
at til sidst Vandet kommer helt klart igen.
Saadan M. maa undertiden foretages daglig
gennem længere Tid, og naar Patienten først
har vænnet sig til den ubehagelige
Fornemmelse, som det i Beg. er at faa Røret bragt
ned, giver det ham en betydelig Lettelse, og i
mange Tilfælde kan Patienten lære selv at
foretage Udskylningen.
<i>(A. F.). H. I. B.</i>
</chapter>

<chapter name="Maveudvidelse">
<b>Maveudvidelse</b> (<i>Dilatatio ventriculi</i>) er en
Følge af en Svækkelse af Mavesækkens Vægge,
der atter kan skyldes længere Tids Katarr ell.
Overfyldning af Maven, men hyppig
foraarsages ved en Hindring for Mavesækkens Indholds
videre Befordring over i Tarmkanalen p. Gr. a.
en Forsnævring, Saar ved Pylorus, ved
Ardannelse (efter Mavesaar) ell. Svulster. I begge
Tilfælde bliver Maveindholdet for største Delen
tilbage i Mavesækken. Derved udspiles denne,
og naar Udspilingen naar en vis Højde,
kommer det i Alm. til Opkastning af ofte rigelige
Mængder Slim blandet med Føderestcr. M.'s
Symptomer kan hindres en Del ved
Maveudskylning, men kan i andre Tilfælde kun
hæves ved operative Indgreb.
<i>(A. F.). H. I. B.</i>
</chapter>

<chapter name="Maveundersøgelse">
<b>Maveundersøgelse,</b>
Mavefunktionsundersøgelse spiller en stor Rolle ved Adskillelse af de
forsk. Mavesygdomme. Disse er i store Træk:
Betændelse, Mavesaar, Kræft, Lejeforandringer
og Gruppen Dyspepsi. Der er nedlagt et enormt
Arbejde i Bestræbelserne for at faa disse
Undersøgelser saa indgaaende som muligt. I
Danmark er dette Arbejde særlig udført af Knud
Faber og hans Elever. Man kan skematisk dele
Undersøgelsen i Bestemmelse af Ventriklens
Sekretion, dens Motilitet og dens Lejeforhold.
Sekretionen undersøges ved at give et bestemt
Maaltid (Ewald's Prøvemaaltid). Dette optages
1/2—1 Time efter gennem Mavesonden. I det
optagne Maaltid bestemmes Syre og
Fermenter. Motiliteten bestemmes ved, at man
undersøger, om Mavesækken efter et andet bestemt
Prøvemaaltid kan udtømme sig helt, ell. om
der 6—8—12 Timer efter Maaltidet kan
ophentes Føderester. Lejeforholdet bestemmes ved
Undersøgelse af Røntgenbilledet, efter at
Patienten har spist Grød, hvortil der er sat
Barytsalt. Røntgenundersøgelsen kan i det hele have
en Del Betydning, idet de forsk.
Mavesygdomme, Mavesaar, Mavekræft etc. kan give
ejendommelige Billeder ved denne Undersøgelse.
<i>H. I. B.</i>
</chapter>

<chapter name="Mavron Óros">
<b>Mavron Óros</b> (»sorte Bjerg«), Nutidens
Navn paa det gl. <i>Chelydorea</i>, ved Grænsen af
Achaia og Akadia, 1759 m højt.
<i>N. H. J.</i>
</chapter>

<chapter name="Max af Baden, Prins">
<b>Max</b> (egl. <sp>Maximilian</sp>) af Baden, Prins,
tysk Statsmand, f. 10. Juli 1867 i Baden-Baden.
Han er Sønnesøn af Storhertug Leopold I og
var præsumptiv badensisk Tronarving; om hans
Ægteskab, se <sp>Cumberland</sp>. 1967—18 var
han Præsident i det badensiske Førstekammer;
1911 blev han Generalløjtnant. Han vidstes at
interessere sig mere for alm. kulturelle end for
militære Opgaver; under Verdenskrigen virkede
han for Fangehjælp og tiltrak sig
Opmærksomhed ved Taler, prægede af et rigtignok noget
vagt Fredsind. Da Krigshændelserne Efteraaret
1918 nødvendiggjorde Indledning af
Vaabenstilstandsforhandlinger og Overgang til fuldt
parlamentarisk Styre, fremdroges han af
Kejserdømmets Tilhængere med det Formaal at redde,
hvad reddes kunde. 3. Oktbr 1918 dannede han
som Rigskansler et Ministerium, der ogsaa
rummede Socialdemokrater og henvendte sig straks
efter til Wilson. Fjendens Stejlhed og den
voksende Gæring i Landet vanskeliggjorde
imidlertid hans Mæglerrolle. Et offentliggjort ældre
Privatbrev tydede desuden paa, at hans
demokratiske og fredsvenlige Overbevisning var af
lovlig ny Dato, og i alt Fald var han ikke den
Personlighed, som saa kritiske Forhold
krævede. 9. Novbr forkyndte han efter uafgjorte
Forhandlinger med Kejseren paa egen Haand
dennes Tronfrasigelse, og Dagen efter overlod
han Rigskanslerpladsen til Socialdemokraten
Ebert.
<i>P. L. M.</i>
</chapter>

<chapter name="Max, Emanuel og Joseph">
<b>Max,</b> Billedhuggere fra Prag, 1) <sp>Emanuel</sp>,
Ritter von Wachstein, f. 19. Oktbr 1810 i
Bürgstein (Nordbohmen), d. 22. Febr 1901 i Prag. I
Rom, hvortil han kom 1839, sluttede han sig til
Thorvaldsen, og det var ogsaa væsentligst
dennes Retning, han overførte i sin egen Skulptur,
da han 1849 vendte hjem fra Rom og tog
Bopæl i Prag. Her findes af M. Statuerne af
Cyrillus og Methodius i Teyn-Kirken, Monumentet
over den hellige Ludmilla i St.-Veits-Kirken,
Statuen til Radetzky-Monumentet og en »Pietá«
paa Karls-Broen. 1893 udkom hans Selvbiografi:
»82 Lebensjahre«.
