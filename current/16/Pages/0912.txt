<chapter name="Melksham">
<b>Melksham</b> ['me£k∫<sub>ə</sub>m], By i det sydvestlige
England, i Wiltsshire, 40 km Ø. f. Bristol,
ligger ved Avon og Wilts- og Berks-Kanalerne,
(1921) 3594 Indb. Den smukke Kirke stammer
delvis fra 12. Aarh. Der findes varme og kolde
Mineralkilder og drives Fabrikation af finere
Tøjsorter. I Byen afholdes fl. større
Kvægmarkeder. I Nærheden ligger Landsbyen
<sp>Bromham</sp> med sin smukke, i gotisk Stil opførte
Kirke og Digteren Thomas Moore's Grav.
<i>N. H. J.</i>
</chapter>

<chapter name="Mell, Alexander Anton">
<b>Mell</b> [mæl], <sp>Alexander Anton</sp>, østerr.
Blindelærer, f. 17. Febr 1850 i Prag. Han tog
først Eksamen i Landbovidenskab ved den
tekn. Højskole i Graz, men slog derpaa ind paa
Lærervejen og underkastede sig
Skoleembedseksamen i Naturfagene. 1886 blev han udnævnt
til Direktør for det kejserlige Blindeinstitut i
Wien, som han i væsentlig Grad
reorganiserede og 1898 skaffede en ny og rummelig
Anstaltsbygning, med Plads til det af ham
grundlagte »Museum des Blindenwesens«, hvis
Samling af Portrætter af Blinde,
Blindeundervisningsapparater og Fagbibliotek vistnok er det
fuldstændigste, der findes af den Art. Fra 1896
til 1919, da han fratraadte sin Direktørstilling,
var M. Medudgiver af det tyske Fagblad
»Blindenfreund«. 1900 udkom hans store
Encyklopædi »Handbudh des Blindenwesens«.
<i>F. B.</i>
</chapter>

<chapter name="Mella">
<b>Mella,</b> Flod i Norditalien, Prov. Brescia,
udspringer paa Mont Dasdana (2206 m), løber
først mod SV. gennem Val Trompia, derpaa mod
S. og falder i Oglio i Nærheden af Ostiano efter
et Løb paa 96 km. I sit øvre Løb driver den fl.
Fabriksanlæg, hvorimod den paa Sletten kun
anvendes til Overrisling.
<i>C. A.</i>
</chapter>

<chapter name="Mellan, Claude">
<b>Mellan</b> [mæ'lã], <sp>Claude</sp>, fr. Kobberstikker,
f. i Abbeville 1598, d. i Paris 1688, Elev af
Simon Vouet. Paavirket af M. Lasne og italiensk
Kunst — han opholdt sig i Rom 1624—37 —
udformede han en meget personlig Stikmanér:
han arbejder i Pladen — i St f. med de alm.
Krydsskraveringer — med et parallelt
Stregelag og giver Modeleringen af Formen ved i
Skyggepartierne at gøre Stregen sværere og
fyldigere, medens den henimod Lyset bliver
spinklere og finere. M.'s største Bravourstykke
i denne Teknik er Stikket: Veronika's Svededug
med Kristus-Hovedet, der er tegnet med en
eneste Spirallinie, som tager sin Beg. i
Næsespidsen. Han er imidlertid ikke blot en dygtig
Tekniker, men en fin Kunstner, hvis Stik har
en ejendommelig blond, lysfyldt Holdning. Han
har især gjort en Rk. ogsaa i
Karakteropfattelsen fremragende Portrætter, saaledes af Pierre
Gassendi, Peiresc, Henrica Maria Frontenac,
Maddalena Corvina, Mazarin. Endvidere har
han udført en Del smukke religiøse og
allegoriske Blade. (<sp>Litt</sp>.: <sp>Montaiglon</sp>,
<i>Catalogue raisonné de l'œuvre de Claude M.</i>
[Abbeville 1856]; <sp>Gonse</sp> i <i>Gazette des beaux arts</i>
[1888]).
<i>L. S.</i>
</chapter>

<chapter name="Mellbye, Johan Egeborg">
<b>Mellbye,</b> <sp>Johan Egeborg</sp>, norsk
Godsejer og Politiker, f. 11. Novbr 1866 i Kria. Han
uddannedes til Landmand og overtog den store
Gaard Grefsheim i Nes, Hedemarken; denne
har han drevet som et Mønsterbrug. M. har
været stærkt benyttet i sin Kommunes Tjeneste,
blev desuden 1895 valgt til Formand i Nes
Landmandsforening og 1899 til Formand i
Hedemarkens Landhusholdningsselskab. 1896
indvalgtes han i Norsk Landmandsforbunds (nu
Norges Bondelags) Centralstyre og blev 1902
dets Formand, en Stilling han indehavde indtil
1904 og igen har indehaft siden 1909, desuden
1902—10 Medlem af Direktionen for Det kgl.
Selskab for Norges Vel. 26. Septbr 1904 blev
han udnævnt til Statsraad og Chef for
Landbrugsdepartementet i den 2. Hagerup'ske
Regering. Sammen med denne gik M. af 11. Marts
1905. 1921 af Bondepartiet indvalgt paa
Stortinget som 4. Repræsentant for Hedmark
Fylke; i Perioden 1922—24 er han
Toldkomiteens Formand og sit Partis parlamentariske
Fører. Medlem af Toldkommissionen af 1903 og
af Godstakstkomiteen af 1911. Fra 1908
Formand i »Selskabet til Emigrationens
Indskrænkning« (nu »Ny Jord«), fra 1921 Medlem af det
kirkelige Landsudvalg. M., der særlig i Norges
Bondelag har nedlagt et betydeligt Arbejde,
nyder Anseelse som en af Norges mest
indsigtsfulde og dygtige Landbrugere.
<i>(K. V. H.). Wt. K.</i>
</chapter>

<chapter name="Melle">
<b>Melle</b> [mæl], By i det vestlige Frankrig, i
Dept Deux-Sèvres, ligger ved Béronne og
Banelinien Niort—Ruffec. (1911) 2532 Indb. Den har
to Kirker fra 12. Aarh., opførte i romansk Stil,
et Collège, Agerbrugskammer og Handel med
Kvæg, især med Muldyr. Dens lat. Navn
<i>Metallum</i> staar i Forbindelse med de for længst
nedlagte Blygruber, som bearbejdedes under
Romerne og Beg. af Middelalderen.
<i>N. H. J.</i>
</chapter>

<chapter name="Mellemafrika">
<b>Mellemafrika,</b> <sp>Centralafrika</sp>,
omfatter den Del af Afrika, der ligger S. f. det store
Ørkenbælte (Sahara) til en Linie fra det
inderste af Guinea-Bugten til Somali-Halvøen; nogen
bestemt Grænse mellem M. og Sydafrika kan
dog ikke trækkes. Det bestaar altsaa af
Landskaberne Senegambien, Øvreguinea, Sudan og
Abessinien.
<i>C. A.</i>
</chapter>

<chapter name="Mellemaktsmusik">
<b>Mellemaktsmusik</b> kaldes den Musik, der
udfylder Mellemakterne, Pauserne mellem de
enkelte Akter i en dramatisk Forestilling, hvad
enten den er komponeret særlig til det
paagældende dramatiske Arbejde (Beethoven's
Musik til Goethe's »Egmont«, Mendelssohn's til
»Skærsommernatsdrømmen«, Hartmann's til
»Hakon Jarl«) ell. den, som rent
Underholdningsstof, er hentet andet Steds fra. Paa de
større Scener synes denne sidste Art
efterhaanden helt at gaa af Brug.
<i>S. L.</i>
</chapter>

<chapter name="Mellemalperne">
<b>Mellemalperne,</b> se <sp>Alperne</sp>, S. 566.
</chapter>

<chapter name="Mellemamerika">
<b>Mellemamerika,</b> <sp>Centralamerika</sp>, den
midterste, stærkt indknebne Del af Amerikas
Fastland, der mod SV. begrænses af
Stillehavet, mod N. og Ø. af den meksikanske
Havbugt, Yucatan-Strædet og det caribiske Hav.
Grænsen mod Nordamerika dannes af
Indsænkningen mellem Bugterne Tehuantepec og
Campêche, mod Sydamerika af Indsænkningen langs
Floderne Atrato og Jurador. Politisk set er M.
stærkt splittet, idet Meksiko har den nordlige
Del med Halvøen Yucatan og England er i
Besiddelse af Kolonien Britisk Honduras V. f.
Honduras-Bugten. Resten udgør de 6
selvstændige Republikker Guatemala, San Salvador,
Honduras, Nicaragua, Costa Rica og Panama.

<sp>Terrænforhold</sp>. M. er et Bjergland, der
forbinder Nord- og Sydamerikas Cordillerer,
uden dog selv at udgøre en sammenhængende
