men bagtil stærkt sammentrykt; Huden nøgen
og slimet. Rygfinnen lille, med lutter bløde
Straaler; Fedtfinne mangler; Gatfinnen
særdeles lang, gaaende i eet med Halefinnen.
Øjnene smaa. Gabet bredt og væbnet med
Kartetænder; 2 lange Skægtraade sidder paa
Overkæben, 4 korte paa Underkæben. Issen,
Ryggen og Randen af Finnerne blaasorte, Siderne
grønsorte, ned mod Bugen tegnede med
grønlige Pletter; Bugen rødlig ell. gulhvid,
marmoreret med blaasort; Skægtraadene hvidlige
ell. rødlige. Den kan under gunstige Forhold
naa en Længde af 5 m og en Vægt af 300 kg.
Dens Udbredelse strækker sig fra det østlige
Frankrig gennem hele Mellemeuropa og fra
Mälaren til Schweiz, det sorte og det kaspiske
Hav. I tidligere Tid levede den, i Danmark i
Sorø-Søerne, hvor det sidste Eksemplar
fangedes 1799; siden hen er den fanget een Gang
i Køge Aa og een Gang (1896) ved Marebæk,
Botø Nors Udiløb i Guldborg Sund, rimeligvis
kommen fra Østersøen, hvor den har for Vane
at gaa ud fra de nordtyske Floder. M. tilhører
Dybderne og Vandenes mørke Afkroge; gemt
paa ell. i Dyndet, under Trærødder, Brinker
ell. Sten lurer den efter Bytte, og den siges at
bruge de lange Skægtraade som Lokkemiddel,
idet den, ved at bugte disse, skal bringe andre
Fisk til at tage dem for Orme. Foruden Fisk
tager M. Aadsler. Svømmefugle o. s. v. I
Preussen leger den i Maj—Juni, idet den gaar
parvis op paa lavt Vand og afsætter den lysegule
Rogn paa Vandplanter; Frugtbarheden er stor,
idet en ældre Hun indeholder fl. Hundrede
Tusinde Æg. Uagtet Kødet efter vore Begreber
ikke er videre godt, er M. dog i Rusland meget
efterstræbt. Overført fra Nordamerika til
Mellemeuropa og Norge, hvor den synes at holde
sig og yngle i det Fri, er <sp>Dværgmallen</sp>
(<i>Andurus catus</i>), en gulbrun, c. 30 cm lang M.,
der har 8 Skægtraade, en Rygfinne med 1
haard og 6 bløde Straaler samt en Fedtfinne
og en middellang Gatfinne; holdes ogsaa alm.
som Akvariefisk. En af de mærkeligste M. er
<sp>den elektriske M.</sp> ell.
<sp>Krampemallen</sp> (<i>Malapterurus</i>), der kan uddele elektriske
Slag; disse Fisk hører hjemme i tropisk Afrika,
og een Art (<i>M. electricus</i>), der naar en Længde
af 1 m, lever i Nilen (se i øvrigt <sp>elektriske
Organer</sp>).
<i>Ad. J.</i>

<img>Fig. 1. Pansermalle.</img>

<img>Fig. 2. Den europæiske Malle (<i>Silurus glanis</i>).</img>
</chapter>

<chapter name="Mallet, David">
<b>Mallet</b> ['mal<sub>ə</sub>t], <sp>David</sp>, skotsk Digter
(1705—65). Han skrev Digte, af hvilke enkelte blev
meget kendte, som <i>William and Margaret</i> (1727),
en Efterligning af de gl. Ballader, der bragte
ham i Forbindelse med Pope og Young o. a.
Paa Opfordring af Prinsen af Wales skrev han
sammen med James Thomson (<i>the Seasons</i>)
Maskespillet <i>Alfred</i> (1740), hvori for første
Gang forekom Sangen <i>Rule Britannia</i>. Om M.
ell. Thomson er Forf., er ikke helt afgjort, men
Sandsynligheden taler for at give Thomson
Æren. M. har ogsaa udg. <i>Works of
Bolingbroke</i>. Hans oprindelige Navn var Malloch.
<i>I. Ø.</i>
</chapter>

<chapter name="Mallet, Paul Henri">
<b>Mallet</b> [ma'læ], <sp>Paul Henri</sp>, fransk
Historiker, f. i Genève 20. Aug. 1730, d. smst. 8.
Febr 1807, blev 1752 indkaldt til Danmark for
at være Lærer i Fransk ved Kunstakademiet.
Han blev meget yndet i Kbhvn, kom i de
bedste Kredse og fik stor Interesse for Danmark.
Han udgav en <i>Introduction à l'histoire de
Dannemarc</i> (1755), en kulturhist. Skildring af
Oldtiden; gengav Eddaernes Gudelære i <i>Monumens
de la mythologie et de la poésie des Celtes et
particulièrement des anciens Scandinaves</i> (1756)
og skrev endelig sit Hovedværk: <i>Histoire de
Dannemarc</i>, i tre Bd (1758—77), en livlig og paa
forholdsvis grundige Studier bygget Skildring.
Han udgav i Danmark ogsaa Tidsskriftet <i>Le
Mercure danois</i>, fortsat med <sp>Mémoires de la
littérature du Nord</sp>, og bidrog saaledes meget
til at gøre Danmark og dets Historie kendt i
Udlandet. Selv forlod M. Kbhvn allerede 1760,
men vedligeholdt sin Forbindelse med Landet
og blev 1765 optagen i den danske Adel. Sit
senere Liv tilbragte han mest i sin Fødestad.
(<sp>Litt</sp>.: »Hist. Tidsskr.«, 7. Rk. I).
<i>Kr. E.</i>
</chapter>

<chapter name="Mallet du Pan, Jacques">
<b>Mallet du Pan</b> [ma'læ-dy-pã], <sp>Jacques</sp>,
schweizisk Forf. knyttet til Frankrig, f. 1749,
d. i England 10. Maj 1800. Han var en Tid
Medarbejder ved de af Linguet udg. politiske
Annaler og begyndte, da Linguet fængsledes 1779,
selv et Tidsskrift med samme Titel. Efter at
Linguet var bleven fri, maatte M. dog opgive
dette Navn, og han udgav nu fra 1783 sit
Tidsskrift under Navnet <i>Mémoires historiques,
politiques et littéraires sur l'état présent de
l'Europe</i>; fra 1788 ledede han desuden den politiske
Del af <i>Mercure de France</i>. Fra 1789 angreb han
voldsomt det revolutionære Parti og sluttede
sig selv ganske til Royalisterne. Han maatte
snart gaa i Landflygtighed, og fra Udlandet
fortsatte han sin Kamp gennem Smaaskrifter.
Til sidst søgte han til England, hvor han 1798
grundede <i>Mercure britannique</i>. Bl. hans
Værker er <i>Discours sur l'éloquence et les principes
politiques</i> (1775), <i>Du Principe des factions</i>
(1791), <sp>Considérations sur la revolution de
France</sp> (1791), <i>Correspondance politique</i> (1796),
<i>Mémoires et correspondance</i> udg. af A. Sayous
