en russificeret Embedsmand af tysk Herkomst;
hans Moder tilhørte den russ. Adel. Efter endt
Skoleuddannelse slog M. ind paa Embedsvejen,
men tog tidligt sin Afsked og levede sine sidste
10 Aar som Privatmand i Petrograd. Som
Digter hyldede han »den rene Kunst«'s Princip
(Kunsten for Kunstens egen Skyld). Emnerne
til sine Digte og Dramaer har han hentet
allevegne fra, snart fra Roms Oldtid, snart fra
Ruslands gl. Historie ell. fra Bibelen. Han
overs. baade fra alle de levende Hovedsprog og
fra de klassiske Sprog og Hebraisk (bl. a.
Højsangen).
<i>(Hlg. P.). H. C-e.</i>
</chapter>

<chapter name="Mejborg, Reinhold Frederik Severin">
<b>Mejborg,</b> <sp>Reinhold Frederik
Severin,</sp> kulturhistorisk Forf., f. 28. Marts 1845 i
Kerteminde, d. 18. Juni 1898 i Hellerup. M. tog
Eksamen som Skolelærer ved Jellinge
Seminarium (1864) og underviste fl. St. i Tegning
og Naturlære. Botanik var ham altid kær. Ved
et Tilfælde kom M. i Forbindelse med
Videnskabsmændene paa Zoologisk Mus., tegnede for
dem og deltog i geol. Undersøgelser i
Vendsyssel af Prof. Johnstrup og Steenstrup; senere
tegnede han for Kammerherre F. Sehested paa
Broholm. Om Vinteren gik han paa
Kunstakademiet. Efterhaanden kom M. ind paa Studiet
af Kulturhistorie, særlig af Bygningsforholdene,
rundelig støttet af Staten og Carlsberg-Fondet.
Om Sommeren berejste han Danmark og
forsømte ikke de tabte Lande, Slesvig og
Provinserne østensunds, tegnede og søgte flittig i
Arkiver. Frugterne viste sig i en Række Afh. og
Bøger paa Dansk og Svensk. »Borgerlige
Bygninger« (1881), »Gamle danske Hjem« (1888),
»Nordiske Bøndergaarde« I (Slesvig) (1892) blev
mest populære. Af »Danske Bøndergaarde«
(1897) udkom kun to Hefter. Dette Arbejde, som
skulde være M.'s Hovedværk, standsedes af
Sygdom og Døden. M.'s Bøger bærer i høj Grad
hans Personligheds Præg. Som Tegner kom han
aldrig ud over en knap, skematisk Form, og de
tiltalende Billeder i Bøgerne er oftest andres
Værk. M.'s Arkivstudier var vedholdende, og
han ophobede enorme Masser af Notitser. Hvad
det i nogen Grad skorter paa, er Overblik, den
forbindende Traad; meget naaede ikke til at
blive sammenstillet, men meddeltes stykkevis,
og M. saa ikke sikkert paa Udviklingens Gang
og paa det fælles i de opr. Husformer, ligesom
hans Skildringer af den alm. Kulturbaggrund
svulmede altfor stærkt op i Forhold til
Bøgernes egentlige Emne. Bogen »Slesvig« udkom
ogsaa paa Tysk. Der var sat meget Arbejde og en
stor Billedmasse ind paa dette Værk, men M.
maatte opleve at se dets videnskabelige
Resultater blive underkastede en i mange Maader
berettiget opløsende Kritik af P. Lauridsen i
»Hist. Tidsskr.« VI, 6. Men M.'s Styrke laa paa
andre Felter. Hans Samlerflid var
overordentlig, og hans Syn paa Naturen var et fint
Kunstnerøjes. Under sine lange, enlige Vandringer
svælgede han i Himmelens og Jordens Skønhed,
og her viste han en skarp. Opfattelse af Egnes
Særpræg. Han kendte Blomsterne ved
Vejkanten og mærkede sig Træerne om de gl. Gaarde.
M.'s kunstneriske Sans har sat sit Mærke paa
hans pragtfuldt udstyrede Bøger, der hører til
det bedste i dansk Bogtryk.
<i>(Bernh. O.) J. O.</i>
</chapter>

<chapter name="Mejdell, Christian Henrik Nicolai">
<b>Mejdell</b> [mæjd<sub>ə</sub>l], <sp>Christian Henrik
Nicolai</sp>, norsk Bjergmand, født i Vang
paa Hedemarken 21. April 1822, død 17.
Februar 1899. Efter at M. 1843 havde
taget Bjergeksamen, blev han ansat som
Amanuensis ved Univ.'s Mineralkabinet, men
traadte snart over i praktisk Virksomhed som
Bestyrer af Selbu Kobberværk, senere hen paa
Kongsberg. 1853 blev M. Geschworner og 1865
Bjergmester i det østre søndenfjældske Distrikt,
hvilken Stilling han indehavde til sin Død. M.
var en original Mand, en spekulativ selvstændig
Aand med alsidige Interesser, som han bevarede
til sin Alderdom. Han blev tidlig knyttet til
Dagspressen. Han førte en elegant Pen og har
behandlet geol., filosof. og politiske Emner med
samme Klarhed, Dybde og Skarphed. Her kan
nævnes hans geol. Afh. om Sølvets Dannelse paa
Kongsberg (»Nyt Mag. f. Naturvidenskaberne«
VII—VIII) og han filos. Arbejder »En bog«
(1864), en Fremstilling af hans filos. Syn, samt
»To Afhandlinger. I. Friheden, II. Sandheden«
(1892).
<i>(A. G.) Wt. K.</i>
</chapter>

<chapter name="Mejdell, Ditmar">
<b>Mejdell</b> ['mæjd<sub>ə</sub>l], <sp>Ditmar</sp>, norsk
Redaktør, f. i Bergen 24. Jan. 1826, d. i Kria 13. Juli
1900. Efter en Tid at have studeret Mineralogi
startede han ved Nytaar 1849 sammen med tre
Kammerater det lunt satiriske Fjortendagsblad
»Krydseren«, der slog saa godt an, at det snart
blev Ugeblad og til Slut kom to Gange i Ugen,
for fra 1855 at udvides til Dagblad; samtidig
skiftede det Navn og bestod som »Aftenbladet«
til Udgangen af 1881. Et Udvalg af humoristiske
Stykker, 6 Viser fra »Krydseren«, udgav M. 1888
under Titlen »Paa Kryds og Tværs«, efterfulgt
af 2. Samling 1889. 1884—85 udgav M. »Norsk
Maanedsskrift for Litteratur, Kunst og Politik«.
1884—98 var han Bibliotekar ved det
Deichmann'ske Bibliotek og fra 1888 tillige ved
Læseselskabet »Athenæum«.
<i>(C. Br.). E. S-n.</i>
</chapter>

<chapter name="Mejdell, Glør Thorvald">
<b>Mejdell</b> [mæjd<sub>ə</sub>l], <sp>Glør Thorvald</sp>, norsk
Jurist, f. 29. Maj 1851 paa Kongsberg, <i>cand.
jur.</i> 1871, nedsatte sig kort efter i Kria som
Sagfører og blev 1878 Højesteretsadvokat. Fra
1889 var han en Aarrække Statsrevisor. 1899
blev han ekstraordinær og 1909 ordinær
Assessor i Højesteret; tog Afsked 1921. M. har
udfoldet et broget og mangfoldigt Forfatterskab,
navnlig i Dagspressen, hvor hans Navn tidlig
blev bemærket. 1876—77 forsøgte han selv at
udgive en radikal-demokratisk Avis, »For By
og Land«, der dog ikke formaaede at finde
varigere Fodfæste; i 1880—90'erne skrev han
hyppig i »Verdens Gang« og »Dagbladet«, senere
i »Aftenposten« og det merkantile Ugeblad
»Farmand«. Opr. radikal blev han efterhaanden
politisk partiløs; af Trang til at hævde sin
Selvstændighed har han ofte optraadt som den
stejle Paradoksmager og har altid givet sine
tilspidsede Teses en original og livlig Form.
Sine politiske Betragtninger har han nedlagt
bl. a. i Skrifterne »Tro« (Part I—VI, 1901—02),
»Politik. Et Valgmanifest« (1903) og »Fremtiden
her i Landet« (1908).
<i>(K. V. H.) Wt. K.</i>
</chapter>

<chapter name="Mejdell, Nicolai">
<b>Mejdell</b> [mæjd<sub>ə</sub>l], <sp>Nicolai</sp>, norsk
Billedhugger, f. i Kria 12. Juli 1877, kom 1893 i Lære
hos Stephan Sinding i Kbhvn, hvor han forblev
i 3 Aar og har senere været bosat i Kria, naar
