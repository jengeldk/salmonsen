m, saa at der findes fl. udmærkede Havne. Øen
er af vulkansk Oprindelse og gennemskæres i
hele sin Længde af en vulkansk Kæde, hvis
højeste Punkt, Maulegani, naar 660 m. Toppene
er nøgne, men Skraaningerne er skovklædte
ell. fremviser ypperlige Græsgange. Klimaet er
et tropisk Øklima med Regntid fra Slutn. af
Oktbr til Maj. Sumpfeber er hyppig.
Befolkningen beløber sig (1915) til 13500, hvoraf c.
6000 Indfødte, de saakaldte Mahoris, der er en
Blanding af Arabere og Negre; endvidere
findes der Madagasser, Arabere, Hinduer og c. 200
Franskmænd. Øens økonomiske Bet. beror paa
dens gode Græsgange, dens Skovfrembringelser
(Skibstømmer) samt Agerbruget, der tidligere
baseredes paa Sukker, men nu mere er gaaet
over til Dyrkning af Vanille, Kakao og
Parfumeplanter (Citronella, Ylang-Ylang, Patchouli
o. a.). M. opdagedes 1527 af Portugiseren Diego
Ribero. 1831 erobrede en flygtende
Sakalave-Høvding, Souli, fra Madagaskar med Arabernes
Hjælp Øen. 1841 blev den besat af
Franskmændene. Fra 1914 udgør den sammen med
Komorerne en Koloni, der sorterer under
Generalguvernøren paa Madagaskar.
<i>C. A.</i>
</chapter>

<chapter name="Mayr, Georg von">
<b>Mayr</b> [ma^ir], <sp>Georg von</sp>, tysk Statistiker
og Nationaløkonom, f. 12. Febr 1841 i
Würzburg. 1868 blev han Prof., 1869 tillige Direktør
for Bayerns statistiske Centralbureau i
München; 1872 blev han udnævnt til
Ministerialraad og 1879 til kejserlig Understatssekretær
for Alsace-Lorraine. 1891—98 virkede han
tillige som Universitetslærer i Strasbourg,
hvorfra han sidstanførte Aar atter kaldedes til
München som ordentlig Prof. i Statistik,
Finansvidenskab og Nationaløkonomi. M. er en
frugtbar Forf. og har ydet en stor Mængde
Specialarbejder paa Befolkningsstatistikkens
Omraade, særlig til Belysning af bayerske
Forhold. Megen Udbredelse (ogsaa i Overs. til
Ungarsk, Russisk og Italiensk) fandt hans
udmærkede Grundrids af den anvendte Statistik, »Die
Gesetzmässigkeit im Gesellschaftsleben« (1877),
der danner det første Udkast til hans
fremragende Hovedværk »Statistik und
Gesellschaftslehre« (3 Bd, 1895, 1897, 1910), i hvilket han
indgaaende behandler samtlige Grene inden for
den officielle Statistik. Af et Kompendium,
»Grundriss zu Vorlesungen über praktische
Nationalökonomie« er kun udkommet 1. Del
(Tübingen 1900). M. er Grundlægger af
Fagorganet »Allgemeine statistische Archiv«.
<i>(K. V. H.). Sv. N.</i>
</chapter>

<chapter name="Mayr, Simon">
<b>Mayr</b> [ma^ir], <sp>Simon</sp>, tysk-ital.
Operakomponist (1763—1845), f. i Bayern, studerede
i Italien og slog sig tidlig ned dersteds, hvor
han tilbragte det meste af sit Liv. M. skrev
opr. Kirkemusik; men da hans første Forsøg
for Operascenen, »Saffo« (1794), havde en saa
stor Succes, bestemte dette ham til at blive
Operakomponist, og med de 70 Operaer, han
lod opføre i de flg. Aar (til omkr. 1815), gjorde
han stadig Lykke, saaledes at Italienerne gerne
regnede ham med til deres egne Musikere. I
Virkeligheden skrev M. ganske i den ældre
ital. Operastil, kun at han stræbte at give
Orkesterpartiet nogen større Kraft og Glans —
hans Partiturer skal have givet Rossini Ideen
til de berømte Orkester <sp>crescendoer</sp> —,
og at han kom bort fra den herskende Uskik
at lade Helten synge af en Kvinde. Rossini's
Optræden stillede ganske M. i Skygge, og hans
Operaer, som i hin Tid var berømte og yndede,
har nu kun hist. Interesse. Som Lærer i
Bergamos Konservatorium blev M. den unge
Donizetti's Vejleder. Biografier af <sp>C. Schmidt</sp>
(ital.), <sp>C. Scotti</sp> og <sp>L. Schiedermair</sp>
(2 Bd). M.'s musikhistoriske Stilling er
behandlet af <sp>H. Kretzschmar</sp> i »Jahrbüch
d. Bibl. Peters« (1904).
<i>W. B.</i>
</chapter>

<chapter name="Mayrberger, Karl">
<b>Mayrberger</b> ['ma^irbærg<sub>ə</sub>r], <sp>Karl</sp>, østerr.
Komponist og Musikforf. (1828—81), var Lærer
i Musik i Pressburg og komponerede bl. a.
Operaen »Melusina«, Musik til Oehlenschläger's
»Yrsa« samt Mandskor, Sange m. m.; M.
forfattede derhos en Lærebog i Harmonik og »Die
Harmonik Rich. Wagners« (1883).
<i>W. B.</i>
</chapter>

<chapter name="Mayseder, Joseph">
<b>Mayseder</b> ['maj-], <sp>Joseph</sp>, østerr.
Violinist og Komponist (1789—1863). Allerede som
ganske ung var han Medlem af
Schuppanzigh-Kvartetten, 1816 indtraadte han i Hofkapellet,
1835 blev han Kammervirtuos hos Kejseren.
M. har aldrig optraadt offentlig uden for Wien;
kun gennem sine Elever og sine — i sin Tid
meget yndede — Violinkompositioner var han
kendt i Udlandet.
<i>S. L.</i>
</chapter>

<chapter name="Maysville">
<b>Maysville</b> ['me<sub>i</sub>zvi£], By i Staten Kentucky,
U. S. A., malerisk beliggende ved Ohio.
Bomuldsfabrikker, Jernstøberier, Rebslagerbaner,
Plov- og Vognfabrikker. Et af de vigtigste
Markeder for Hamp. (1910) 6141 Indb.
<i>N. H. J.</i>
</chapter>

<chapter name="Maytown">
<b>Maytown</b> ['me<sub>i</sub>ta^un], By i den nordlige
Del af Staten Queensland, Australien,
Midtpunkt for Palmer Gulddistrikt. M. ligger 115
km SV. f. Havnebyen Cooktown, med hvilken
den er forbundet med Jernbane.
<i>N. H. J.</i>
</chapter>

<chapter name="Mayuagummi">
<b>Mayuagummi,</b> d. s. s. <sp>Chagualgummi</sp>.
</chapter>

<chapter name="Mazade, Charles de">
<b>Mazade</b> [ma'zad], <sp>Charles de</sp>, fr. Forf.,
(1820—93), studerede Jura i Toulouse, kom
dernæst til Paris og debuterede 1841 med en
Samling <i>Odes</i>. Fra 1846 blev han stadig
Medarbejder ved <i>Revue des deux mondes</i>, hvor han
i mange Aar skrev de politiske Oversigter ud
fra et moderat Synspunkt, desuden litterære
Artikler og Afh. om sp. og ital. Forhold. M.
var en smagfuld Prosaist, blev 1882 Medlem af
Akademiet og har i Bogform udg.: <i>L'Espagne
moderne</i> (1855), <i>L'Italie moderne</i> (1860), <i>La
Pologne contemporaine</i> (1863), <i>L'Italie et les
Italiens</i> (1864), <i>Deux femmes de la Révolution</i>
(1866, Marie Antoinette og Mme Roland), <i>Les
révolutions de l'Espagne contemporaine</i> (1868),
<i>Lamartine, sa vie litteraire et politique</i> (1872),
<i>La guerre de France</i> (2 Bd, 1875), <i>Portraits
d'histoire morale et politique du temps</i> (1875),
<i>Le comte de Cavour</i> (1877), <i>Le comte de Serre</i>
(1879), <i>Á travers l'Italie</i> (1879), <i>M. Thiers</i> (1884),
<i>Un chancelier d'ancien régime</i> (1889,
Metternich), <i>L'Europe et les neutralités</i> (1893) og
<i>L'opposition royaliste</i> (1894). 1885 udgav han
Marskial Davout's Korrespondance i 4 Bd.
<i>S. Ms.</i>
</chapter>

<chapter name="Mazagran">
<b>Mazagran</b> [maza'grã] kaldes i Frankrig
sort Kaffe, serveret i Glas med Fod. Navnet
stammer fra den algierske By Mazagran, som
den fr. Besætning 1840 heltemodig forsvarede
mod Araberne, skønt den i fl. Uger ikke havde
