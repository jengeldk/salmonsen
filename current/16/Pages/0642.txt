Faris og vandt efter 1830 Ry som Forsvarer i
fl. politiske Sager, samt var 1840—41 <i>batonnier</i>.
1842 valgtes han til Deputeretkammeret, hvor
han hørte til Oppositionen, og havde 24. Febr
1848 væsentlig Del i Kongedømmets Fald ved
at gøre Indsigelse imod det paatænkte
Regentskab. Han blev derefter Medlem af den
provisoriske Regering og Minister for offentlige
Arbejder, samt organiserede
Nationalværkstederne. Men da han indsaa Farerne ved dem og
vilde hævde Ordenen lige saa vel som Friheden,
besluttede han som Medlem af det udøvende
Udvalg (siden 10. Maj) at opløse disse
Værksteder og gav derved. Stødet til
Arbejderopstanden i Juni. Denne fjernede ham vel fra
Regeringen, men han blev Formand for
Nationalforsamlingen og var Juli—Decbr Justitsminister
under Cavaignac's Styrelse. I
Nationalforsamlingen hørte han til de maadeholdne
Republikanere og blev ikke genvalgt 1849. Derimod
valgtes han 1863 i Marseille til den lovgivende
Forsamling som Oppositionsmand imod
Kejserdømmet, men vragedes 1869 for den radikale
Esquiros.
<i>E. E.</i>
</chapter>

<chapter name="Marie, Pierre">
<b>Marie</b> [ma'ri], <sp>Pierre</sp>, fr. Nervelæge, f. i
Paris 9. Septbr 1853. M. tog Doktorgraden med
Afhandlingen: <i>Des formes frustes de la maladie
de Basedow</i> (1853) og viede sig spc. til Studiet
af Nervesygdommene, som han studerede hos
Broca, Charcot og Bouchard. Han blev <i>agrégé</i>
ved <i>Faculté de médicine</i> 1882, og har fra 1888
været ansat ved forsk. Hospitaler. Hans Studier
har bevæget sig over Neurologiens forskelligste
Felter (Akromegali, Amyotrofi, Afasi,
Cerebellarataksi, Spondylose rhizomélique og
Forholdet mellem Sclérose en plaques og
Infektionssygdomme). Han udgav 1892 <i>Leçons sur les
maladies de la moelle épinière</i> (1911), <i>La pratique
neurologique</i>. Fra hans Laboratorium er i de
sidste Aar en Del betydelige Arbejder over
<i>Encephalitis lethargica</i> udgaaet.
<i>J. S. J.</i>
</chapter>

<chapter name="Marie de France">
<b>Marie de France</b> [ma'ri-d<sub>ö</sub>-'frã.s], fr.
Forfatterinde, der levede i 12. Aarh. Af hendes
Arbejder fremgaar det, at hun var født i
Normandiet, men bosat i England, hvor hun synes
at have været beskyttet af Henrik II, til hvem
hun har dediceret sine <i>Lais</i> (se <sp>Lai</sp>). Disse,
baade hvad. Indhold og Form angaar, særdeles
interessante Digte er muligvis oversatte fra
Engelsk; de blev hurtig Tidens Yndlingslæsning
og skaffede hende stort Ry. Mindre betydelige
er hendes to andre Arbejder, ligeledes
Oversættelser, <i>Ysopet</i> (ɔ: den lille Æsop), en
Samling Fabler, der gaar tilbage til <i>Romulus</i>, og
<i>L'espurgatoire saint Patrice</i>, et langt Digt,
hvori behandles middelalderlige Legender om
Skærsilden (Udg. <i>Bibliotheca Normannica</i>, Bd
III og VI). (<sp>Litt</sp>.: <sp>E. Levi</sp>, <i>Studi sulle opere
di Maria di Francia</i> [Firenze 1922]).
<i>Kr. N.</i>
</chapter>

<chapter name="Marie Feodorovna">
<b>Marie Feodorovna</b> [-fj<sub>a</sub>da'råvna], se
<sp>Dagmar</sp>.
</chapter>

<chapter name="Mariefly">
<b>Mariefly</b> (norsk), d. s. s. <sp>Mariehøns</sp>.
</chapter>

<chapter name="Mariefred">
<b>Mariefred,</b> By med (1911) 1372 Indb. i
Södermanlands Len ved Mälaren, driver Jordbrug
og Handel og besøges om Sommeren af en
Mængde Turister, der kommer for at bese det
nær ved Byen liggende Gripsholm Slot. Byen
skylder sin Opkomst dels dette Slot, dels et
Kloster, som blev anlagt her af Sten Sture den
Ældre.
<i>N. H. J.</i>
</chapter>

<chapter name="Marie Galante">
<b>Marie Galante</b> [ma'ri-ga'lã.t], fr. Ø i
Vestindien, de smaa Antiller. Den ligger 28 km
ØSØ. f. Guadeloupe og er af Form omtr.
cirkelrund med en Diameter paa 15 km. Arealet er
149 km<sup>2</sup>, og Befolkningen c. 10000.
Terrainet er bakket, og det højeste Punkt Mont
Constant er 205 m. Kysterne er klippefulde og
vanskelig tilgængelige p. Gr. a. Koralrev, der
dog hist og her afbrydes af snævre Passager. I
den kalkholdige Jordbund vokser Skov og Krat
paa Bakkerne, medens Lavlandet er optaget
dels af Savanner, dels af dyrket Land, hvor
der avles Bomuld, Sukker, Maniok og
Bælgsæd. Foruden Agerbrug giver Befolkningen sig
af med Haandværk, Fiskeri samt
Daglejerarbejde paa de nærliggende Øer. M. udgør et
Arrondissement under Kolonien Guadeloupe.
Hovedstaden er <sp>Grand-Bourg</sp> med en
vanskelig tilgængelig Havn. M. er opdaget af
Columbus 1493 og opkaldt efter det Skib, han
sejlede paa. Franskmændene bosatte sig her 1648.
<i>N. H. J.</i>
</chapter>

<chapter name="Marieglas">
<b>Marieglas,</b> se <sp>Gips</sp>, S. 714. — Navnet M.
bruges ofte fejlagtig om tynde Plader af
Glimmer, der anvendes som Hætter over
Lampeglas, Indsats i Ovndøre o. l.
<i>K. M.</i>
</chapter>

<chapter name="Mariehamn">
<b>Mariehamn,</b> By paa »fasta Åland«, Finland,
Hovedstad i Ålands Len med (1910) 1295 Indb.
(svenske), er anlagt paa en smal Landtunge ved
Svibyviken. Søfart og ikke betydelig Industri.
I Byen findes en Navigationsskole.
<i>N. H. J.</i>
</chapter>

<chapter name="Mariehøns">
<b>Mariehøns</b> (<i>Coccinellidæ</i>), Billefamilie,
særlig karakteriseret ved tilsyneladende at have
tre Led i Fødderne; nøjere Eftersyn godtgør,
at der i Virkeligheden er fire Led, idet tredje
Led omtr. er skjult i en Grube paa Oversiden
af andet Led. Hovedet er skjult under Thorax,
Antennerne svagt kølledannede og
Legemsformen ofte halvkugleformet. Familien, der tæller
c. 2000 Arter, indbefatter ikke faa Arter, der
har en Del Interesse p. Gr. a. deres ualmindelig
stærke Farvevariation. Larverne er (med
Undtagelse af enkelte Planteædere) Rovdyr, der
særlig lever af Bladlus o. a. blødhudede
Insekter; de maa derfor nærmest betegnes som
nyttige Insekter; de er mere aktive end de fleste
Billelarver. Mod Slutn. af Larvestadiet, der
sjælden varer over 4—5 Uger, og i hvilket Dyret
skifter 3—4 Gange Hud, hænger dette sig op
ved Bagenden og forpupper sig. Puppen har en
fastere Hud end de fleste Billepupper og er
ofte udstyret med spraglede, særlig plettede
Farver; den gl. Larvehud krænges tilbage og
sidder løst om Dyrets Bagende. Naar M.
angribes, udsveder de fra Ledene mellem Benenes
Afsnit en gul ildelugtende Vædske; denne er
ikke en Afsondring fra særlige Kirtler, men
selve Legemsvædsken, der gennem Porer
trænger ud til Overfladen. Familiens Plads er
tvivlsom; tidligere stilledes den sammen med andre
Familier med tre Led i Fødderne; nu stilles
den hyppigst nær de Køllehornede sammen med
den lille Familie <i>Endomychidæ</i>, der har samme
Fodbygning som M.
<i>C. W.-L.</i>
</chapter>

<chapter name="Marie Kanalsystem">
<b>Marie Kanalsystem,</b> Kanalsystem i
Rusland, opkaldt efter Kejser Poul I's Gemalinde
