blive 3/4 af Jernets; disse Legeringer er saa
meget mærkeligere, som ingen af de indgaaende
Komponenter er ferromagnetiske. I denne
Forbindelse skal ogsaa nævnes, at en
Nikkelstaalsort med 24,5 % Nikkel, der er sammensat af
ferromagnetiske Stoffer, dog er umagnetisk
(paramagnetisk) ved alm. Temp.; ved
Temperaturer under ÷ 20° C er den imidlertid
ferromagnetisk.

<sp>Magnetiske Maalinger</sp>. Et
<sp>magnetisk Felts Styrke</sp> maales paa forsk.
Maade alt efter Feltets Udstrækning og Styrke.
Er Feltet tilstrækkelig stort og homogent,
bestemmes dets Styrke simplest ved at anbringe
en Kompasnaal i Feltet og lade den udføre
Svingninger under Feltkraftens Paavirkning.
Svingningstiden for disse Svingninger vil da
være bestemt ved <i>T</i> = 2 π √<i>J/M·H</i>, hvor <i>J</i> er
Naalens Inertimoment, <i>M</i> dens magnetiske
Moment og <i>H</i> Feltets Styrke; kendes <i>J</i> og <i>M</i>, kan
<i>H</i> findes. Er Feltet lille ell. meget uensartet,
kan man i det, betragtede Punkt anbringe en
lille Spole af isoleret Kobbertraad saaledes at
dens Vindingsplan staar vinkelret paa
Kraftretningen; Spolen er forbundet med et
ballistisk Galvanometer; føres Spolen nu hurtigt ud
af Feltet ell. drejes den 180° om en Akse,
vinkelret paa Kraftretningen, vil der strømme
en vis Elektricitetsmængde gennem
Galvanometret, saa dette vil gøre et Udslag, og heraf
kan Feltets Styrke beregnes. Endelig kan
Feltstyrken maales ved Modstandsforandringen i
en Vismuttraad og i ganske sjældne Tilfælde
ved Polarisationsplanets Drejning. —
<sp>Magnetiseringsintensiteten</sp> for de
ferromagnetiske Legemer bestemmes ved et
<sp>Magnetometer</sp> (Fig. 7). Gennem en lang
Solenoide <i>AB</i>, anbragt vinkelret paa den
magnetiske Meridian <i>N—S</i>, sendes en elektr. Strøm;
den vil da bringe en Kompasnaal <i>n—s</i> til at
gøre et Udslag, men dette forhindres ved
Solenoiden <i>C</i>, der gennemløbes af samme Strøm i
modsat Retning og som anbringes i passende
Afstand fra Naalen; stikkes imidlertid et
Jernstykke <i>D</i> ind i Solenoiden AB, vil Naalen igen
gøre et Udslag <i>a</i>, hvis Størrelse er bestemt ved
Jernstykkets magnetiske Moment, Jordfeltets
Styrke og Afstanden mellem <i>D</i> og Naalen; er
disse bekendte, kan Momentet altsaa findes,
og deraf beregnes igen Intensiteten svarende
til forsk. Værdier af den magnetiserende Kraft
(forsk. Strømstyrker). Jernstykket <i>D</i> maa
tildannes som en Rotationsellipsoide, da kun her
Intensiteten er ens overalt i Stykket, og da
man kun i saa Fald kan beregne den fra de
inducerede fri Poler paa <i>D</i> hidrørende
afmagnetiserende Kraft. Naar Intensiteten er funden,
er tillige Susceptibiliteten bekendt. Ved
Magnetometret kan ogsaa Momentet af permanente
Magneter bestemmes; Strømspolerne sættes
da blot ud af Virksomhed. Ved de
»umagnetiske« d. v. s. dia- og paramagnetiske Legemer
maa andre Metoder anvendes, og man benytter
da især Stigrøret og Snovægten.
Stigrørsmetoden kan kun anvendes til Vædsker; den ene
Gren af eti U-bøjet Glasrør med Vædsken i
anbringes imellem de tilspidsede Poler af en
kraftig Elektromagnet, saaledes at Vædsken i
denne Gren staar i den snævreste Del af Feltet;
sluttes Strømmen gennem Magneten vil
Overfladen af en diamagnetisk Vædske synke, af en
paramagnetisk stige, og af Niveauændringen
kan Susceptibiliteten beregnes. Ved
Snovægt-metoden anbringes det Stof, der skal
undersøges, paa den ene Arm af en Snovægt i et
inhomogent Felt fra en Elektromagnet; sluttes
Strømmen gennem denne, vil Snovægten dreje
sig, og af Udslagets Størrelse og Magnetfeltets
Konstanter kan Susceptibiliteten beregnes. Ved
alle Maalinger paa dia- og paramagnetiske
Legemer maa man tage Hensyn til, at den atm.
Luft selv er paramagnetisk, saa Maalingen
direkte kun giver Forskellen mellem Stoffets og
Luftens Magnetisering; ved at gøre Forsøg i
forsk. Luftarter faas en Metode til at bestemme
disses Susceptibilitet. — Den magnetiske
<sp>Induktion</sp> kan bestemmes ved det i Fig. 8
skitserede Apparat. Prøvestykket <i>AB</i>
indspændes i en svær Ramme af meget blødt Jern; <i>AB</i>
er beviklet med to Spoler, af hvilke <i>S</i><sub>1</sub> tjener
til at magnetisere Jernet, medens <i>S</i><sub>2</sub> staar i

<img>Fig. 7.</img>

<img>Fig. 8.</img>
