saa stort. Man har ændret Stempelpumpen paa
mangfoldige Maader, f. Eks. ved at give den to
Pumperør og to Stempler, af hvilke det ene
gaar op, naar det andet gaar ned. Det
skadelige Rum bliver man dog ikke fri for,
medmindre man bruger en Vædske til Stempel.
Dette sker ved <sp>Kvægsølvluftpumpen</sp>,
beskrevet af <sp>Geisler</sp> 1858, senere forbedret
af Töpler m. fl. Princippet i denne L. vil
fremgaa af Fig. 2; <i>A</i> er en stor Glasbeholder, der
ender i et vidt, omtr. 1 m langt Rør <i>B</i>, som
med en Gummislange er forbundet med
Beholderen <i>D</i>, der er fyldt med Kvægsølv. Tæt over
<i>A</i> findes en Hane <i>E</i> med to Gennemboringer,
hvorved man efter Behag kan sætte <i>A</i> i
Forbindelse med Røret <i>F</i> og dermed med den
Beholder, der skal udpumpes, ell. med Røret
<i>G</i>, der udmunder i den fri Luft. Pumpningen
sker ved, at man drejer Hanen <i>E</i> til
Forbindelsen <i>A—G</i> og hæver <i>D</i>, saa <i>A</i> fyldes med
Kvægsølv helt op til Hanen. Derpaa drejes
Hanen, saa begge Rørene <i>F</i> og <i>G</i> er afspærrede
fra <i>A</i>, og <i>D</i> sænkes, hvorefter Hanen drejes til
Forbindelse <i>A—F</i>, saa der strømmer Luft fra
den Beholder, der skal udpumpes, over i <i>A</i>;
hvis man tilvejebringer denne Forbindelse <i>A—F</i>
for tidligt, d. v. s. inden <i>D</i> er sænket
tilstrækkelig langt under <i>A</i>, risikerer man, at der
strømimer Kvægsølv fra <i>A</i> over i Beholderen. Derpaa
afspærres <i>A</i> fra <i>F</i>, <i>D</i> hæves igen, <i>E</i> drejes til
Forbindelse <i>A—G</i> o. s. fr., og Fortyndingen kan
paa denne Maade drives meget vidt, til omkr.
0,00003 mm Kvægsølvtryk; men Pumpen
arbejder meget langsomt, og det er anstrengende
stadig at skulle hæve og sænke den store
Kvægsølvmasse i <i>D</i>. Det betød derfor et stort
Fremskridt, da man fik de roterende Pumper, der
kunde trækkes af en Motor; derved er Bet. af
de ældre Kvægsølvpumper — og af disse
fandtes fl. a. Former end den her omtalte, f. Eks.
<sp>Sprengel's Faldpumpe</sp>, hvor Kvægsølv
ved at falde ned gennem et snævert Rør river
Luft med sig fra et Siderør — i Hovedsagen
indskrænket til, at de kan benyttes til at
overføre en Luftmasse fra een Beholder (forbundet
med <i>F</i>) til en anden Beholder (forbundet med
<i>G</i>). — Af de roterende Pumper maa nævnes
den af <sp>Gaede</sp> 1908 konstruerede
<sp>Kapselpumpe</sp> (Fig. 3). Den bestaar af en Metalblok,
i hvis cylindriske Hulrum en Cylinder <i>A</i>
bringes i hurtig Rotation af en Motor. Cylindren er
anbragt ekscentrisk i Hulrummet, saaledes at
dens Endeflader slutter tæt til Hulrummets
Endeflader og dens Overside ligeledes tæt til
Hulrummets Overside, medens der derimod er
et Mellemrum forneden, som vist i Fig. 3. I et
Par Riller i Cylindren <i>A</i> er anbragt to
Staalskinner <i>S</i>, der presses fra hinanden af
Spiralfjedre, saa deres yderste Ender under
Rotationen stadig glider hen over Hulrummets
Inderside. Under Rotationen fører disse Skinner
stadig Luften fra Røret <i>C</i> til <i>D</i>, naar <i>A</i> drejes
rundt i Pilens Retning og dermed ud i fri Luft;
i <i>D</i> hindrer en Ventil <i>a</i> Luften i at gaa tilbage
igen. Med en god Kapselpumpe, der ikke er
slidt, kan man bringe Trykket i en Beholder
ned til c. 0,01 mm Kvægsølvtryk. — Meget
lavere Tryk kan man opnaa ved to andre af
Dr. Gaede konstruerede roterende Pumper. I
den ene, den saakaldte <sp>Gaedepumpe</sp> (1905)
roterer en Porcelænstromle delvis nedsænket i
Kvægsølv; Tromlen er bygget efter lgn. Princip
som Tromlen i en Gasmaaler: medens det her
er Gassen, der under sin Fart gennem
Gasmaaleren drejer Tromlen rundt og derved
holder Maaleren i Gang, saa er det ved
Gaedepumpen en Motor, der drejer Tromlen og
denne, der fører Luften med sig. Gaedepumpen
kræver en »Forpumpe«, d. v. s. en
Hjælpepumpe, der skiller Gaedepumpen af med den
Luft, den suger til sig; som Forpumpe
anvendes hyppigt en Kapselpumpe, og man kan da
naa ned paa Tryk paa c. 0,00001 mm
Kvægsølvtryk og det i en Tid, der kun er en lille
Brøkdel af den Tid, en af de ældre
Kvægsølvpumper maatte bruge for at bringe Trykket
ned til den lavest mulige Værdi. Den anden af
Gaede konstruerede »Højvakuumpumpe« er
Molekylarpumpen (1911); en Metalskive
roterer her meget hurtigt, c. 8000
Omdrejninger ell. fl. endnu pr Minut, inde i et Hulrum,
hvis Vægge slutter nogenlunde tæt til Skiven;
to Siderør fører udefra ind til dette snævre
Mellemrum. Ved den hurtige Rotation river
Skiven Luftmolekylerne med sig og suger
derved Luften ud af det ene Siderør og over i det

<img>Fig. 2.</img>

<img>Fig. 3.</img>

<img>Fig. 4.</img>

<img>Fig. 5.</img>
