Det System, der f. T. anses for det bedste,
er opstillet af den fr. Antropolog <sp>Deniker</sp>,
som adskiller 29 M. i 6 større Grupper. Dette
betydelige Antal kan vel reduceres noget ved
at sammenfatte mindre Rækker af disse M.
efter deres geogr. Udbredelse ell. efter
Sprogforholdene, men holder man sig alene til de
ydre Forskelligheder, kan der ikke ret vel
være Tale om færre, og bortset fra nogle faa
omtvistelige Enkeltheder giver Systemet et godt
Billede af Forholdene for de nulevende
Racers Vedk. Den første af <sp>Deniker</sp>'s 6
Grupper har krøllet ell. kruset Haar og omfatter
4 Racer, nemlig 1) <sp>Buskmænd</sp>, 2)
<sp>Dværgnegre</sp> og 3) <sp>Negre</sp> samt 4)
<sp>Melanesiere</sp>. Af disse har <sp>Buskmændene</sp> (i
Sydafrika) gul Hudfarve og lang Hovedform;
hertil hører Hottentotterne, som danner en
Overgang til Negrene, bl. hvilke en lang Række
Stammer S. f. Ækvator ligeledes staar
Buskmændene nær, men navnlig afviger fra dem
ved højere Vækst. <sp>Dværgnegre</sp> findes
baade i Afrika (<i>Negrillos</i>) og i Asien (<i>Negritos</i>);
de er endnu mindre end Buskmændene og
har en rødlig brun Hudfarve og middellang
Hovedform. <sp>Negrene</sp> har sort Hudfarve,
lang Hovedform og høj Vækst; de falder i to
større Grupper, nemlig ægte Negre ell.
Nigritiere i Mellemafrika og Bantu-Folkene i
Sydafrika, af hvilke de første navnlig udmærker
sig ved et mere fremstaaende Kæbeparti end
de sidste. Den overvejende Del af de amer.
Negre er Nigritiere. <sp>Melanesierne</sp> paa
Ny-Guinea og de omliggende Øer afviger
navnlig fra Negrene ved lysere Hudfarve og
mindre stærkt krøllet Haar, hvorved de danner
Overgangen til den <sp>anden Gruppe</sp>, som
har bølget Haar og ligeledes omfatter 4 Racer,
nemlig 5) <sp>Æthioperne</sp>, 6)
<sp>Australerne</sp> og 7) <sp>Draviderne</sp>, som alle har mørk
Hudfarve og lang Hovedform, samt 8)
<sp>Assyroiderne</sp>, som har mørkladen, hvid
Hudfarve og kort Hovedform. Til Æthioperne,
hvis Hudfarve hyppigst er rødlig brun, og som
i øvrigt udmærker sig ved smal Næse og høj
Vækst, hører Bedja- og Galla-Folkene, der er
de mest typiske, Somalierne og Abyssinierne,
der er opstaaede ved Krydsning med den arab.
Race, Niam-Niam og Fulber, der nærmer sig
mere til Negrene, samt talrige andre
Folkeslag i den nordlige Del af Centralafrika.
<sp>Australerne</sp>, som har chokoladebrun
Hudfarve, bred Næse og middelhøj Vækst, udgør en
forholdsvis ensartet Race. <sp>Draviderne</sp> i
Forindien har en brunlig sort Hudfarve og lille
Vækst; de falder i to Grupper, af hvilke den
ene har smal, den anden bred Næse. Til denne
Race hører Veddaherne paa Ceylon.
<sp>Assyroiderne</sp>, hvortil hører en lang Rk. pers.,
kurdiske, armeniske og jød. Stammer,
udmærker sig navnlig ved smal, krum Næse med tyk
Spids. — Til den <sp>tredie Gruppe</sp>, der har
bølget, brunt ell. sort Haar og mørke Øjne,
hører 7 Racer, nemlig 9)
<sp>Indo-Afghanerne</sp> med lysebrun Hudfarve, sort Haar, smal,
lige ell. krum Næse, lang Hovedform og høj
Vækst. 10) <sp>Arabere</sp> ell. <sp>Semitter</sp>, 11)
<sp>Berber</sp>, 12) <sp>Middelhavsracen</sp> og 13)
<sp>Ibererne</sp>, der alle har mørkladen hvid
Hudfarve og sort Haar, de tre første med høj, den
sidste med lav Vækst, samt 14)
<sp>Vesteuropæerne</sp> og 15) <sp>Adriaterne</sp> med mat
hvid Hudfarve og brunt Haar, den første med
lille Vækst, meget kort Hovedform og rundt
Ansigt, den anden med høj Vækst, kort Hoved
og aflangt Ansigt. Til <sp>Araberne</sp>, som har
Ørnenæse, lang Hovedform, fremstaaende
Nakke og elliptisk Ansigt, hører foruden de
egl. Arabere en lang Række jødiske, syriske,
mesopotamiske, ægypt. og kaukasiske
Folkeslag. <sp>Berberne</sp> i Nordafrika har lige,
plump Næse, firkantet Ansigt og langt Hoved.
<sp>Middelhavsracen</sp>, der er udbredt langs
Kysten af Spanien, Frankrig og Italien, har
smal, lige Næse, middellang Hovedform og
ovalt Ansigt; <sp>Ibererne</sp> paa den sp. Halvø,
i Sydfrankrig og Italien har meget lang
Hovedform, men i øvrigt er disse to Racer næppe
skarpt adskilte hverken indbyrdes eller fra
<sp>Vesteuropæerne</sp> og <sp>Adriaterne</sp>,
med hvilke de under alle Omstændigheder er
stærkt blandede. Den af disse fire Racer, der
har størst Interesse, er
<sp>Vesteuropæernes</sp>, hvorved Deniker forstaar det samme,
som man ellers forstaar ved <sp>Kelterne</sp>, den
keltiske ell. rhætiske ell. liguriske ell.
keltoliguriske ell. kelto-slaviske Rase, det ogsaa i
Norden stærkt repræsenterede
Befolkningselement, hvis ydre Ejendommeligheder er en lav,
men kraftig Vækst, kort, rundt Hoved, rundt
Ansigt, mørkt Haar og brune Øjne. Denne de
norske Antropologers <sp>kortskallede</sp> Type
findes udbredt over hele Europa, i enkelte
afsidesliggende Egne næsten ren og ublandet,
men ellers i vekslende Forhold blandet med
andre Racer. I Forening med den til den næste
Gruppe hørende nordeuropæiske Race udgør
den Hovedmassen af Europas Befolkning og
indgaar som en meget vigtig Bestanddel af den
i Nordamerika indvandrede Befolkning. Denne
Rk. af mørke Racer gaar ofte under
Fællesbetegnelsen <sp>Melanochroider</sp> i Modsætning
til <sp>Xanthochroiderne</sp>, hvorved man
forstaar de to til Deniker's <sp>fjerde Gruppe</sp>
hørende lyse Racer: 16) <sp>Nordeuropæerne</sp>
og 17) <sp>Østeuropæerne</sp>, som begge har
bølget ell. glat, blondt Haar og lyse Øjne.
<sp>Nordeuropæerne</sp>, den nordiske ell.
germanske ell. kymriske Race, de norske
Antropologers <sp>langskallede</sp> Type, udmærker sig
ved meget høj Vækst, langagtig Hovedform,
aflangt Ansigt med fremstaaende, lige Næse og
bølget Haar. Den optræder i sin reneste Form
paa den skandinaviske Halvø, hvor den endnu
findes næsten ublandet i mange afsondrede
Dalstrøg, i Danmark, paa de britiske Øer, i
Nordtyskland, de russ. Østersøprovinser og Finland
(Tavasterne). Længere S. paa findes den i en
mindre udpræget Form, blandet med den
førnævnte vesteuropæiske Raoe i vekslende
Forhold. Mod Ø. gaar den jævnt over i den
<sp>østeuropæiske Race</sp>, der udmærker sig ved
lavere Vækst, glat Haar, kortere og mere
afrundet Hovedform og firkantet Ansigt med
mindre fremstaaende Næse. Det er denne Race, der
er fremherskende i Østpreussen, Litauen, det
