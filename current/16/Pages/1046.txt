har gjort, paa at bestemme bevarede antikke
Kunstværker som Fremstillinger af M., maa
betegnes som mere ell. mindre tvivlsomme.
<i>C. B.</i>
</chapter>

<chapter name="Metheg">
<b>Metheg</b> ['meþeg] (hebr.: »Tømme«) kaldes
i den hebr. Sprog- og Skriftlære et lille
Læsetegn, en lodret, kort Streg under Bogstavet,
sædvanlig sat til venstre for Vokaltegnet. Det
betegner en Bitone og sættes ved den anden
Stavelse foran Tonstavelsen. M. er derved, let
at adskille fra et Tegn, <i>Sillûg</i>, der sættes ved
Tonstavelsen i Slutn. af Verset, men som for
øvrigt ser helt ud som M.
<i>V. S.</i>
</chapter>

<chapter name="Methfessel, Albert Gottlieb">
<b>Methfessel</b> ['mætfæs<sub>ə</sub>l], <sp>Albert
Gottlieb</sp>, tysk Komponist (1785—1869), virkede
navnlig som Musikdirektør i Hamburg og som
Hofkapelmester i Braunschweig. M.
komponerede en Opera, et Oratorium, Sonater etc., men
blev navnlig kendt og yndet ved sine Korsange
for Mandsstemmer i en jævn folkelig Stil, der
vandt stor Udbredelse og til Dels endnu holder
sig paa
Sangforenings-(»Liedertafel«)Repertoirerne.
<i>W. B.</i>
</chapter>

<chapter name="Methley">
<b>Methley</b> ['meþ£<sub>i</sub>], By i det mellemste
England, i Yorkshire, ligger 11 km SØ. f. Leeds;
har Kulgruber, c. 6000 Indb.
<i>N. H. J.</i>
</chapter>

<chapter name="Methling, Svend Vilhelm">
<b>Methling</b> ['mætleŋ], <sp>Svend Vilhelm</sp>,
dansk Skuespiller, født 1. Oktober 1891 i
Kjøbenhavn, afbrød sit polytekniske Studium
og debuterede efter Uddannelsen paa
Elevskolen 6. Marts 1916 som Erasmus Montanus
paa det kongelige Teater, som han forlod
1923 med en Rejse til Østen som foreløbigt
Maal. M. fik hurtigt et Repertoire i første Plan,
deriblandt Prinsen i »Der var engang«,
Aladdin, Charles i »Bagtalelsens Skole«, Klint i
»Genboerne«, hvortil hans mandige Ydre,
naturlige Replik dg smukke Sangstemme kom ham
til Gode. Bedst har han hidtil virket som
Skjalden i »Moderen«, hvis Folkevisetone han gav
et smukt Udtryk. M.'s Personlighed er paa
engang præget af Romantik og moderne Sport,
men Evne til at karakterisere synes ikke at
være ham medfødt.
<i>R. N.</i>
</chapter>

<chapter name="Methodios">
<b>Methodios,</b> se <sp>Kyrillos</sp> og <sp>Methodios</sp>.
</chapter>

<chapter name="Methone">
<b>Methone</b> [-'to.-], 1) Kyststad i Messenien i
Oldtiden, nu <sp>Modon</sp>, se <sp>Methoni</sp>.

2) By i det sydlige Makedonien (Pierien) i
Oldtiden. Det var en gr. Koloni, der bevarede
sin Selvstændighed, indtil den blev erobret og
ødelagt af Filip af Makedonien.
<i>H. H. R.</i>
</chapter>

<chapter name="Methoni">
<b>Methoni</b> [me'þoni],<sp>Modon</sp>, <sp>Modoni</sp>, By
paa Peloponnes, Nomos Messenien, ligger 10 km
S. f. Neocastro ved det ioniske Hav lige over
for Øen Sapienza. 1400 Indb.; før Frihedskrigen
havde den 7000 Indb. M. har en god Havn og
driver Handel med Korn, Ost, Olie, Huder og
Raasilke. — M. er det gl. <i>Methone</i> (s. d.). I
Middelalderen var Byen snart i
Franskmændenes, snart i Venetianernes Magt, indtil den 1498
erobredes af Tyrkerne. 1686 tog Venetianerne
den tilbage, men maatte atter afstaa den til
Tyrkerne 1715. Under Frihedskrigen blev M.
aldeles ødelagt (1825). 1827 indtoges den af
Franskmændene, der befæstede den paany.
<i>N. H. J.</i>
</chapter>

<chapter name="Methuen">
<b>Methuen</b> ['meþ<sub>ju</sub>ən, -en, -in ell. 'meþw<sub>ə</sub>n],
By i Staten Massachusetts, U. S. A., ved Spicket
River. Skotøjs-, Bomulds-, Jute-, Uld- og
Hattefabrikker. (1910) 11448 Indb.
<i>N. H. J.</i>
</chapter>

<chapter name="Methuen, Paul Sandford">
<b>Methuen</b> ['meþj<sub>u</sub>in], <sp>Paul Sandford</sp>,
Lord, eng. Feltmarskal, f. 1. Septbr 1845, blev
1864 Officer og deltog i Ashanti-Kampene
1873—74. Han var 1877—81 Militærattaché i Berlin,
deltog derefter i Krigen i Ægypten 1882, imod
Betschuanerne 1884—85 og i Tioah-Felttoget
1896. 1898 blev han Generalløjtnant og i
Boerkrigen 1899 Chef for en Division med den
Opgave at undsætte Kimberley (se
<sp>Boerkrigen</sp>). Ved Klerksdorp blev han tagen til
Fange 7. Marts 1902, men atter frigivet 23.
Marts. Efter Krigen havde han 1904—07
Kommandoen over den østengelske Hærstyrke og
var 1907—09 øverstbefalende over Tropperne i
Sydafrika. Derefter var han Guvernør i Natal
og fra 1915—19 paa Malta. Aaret efter ansattes
han som Guvernør i Londons Tower.
<i>P. Nw.</i>
</chapter>

<chapter name="Methuen-Traktaten">
<b>Methuen-Traktaten</b> ['meþj<sub>u</sub>in-],
Handelstraktat mellem England og Portugal af 1703,
opkaldt efter den eng. Underhandler, Lord
Methuen. I politisk Henseende betød Traktaten,
at Portugal sluttede sig til den europæiske
Alliance mod Ludvig XIV. I handelspolitisk
Hensende gik den hovedsagelig ud paa, at
Portugal ophævede sit Indførselsforbud mod britiske
Uldfabrikater, mod at der af portug. Vine i
England skulde betales en Indførselstold, der var en
Tredjedel mindre end Tolden af fr. Vine. De
økonomiske Virkninger af M. har været meget
omtvistede. Englands merkantilistiske
Forfattere betragtede den som meget gunstig for eng.
Økonomi, hvilket ledede Adam Smith til at
rette et skarpt Angreb paa den. En Følge af
Traktaten blev det, at Portvin kom til at
afløse Bourgogne som den britiske Adels
Yndlingsdrik, og dette Forhold spillede en Rolle i
Diskussionen, særlig i de efter Tidens Skik
hyppige versificerede Indlæg. En samtidig
skotsk Forf. siger f. Eks.:

<poem>Oprejst og fast den stolte Skotte stod,
godt var hans Bedekød, hans Rødvin god.
»Portvin skal drikkes«, England's Statsmand bød.
Saa drak han Giften, og hans Aand var død.</poem>

I Slutn. af 18. Aarh. skete der fra begge Sider
faktiske Brud paa Traktaten, navnlig ved den
Handelstraktat, som Pitt 1786 afsluttede med
Frankrig. Den snart efter paafølgende
Krigstilstand forhindrede imidlertid i det væsentlige
denne Traktats praktiske Gennemførelse, og
først 1832 blev fr. og portug. Vine virkelig
ligestillede i Henseende til Indførselstold. 1836
ophævedes M. ved gensidig Overenskomst.
<i>(E. M.). Ch. V. N.</i>
</chapter>

<chapter name="Methven">
<b>Methven</b> ['meþw<sub>ə</sub>n], Landsby i det østlige
Skotland, i Perthshire, ligger i Almond-Dalen,
10 km V. f. Perth. Den lille Landsby, der har
c. 700 Indb., driver en Del
Fabriksvirksomhed, men er især bleven bekendt ved, at den
skotske Episkopalkirkes Seminarium, <i>Trinity
College</i>, findes her.
<i>N. H. J.</i>
</chapter>

<chapter name="Methyl">
<b>Methyl</b> [-'ty'l], d. s. s. <sp>Metyl</sp>.
</chapter>

<chapter name="Methymna">
<b>Methymna</b> [-'ty-], By paa Nordkysten af
Lesbos i Oldtiden; nu <sp>Molyvo</sp>.
<i>H. H. R.</i>
</chapter>

<chapter name="Methæmoglobin">
<b>Methæmoglobin,</b> se <sp>Blod</sp>, S. 431.
</chapter>

<chapter name="Methæmoglobinuri">
<b>Methæmoglobinuri</b> [-'hæ-], se <sp>Blodpis</sp>.
</chapter>

<chapter name="Metidscha">
<b>Metidscha</b> [-∫a], <sp>Metidja</sp>, den store
frugtbare Slette, der i en Længde af c. 100 km og
med en Bredde af 15—20 km strækker sig
halvkredsformig uden om Byen Algier. Før den fr.
