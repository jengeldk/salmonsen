paalidelig <sp>Mills</sp> i S. B. E., 31. Pehlievi Skr overs.
af E. <sp>Westi</sp> S. B. E., 5, 18, 24, 37, 47. Af alm.
moderne Fremstillinger er <sp>C. P. Tiele</sp>,
<i>Geschiedenes van den Godsdienst</i>, II [ogsaa i tysk
Oversættelse] og <sp>Edv. Lehmann</sp>,
»Zarathustra, en Bog om Persernes gamle Tro«, I
[1900—02] de udførligste. Stærkt pointerede
Fremstillinger i <sp>F. Justi</sp>, »Die älteste
iranische Religion und ihr Stifter Zarathustra«
[»Preuss. Jahrb.«, 88. Bd], <sp>J. H. Moulton</sp>,
<i>Early Zoroastrianism</i> [Lond. 1913]; <sp>M. N.
Dhalla</sp>, <i>Zoroastrian Theology</i> [New York
1914]; <sp>R. Pettazoni</sp>, <i>La religione di
Zarathustra</i> [Bologna 1920]; Geldner's Artikler
<i>Zend-Avesta</i> og <i>Zoroaster</i> [i Encyklop.
<i>Brittannica</i>]; <sp>Mills</sp>, <i>The initiative of the Avesta</i>
[<i>Journal of the royal asiatic Society</i>, 1899] og
Jackson's kortfattede Overblik i »Grundriss
der iranischen Philologie«, II; <sp>N.
Söderblom</sp>, <i>La vie future d'après le Mazdéisme</i>
[<i>Annales du Musée Guimet</i>, 1900]; Forholdet til
Jødedommen: <sp>E. Stave</sp>, »Parsismus u.
Judenthum« [1898] og <sp>E. Böklen</sp>, »Die
Verwandschaft der Judisch-christlichen mit der
parsischen Eschatologie« [1902]; til Islam:
<sp>Goldzieher</sp> i <i>Revue de l'hist. des Relig.</i> [1901]).
<i>Edv. L.</i>
</chapter>

<chapter name="Mazeau, Charles Jean Jacques">
<b>Mazeau</b> [ma'zo], <sp>Charles Jean
Jacques</sp>, fr. Politiker og Dommer, f. 1. Septbr
1825, d. 8. Febr 1905, tog 1848 jur. Doktorgrad
og blev 1856 Sagfører ved Kassationsretten.
Under Kejserdømmet hørte han til Oppositionen
og var bl. a. Forsvarer i mange Pressesager.
1871 valgtes han til Nationalforsamlingen, hvor
han straks sluttede sig til det republikanske
Venstre; blev 1876 Senator og genvalgt baade
1885 og 1894; han tog virksom Del i
Forhandlingerne og førte Forsædet i sin Gruppe.
1882—85 var han Dommer i Kassationsretten,
Maj—Decbr 1887 Justitsminister og blev 1890
Præsident i Kassationsretten. Som saadan gav han
Jan. 1889 Regeringen det Raad at lade
Kassationsretten som Helhed og ikke alene dens
Kriminalkammer prøve Kaptajn Dreyfus' Dom
og ledede i Maj den Undersøgelse, der førte
til Dommens Ophævelse og en ny Krigsrets
Nedsættelse.
<i>E. E.</i>
</chapter>

<chapter name="Mazepa, Ivan Stepanovitsch">
<b>Mazepa</b> [ma'zæp<sub>a</sub>], <sp>Ivan Stepanovitsch</sp>,
Kosakhetman, f. c. 1645 i Guv. Kijev, d. 1709 i
Bender. Som
Page hos den
polske Konge
Johan Kasimdr
blev han iflg.
Traditionen
overrasket af
en Adelsmand
i et erotisk
Eventyr med
dennes Hustru.
Adelsmanden
klædte ham af,
bandt ham
baglæns til
hans egen Hest
og jog den af
Sted ud i
ubeboede Egne. M.
traadte siden ind i Kosakhæren og afløste 1687
Hetmanen Samojlovitsch, der blev afsat p. Gr. a.
en Anklage for Forræderi, hvortil M.'s
Beskyldninger havde bidraget væsentlig. Alligevel var
M. en af de første til at slutte sig til Peter den
Store's Parti; han vandt Tsarens ubegrænsede
Tillid, og da Peter 1708 fik Angivelse om, at
M. pønsede paa ved Karl XII's Hjælp at bringe
Ukrajna under Polen, troede han det ikke, men
udleverede Angiverne til M., som lod dem
henrette. Snart efter fik Tsaren dog Øjnene op;
Fyrst Menschikov erobrede M.'s Hovedstad
Baturin og jævnede den med Jorden, og efter
Slaget ved Poltava flygtede M. med Karl XII
til Bender, hvor han døde. Byron's Digt om
M. har mest Øje for det eventyrlige i hans
Skikkelse; en mere indgaaende
Karakterskildring findes hos Puschkin i Digtet »Poltáva«,
og i den lillerussiske Folkelitteratur er M.'s
Forræderi Genstand for skarp, triumferende
Spot. (<sp>Litt</sp>.: <sp>Alfr. Jensen</sp>, »M.« [Lund
1909]).
<i>(Hlg. P.). H. C-e.</i>

<img>I. S. Mazepa.</img>
</chapter>

<chapter name="Mazères, Édouard Joseph Ennemond">
<b>Mazères</b> [ma'zæ.r], <sp>Édouard Joseph
Ennemond</sp>, fr. dram. Forf. (1796—1866),
skrev dels alene, dels med forsk. Medarbejdere
en Rk. Lystspil, hvoraf fl. gjorde megen
Lykke og længe holdt sig paa Scenen, bl. a. <i>Le
jeune mari</i> (1826), <i>La quarantaine</i> (1827) og
<i>Le charlatanisme</i> (1828), de to sidste
forfattede med E. Scribe. 1858 udkom hans <i>Comédies
et souvenirs</i> i 3 Bd.
<i>S. Ms.</i>
</chapter>

<chapter name="Mazo, Juan Bautista Martinez del">
<b>Mazo</b> ['maþ<sub>å</sub>a], <sp>Juan Bautista Martinez
del</sp>, sp. Maler (1615—67), var Elev af
Svigerfaderen Velasquez og efterlignede ham.
Adskillige Arbejder, der er gaaet under
Velasquez's Navn, tilskrives nu ham; hans Prospekt
fra Zaragoza blev fuldført af Velasquez.
<i>A. Hk.</i>
</chapter>

<chapter name="Mazovien">
<b>Mazovien,</b> se <sp>Masovien</sp>.
</chapter>

<chapter name="Mazowsze">
<b>Mazowsze</b> [ma'zåf∫æ], By i polsk Dept
Warszawa; (1921) 6212 Indb., mest Jøder.
</chapter>

<chapter name="Mažuranić, Ivan">
<b>Mažuranić</b> [maзu'ranit<sub>j</sub>], <sp>Ivan</sp>, kroatisk
Digter og Politiker, f. 11. Aug. 1814 i Novi,
d. 3. Aug. 1890 i Budapest. M. tog virksom Del
i den kroatiske nationale Bevægelse
(»Illyrismen«), der var rettet mod Ungarn. Han skrev
bl. a. en Brochure <i>Hrvati Magjarom</i>
(»Kroaterne til Magyarerne«) og var med i
Oprøret 1848. Fra 1861 af beklædte M. høje
Statsembeder under den kroatiske Regering og
var 1873—1880 Ban af Kroatien. Som Digter
stilles han af sine Landsmænd i Spidsen for
hele den nyere serbisk-kroatiske Litt. Han
skrev først Digte i det af Illyrismens
Hovedmand udgivne Blad Danica <i>ilirska</i>. 1842 skrev
han to Sange for at udfylde en Lakune i det
episke Digt »Osman« af den gl. ragusanske
Digter Gundulič, hvis Tone det i en sjælden
Grad lykkedes ham at træffe. Hans
Hovedværk er det episke Dyigt »Smrt Smail-Age
Čengića« (»Smail-Aga Čengić's Død«, 1845),
oversat paa Tysk og fl. slaviske Sprog.
<i>(Hlg. P.). H. C-e.</i>
</chapter>

<chapter name="Mazurer">
<b>Mazurer,</b> polsk Stamme i Landskabet
Mazovien (polsk <i>Mazowsze</i>, <i>Mazury</i>, tysk
<sp>Masovien</sp> og [specielt om den mazuriske Del af
Preussen] <sp>Masurer</sp>). Med s. N. benævnes
ogsaa de polske Indb. paa Sletterne i det vestlige
Galizien (Østgrænse: Floden San). Efter
