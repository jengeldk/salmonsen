menes særlig at egne sig for de store,
transkontinentale Ruter. En Ting, der fordyrer
Luftskibstrafikken, er de mægtige Haller. I Fig. 17 og 18
er vist en tysk og en eng. Luftskibshal. Disse vil
man erstatte med Fortøjningsmaster, som navnlig
England har gjort vellykkede Forsøg med. I en
saadan Mast (Fig. 16) er indlagt Rørledninger
til Luftskibenes Forsyning med Brændstof og
Brint. En anden Ulempe ved Luftskibene,
Brandfaren, som har været Luftskibenes ømme
Punkt, vil Amerikanerne undgaa ved i St f.
Brint at benytte det ubrændbare Helium, der
imidlertid kun kan indvindes i begrænsede
Mængder, og vistnok fornemmelig kun i
Amerika.
 
L. i kommercielt Øjemed er saaledes f. T.
begrænset til kun at finde Sted med
Flyvemaskiner. Flyvemaskinindustrien fik under
Verdenskrigen et uhyre Opsving, og de tidligere
krigsførende Magter stod med et mægtigt
Personel og Materiel rede til at kaste sig over
Lufttrafik. Der etableredes snart faste Ruter
mellem Storbyerne i Europa og Amerika, f. Eks.
af Frankrig: Paris—London,
Paris—Bryssel—Amsterdam,
Paris—Strasbourg—Prag—Warszawa, Toulouse—Malaga—Rabat—Casablanca,
Bayonne—Bilbao—Santander,
Bordeaux—Toulouse—Montpellier, Nimes—Nizza,
Paris—Lausanne. Af England: London—Paris,
London—Bryssel. Af Belgien: Bryssel—London,
Bryssel—Paris,
Bryssel—Amsterdam. Af Holland:
Amsterdam—London, Amsterdam—Bryssel—Paris,
Amsterdam—Bremen—Hamburg. Af Forenede
Stater:
New York—S. Francisco,
New York—Key West—Havanna. I
Danmark er der 1923
etableret en daglig
Rute mellem Kbhvn og
Hamburg, efter at en
Forsøgsrute
Kbhvn—Stege og
Malmø—Kbhvn—Warnemünde havde
givet tilfredsstillende
Resultater. I Fig. 19 er
vist et Kort over
Tysklands Luftruter. De fleste
af disse Ruter drives
med Støtte af
Regeringerne, der ikke mindst under Hensyn til L.'s
uhyre militære Bet. ser deres Fordel i at
subventionere Luftrederierne og paa forsk. Vis
lette den private Aeroplanindustri for til
Gengæld ved Krigsudbrud at kunne benytte
Flyvemateriellet og Industrien til militært Brug. Ndf.
 
<img>Fig. 17. Tysk Luftskibshal</img>
 
<img>Fig. 18. Engelsk Luftskibshal.</img>
