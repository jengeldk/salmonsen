Substantiverne bøjes alle paa samme Maade.
Kønsforskel findes ikke. Pluralis dannes ved
Tilføjelser af -<i>k</i>: <i>hal</i> — Plur. <i>halak</i> (<i>a</i> foran <i>k</i> er
den opr. Stammeudlyd, smlg. finsk <i>kala</i>). Den
bestemte Artikel, som ikke findes i de
beslægtede Sprog og rimeligvis skyldes Paavirkning
fra andre Sprog, hedder <i>a</i> (<i>az</i> foran Vokaler).
Den er ubøjelig, hvilket ogsaa gælder attributive
Adjektiver: <i>a gazdag gróf</i>, den rige Greve,
Plur. <i>a gazdag grófok</i>; <i>a grófok gazdagak</i>
betyder derimod »Greverne er rige«, idet Kopula
ikke anvendes i saadanne Tilfælde. Efter
Talord og <i>hány</i>, hvor meget? bruges Plur.
overhovedet ikke, f. Eks. <i>hány ember</i>? hvor mange
Mennesker? <i>három ember beszél</i>, tre
Mennesker taler (ogsaa Verbet i Sing.). De forsk.
Kasus dannes ved Kasussuffikser, af hvilke der
findes 21, de samme baade i Sing. og i Plur.
Akkusativ betegnes ved -<i>t</i>: <i>hala-t</i>, <i>embert</i>, Plur.
<i>halakat</i>, <i>embereket</i> (smlg. finsk <i>minu-t</i>, mig).
Genitiv findes ikke, men erstattes ved Dativ,
der udtrykkes ved Endelsen -<i>nek</i> (-<i>nak</i>): <i>a
fiunak tanltója</i>, Drengens Lærer, egl. Drengen
Lærer hans (smlg. jysk og tyske Dialekter), ogsaa
blot <i>a fiu tanltója</i>. De øvrige Kasus svarer
mere til vore Sprogs Præpositioner med deres
Styrelse: <i>halba</i> ind i Fisken, <i>halban</i> i Fisken,
<i>halból</i> ud af Fisken, <i>halra</i> op paa Fisken, <i>halon</i>
paa Fisken, <i>halról</i> ned ad Fisken, <i>haltól</i> fra
Fisken, <i>halhoz</i> hen til Fisken, <i>halnál</i>, ved
Fisken, <i>halért</i> for Fisken, <i>halig</i> indtil Fisken,
<i>hallal</i> (af <i>halval</i>) med Fisken, <i>hallá</i> (af <i>halvá</i>)
(blive) til Fisk, <i>halul</i>, som Fisken, <i>halasból</i>
tillige med Fisken, <i>halkép</i> ligesom en Fisk,
<i>Kolozsvárott</i> i Klausenburg, <i>tavaszkor</i>, om
Foraaret; i Plur. paa samme Maade efter
Pluralismærket: <i>halakba</i>, <i>halakban</i> o. s. v. At disse
forsk. Suffikser opr. er selvstændige Ord, ses
let i Tilfælde som <i>tavaszkor</i> og <i>délkor</i>, ved
Middagstid, hvor <i>kor</i> er Substantivet »Tid«, der
ikke er kommet ind under Vokalharmonien,
medens det f. Eks. i Modsætning til <i>halban</i>
hedder <i>Béscben</i> i Wien, i Modsætning til <i>halon
Pesten</i> i P; i <i>halkép</i> er <i>kép</i> Substantivet
»Billede« (samlg. lat. <i>instar</i>). I andre Tilfælde er
Forbindelsen nærmere og Vokalharmoni
indtraadt; <i>ban</i>, <i>ba</i>, <i>ból</i> (<i>ben</i>, <i>be</i>, <i>böl</i>) er i
Virkeligheden forsk. Kasus af Ordet <i>bele</i>, Indre; i
det ældre Sprog hedder det endnu f. Eks.
<i>paradisumben</i>, i Paradis, der nu hedder
<i>paradicsomban</i>, <i>világbele</i>, til Verden, nu <i>világba</i>. I
Overensstemmelse med disse Forhold findes der
paa Magy. ikke Præpositioner, men
Postpositioner, f. Eks. <i>az atya után</i>, efter Faderen, <i>az
atya ellen</i>, mod Faderen.

Svarende til vore Sprogs Possessivpronomener
anvender Magy. Personalsuffikser føjede til
Substantiverne: <i>lábam</i>, min Fod, <i>lábad</i>, din
Fod, <i>lába</i>, hans Fod, <i>lábunk</i>, vor Fod, <i>lábatok</i>,
eders Fod, <i>lábok</i>, deres Fod; i Plur. <i>lábaim</i>,
mine Fødder, <i>lábaid</i>, <i>lábai</i>, <i>lábaink</i>, <i>lábaitok</i>,
<i>lábaik</i>. Efter Rodstavelsens Kvalitet hedder det
<i>szemem</i>, mit Øje, <i>hösöm</i>, min Helt, o. s. v. Til
disse Former kan atter føjes Kasussuffikser:
<i>szememben</i>, i mit Øje, i Modsætning til Finsk,
hvor Personalsuffikset sættes sidst, men i
Tilslutning til Tyrk. Er et personligt Pronomen
styret af en Præposition, føjes
Personalsuffikserne hertil: <i>utánam</i>, efter mig, <i>ellenem</i>, mod
mig, <i>alám</i>, under mig. De føjes ogsaa til fl. af
Kasussuffikserne: <i>bennem</i>, i mig, <i>benned</i>, i dig,
<i>velem</i>, med mig, et Bevis for, at disse opr. er
selvstændige Ord; <i>nekem</i>, for mig, bruges til at
udtrykke »jeg har«: <i>nekem virágom van</i>, jeg
har en Blomst, egl. for mig Blomst min er.
Endelig kan Personalsuffikserne ogsaa
forbindes med Talord: <i>kettönk</i>, vore to, ell.: to af os.

Verbalbøjningen er meget rigt udviklet. Det
ejendommeligste Forhold her er dette, at Verbet
har forsk. Endelser, efter som Objektet er
bestemt ell. ubestemt (saaledes ogsaa i Ugrisk og
Mordvinsk): <i>látom a gyermeket</i>, jeg ser
Drengen, <i>gyermeket látok</i>, jeg ser en Dreng.
Endelserne i den bestemte Bøjning er de opr. og
stemmer i det væsentlige med
Personalsuffikserne ved Navneordene, f. Eks. <i>várom</i>, <i>várod</i>,
<i>várja</i>, jeg, du, han venter det, <i>kalapom</i>,
<i>kalapod</i>, <i>kalapja</i>, min, din, hans Hat. Der er altsaa
en vis Tilnærmelse mellem Verber og Nominer,
hvilket ogsaa viser sig deri, at
Pluralisendelserne i Verberne indeholder et <i>k</i> ligesom
Personalsuffikserne, og at visse Verbalformer kan
fungere som Adjektiver, f. Eks. <i>a hallottam
beszéd</i>, den Tale, jeg har hørt, egl. den
jeg-har-hørt-den Tale.

Futurum dannes ved Indskydelse af
Stavelsen -<i>and</i>- (-<i>end</i>-): <i>várandok</i>, jeg vil vente.
<i>verendek</i>, jeg vil slaa, ell. nu oftest, ved
Efterligning af Tysk, med et Hjælpeverbum: <i>várni
fogok</i>.

Til Infinitiv kan Personalsuffikserne føjes:
<i>mondani</i>, at sige, <i>mondanom</i>, »min Sigen« ɔ: at
jeg siger, <i>távol legyen mondanom</i>, »fjern være
min Sigen« ɔ: det være langt fra mig at sige.
Hjælpeverberne <sp>lade</sp> og <sp>kunne</sp> udtrykkes
ved Indskydelse af Stavelserne <i>at</i> (<i>et</i>) og <i>hat</i>
(<i>het</i>), f. Eks. <i>váratok</i>, jeg lader vente, <i>várhatok</i>,
jeg kan vente; de kan forbindes: <i>várathatok</i>,
jeg kan lade vente, og ved Tilføjelse af
Stavelsen <i>gat</i> (<i>get</i>) kan desuden en Handlings
Hyppighed udtrykkes: <i>várgattathatok</i>, jeg kan ofte
lade vente. Overhovedet besidder Magy., som
de beslægtede Sprog, en stor Mængde
Afledningsendelser til Betegnelse af alle mulige
Forhold: <i>tanitani</i>, lære, tr., <i>tanitó</i>, en Lærer,
<i>tanulni</i>, lære, intr., tanuló, Elev.

I Brugen af Præfikser fjerner Magy. sig
stærkt fra de øvrige finsk-ugriske Sprog, hvor
Ordet altid begynder med Ordstammen;
Verberne kan saaledes præfigeres med <i>be</i>, ind
(<i>bevinni</i>, bringe ind), <i>ki</i>, ud (<i>kiejteni</i>, udtale),
<i>fel</i>, op (<i>felkelni</i>, staa op) o. s. v.

M. H. t. Ordstillingen maa navnlig mærkes,
at Fornavne, og i Reglen ogsaa Titler, sættes
efter Slægtsnavnet: <i>Petöfi Sándor</i>, Alexander
Petöfi; <i>Jókai Mór</i>, M. Jókai.

<sp>Ordforraadet</sp> i Magy. har et
overordentlig broget Udseende og afspejler de mange
forskellige Berøringer, som Sproget har været
udsat for. Ligesom de finsk-ugriske Sprog i det
hele taget viser Spor af i en tidlig Tid at have
befundet sig i Nærheden af de iraniske Sprog,
der opr. har været langt mere udbredte mod
N. og V., saaledes findes der ogsaa i Magy.
indoeuropæiske Ord, der maa være komne ind i
Sproget ad denne Vej, altsaa før Magyarerne
