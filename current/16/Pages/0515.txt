disses Fremmarch mod Kaluga standsedes, er
der oprejst et Monument.
<i>N. H. J.</i>
</chapter>

<chapter name="Malon, Benoît">
<b>Malon</b> [ma'lå], <sp>Benoît</sp>, fr. socialistisk
Forf., f. 23. Juni 1841, d. 13. Septbr 1893. M.
var først Dagarbejder, organiserede faglige og
kooperative Foreninger, hvorhos han studerede
og læste med glubende Kundskabstrang. Fra
1868 tilhørte han »Internationale« og fik inden
som uden for denne Forening megen
Indflydelse ved en Agitation, der indbragte ham fl.
Fængselsdomme. Da »Kommunen«
organiseredes i Paris, indvalgtes han 26. Marts 1871 i
dennes Regering, til hvis moderate Mindretal
han sluttede sig. Ved Versailles-Troppernes
Indrykning lykkedes det ham at undkomme til
Udlandet. Efter nogle Aars Ophold i Schweiz
og Italien vendte han 1880 som amnesteret
tilbage til Frankrig, hvor han 1885 grundlagde
det endnu bestaaende Hovedorgan for den
videnskabelige Socialisme i dette Land,
Maanedsskriftet <i>La Revue socialiste</i>, som han
redigerede til sin Død. M. grundlagde sammen med
Guesde o. fl. <b>Parti des travailleurs socialistes
de France</b> i programmæssig Tilknytning til det
tyske Socialdemokrati, men skilte sig senere
fra Guesde og dannede <i>Parti ouvrier socialiste
révolutionaire français</i>, hvis Tilhængere man
p. Gr. a. deres opportunistiske Politik kaldte
»Possibilisterne«. Bl. M.'s mange Skr skal
nævnes en udførlig <i>Histoire du socialisme et des
prolétaires</i> (5 Bd, 1880—85) og en stor
Haandbog i Socialismens Principper, <i>Le socialisme
intégral</i> (2 Bd, 1890—91). Paa Dansk foreligger
oversat i »Socialistisk Bibliotek« hans
»Socialismens Historie. (2 Bd, 1889).
<i>(K. V. H.). Sv. N.</i>
</chapter>

<chapter name="Malone">
<b>Malone</b> [m<sub>ä</sub>'£o<sub>u</sub>n], By i U. S. A., Stat New
York, ligger 97 km ØNØ. f. Ogdensburg ved
Salmon River. (1910) 6467 Indb. M. har en smuk
Beliggenhed i en frugtbar Egn. I Nærheden
findes Sandstensbrud.
<i>N. H. J.</i>
</chapter>

<chapter name="Malone, Edmund">
<b>Malone</b> [m<sub>ä</sub>'£o<sub>u</sub>n], <sp>Edmund</sp>, eng.
Shakespeare-Forsker (1741—1812). Han var uddannet
ved <i>Trinity College</i> i Dublin, virkede en Tid
som Sagfører i Dublin; 1777 slog han sig ned
i London og helligede Resten af sit Liv til
Studiet af Shakespeare og hans Tid. 1778
udkom hans <i>Attempt to ascertain the Order in
Which the Plays of Shakespeare were written</i>.
Fra 1783 arbejdede han paa en Udgave af
Shakespeare, der udkom 1790 (10 Bd), hvori
for første Gang <i>Pericles</i> sammen med alle
Shakespeare's Digte var optaget, medens de 6
uægte (fra 3 og 4 Folio) var udelukket. 1880
udgav han <i>The Critical and Miscellaneous
Prose Works of John Dryden</i>. Hans Historical
<i>Account of the Rise and Progress of the
English Stage</i> (1790) bragte en Mængde nyt og
værdifuldt Materiale.
<i>I. O.</i>
</chapter>

<chapter name="Malonkang">
<b>Malonkang,</b> se <sp>Aukalaki</sp>.
</chapter>

<chapter name="Malonsyre">
<b>Malonsyre</b> (<sp>Methandikarbonsyre</sp>),
C<sub>3</sub>H<sub>4</sub>O<sub>4</sub> ell. CH<sub>2</sub> (COOH)<sub>2</sub>, en organisk tobasisk
Syre, børende til Oxalsyrerækken, blev først
iagttaget af Dessaignes 1858 ved Iltning af
Æblesyre med kromsurt Kali. Naturligt
forekommer den i Roesaft. Ved dens Fremstilling
gaar man ud fra Eddikesyre; denne omdannes
først til Monokloreddikesyre, som ved
Indvirkning af Cyankalium giver Cyaneddikesyre,
CH<sub>2</sub>(CN)COOH; denne giver da ved
Forsæbning M., som krystalliserer i trikliniske Tavler,
der smelter ved 133—134°. M. er letopløseligt i
Vand og i Alkohol; ved Ophedning til 140—150
spidtes den i Kulsure og Eddikesyre. Særlig Bet.
har M. p. Gr. a. dens Æterarters
ejendommelige Forhold; i disse kan nemlig de to
Brintatomer i Gruppen CH<sub>2</sub> direkte erstattes af
Nattium; de derved dannede
Natriumforbindelser omsætter sig meget let med organiske
Halogenforbindelser, hvorved Natrium erstattes
af organiske Radikaler; derved bliver det
muligt med M. som Udgangspunkt syntetisk at
fremstille mange organiske Syrer med større
Kulstofindhold. Særlig er Malonsyrediæthylæter,
CH<sub>2</sub>(COOC<sub>2</sub>H<sub>3</sub>)<sub>2</sub>, et udmærket
Udgangsmateriale for saadanne Synteser. — M. danner intet
Anhydrid.
<i>(O. C.). R. K.</i>
</chapter>

<chapter name="Malope">
<b>Malope</b> L., Slægt af Katostfam., enaarige
Urter med hele ell. lappede Blade og store,
enketvis siddende Blomster, der har 3 større
hjertedannede Yderbægerblade. Delfrugterne er
stillede uden Orden i et rundt Hoved. 3 Arter
i Middelhavslandene. <i>M. trifida</i> L. dyrkes ofte
i Haver som: Prydplante.
<i>A. M.</i>

<i>M. trifida</i> er en enaarig Sommerplante, der
bliver 70—100 cm høj og har purpurfarvede
Blomster med mørkere Aarer. Frøet saas i
April—Maj paa Blivestedet, og de unge Planter
udtyndes til 30—40 cm's Afstand. De fordrer
solrigt Voksested og blomstrer fra Juli til
September.
<i>(L. H.). P. F.</i>
</chapter>

<chapter name="Malory, Thomas">
<b>Malory</b> ['mä£<sub>ə</sub>r<sub>i</sub>], <sp>Thomas</sp>, Sir, eng. Forf.
fra 15. Aarh. Om hans Liv vides aldeles intet;
men han er Forf. til en af sin Tids mest læste
Bøger: <i>Morte d'Arthur</i>, som han selv angiver
at have fuldendt 1470, og som blev trykt af
Caxton 1485. Bogen er et af de betydeligste Led
i den lange Række Digtninger om Kong Artus
og hans Kæmper; den er nærmest en
Kompilation i Prosa af en hel Række fr. Artus-Digte,
men er godt og livlig fortalt, og senere Digtere
har ofte hentet Emner fra den, saaledes f. Eks.
Tennyson.
<i>(T. L.). I. O.</i>
</chapter>

<chapter name="Malot, Hector Henri">
<b>Malot</b> [ma'lo], <sp>Hector Henri</sp>, fr.
Romanforfatter (1830—1907). M. opgav Juraen for
at skrive i Bladene og aabnede 1859 sin lange
Romamrække, der viser ham som en dygtig og
alvorlig, af Flaubert paavirket Skildrer af sin
Tid og dens Bevægelser, af Hovedstads- og
Provinsliv. Af hans Romaner kan anføres:
Trilogien <i>Les victimes d'amour</i> (<i>Les amants</i> [1859],
<i>Les époux</i> [1865], <i>Les enfants</i> [1866]), <i>Un
beaufrère</i> (1869), <i>Une helle-mère</i> (1869), <i>Mme
Obernin</i> (1870), <i>Un curé de province</i> (1872), <i>Un
mariage sous le second Empire</i> (1873), <i>L'auberge
du monde</i> (4 Bd, 1875—76), <i>Les batailles du
mariage</i> (3 Bd, 1877), <i>Sans famille</i> (2 Bd, 1878),
<i>Le docteur Claude</i> (2 Bd, 1879), <i>La Bohême
tapageuse</i> (3 Bd, 1880), <i>Pompon</i> (1881), <i>Une
femme d'argent</i> (1881), <i>Les millions honteux</i> (1882),
Paulette (1883), <i>Marichette</i> (1884), <i>Micheline</i>
(1884), <i>Le Sang-Bleu</i> (1885), <i>Baccara</i> (1886),
<i>Zyte</i> (1886), <i>Vices français</i> (1887), <i>Ghislaine</i>
(1887), <i>Mondaine</i> (1888), <i>Justice</i> (1889), <i>Mère</i>
(1890), <i>Complices</i> (1892), <i>En famille</i> (1893),
<i>Amours de Jeunes</i> (1895), <i>Amours de Vieux</i>
(1895), <i>Un miracle</i> (1910) o. fl. Hans <i>Œuvres</i>
