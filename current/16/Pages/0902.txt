1307), hvor Opstanden aftaltes; ved Gessler's
Drab et Par Uger efter tog saa Kampen sin
Beg. Om det fuldkomment uhistoriske i hele
denne Fortælling, se <sp>Tell</sp>.
<i>(C. F.). C. A. T.</i>
</chapter>

<chapter name="Melcombe Regis">
<b>Melcombe Regis</b> ['me£k<sub>ə</sub>m-'ri.dз<sub>i</sub>s], Del af
Byen Weymouth and Melcombe Regis (s. d.),
Dorsetshire, ved Weyes Udmunding i Kanalen.
<i>N. H. J.</i>
</chapter>

<chapter name="Meldahl, Carl Eduard">
<b>Meldahl,</b> <sp>Carl Eduard</sp>, dansk Officer,
f. 2. Marts 1835 i Kbhvn, blev 1853
Sekondløjtnant ved 4. Infanteribataillon med Aldersorden
fra 1852. 1855—59 var han paa den kgl. milit.
Højskole, hvorefter han blev ansat ved
Generalstabens topografiske Afdeling, men gjorde
Tjeneste ved de forsk. Vaaben indtil 1862. Ved
Mobiliseringen 1863 var M. først ansat ved 2.
Divisions Stab, men kom derefter som Kaptajn
af Generalstaben til Overkommandoen og
deltog i Dannevirkes og Dybbøls Forsvar og
Slaget 18. Apr. Fra 21. Apr. blev hans Souschef
ved 1. Division og havde som saadan megen
Andel i Als' Forsvar og i Kampen 29. Juni.
Efter Krigen var han en kort Tid ansat i
Krigsministeriet, men vendte snart tilbage til
den topografiske Afdeling, idet han 1866 og
1867—71 var ansat ved den danske Gradmaaling.
Han udmærkede sig navnlig som fortrinlig
Maaler og ved den store Nøjagtighed, hvormed
han triangulerede Jylland. 1874—79 var M.
Kompagnichef ved 14. Bataillon, hvorefter han
forfremmedes til Oberst og blev Chef for 8.
Bataillon, medens han det flg. Aar beordredes
til Troppemanøvrer i Frankrig. 1885 overtog
han Stabschefsposten ved 2. Generalkommando
og udnævntes 1888 til Chef for 8. Regiment,
men allerede 1890 avancerede han til
Generalmajor og overtog Befalingen over 2.
sjællandske Brigade, indtil han 1895 blev General
inspektør for Fodfolket, i hvilken Stilling han
navnlig lagde Vægt paa Eksercitsen og paa
Tilegnelsen af det 1894 udk. Eksercerreglement for
Fodfolket. Endelig udnævntes M. 1901 til
Generalløjtnant og kommanderende General i 2.
Generalkommandodistrikt. Ved Siden af denne
Virksomhed havde M. forskellige Hverv; han
var saaledes 1884—85 og 1893 Medlem af
Tjenestereglementskommissionen, og sidstnævnte
Aar Formand i Kommissionen til Bedømmelse
af det værnepligtige Mandskabs
Tjenestedygtighed og det udskrevne Mandskabs Fordeling,
samt Overkampdommer under Manøvrerne paa
Fyn (1891) og paa Sjælland (1895). P. Gr. a.
Alder fik M. sin Afsked i 1905 og lever siden
tilbagetrukken paa Frederiksberg. For det
statistiske Bureau udarbejdede han
Populationskortet 1870 og et Hartkornskort over
Hartkornets Fordeling i Danmark 1872; endelig har han
i »Milit. Tidsskr.« skrevet forsk. Afh.
<i>P. Nw.</i>
</chapter>

<chapter name="Meldahl, Ferdinand">
<b>Meldahl,</b> <sp>Ferdinand</sp>, dansk Arkitekt,
foreg.'s Broder, f. 16. Marts 1827 i Kbhvn, d. 3.
Febr 1908, begyndte med at arbejde i sin
Faders Jernstøberi, lærte derefter
Murerhaandværket og gennemgik Kunstakademiet, hvis
forsk. Medailler han efterhaanden vandt, 1853
den store Guldmedaille for Opgaven »En luthersk
Hovedkirke«. Han opførte 1848 sin første
Bygning, Herregaarden Öja ved Ystad i Skaane,
efter en Skitse af Herholdt og deltog en
Periode som Frivillig i Krigen. M. foretog talrige
Udenlandsrejser; 1847 besøgte han Tyskland,
hvor særlig Schinkel's Bygninger aftvang ham
Beundring, 1850 Spanien, 1851 Frankrig,
Holland og
England, 1852—53
Tyskland,
Schweiz og
Italien, 1854—56
med Akademiets
Stipendium
Syrien, Palæstina
og Ægypten
foruden Europas
Hovedstæder, og
siden den Tid
gik der næppe
noget Aar, uden
at han foretog
Bejser i
Udlandet i forskellige
Øjemed. 1858
blev ban
Medlem af
Akademiet, hvor han ved sin Arbejdskraft og
energiske Optræden kom til at spille en
fremragende Rolle og fik en afgørende
Indflydelse paa Undervisningens Forbedring og
Udvikling; han beklædte i en Aarrække
saadanne Stillinger som Formand for Skoleraadet,
Prof. i Bygningskunst, Formand for
Udstillingskomiteen og Direktør for Akademiet. Som
udøvende Arkitekt udfoldede han en rig
Virksomhed; af hans Arbejder kan nævnes:
Blindeinstituttet i Kbhvn 1857—58, Raadhuset i
Fredericia 1859, Tinghusene i Aalborg 1861 og
Randers 1862, Altingshuset i Reykjavik,
Navigationsskolen i Kbhvn, nu
Livsforsikringsanstalten, 1865, fl. Herregaarde, Villaer,
Avlsgaarde, Landbygninger o. s. v.; i Skaane:
Landbrugsskolen Alnarp ved Malmö, Herregaardene
Örtofta, Hamilton-House ved Helsingborg,
Trolleholm og Trollenæs (sammen med Alb. Jensen)
m. fl. Han har restaureret Slottene Bernstorff,
Charlottenlund, Rosenborg og delvis Kronborg,
Herregaardene Frijsenborg 1860—67, Pederstrup
o. fl.; en Mængde Landsbykirker, Roskilde
Domkirkes Stiftsbibliotek, det indre af
Badstuen samt Slottet Philipsruhe ved Hanau (for
Landgreven af Hessen), og han har endelig
ledet to saa betydelige Arbejder som
Genopførelsen af Frederiksborg Slot, det ydre færdigt
1865, det indre 1893, og Fuldendelsen af
Frederiks-Kirken i Kbhvn 1878—94. 1887 vandt han
sammen med Alb. Jensen 1. Præmie i
Konkurrencen om Genopførelsen af Christiansborg
Slot.

M.'s brændende Ærgerrighed og rastløse
Arbejdsiver gjorde ham til Planlægger ell. Leder
af saadanne indgribende Foretagender som
Toldboden og Toldbygningen,
Gammelholmskvarteret, det københavnske Byggeselskab,
Frihavnen o. s. v. Og de samme Egenskaber
gjorde ham til Medlem af utallige Kommissioner,
af Havneraadet og Bestyrelsen for
Thorvaldsen's Mus., hvor han var Formand, af
Borgerrepræsentationen i 27 Aar o. s. v. Han var
Statens Raadgiver i Bygningssager i mange Aar

<img>F. Meldahl.</img>
