Karadag M. = 1740 Miskal = 7,9866 kg; 6) lille
Rei M. = 2560 Miskal = 11,7504 kg og store
Rei M. = 3000 Miskal = 13,77 kg; 7) Karavane
M. = 1600 Miskal = 7,344 kg. I Tyrkiet er en
M. (Batman) pers. Silke = 6 Oke = 7,68622 kg.
<i>(N. J. B.). H. J. N.</i>
</chapter>

<chapter name="Man, Isle of">
<b>Man, Isle of</b> [a^i£-<sub>ə</sub>v-'män], eng. Ø i det irske
Hav mellem England og Irland. Øen, hvis
Størrelse er 588 km<sup>2</sup>, har en aflang Form med
størst Udstrækning fra NØ. til SV. I
Nærheden af Sydvestpynten ligger den lille Ø Calf
of M. Den største Del af M. gennemskæres af
en Bjergkæde, der gaar fra Spanish Head mod
SV. til Egnen om Ramsey mod NØ.; denne Del
af Øen har mod V. og Ø. stejle Kyster med
talrige Smaavige, medens Sydkysten er lavere
med færre, men større Indskæringer og gode
Havne som Derby Haven og Castletown. Den
nordligste Del af Øen er Lavland af glacial
Oprindelse med lave Kyster uden Indskæringer.
Bjerglandet, der overvejende bestaar af
sibiriske Skifere, naar sit højeste Punkt i Snæfell
(617 m) og viser m. H. t. Bygningsmaade hen
til Cumberland i Nordengland. Klimaet er
meget mildt og giver i Forening med de mange
maleriske Kystlandskaber Anledning til et stort
Turistbesøg. Den aarlige Middelvarme 9,4°
(Sommeren 15° og Vinteren 5,8°) er den
højeste, man møder nogetsteds paa samme Bredde;
Regnen falder hyppig og med en aarlig
Mængde af 1040 mm; Sne og stærk Frost er sjældne
i Lavlandet. Skov har M. meget lidt af, og
Floraen frembyder foruden enkelte sjældne
Planter kun det af Interesse, at Myrter og
Fuchsia'er trives ypperlig paa Friland. M. mangler
Tudser, Giftslanger, Muldvarpe, Grævlinger;
ogsaa Ræve og Daadyr er nu forsvundne;
derimod besøges Øen af talrige Svømmefugle, og
bl. Husdyrene maa nævnes en haleløs
Kattevarietet.

Det dyrkede Areal har størst Udbredelse i
Lavlandet mod N. og omkr. Castletown; men
det forøges stadig i Bjergegnene. For Øjeblikket
er 65 % under Ploven og 14 % ypperlige
Græsgange; der avles Havre, Byg, Hvede,
Kartofler, Lucerne og Kaalrabi. Der holdes særlig
Faar, men desuden Hornkvæg, Svin og Heste,
Hestene er af en lille kraftig Race, der ogsaa
kendes i Nordwales. Fiskeriet sysselsætter 4300
Mennesker med 250 Fartøjer paa tilsammen
4300 t. M.'s Bjergværksdrift er ganske
betydelig; særlig brydes sølvholdigt Blymalm og
Zinkmalm, men desuden noget Kobbermalm.
Handelen indskrænker sig væsentligst til
Storbritannien og Irland. M.'s vigtigste Havne
foruden de nævnte er Douglas, Ramsey, Peel og
Port-Erin. Alle de vigtigste Byer er forbundne
med Jernbaner.

Befolkningen, der 1921 udgjorde 60238 eller
102 pr km<sup>2</sup>, hører til den keltiske Stamme; men
deres gl. Sprog <i>Manks</i> (se <sp>keltiske Sprog</sp>)
er ved at uddø. Desuden besøges M. aarlig af
c. 100000 Sommergæster, og dens mange
Kostskoler har hidført mange eng. Familier samt
Skolesøgende. Øen styres af en kongevalgt
Guvernør i Forening med to Raad, der tilsammen
danner <i>Tynwald-Court</i>, og som har lovgivende
Myndighed. Det ene paa 9 Medlemmer udgøres
af de højeste Embedsmænd, det andet (<i>house
of keys</i>) bestaar af 24 Deputerede. Efter gl
Sæd skal Lovene forkyndes fra Tynwald-Højen
paa <i>Manks</i> og Engelsk. M. udgør Bispedømmet
<i>Sodor and Man</i>, hvilket Udtryk minder om
den Tid, da M. i gejstlig Henseende var
forbundet med Hebriderne (Suder-Øerne). Den
officielle Hovedstad er <sp>Castletown</sp>, men
<sp>Douglas</sp> er nu den vigtigste By.

M., som Romerne kaldte <i>Mona</i>, blev i 9.
Aarh. undertvunget af norske Vikinger, som i
10. Aarh. gjorde M. til Centrum for et Rige,
der ogsaa indbefattede Hebriderne, men som
erobredes af Magnus Barfod, 1266 afstod
Magnus Lagaböter Øerne til Alexander III af
Skotland, efter hvis Død M. gav sig ind under
England. Øen blev givet i Len til Greverne af
Derby, der længe førte Titlen Konge af M.;
senere gik den over til Hertugerne af Athol,
hvis Rettigheder Kronen afkøbte 1765. (<sp>Litt</sp>.:
<i>Publicdtions of the Manx Society</i>; <sp>Hall
Caine</sp>, <i>The little Man Island</i> [Douglas 1894];
<sp>A. W. Moore</sp>, <i>A history of Isle of Man</i>, I—II).
<i>N. H. J.</i>
</chapter>

<chapter name="Man, Cornelis de">
<b>Man,</b> <sp>Cornelis de</sp>, holl. Maler og
Raderer, f. 1621 i Delft, d. 1706 smst., Medlem af
Delfts Lukasgilde, paa Studierejse i Frankrig
og Italien, atter hjemme c. 1651, har malet
Genrebilleder i Metsu's og J. Vermeer's Manér.
Værker af M. i Budapests Mus., Darmstadts
Mus. (Kirkeinteriør) m. v. Han malede ogsaa
Portrætter (Delfts Raadhus), nu mest kendt
gennem Stik.
<i>A. Hk.</i>
</chapter>

<chapter name="Manaar">
<b>Manaar</b> [ma.'na.r], Ø ved Ceylons Vestkyst,
den østligste af den Række Sandbanker og Øer,
der under Navn af Adams-Broen adskiller
Palk-Strædet fra <sp>M.-Bugten</sp>. Ved Øens østlige
Ende ligger den lille By M., hvorfra drives
Dygongfangst, Perle- og Trepangfiskeri.
<i>M. V.</i>
</chapter>

<chapter name="Manabi">
<b>Manabi,</b> se <sp>Manavi</sp>.
</chapter>

<chapter name="Manacor">
<b>Manacor</b> [mana'kår], By paa den sp. Ø
Mallorca (Balearerne), ligger 12 km fra Havet
paa en veldyrket Slette, har en Kirke med højt
Klokketaarn, Rester af et gl. Palads, smukke
Landsteder og (1920) 12650 Indb.
<i>C. A.</i>
</chapter>

<chapter name="Managua">
<b>Managua</b> [ma'nagwa], Hovedstaden i den
mellemamerikanske Republik Nicaragua. Den
ligger 40 km NV. f. Granada ved M.-Søens
sydlige Bred og er Centrum for et rigt
Kaffedistrikt, (1920) 60842 Indb. M. valgtes til
Hovedstad 1855 for at sætte en Grænse for
Rivaliseringen mellem Leon og Granada og fik p. Gr.
a. sin Beliggenhed ved Søen og de udmærkede
Samfærdselsmidler hurtig en betydelig Udførsel
af Kaffe, Sukker, Kakao og Bomuld. 1876
ødelagdes Byen delvis ved Oversvømmelser. Paa
Opdagelsernes Tid var M. en vigtig By, hvis
indianske Befolkning las Casas anslaar til 60000.
M har et Univ. og Nationalmuseum.
<i>N. H. J.</i>
</chapter>

<chapter name="Managua-Sø">
<b>Managua-Sø</b> [ma'nagwa-], Sø i den
mellemamerikanske Republik Nicaragua med Navn
efter den nærliggende By M. Søen, hvis Areal
er 1134 km<sup>2</sup>, ligger 47 m over Atlanterhavets
Niveau; dens største Dybde er 80 m. Den synes
tidligere at have haft større Udstrækning; nu
er den af ringe Dybde, og dens Vand har en
snavset gulgrøn Farve. Den har Afløb til den
mod SØ. liggende store Nicaragua Sø gennem
