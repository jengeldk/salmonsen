hvoriblandt Albert-Parken ved Hobson Bay, Fitzroy
og Carlton Gardens, men fremfor alle den
smukke bot. Have i M. City. Til
Hestevæddeløbene paa Banen i Forstaden <sp>Flemington</sp>
samles fra hele Staten en uhyre
Menneskemængde, og under Løbene fejrer Byen sine
største Fester. Klimaet er, naar undtages de et
Par Gange om Aaret opstaaende hede, nordlige
Vinde, udmærket. Sne er ukendt.
Gennemsnitstemperaturen for Jan. er 19,7° og for Juli 9,3°.

Bl. Byens Indb. findes Folk fra alle Nationer
og Verdensdele, deriblandt Tyskere og Kinesere
i Tusindvis, men Sproget og Befolkningen er
dog næsten udelukkende eng. Bl.
Undervisningsanstalterne maa nævnes Univ. (grundlagt
1853) med (1921) 2603 Studerende. Beskyttet af
høje Toldsatser har M. faaet en betydelig
Industri, navnlig af Uldvarer, Agerbrugsmaskiner,
Sæbe og Lys, Mel, Mursten, Tobak og Cigarer.
Langt vigtigere er dog Handelen, idet Byen
modtager saa godt som hele Statens og det
bagved liggende Lands Produkter og forsyner
dem med indførte Varer. De vigtigste
Udførselsprodukter er Guld og Uld; M. er Australiens
næststørste Uldudførselsby med en aarlig
Udførsel af 300000—400000 Baller. Af andre
Udførselsprodukter fremhæves Huder, Læder og
Mel. Foruden ved Skibsfarten lettes
Vareomsætningen ved 12 Jernbaner, der fra M. udgaar
i forsk. Retninger. Den egl. Havn er Hobsons
Bay, der kan rumme 800 Skibe og ved
Uddybninger og Moler med stor Bekostning er gjort
tilgængelig selv for de største Skibe. Ved
Havnens Flytning udefter opstod to ny Bydele,
<sp>Port M.</sp> og <sp>Williamstown</sp>.
Williamstown var lang Tid den vigtigste Havn, men
efter at Yarra River er uddybet og reguleret,
kan Skibe paa indtil 4,8 m gaa op til selve
Byen. M. besejles regelmæssig af 19
Dampskibslinier, mest eng. (<i>Peninsular and Oriental
Company</i>, Orientlinie), tyske (»Norddentsche
Lloyd«, »Deutsch-Australische
Dampfschiffahrtsgesellschaft«) og fr. (<i>Messageries Maritimes</i>).
1919—20 indkom i M.'s Havn Skibe med en
samlet Tonnage af 6593907 t, mere end nogen anden
australsk Havn; i langt højere Grad end for
Sidney er Skibsfarten her dog fra selve Australien.
— M. er fra 1901 midlertidig Sæde for
Forbundsregeringen; her sidder desuden Guvernøren,
Statens Regering, Parlamentet, en Højesteret,
en kat. og en anglikansk Biskop, Kommandoen
over Koloniarmeen; den er Station for 14
Krigsskibe og en Afdeling af den staaende Hær. Mod
Søsiden forsvares Byen af et Fort.
<i>N. H. J.</i>

<img>Melbourne.</img>
</chapter>
