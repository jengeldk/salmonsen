skadelige Snyltere, saaledes <i>M. parasiticum</i> Thüm.
paa Løg, <i>M. Solani</i> Ell. & Mart. paa
Kartoffelblade (<i>Early Blight</i>, »Dürrfleckenkrankheit«;
Svampen viser ved sin Tilbøjelighed til at
danne kædestillede Konidier Tilslutning til
<i>Alternaria</i>), <i>M. uvarum</i> Thüm. paa Vindruer,
og <i>M. Dauci</i> Rostr. paa Bladene af Gulerod
hen mod Slutn. af første Aars Vækst.
<i>(F. K. R.). C. F.</i>
</chapter>

<chapter name="Macrurus">
<b>Macrurus,</b> se <sp>Torsk</sp>.
</chapter>

<chapter name="Mactan">
<b>Mactan,</b> lille Ø blandt Filippinerne. Ø. f.
Asien, ligger i Nærheden af Zebu og er særlig
kendt, fordi Magalhaes blev dræbt her 27. Apr.
1521.
<i>N. H. J.</i>
</chapter>

<chapter name="Macugnaga">
<b>Macugnaga</b> [maku'n<sub>j</sub>aga], Kommune i det
nordvestlige Italien, Prov. Novara, ligger ved
Foden af M.-Gletscheren og bestaar af 16
Landsbyer, hvoraf en Del endnu bebos af tysktalende
Efterkommere af Indvandrere fra Wallis i 13.
Aarh.
<i>C. A.</i>
</chapter>

<chapter name="Macula">
<b>Macula</b> (anat.), en Plet; <i>m. flava</i>, den gule
Plet, se <sp>Øje</sp>; <i>m. germinativa</i>, Kimpletten. —
Udslæt paa Huden betegnes som M., naar det
kun bestaar i begrænsede Farveforandringer
(uden Niveauforandringer o. l.).
<i>S. B.</i>
</chapter>

<chapter name="Maculæ coeruleæ">
<b>Maculæ coeruleæ,</b> blaa Pletter ell.
Morpionpletter, bruges om de af Fladlusene
(Morpionerne) fremkaldte skiferfarvede eller
blaagraa Pletter paa Huden.
<i>C. Rch.</i>
</chapter>

<chapter name="Mac Wirther, John">
<b>Mac Wirther</b> [m<sub>ə</sub>k-'wə.ðə], <sp>John</sp>, engelsk
Arkitektur- og Landskabsmaler, f. 27. Marts 1839
ved Edinburgh, d. 1911. Skønt M. først var
Boghandler, opnaaede han allerede 1864
Værdigheden som Medlem af det skotske
Malerakademi. 1860 flyttede han til London. Hans Kunst,
næret ved talrige Studierejser (Norge, Belgien,
Italien, Amerika), roses for omhyggelig
Detailgengivelse, særlig i dygtige Arkitekturværker:
»Titus-Buen«, »Det gl. Edinburgh« (1868),
»Vesta-Templet i Rom«, »Ossian's Grav« etc.;
endvidere »daggry« (1870), »Skovenes Dronning«
(1876), »Venezia« (1881).
<i>A. Hk.</i>
</chapter>

<chapter name="Mád">
<b>Mád</b> [ma.d], Flække i det nordlige Ungarn i
Komitatet Zemplin, 10 km NV. f. Tokay ved
Theiss' Biflod Bodrog, ligger ved Sydranden
af Hegyalia-Bjergene og har 4000 magyariske
Indb., Vinhandel, Svovlkilde med Badeanstalt
og i Omegnen fortrinlig Vindyrkning.
<i>N. H. J.</i>
</chapter>

<chapter name="Madách, Emerich">
<b>Madách</b> ['måda.t∫], <sp>Emerich</sp>, magyarisk i
Digter, f. 21. Jan. 1823, d. 5. Oktbr 1864. Han
var Vicenotar og Overkommissær i sit
Fødekomitat; huslige Sorger kastede ham i Armene
paa Poesien, og i den søgte og fandt han Trøst.
Han skrev et filos. Drama »Az ember
tragoediája« (1861; oversat paa Tysk: »Die Tragödie
des Menschen« ved Diez, 1865, ved v. der Lech
i Reclam's Universalbibl.), som til Dels er
bygget over Reminiscenser fra Goethe, Byron og
Schopenhauer og gennemgaaende røber en
pessimistisk Livsanskuelse. Dette Digt blev
modtaget med stor Begejstring, tilrettelagt for
Scenen af Paulay 1883 (oversat paa Tysk af A.
Fischer, 2. Opl. 1886) og hører til den ungarske
Nationalscenes faste Repertoire. Til Belønning
blev Digteren optaget i Kisfaludy-Selskabet
(1862) og det ung. Akademi (1863). Hans
samlede Værker (Dramaer og lyriske Digte) er
udgivne af Gyulai (3 Bd, 1880).
<i>(C. A. N.). K. S.</i>
</chapter>

<chapter name="Madagaskar">
<b>Madagaskar,</b> Afrikas største Ø, ligger i det
Indiske Oceans vestlige Del og skilles fra
Fastlandets Østside ved den c. 400 km brede
<sp>Mosambik-Kanal</sp>. I Størrelse overgaas den,
bortset fra Grønland, kun af Ny-Guinea og
Borneo, og den er med et Areal af 591500 km<sup>2</sup>
saaledes Jordens trediestørste Ø. Den er af
langstrakt Form og naar fra N. til S. c. 1600
km, medens dens største Bredde paa Højden af
Foule Pointe, altsaa omtr. paa Midten, er 600
km. Den strækker sig over næsten 14
Breddegrader, idet det nordligste Punkt, <sp>Kap
Amber</sp>, ligger paa 11° 59′ 52″ s. Br., og det
sydligste, <sp>Kap Sainte Marie</sp>, ligger paa 25°
38′ 55″ s. Br. Det mest imponerende Indtryk
modtager den Besøgende, naar han ved klart
Vejr nærmer sig Østsiden, fordi Bjergene her
træder temmelig nær til Kysten; Vestkysten er
meget fladere og derfor mindre indtryksfuld.
Østkysten er meget retlinet fra NØ. til SV., og
kun mod N. findes betydelige Indskæringer,
<sp>Diego-Suarez-Bugten</sp> og
<sp>Antongil-Bugten</sp>; Vestkysten er betydelig
uregelmæssigere og kan navnlig mod N. fremvise fl.
betydelige Bugter, saaledes
<sp>Passandava-Bugten</sp>, inden for den vigtige lille Ø
<sp>Nossi Be</sp>, <sp>Narinda-Bugten</sp> og
<sp>Bembatoka-Bugten</sp>. Foruden Nossi Be har M. af
større Kystøer kun <sp>St. Marie</sp> paa Østsiden.
— <sp>Terrainforhold</sp>. Efter den tidligere
Antagelse karakteriseredes Øen ved en mægtig

<img>Situationsplan over Madagaskar.</img>
