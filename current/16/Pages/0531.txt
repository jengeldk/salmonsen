staar den i umiddelbar Handelsforbindelse med
alle vigtigere Handelspladser paa Jorden.
Bomuldsfabrikationen alene beskæftiger c. 30000
Personer, overvejende Kvinder, men ogsaa
Uldfabrikationen er af umaadelig Bet.;
endvidere fabrikeres Silketøjer, Maskiner, navnlig
Lokomotiver, Jern- og Staalvarer, Papir og
Kemikalier. Forbindelsen med Omverdenen
sker ad talrige Jernbanelinier og ad den store
<sp>M.-Kanal</sp>, der trods Liverpools fortvivlede
Modstand blev fuldendt 1894. Ad denne Kanal
kan selv de største Oceandampere sejle op til
M., der er blevet en af Englands betydeligste
Havne. I Modsætning til de fleste af Englands
andre store Industribyer er M. en gl By, idet
den vistnok er Romernes <i>Mancucium</i>. 1301 fik
den Byrettigheder, og i 14. Aarh. er den
allerede kendt for de Væverier, som flamske
Haandværkere havde grundlagt her; i 16. og 17.
Aarh. tog den stærkt Opsving ved Indførelsen
af Bomuldsvæveriet. Opr. fik den sit
Raamateriale fra Smyrna, nu mest fra U. S. A. og
Indien; den er derfor afhængig af Tilførselen
fra disse Lande, og f. Eks. under den amer.
Borgerkrig, da Amerika ingen Bomuld kunde
udføre, herskede der her stor Elendighed
mellem Arbejderne p. Gr. a. Fabrikkernes
Standsning. Fra M. stammer ogsaa den kendte
økonomiske M.-Lære om Frihandel og Fred for
enhver Pris. M. har i de sidste Aar været
udsat for Sinn Feinernes Ødelæggelse. Novbr
1920 var store Ødelæggelser planlagt, men
opdagedes i Tide, og i Beg. af 1921 hærgedes
Byen af fl. paasatte Ildebrande. (<sp>Litt</sp>.:
<sp>Baines</sp>, <i>History of Lancashire</i> [London 1870];
<sp>Mortimer</sp>, <i>Mercantile M. past and present</i>
[Manchester 1896]; <sp>Tait</sp>, <i>Mediæval M. and
beginnings of Lancashire</i> [London 1904]).
<i>N. H. J.</i>
</chapter>

<chapter name="Manchester (Byer i U. S. A.)">
<b>Manchester</b> ['mänt∫<sub>i</sub>stə], Navn paa fl. Byer
i U. S. A. 1) Fabrikby i New Hampshire ved
de af Floden Merrimac dannede
Amoskeag-Fald, som driver talrige Møller (Bomulds-,
Uld-, Papirfabrikker m. m.). M., hvor de
første Kolonister bosatte sig 1722, blev Købstad
1846 og er den største By i Staten. Den er
Sæde for en kat. Biskop (fra 1884). (1920) 78384
Indb.

2) Tidligere By i Virginia ved James River.
Den ligger lige over for Richmond, i hvilken
den indlemmedes 1910. M. har vigtige Fabriker.

3) By i Connecticut ved Hockanum River,
13 km Ø. f. Hartford, Fabrikation af Papir,
Silke, Uld- og Bomuldsvarer. (1910) 13641 Indb.
<i>N. H. J.</i>
</chapter>

<chapter name="Manchester (engelsk Jarle- og Hertugtitel)">
<b>Manchester</b> ['mänt∫<sub>i</sub>stə], engelsk Jarle- og
Hertugtitel i Slægten <sp>Montagu</sp>, som
nedleder sin Herkomst fra Drogo de Monteacuto,
som kom til England med Vilhelm Erobreren.
Sikker Stamfader til Slægten er Edward
Montagu, der levede paa Henrik VIII's Tid. Den
første Jarl af M., udnævnt 1626, var <sp>Henry
Montagu</sp>, der var meget yndet af Karl I
og beklædte høje Embeder under denne og
Jakob I. Hans Søn <sp>Edward Montagu</sp>, 2.
Jarl af M., ogsaa kendt under Navnet Lord
Kimbolton — Faderen var nemlig, 1620 blevet
Baron af Kimbolton — var Fører for
Oppositionen i Overhuset mod Karl I og hørte til
de fremragende Mænd, som denne 1642
forgæves søgte at faa fængslet. Da Borgerkrigen
udbrød, blev Edward General for den Hær,
de østlige Grevskaber (<i>the Eastern Association</i>)
stillede til Parlamentets Raadighed, og fik
Cromwell til Underanfører; men p. Gr. a. hans
lidet energiske Krigsførsel — han lod Kongen
undslippe om Natten efter Slaget ved Newbury
1644 — angreb denne ham i Parlamentet, der
udstedte en Forordning (<i>the Self-denying
Ordinance</i>), hvorefter han og andre maatte
nedlægge Kommandoen. Senere søgte han forgæves
at hindre Kongens Domfældelse, og efter
dennes Henrettelse trak han sig tilbage fra det
offentlige Liv. Siden befordrede han <i>the
Restoration</i> og var med at dømme
»Kongemorderne«. Hans Sønnesøn, <sp>Charles
Montagu</sp>, var bl. dem, der indkaldte Vilhelm III, og
blev benyttet som Diplomat. 1719 blev han
udnævnt til Hertug af M. <sp>George Montagu</sp>,
4. Hertug af M. (d. 1788) støttede Whigpartiet
og var en Modstander af Krigen med de amer.
Kolonier, for hvis Afslutning han virkede ivrig
som Gesandt i Frankrig 1783. Den nuv.
Indehaver af Hertugværdigheden af M. er
<sp>William Montagu</sp>, f. 1877, Hertug af M. 1892.
<i>C. S. C.</i>
</chapter>

<chapter name="Manchester (se Fløjl)">
<b>Manchester</b> ['mänt∫<sub>i</sub>stə], se <sp>Fløjl</sp>.
</chapter>

<chapter name="Manchesterbrunt">
<b>Manchesterbrunt</b> ['mänt∫<sub>i</sub>stə-], <sp>Vesuvin</sp>
(<sp>Læderbrunt</sp>, <sp>Bismarckbrunt</sp>), et
Tjærefarvestof, af Sammensætningen C<sub>21</sub>H<sub>28</sub>
N<sub>8</sub>Cl<sub>4</sub>, er i Henseende til kemisk Konstitution
at opfatte som saltsurt
m.-Toluylendiamindisazo-m-toluylendiamin-m-toluylendiamin. Det
fremstilles ved Kombination af 2 Molekyler
m-Toluylendiamin med Diazoforbindelsen af 1
Molekyle Toluylendiamin og blev opdaget 1878
af P. Griess. M. er et mørkebrunt Pulver, som
opløses i Vand, lettere i Alkohol med rødbrun
Farve; det farver Uld og Læder samt Bomuld
rødbrunt, det sidste dog kun efter Bejdsning
med Tannin.
<i>(O. C.). R. K.</i>
</chapter>

<chapter name="Manchestergult">
<b>Manchestergult</b> ['mänt∫<sub>i</sub>stə-] er det samme
som <sp>Naftalingult</sp>, <sp>Naftolgult</sp>,
<sp>Naftylamingult</sp>, <sp>Jaune d'or</sp>,
<sp>Ganahlgult</sp> og <sp>Martiusgult</sp>; det er
Ammonium-, Natrium- ell. Kalciumsaltet af
Dinitro-α-naftol og fremstilles ved Indvirkning af
Salpetersyre paa α-Naftylamin ell. enkelte andre
Naftalinderivater. Ammonium- og
Natriumforbindelsen danner smaa, glinsende, orangegule
Blade, Kalciumsaltet gulrøde Krystaller. M. er
opløselig i Vand (Ammoniumsaltet ogsaa i
Alkohol), det farver Uld guldgult i surt Bad og
benyttes tillige til Farvning af Nudler.
<i>(O. C.). R. K.</i>
</chapter>

<chapter name="Manchester-Kanal">
<b>Manchester-Kanal</b> ['mänt∫<sub>i</sub>stə-], Kanal i
England, forbinder Eastham ved Merseys Munding
med Manchester og sætter derved denne, c. 50
km fra Liverpool liggende Fabrikby, i sejlbar
Forbindelse med Havet; ved selve Byen
Manchester danner Kanalen en c. 8 m dyb Havn
med c. 8,2 km Kajlængde. Skønt Manchester
er i Forbindelse med Liverpool ved ikke mindre
end 5 Jernbanelinier, mente man dog, at det
vilde svare Regning at udføre dette store
Arbejde, der har kostet c. 240 Mill. Kr. Kanalen har
