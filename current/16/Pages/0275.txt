Viborg Stift; den hører til 65. Retskreds (L.
Købstad og Aars-Slet Herreder), som sammen med
66. Retskreds udgør 47. Politikreds med
Politimester i Nibe, dog med Kontorafdeling i L.;
endvidere til Amtets 5.
Folketings-Opstillingskreds, Himmerlands Lægekreds, L. Skatte- og
Skyldkreds og 5. Udskrivningskreds.

Byens Øvrighed bestaar af en Borgmester
og et Byraad med 7 valgte Medlemmer.

<sp>Historie</sp>. L., ɔ: Løgstedøre, var fra først
af et Fiskerleje, senere en Handels- og
Ladeplads, der allerede 1523 var Toldsted. Det var
det store Sildefiskeri, der gav den Bet. i den
nyere Tid, og hvorved den rivaliserede med
de andre Smaabyer ved Limfjorden og med
Aalborg; med den sidste By havde den flere
Rivninger, og det var Aalborg, der forhindrede,
at L. blev Købstad, da den 1752 søgte om det.
Ved Agger-Kanalens Aabning gik det tilbage
for Byen, dels fordi Sildefiskeriet aftog og
efterhaanden næsten helt ophørte, dels fordi
Sejladsen mellem Fjordens østlige og vestlige Del,
hvorved den havde haft Fortjeneste ved at
lægte Skibene over de lave Grunde, betydelig
svandt ind. De forbedrede Forhold i
Limfjorden og ved Havnen ligesom ogsaa Jernbanens
Aabning har dog atter bragt Fremgang. Ifølge
Lov af 7. Apr. 1899 er L. Købstad fra 1. Jan.
1900. — I L. er Astronomen og Fysikeren P.
Horrebow født 1679. (<sp>Litt</sp>.: <sp>Trap</sp>,
»Stat.-topogr. Beskr. af Danmark« [3. Udg. IV, Kbhvn
1901]; <sp>Daniel Bruun</sp>, »Danmark. Land og
Folk«, 3. Bd).
<i>M. S.</i>

<img></img>
<table>
<td r>1.<td><i>Vestre Havn</i>
<td r>2.<td><i>Skibsværft</i>
<td r>3.<td><i>Baadehavn</i>
<td r>4.<td><i>Løgstør Bank</i>
<td r>5.<td><i>Hotel du Nord</i>
<td r>6.<td><i>Østre Havn</i>
<td r>7.<td><i>Posthus</i>
<td r>8.<td><i>Mikkelsens Hotel</i>
<td r>9.<td><i>Landbosparekasse</i>
<td r>10.<td><i>Telegrafstation</i>
<td r>11.<td><i>Den Danske Andelsbank</i>
<td r>12.<td><i>Mejeri</i>
<td r>13.<td><i>Løgstør og Omegns Sparekasse</i>
<td r>14.<td><i>De gamles Hjem</i>
<td r>15.<td><i>Apotek</i>
<td r>16.<td><i>Borgmester- og Kæmnerkontor</i>
<td r>17.<td><i>Præstebolig</i>
<td r>18.<td><i>Chr. Fischers Minde</i>
<td r>19.<td><i>Toldkammer</i>
<td r>20.<td><i>Hotel Unionen</i>
<td r>21.<td><i>Dommerkontor</i>
<td r>22.<td><i>Ting- og Arresthus med Politikontor</i>
<td r>23.<td><i>Haandværkerstiftelse</i>
<td r>24.<td><i>Missionshus</i>
<td r>25.<td><i>Elektricitetsværk</i>
<td r>26.<td><i>Teknisk Skole</i>
<td r>27.<td><i>Kirke</i>
<td r>28.<td><i>Borger-, Mellem- og Realskole</i>
<td r>29.<td><i>Andelssvineslagteri</i>
<td r>30.<td><i>Badeanstalt</i>
</table>
</chapter>

<chapter name="Løgstør Bredning">
<b>Løgstør Bredning,</b> Limfjorden, Farvandet
N. f. Livø, mellem Løgstør og Feggesund. Dette
Sund forbinder Bredningen med Thisted
Bredning. N. f. Bredningen ligger Bygholm Vejle,
over hvis Indløb er bygget en Dæmning.
Dybden i Bredningen er 6—10 m. Bundarten er
Mudder og Skæl. I dens østlige Del, ud for
Løgstør, er et bredt, jævnt opadgaaende
Sandflak, der kaldes Løgstør Grunde. For
at omgaa Grundene anlagdes 1861 Frederik
VII's Kanal med 3 m Vand fra Bredningen
langs Strandbredden til tæt V. f. Løgstør, men
denne er nu lukket med en Dæmning. Over
Flakket er 1900 gravet en 4 m dyb Rende ind
til det dybe Løb mellem Aggersborg og
Løgstør. Renden er godt afmærket, og Ledefyr
fører gennem den. Da Bundarten paa Flakket
bestaar af løst Sand, er Renden underkastet
idelige Forandringer. Gennem Renden er der
Lodstvang for Skibe, der har større
Dybgaaende end 2,8 m.
<i>G. F. H.</i>
</chapter>

<chapter name="Løgstør Kanal eller Frederik VII's Kanal">
<b>Løgstør Kanal</b> ell. <sp>Frederik VII's
Kanal</sp> blev gravet 1856—61 for at lette Sejladsen
mellem den østlige og vestlige Del af
Limfjorden, som meget besværliggjordes ved den
Sandbarre, der ligger c. 4 km V. f. Løgstør og
adskiller det dybe Løb mellem Løgstør og
Åggersborg fra Løgstør Bredning, og som kun
har noget over 1 m Vand. Kanalen, der
