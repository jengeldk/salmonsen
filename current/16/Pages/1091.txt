som vidste, at Folkestemningen i Kbhvn
krævede et Offer. Ministeriet, med Monrad i
Spidsen, besluttede da at udlevere M. Det hjalp
derfor ikke, at nogle af Hærens Generaler,
deriblandt den midlertidige Overgeneral Lüttichau,
indsendte et Andragende til Kongen om, at M.
maatte beholde Overkommandoen. Ministeriet
holdt Andragendet tilbage, saa det ikke naaede
Kongen, og indstillede M. til Fjernelse fra sin
Post, hvad Kongen under 28. Febr godkendte,
hvorefter M. atter overtog Generalkommandoen
paå Sjælland, men afskedigedes ved
Reduktionen samme Efteraar som General. Denne
haarde Medfart knækkede M. aldeles, og kort efter
afgik han ved Døden, foreløbig miskendt af
det Folk, som efter den 1. slesvigske Krig
havde set op til ham med Beundring og
Taknemlighed, fordi det ikke forstod, at
Dannevirkes Rømning havde været til Gavn for
Fædrelandet. Først i de senere Aar har man ydet
den Afdøde fuld Retfærdighed.
<i>P. Nw.</i>
</chapter>

<chapter name="Mézair">
<b>Mézair</b> [me'zæ.r], se <sp>Skoleridning</sp>.
</chapter>

<chapter name="Mèze">
<b>Mèze</b> [mæ.z], By i det sydlige Frankrig, i
Dept Hérault, ligger ved Strandsøen Thau 2
km Ø. f. Cette, har c. 6000 Indb., der driver
Handel med Vin, Brændevinsbrænding og
Bødkeri samt betydelig Udvinding af Havsalt (25000
t om Aaret). Bl. dens Bygninger udmærker sig
en Kirke fra 14. Aarh.
<i>N. H. J.</i>
</chapter>

<chapter name="Mézenc, Mont">
<b>Mézenc</b> [me'za.k], <sp>Mont</sp>, det højeste
Punkt i Cevennerne. M. hører til
Vivarais-Bjergenes Toppe og bestaar af Trakyt og naar en
Højde af 1754 m. Det ligger paa Grænsen af
Dept Haute-Loire og Ardèche. I Nærheden af
M. har Loire sine Kilder.
<i>N. H. J.</i>
</chapter>

<chapter name="Mézeray, François Eudes de">
<b>Mézeray</b> [me'zræ], <sp>François Eudes de</sp>,
fr. Historiker, f. 1610, d. 10. Juli 1683. Han tog
tidlig fat paa omfattende hist. Studier, og
allerede 1643 kunde han udgive 1. Bd af sin
<i>Histoire de France</i>, hvortil 1646 og 1651 føjedes
2. og 3. Værket vakte megen Opsigt og stor
Beundring; det er klart og fornuftig skrevet,
selv om det hverken i Grundighed ell.
forsigtig Kritik tilfredsstiller moderne Fordringer.
Dets Forf. lønnedes 1649 med Optagelse i
Akademiet. Imidlertid fortsatte han sine hist.
Arbejder med <i>l'Histoire des Turcs de 1612 jusqu'à
1649</i> og sin <i>Abrégé chronologique</i> 1668. Han
havde i Frondebevægelsens Dage faaet en vis
Oppositionsaand, og denne gav sig her Udtryk
i skrappe Angreb paa Finansembedsmændenes
Misbrug. Følgen blev, at Colbert truede ham
med at berøve ham en Forfatterpension, han
før modtog; han forandrede da noget de
paagældende Steder, men ikke nok til at
tilfredsstille, og det endte alligevel med, at han
mistede Pensionen. (<sp>Litt</sp>.: <sp>Daniel
Larroque</sp>, <i>Vie de François Eudes de Mézeray</i>
[Amsterdam 1720]).
<i>P. M.</i>
</chapter>

<chapter name="Mezger, Johan Georg">
<b>Mezger</b> ['mæzg<sub>ə</sub>r], <sp>Johan Georg</sp>, holl.
Læge, f. 22. Aug. 1839 i Amsterdam og blev
1863 <i>Dr. med.</i> i Leyden med en Afh. om
Forvridningers Behandling med Massage. Han
indførte Massage som Behandling ogsaa ved
visse Lammelser, og naaede herved Resultater,
der hastigt gjorde ham berømt. Han
demonstrerede sit System i Bonn 1869—70 og gjorde
der stor Propaganda for det, men nogen
videnskabelig Begrundelse havde det ikke. v.
Mosengeil søgte senere at begrunde det
eksperimentelt, men dets Indikationer og
Kontraindikationer blev først fastsatte af G. Berghmann
og U. Helleday, hans senere Assistenter.
1889—1901 boede M. i Wiesbaden, senere i
Amsterdam. M.'s System var Genstand for
Forhandlinger paa Kirurgkongressen 1875, hvor v.
Mosengeil fremlagde sine Resultater.
<i>J. S. J.</i>
</chapter>

<chapter name="Mézières">
<b>Mézières</b> [mé'z<sub>i</sub>æ.r], By i det nordøstlige
Frankrig, Hovedstad i Dept Ardennes, ligger
tæt ved den belg. Grænse paa en Halvø, der
skyldes en Slyngning af Maas-Floden, lige over
for Charleville og ved Østbanen. Byen har
(1911) 10403 Indb., en Kirke i got. Stil, opført i
16. Aarh., og et gl. Citadel, der nu er uden.
milit. Bet. Byen er Sædet for Præfekten over
Departementet Ardennes, har et Toldkammer
og driver en Del Industri; navnlig Ølbrygning
og Fabrikation af Jernvarer er af Bet. — Som
Fæstning har M. fl. Gange deltaget i Landets
Forsvar og hørte i Middelalderen under Navn
af <i>Maceriæ</i> til Frankrigs bedste Fæstninger.
Berømt er Bayard's Forsvar 1521 mod tyske
Tropper; for denne Helt rejstes 1893 et
Mindesmærke. Den belejredes 1815 og holdt sig længe
efter Napoleon's Fald, og 1870 maatte den efter
et ødelæggende Bombardement overgive sig til
Tyskerne. Se endvidere <sp>Verdenskrigen</sp>.
<i>N. H. J.</i>
</chapter>

<chapter name="Mézières, Alfred">
<b>Mézières</b> [me'z<sub>i</sub>æ.r], <sp>Alfred</sp>, fr. Politiker
og Litterærhistoriker (1826—1915), beklædte
forsk. Lærerposter i Retorik og
Litteraturhistorie, indtil han 1863 blev Prof. i fremmed
Litt. ved Sorbonnen. 1848 var han Kaptajn i
Generalstaben og Adjutant hos General Bréa,
der blev snigmyrdet ved Juniopstanden; ogsaa
under den fr.-tyske Krig gjorde han Tjeneste.
1874 blev han Medlem af Akademiet efter
Saint-Marc Girardin. Siden 1881 er han gentagne
Gange blevet valgt til Deputeretkamret og har
ved afgørende Spørgsmaal øvet ikke ringe
Indflydelse ved sin sikre og forfatningstro
Optræden. I Litteraturen har han især indlagt sig
Fortjeneste af Shakespeare-Forskningen og ved
værdifulde Arbejder over Dante og Petrarca.
Af hans Produktion maa fremhæves: <i>Étude sur
les œuvres politiques de Paul Paruta</i> (1853),
<i>Shakespeare, ses œuvres et ses critiques</i> (1861),
<i>Prédécesseurs et contemporains de Shakespeare</i>
(1863), <i>Contemporains et successeurs de
Shakespeare</i> (1864), <i>Dante et l'Italie nouvelle</i> (1865),
<i>Pétrarque</i> (1867, ny Udg. 1895), <i>La société
française</i> (1869), <i>Récits de l'invasion</i> (1871),
<i>Gæthe, les œuvres expliquées par la vie</i> (2
Bd, 1872—73, ny Udg. 1895), <i>En France, XVIII.
et XIX. siècles</i> (1883), <i>Hors de France, Italie,
Espagne, Angleterre etc.</i> (1883), <i>Vie de
Mirabeau</i> (1891), <i>Morts et vivants</i> (1897), <i>Au temps
passé</i> (1906), <i>Silhouettes de soldats</i> (1907), <i>De
tout un peu</i> (1909), <i>Pages d'automne</i> (1911),
<i>Sous l'ombrelle</i> (1914) og <i>Ultima verba</i> (1914).
<i>S. Ms.</i>
</chapter>

<chapter name="Mezovon">
<b>Mezovon,</b> d. s. s. <sp>Metsovon</sp>.
</chapter>

<chapter name="Mezquite">
<b>Mezquite</b> [mæ'skit<sub>ə</sub>], se <sp>Bouteloua</sp>.
</chapter>

<chapter name="Mezzanin">
<b>Mezzanin</b> [mesa'ni'n] (ital. <i>mezzanina</i> af
<i>mezzo</i>, halv), en lav Etage, som er skudt ind
imellem de andre Etager i en Bygning ell.
