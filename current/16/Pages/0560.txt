indre Aarsag. Oftest opstaar det i Forløbet af
den manio-depressive Psykose (s. d.),
undertiden saaledes, at M. veksler med Melankoli,
undertiden saaledes, at M. optræder periodisk.
M. helbredes næsten altid, det er overordentlig
sjældent, at en M. bliver kronisk. Varigheden
kan strække sig fra Uger til Maaneder,
sjældent længere end et Aar. Hos nogle
Mennesker finder man, hvad man kalder en
konstitutionel M., d. v. s., at det ikke drejer sig om
nogen egl. Sygdom, men snarere om
Karakteregenskaber; de Mennesker, der har et manisk
Temperament, taler højt, er ivrige, ofte
herskesyge, store paa det, laver Projekter, blander
sig stadig ind i Forhold, der ikke vedkommer
dem; tillige udfolder de gerne en utrolig
Energi; saadanne Mennesker, som ikke er i den
Forstand sindssyge, at de kan anbringes paa et
Hospital, er ofte langt mere til Plage for deres
Omgivelser end de egl. Manikere. Et
Sygdomsbillede, der meget kan ligne M., kan man finde
ved andre Sindssygdomsformer, f. Eks.
<i>dementia præcox</i> ell. <i>dementia paralytica</i>. Ogsaa
efter visse Forgiftninger kan man se Billedet
af en M. Saadanne Tilfælde skilles dog gerne
ud fra den ægte M., som den optræder ved den
manio-depressive Psykose.

Ved Obduktion og mikroskopisk Undersøgelse
af Hjernen fra Patienter, der er døde under
Forløbet af en M., har man hidtil ikke fundet
Forhold, der er forsk. fra dem i normale
Hjerner. For saa vidt der er Forandringer, er disse
i hvert Fald meget fine. Man har ogsaa antaget,
at Forandringer i Blodcirkulationen ell.
Stofskiftet kunde danne Grundlaget for M., men
noget sikkert herom ved man ikke.

Behandlingen af M. bestaar væsentligt i
Isolation af Patienten, Sengeleje, hvis dette kan
gennemføres, og Anvendelse af beroligende
Midler; af disse maa man ofte anvende de
kraftigste, man har (<i>Trional</i>, <i>Scopolamin</i>), ikke
alene for at forhindre Patienten i at overfalde
Omgivelserne, men ogsaa for at skaffe
Patienten den mest mulige Ro. (<sp>Litt</sp>.: Se under
<sp>Melankoli</sp>).
<i>K. H. K.</i>
</chapter>

<chapter name="Mania">
<b>Mania,</b> en italisk Gudinde, der i Rom
dyrkedes sammen med Larerne ved
Compitalia-Festen og paa Varro's Tid gjaldt for at være
Larernes Moder. Gudindens Dyrkelse synes dog
ikke at være af særdeles gl Oprindelse. I
Folketroen blev Maniæ opfattede som
spøgelselignende, uhyggelige Skikkelser i Lighed med
<sp>Larvæ</sp>.
<i>H. A. K.</i>
</chapter>

<chapter name="Maniago">
<b>Maniago,</b> lille By i Norditalien i Provinsen
Udine, ligger 40 km NV. f. Udine ved Foden
af Mont Raut (2123 m) og har (1911) 6300 Indb.
Den driver Staalindustri.
<i>C. A.</i>
</chapter>

<chapter name="maniakalsk">
<b>maniakalsk,</b> som lider af Mani (s. d.).
</chapter>

<chapter name="Maniakes, Georgios">
<b>Maniakes,</b> <sp>Georgios</sp>, byzantinsk
Hærfører, udmærkede sig under Kejser Romanos
III i Kampe mod Araberne og erobrede Edessa
1032. Senere (1038) sendtes han til Sicilien,
hvor han udmærkede sig i Fællesskab med den
norske Prins Harald Sigurdssøn. Kastellet i
Syrakus bærer endnu hans Navn. Da han 1042
kæmpede mod Normannerne i Syditalien,
rejste han Oprørsfanen mod Kejser Konstantin
IX, men efter at være sat over til
Balkan-Halvøen faldt han i en Kamp (1043).
<i>H. H. R.</i>
</chapter>

<chapter name="Manicure">
<b>Manicure</b> [mani'kyr<sub>ə</sub>] (fr.). Haandpleje med
særlig Vægt paa Neglenes Pleje og
Forskønnelse.
</chapter>

<chapter name="Manicus, Claus">
<b>Manicus,</b> <sp>Claus</sp>, dansk Læge og politisk
Forf., f. i Sørup Sogn i Angel 12. Septbr 1795,
d. i Kbhvn 14. Septbr 1877. M. var Bondesøn
med tysk Skoledannelse, men studerede Kirurgi
i Kbhvn, havde derefter efterhaanden
Lægeembeder paa Færøerne, i Slesvig By og
1836—51 i Eckernförde. I Christian VIII's Tid udg.
han en Rk. hist.-politiske Skr paa Tysk og
Dansk til Forsvar for Slesvigs statsretlige
Uafhængighed af Holsten og uopløselige
Forbindelse med Danmark (især »Kort Oversigt over
de separatistiske, saakaldte slesvigsk-holstenske
Partibevægelser i den danske Stat«, under
Pseudonymet C. Hinrichsen 1847). 1851—64
redigerede han i Flensborg »Flensburger Zeitung«,
skreven paa Tysk, men i dansk Aand. Efter
Slesvigs Erobring drog han til Kbhvn, hvor han
boede til sin Død.
<i>H. L. M.</i>
</chapter>

<chapter name="Manicus, Theodor Emil">
<b>Manicus,</b> <sp>Theodor Emil</sp>, dansk
Redaktør, foreg.'s Søn, er f. 8. Maj 1823 i
Thorshavn, d. 16. Maj 1904 i Kbhvn. Han studerede
1842—47 Filologi ved Kiels Univ. og tog 1846
Doktorgraden; blev 1850 Kollaborator ved
Haderslev lærde Skole, men forflyttedes 1852 til
Slesvig og var her Konrektor fra 1854 indtil
Febr 1864. Han drog derefter til Kbhvn, blev
straks Medarbejder ved »Berlingske Tidende«
(for at skrive om Udlandet) og Aug. 1873
Redaktør for samme Blad indtil Udgangen af
1896. Desuden skrev han 1861—68 en Rk. Afh.
i »Dansk Maanedsskrift«, især om
Enhedsbestræbelserne i Tyskland og
Nationalitetskampene i Østerrig og Ungarn.
<i>E. E.</i>
</chapter>

<chapter name="manière noire">
<b>manière noire</b> [ma'n<sub>i</sub>æ.r-'nwa.r], se
<sp>Sortekunst</sp>.
</chapter>

<chapter name="Manierist">
<b>Manierist,</b> en Kunstner, der arbejder
skabelonmæssigt efter ude fra givne Recepter i en
ell. anden Kunstners »Manér« (fr. <i>manière</i>, Art,
Maade), Fremstillingsmaade, Stil
(Manieristerne i 16. og 17. Aarh. o. s. fr.); <i>maniereret</i> (fr.),
udført af en Manierist, kunstlet, uægte,
tillavet indtil det forskruede.
<i>A. Hk.</i>
</chapter>

<chapter name="Manifest (aabent brev)">
<b>Manifest</b> (lat.), enstydigt med aabent brev
Proklamation o. l.
</chapter>

<chapter name="Manifest (Ladningsmanifest)">
<b>Manifest,</b> d. s. s. <sp>Ladningsmanifest</sp>.
</chapter>

<chapter name="Manifestation">
<b>Manifestation</b> (lat.), Kundgørelse,
Forklaring, Tilkendegivelse; Aabenbaring;
Opinionsytrinig. <sp>Manifestere</sp>, lægge for Dagen,
offentliggøre.
</chapter>

<chapter name="Manifestationsed">
<b>Manifestationsed.</b> Efter den danske
Konkurslovs § 167 er en Skyldner under Arrest-
og Eksekutionsforretninger pligtig til paa
Forlangende at opgive redelig og
overensstemmende med Sandheden, hvad han ejer til
Sikkerhed for ell. Fyldestgørelse af Fordringen, samt
i øvrigt at meddele alle i saa Henseende
fornødne Oplysninger. Vægrer han sig derved,
kan Rekvirenten forlange ham hensat i
simpelt Fængsel. Efter tysk Procesterminologi
kaldes den Ed, der i lgn. Tilfælde kan affordres
en Skyldner til Bekræftelse af Rigtigheden af
de af ham givne Oplysninger, M.
(Offenbarungseid).
<i>K. B.</i>
</chapter>
