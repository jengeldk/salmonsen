rumænske Befolkning beskæftiger sig fortrinsvis med
Agerbrug og Kvægavl.
<i>N. H. J.</i>
</chapter>

<chapter name="Mezö-Túr">
<b>Mezö-Túr</b> ['mæzø-'tu.r], By i det ungarske
Komitat Grosz-Kumanien-Szolnok, 40 km SØ. f.
Szolnok ved Körös' Biflod Berettyo og
Jernbanelinierne Budapest—Arad, M.—Szarvas og
M.—Turkeve, (1920) 26818 overvejende
magyariske evangeliske Indb., en Kredsret, et
reformert Gymnasium, Pottemageri og Markeder, i
Omegnen Agerdyrkning og Vinavl samt
Kvægavl.
<i>N. H. J.</i>
</chapter>

<chapter name="Mfumbiro">
<b>Mfumbiro,</b> <sp>Ufumbiro</sp>, Bjerg i Østafrika
mellem Edward-Søen og Kiwu-Søen paa
Grænsen mellem den britiske Koloni Uganda og
Belgisk Kongo. Det hører til den østlige Kæde af
den store vulkanske Gruppe
<sp>Kirunga-Bjergene</sp> og naar en Højde af 4130 m. M.
opdagedes 1861 af Speeke og er senere undersøgt
af Goetzen 1894 og den tysk-engelske
Grænsekommission 1904—06.
<i>C. A.</i>
</chapter>

<chapter name="mg">
<b>mg,</b> Forkortelse af Milligram.
</chapter>

<chapter name="Mg">
<b>Mg,</b> kemisk Tegn for Grundstoffet
<sp>Magnium</sp> (Magnesium).
</chapter>

<chapter name="m. g.">
<b>m. g.</b> (fr.), <i>main gauche</i>, venstre Haand.
</chapter>

<chapter name="Mglin">
<b>Mglin</b> [mgl<sub>j</sub>in], Kredsby i det sydvestlige
Rusland, Guvernementet Tschernigov, ligger
ved Sudinka og har Handel med Hamp,
Hampolie og Kvæg. 8000 Indb. M. hørte indtil 1502
til Litauen og kom i Begyndelsen af 18. Aarh.
ind under Rusland.
<i>N. H. J.</i>
</chapter>

<chapter name="Mgr.">
<b>Mgr.,</b> Forkortelse for Momseigneur.
</chapter>

<chapter name="mi">
<b>mi,</b> Solmisationsnavnet for Tonen <i>e</i>. Den
saakaldte <i>Tritonus</i> (ɔ: tre hele Toner, den
forstørrede Kvart), Intervallet <i>mi-fa</i> (<i>mi</i> = <i>h</i> i
<i>hexachordum durum</i>, <i>fa</i> = <i>f</i> i <i>h. naturale</i>,
se <sp>Heksakord</sp>) var i den ældre
Kontrapunktik strengt forbudt, baade som Meloditrin
og i visse Tilfælde ogsaa som
Harmoniforbindelse, hvilket gav Anledning til Verset: <i>mi
contra fa est diabolus in musica</i>.
<i>S. L.</i>
</chapter>

<chapter name="Miako">
<b>Miako,</b> ældre Navn for <sp>Kioto</sp>.
</chapter>

<chapter name="Miami (nordamer. Indianerstamme)">
<b>Miami</b> [ma^i'äm<sub>i</sub>], nordamer. Indianerstamme,
hørende til Algonkin-Folkene, bor i Indiana
mellem Floderne M. og Wabash samt i en
Reservation i Oklahoma. De var tidligere meget
krigerske og levede i bestandige Fejder med
Irokeserne, Dakotaerne og de fr. Kolonister.
Deres Antal er nu omtr. 400.
<i>(C. Fr.). N. H. J.</i>
</chapter>

<chapter name="Miami (By)">
<b>Miami</b> [ma^i'äm<sub>i</sub>]. By i Staten Florida, U.
S. A., paa Floridas Sydøstkyst. Midtpunkt for
betydelig Appelsin-, Ananas- og
Vindruedyrkning, Alligatorfarm og meget besøgt
Vinterkursted. Her findes en subtropisk plantebiologisk
Station, som tilhører Unionen. M. ligger ved
Floridas østlige Længdebane, som først endte
her men senere forlængedes til Key West.
(1910) 5471 Indb.
<i>N. H. J.</i>
</chapter>

<chapter name="Miami-River">
<b>Miami-River</b> [ma^i'äm<sub>i</sub>-'rivə]. <sp>Great M. R.</sp>,
Flod i U. S. A., Stat Ohio, falder 20 km ndf.
Cincinnati, efter et 240 km langt Løb i Ohio,
der tilldge 9 km Ø. f. Cincinnati optager den
112 km lange <sp>Little Miami River</sp>, der
parallelt med M. ved Clifton gennemstrømmer
en dyb Kløft og danner 50 m høje Fald. M. staar
gennem den 440 km lange, 1,6 m dybe
M.—Erie-Kanal i Forbindelse med Erie Søen.
<i>N. H. J.</i>
</chapter>

<chapter name="Miamisburg">
<b>Miamisburg</b> [ma^i'äm<sub>i</sub>zbəg], By i U. S. A.,
Stat Ohio, ligger 76 km NNØ. f. Cincinnati paa
højre Bred af Great Miami River. (1910) 4271
Indb. M. er udpræget Industriby.
<i>N. H. J.</i>
</chapter>

<chapter name="Miani">
<b>Miani,</b> ital. født Maler fra 18. Aarh., hørte
til den Kreds af Kunstnere, som blev indkaldt
til Danmark for at udføre Dekoration, bibelske
og allegoriske Billeder paa Christiansborg. Om
hans Levnedsløb ved man for øvrigt kun lidet.
Han var en af Lærerne ved det ældre
Kunstakademi, som havde til Huse ved Gammel
Strand, og nævnes i den Anledning 1738. 1745
forlod han atter Danmark. Hans Fødsel- og
Dødeaar, ja selv hans Fornavn kendes ikke.
<i>P. J.</i>
</chapter>

<chapter name="Miaotao-Øer">
<b>Miaotao-Øer,</b> Øgruppe i Petshili-Strædet
ved Nordkysten af den kin. Prov. Shantung.
<i>M. V.</i>
</chapter>

<chapter name="Miaotse">
<b>Miaotse,</b> Fællesnavn for 82 Stammer af
mindre kultiverede Bjergfolk, der lever i det
sydøstlige Kina, særlig i Grænselandet mellem
Provinserne Kwangsi og Kweitschou. M. omtales
allerede af Kung-fu-tse; de var da uafhængige
af det kin. Rige og boede helt ned i Lavlandet
ved Jangtsekiang, hvorfra de senere fordreves.
Først senere trængte Kineserne frem i
Bjerglandet, hvor M. efterhaanden formindskedes i
Tal, dels ved Krig med Kineserne, dels ved
Blanding med dem. Sproglig hører de fleste
Stammer, ligesom Siameserne, til Tai-Folkene.
Enkelte Stammer taler dog Sprog af
Mon-Khmer-Gruppen. Racemæssigt adskiller de sig
ligeledes fra Kineserne, idet de særlig
mongoloide Ejendommeligheder ofte mangler hos
M. Om deres Karakter udtaler de Rejsende
sig 'gennemgaaende gunstig. Ægteskaberne
stiftes af de Paagældende selv uden Bistand
af Mellemmænd, og Familielivet omtales som
lykkeligt. M. ernærer sig af Agerdyrkning og
Kvægavl. De har et eget Skriftsystem, der ikke
ligner det kin. Religion synes at være
animistisk. I øvrigt finder der store Forskelligheder
i Kultur og Skikke mellem Stammerne
indbyrdes.
<i>M. V.</i>
</chapter>

<chapter name="Miargyrit">
<b>Miargyrit,</b> et Mineral, som bestaar af Sølv,
Antimon og Svovl, AgSbS<sub>2</sub> med 37 % Sølv,
krystalliserer monoklint, har metalagtig
Diamantglans og mørk, staalgraa Farve; Pulveret
er kirsebærrødt. Det findes ved Freiberg i
Saehsen, Felsöbanya i Ungarn o. a. St.
sammen med andre Sølvmalme.
<i>(N. V. U.). O. B. B.</i>
</chapter>

<chapter name="Miarolit">
<b>Miarolit,</b> en Granitart med smaa Hulrum
fra Omegnen af Lyon. — <sp>Miarolitisk
Struktur</sp> kaldes det hos adskillige Granitter
o. a. kornede Eruptivbjergarter iagttagne
Bygningsforhold, at de enkelte Mineralkorn ikke
overalt slutter tæt sammen, men lader Plads
aaben for smaa kantede Mellemrum.
<i>(N. V. U.). O. B. B.</i>
</chapter>

<chapter name="Miarritze">
<b>Miarritze,</b> baskisk Navn for <sp>Biarritz</sp>.
</chapter>

<chapter name="Miascit">
<b>Miascit,</b> se <sp>Nefelinsyenit</sp>.
</chapter>

<chapter name="Miasma">
<b>Miasma</b> kaldtes og kaldes til Dels endnu
den Sygdomssmitte, som overføres uden direkte
Berøring med den smitteførende Person eller
hans Rekvisitter i Modsætning til
Berøringssmitten (<i>Contagium</i>). M. fandtes begrænset til
visse Lokaliteter og frembragte der endemisk
optrædende Sygdom. Et godt Eksempel er
Malariasmitten (Koldfeber), der aldrig smitter ved
Berøring fra Person til Person, men findes
lokaliseret til visse Sumpegne med nogenlunde
høj Temp. Nutildags ved vi, at M. er
