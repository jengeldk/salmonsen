hans Stræben. Sine sidste Aar tilbragte han i
Hamburg, hvor han omsider ramtes af en
Hjernelidelse, der gjorde ham det umuligt at
gennemføre betydeligere Malerier, men dog ikke
hindrede ham i at frembringe en Mængde store
og meget værdifulde Kultegninger.
<sp>P. J.</sp>

2) <sp>Knud Frederik Vilhelm
Hannibal</sp>, dansk Marinemaler, foreg.'s Broder, f. i
Helsingør 14. Maj 1824, d. i Roskilde 6. Oktobr
1881. Som ungt Menneske blev han sat i
Handelslære i London, men brugte der al sin
Fritid til Tegneøvelser, og saa vel lykkedes, uden
at han modtog nogen egl. Undervisning, hans
første Forsøg i Kunsten ham, at han, da han
efter et Aars Ophold i England gæstede sit
Hjem, fra fl. Sider og ikke mindst af sin ældre
Broder Anton blev paa det stærkeste tilskyndet
til at ombytte Pulten med Staffeliet. Han blev
da Broderens Elev, tegnede ogsaa nogen Tid paa
Akademiet og udstillede 1847 sine første
gennemførte Billeder, bl. hvilke et, »En dansk
Lodsbaad i uroligt Vejr«, blev købt til Statens
Samling. S. A. gjorde han sin første store
Sørejse, idet Christian VIII tillod ham at følge
med »Valkyrien« til Island; 1848 drog han over
Düsseldorf til Paris og efter et Aars Ophold der
til London, hvor han med faa Afbrydelser
levede til 1867, da han igen tog Ophold i
Fædrelandet, dels i Kbhvn, dels i Roskilde. Hans
Hovedværker, hvoraf mange findes i eng.
Samlinger, viser ham som en smagfuld og
ejendommelig Kompositør med Evne til at give
Stemninger Udtryk; i koloristisk Henseende
udmærker hans let og elegant malede Billeder
sig altid ved slaaende Virkning, ofte desuden
ved en ikke alm. Finhed i Overgangene.

3) <sp>Frits Sigfred Georg</sp>, dansk
Marinemaler, foreg.'s Broder, f. i Helsingør 24. Aug.
1826, d. i Shanghai 14. Decbr 1869. Han var
Elev af A. M. og debuterede 1849 med 4
Søstykker; senere udstillede han i Hjemmet kun
et enkelt Billede, 1858, men dengang havde han
allerede forladt Fædrelandet for at bryde sig
en Bane i New York. Senere drog han til Kina
og skal der have solgt en Del Billeder til europ.
Rigmænd. De faa Ting, der findes af ham i
Danmark, viser ham som en vel begavet
Kunstner, der har nydt en utilstrækkelig Uddannelse
og tidlig er bleven Rutinist.
<i>(S. M.) P. J.</i>
</chapter>

<chapter name="Melbærris">
<b>Melbærris</b> (<i>Arctostaphylos</i> Adans.), Slægt
af Lyngfamilien, næsten alle lave og
stedsegrønne Buske ell. Halvbuske med mere ell.
mindre læderagtige Blade. Blomsterne, der
sidder i smaa Klaser i Spidsen af Grenene, har
krukkeformet og 5-lappet Krone. Frugten er en
Stenfrugt med 5 enfrøede Rum, der er
sammenvoksede til en Sten. Omtr. 20 Arter.
<sp>Stedsegrøn M.</sp> (<i>A. Uva ursi</i> [L.] Spr., <i>A. officinalis</i>
Wimm.) har en nedliggende, stærkt grenet
Stamme, der kan blive noget over 1 m lang;
Bladene er helrandede og blanke, Kronen
rosenrød el. hvid. De røde Frugter har et
ejendommeligt melet Kød. Stedsegrøn M. er meget
alm. paa Lyngheder i Vest- og Midtjylland; paa
Øerne er den kun funden enkelte Steder.
Ligeledes alm. i Norge. Bladene (<i>Folia Uva ursi</i>)
er officinelle. Løvfældende M. (<i>A. alpina</i>
[L.] Spr.) mister de tynde og i Randen takkede
Blade om Vinteren; Blomsterne er hvide,
Frugten sort og saftig. Ligesom foreg. Art er den
cirkumpolar; den er alm. i Norges Fjeldegne
og kun funden eet Sted i Danmark, hvor den
er fredet. Begge Arter blomstrer i Maj—Juni,
den sidste før Løvspringet.
<i>A. M.</i>
</chapter>

<chapter name="Melchers, Julius Gari">
<b>Melchers</b> ['me£t∫əz], <sp>Julius Gari</sp>, amer.
Maler, f. 11. August 1860 i Detroit (Mich.)
af holl. Forældre. Hans Uddannelse foregik paa
Düsseldorf Akademiet og særlig i Paris (under
Lefebvre og Boulanger), hvor han paavirkedes
af Bastien-Lepage. Efter længere Ophold i
Holland og Nordamerika virkede han 1909—15 som
Prof. ved Kunstskolen i Weimar. Hans Kunst
sysler særlig med Hverdagstilværelsen og
skildrer med formelig naturhistorisk Interesse
drøjt skaarne Bondekoner og lgn. Skikkelser i
deres næsten animalske Følelsesliv; de ret store
Billeder viser stor Dygtighed, Finhed i
Farvevalg og imponerende Sikkerhed i at stille
Figurerne op paa Lærredet. Bekendte Arbejder:
»Prædiken« (1886), »Nadver«, »Fiskerkoner
venter Baadenes Hjemkomst«, »Fødselen«,
»Læsende Pige« (Münchens ny Pinakotek), »Familien«
(Berlins Nationalgal.), »Skibstømrer« (Dresdens
Gal.), »Manden i Kappen« (Roms mod. Gal.)
»Moderlighed« (Luxembourg-Museet i Paris),
»Fægtemesteren« (Verdensudstillingen i Paris
1900). For Kongressens Bibliotek i Washington
udførte M. store Vægmalerier. Han malede
Portræt af Th. Roosevelt etc. Paa den intern.
Kunstudstilling i Kbhvn 1897 saas »Røgeren« og
»Skøjteløberne«.
<i>A. Hk.</i>
</chapter>

<chapter name="Melchers, Paulus">
<b>Melchers</b> ['mælK<sub>ə</sub>rs], <sp>Paulus</sp>, tysk Kardinal,
f. 6. Jan. 1813, d. 14. December 1895. Han blev
præsteviet 1841 og 1844 ansat ved
Præsteseminariet i Münster, 1857 Biskop i Osnabrück og
1865 Ærkebiskop i Köln. 1858 var han bleven
apostolisk Vikar for de nordiske Missioner i
Tyskland og Danmark og anordnede som
saadan for Aaret 1865 en 8 Dages Jubelfest til
Ære for den 1000 Aar før afdøde Ansgar for at
indhente hans og Jomfru Maria's Forbøn for de
nordiske Folks Omvendelse til den kat. Kirke.
Paa Kirkemødet 1870 hørte han til
Ufejlbarhedsdogmets Modstandere, men underkastede
sig Afgørelsen og bandlyste de Professorer i
Bonn, der ikke vilde bøje sig, bl. a. Langen og
Reusch. I Kulturkampen var han en ivrig
Forkæmper for den rom. Kirkes Sag og blev da
ogsaa dømt til et halvt Aars Fængsel og omsider
1876 afsat fra sit Embede. Allerede Aaret før
var han flygtet til Maastricht i Holland, og da
han søgte herfra at fortsætte sin
Embedsvirksomhed, blev han atter dømt til Fængsel og
forfulgt med Stikbreve. 1885 gav han Afkald paa
sit Embede og blev af Leo XIII s. A. udnævnt
til Kardinal.
<i>(J. P. B.) A. Th. J.</i>
</chapter>

<chapter name="Melchior, Hans Bøchman">
<b>Melchior</b> ['mælk<sub>i</sub>år], <sp>Hans Bøchman</sp>,
dansk Pædagog og zool. Forf., f. i Grenaa 14.
Maj 1773, d. 11. Septbr 1831. Han blev 1790
dimitteret fra Herlufsholm og 1797 ansat ved
samme som »Hører«. 1801 disputerede han for
Doktorgraden ved en lat. Afh. om »Fordelene
og Ulemperne ved offentlig og privat
Opdragelse« og blev 1820 udnævnt til Overlærer ved
Skolen med Titel af Prof. Han var en
udmærket Pædagog og i en lang Aarrække i
