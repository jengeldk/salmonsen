med Armand Carrel, Victor Hugo og navnlig
med Marseillaneren A. Barthélémy, med hvem
han udgav den lange Rk. berømte politiske
Satirer mod Bourbonherredømmet og Epopeen
<i>Napoleon en Égypte</i> (1828). Han deltog i
Julirevolutionen, skrev begejstrede Frihedshymner,
deriblandt <i>La Tricolore</i> til Musik af Halévy, og
skrev i det satiriske Ugeblad <i>Némésis</i> 1831—32.
Derefter rejste han i Italien, hvor han besøgte
Dronning Hortense, og i England. Af hans lette,
fyrige og aandfulde Bøger, der omfatter meget
læste Romaner, Noveller og Rejsebilleder, kan
nævnes <i>Scenes de la vie italienne</i> (2 Bd 1837),
<i>Les nuits de Londres</i> (2 Bd 1840), <i>Un amour
dans l'avenir</i> (2 Bd 1841), <i>Nouvelles nouvelles</i>
(1853); ugenert skildrede han Egne og Forhold,
han aldrig havde set, i <i>Héva</i> (1843), <i>Anglais et
Chinois</i> (1843), <i>La Floride</i> (1846), <i>La guerre du
Nizam</i> (1847). Desuden skrev han ikke faa
Operatekster (<i>Jeanne d'Arc</i> o. fl.), Skuespil
(<i>Gusman le brave</i> [1853] o. a.) og Komedier,
deriblandt <i>Le vrai club de femmes</i> (1847) og
<i>L'essai du mariage</i> (1855) samt
Digtsamlingerne <i>Mélodies poétiques</i> (1853) og <i>Napoléon
en Italie</i> (1859). 1801—65 udgav han <i>Théâtre
de salon</i> i 2 Bd. Denne hastige Produktion viser
ham overalt som den let inspirerede
Improvisator. (<sp>Litt</sp>.: <sp>Glaudin</sp>, <i>M., sa vie intime, etc.</i>
[1868]).
<i>S. Ms.</i>
</chapter>

<chapter name="Méryon, Charles">
<b>Méryon</b> [me'r<sub>i</sub>å], <i>Charles</i>, fr. Raderer,
f. i Paris 1821, d. i Charenton 1868. Efter i sine
unge Dage at have faret til Orlogs og bl. a.
deltaget i en Verdensomsejling (1842—46) tog
M. Afsked med Sølivet for at hellige sig
Kunsten. Em Raderer, Bléry, lærte ham Teknikken,
men navnlig udvikledes han ved Studium af
den gl. Hollænder Reinier Zeeman's
Raderinger fra Paris, som han flittigt kopierede. Han
naaede hurtigt en overordentlig Dygtighed som
Raderer. Hans Streg er ren og klar, skønt
Arbejdet ofte er fint; Billedets Helhed fastholdes
ved en simpel og kraftig Fordeling af Lys og
Skygge og ved en meget monumental
Kompositionsform. Han er ubetinget en af 19. Aarh.'s
betydeligste Raderere. Allerede 1850 udførte
han et af sine fortrinligste Arbejder, <i>le petit
pont</i> med Notre-Dame i Baggrunden, et af de
første i den lange Række, der skildrer de gl.
Bygninger og Kvarterer i Paris og fr.
Provinsbyer som Rouen og Bourges. — Af M.'s
Værker staar højest hans 35 Blade: <i>Eauxfortes sur
Paris</i> (1852), heriblandt de vigtigste: en Række
Raderinger fra Notre-Dame, deriblandt hans
Hovedværk <i>Abside de Notre-Dame</i>; endvidere
Raderinger fra Bourges, 11 Blade <i>Souvenirs de
voyage</i>, Raderinger fra Athen, San Francisco
og Ny Zeeland, udført af ham som ældre paa
Grundlag af Studier fra de tidlige Aar. Endelig
har han udført nogle Portrætter, der ogsaa i
Linie og Form er fremragende. Sine sidste Aar
tilbragte M., hvis Liv var formørket af
Modgang og Fattigdom, paa Sindssygeanstalten i
Charenton. (<sp>Litt</sp>.: <sp>Ph. Burty</sp>, <i>C. M. sailor,
engraver, etcher</i> [London 1879]; <sp>A.
Bouvenne</sp>, <i>Notes et Souvenirs sur C. M.</i> [Charavay
1883]; <sp>L. Delteil</sp>, <i>Le peintre-graveur
illustré</i>, Bd II [Paris 1907]; <sp>Campbell
Dodgson</sp>, <i>The etchings of C. M.</i> [Lond. 1921]).
<i>L. S.</i>
</chapter>

<chapter name="Mery sur Seine">
<b>Mery sur Seine</b> [me'ri-syr-'sæ.n], By i det
nordøstlige Frankrig, Dept Aube, ligger ved
Seine, 19 km V. f. Aube. Mølledrift og
Bomuldsvæverier, Fabrikation af Hatte og Handel med
Træ og Møbler; Dyrkning af Træfrugt. (1911)
1222 Indb.
<i>N. H. J.</i>
</chapter>

<chapter name="Merz, Kaspar Heinrich">
<b>Merz</b> [mærts], <sp>Kaspar Heinrich</sp>, tysk
Kobberstikker, f. 1806 i St Gallen, d. 1875 ved et
Ulykkestilfælde, blev Elev af Lips i Zürich
1821 og kom derefter til München, hvor han
studerede under Amster. Han har udført en
Rk. tørre Gengivelser efter Arbejder af
Cornelius, Kaulbach, Genelli o. a.
<i>L. S.</i>
</chapter>

<chapter name="Merzig">
<b>Merzig</b> ['mærtseK], By i preussisk Provins
Rheinland i Regeringsdistriktet Trier, 35 km
S. f. Trier. M., der er Hovedstad i Kredsen M.
ligger i Saardistriktet ved Saar og
Jernbanelinien Trier—Saarbrücken; (1910) 8344 Indb.
Byen har en 630 af Kong Dagobert bygget, i den
senere Tid pragtfuldt restaureret Kirke, et
Raadhus (1625), Realskole og en
Sindssygeanstalt. Uldspinderi, Garveri, Terracotta-, Tobaks-
og Sæbefabrikation. I Nærheden Ruiner af Slottet
Montclair.
<i>N. H. J.</i>
</chapter>

<chapter name="Merzljakov, Aleksej Fjodorovitsch">
<b>Merzljakov</b> [m<sub>i</sub>rzlja'kåf], <sp>Aleksej
Fjodorovitsch</sp>, russ. Digter og Æstetiker
(1778—1830) var fra 1804 af Prof. i Æstetik ved
Univ. i Moskva. Som Digter efterligner han
Lomonosov og Derzhavin, og ogsaa som
Teoretiker er han streng »Klassiker« og
Modstander af »Romantikerne«. Han oversatte bl. a.
Tasso's »Befriede Jerusalem« og skrev et
»Grundrids af den skønne Litteraturs Teori«.
<i>(Hlg. P.). H. C-e.</i>
</chapter>

<chapter name="Mesa (se Mesastenen)">
<b>Mesa,</b> se <sp>Mesastenen</sp>.
</chapter>

<chapter name="Mesa (By)">
<b>Mesa</b> ['mæsa], (<i>La M. de Juan de Dios</i>),
By i den sydamerikanske Republik Colombia,
Staten Cundinamarca, ligger 55 km V. f. Bogota,
ved Banen Bogota—Espinal, 1260 m o. H. i en
Egn med store Kaffe- og Sukkerplantager. Byen
tæller 16000 Indb. og driver Handel med Majs
og Kakao foruden med Salt, Honning og
Straahatte.
<i>N. H. J.</i>
</chapter>

<chapter name="Mesa (Plateau)">
<b>Mesa</b> ['mæsa], kaldes i Syd- og Nordamerika
større og mindre Plateauer, der bestaar af
løsere Jordlag som Sand, kiselholdig Jord, Grus og
Lerarter og er skilt fra hverandre ved dybt
nedskaarne Floddale, som sædvanligvis
indrammes af stejle Skrænter. M. danner hyppigst et
fladt ell. svagt skraanende Terrain, men ikke
sjælden hæver den sig trappeformigt. Den sidste
Form for M. forekommer navnlig i de
nordamerikanske Fristater, Ny Mexico og Arizona,
hvor de løse, horisontale Lag gennembrydes af
vulkanske Masser, der beskytter de lettere
henfaldende Jordarter mod Vejrligets og det
rindende Vands opløsende og bortførende
Virkninger. Gennemgaaende hviler over M. et
Tørhedspræg, der danner en stærk Modsætning til
de frugtbare, velvandede Floddale, der adskiller
Mesaerne.
<i>N. H. J.</i>
</chapter>

<chapter name="Mesalliance">
<b>Mesalliance</b> [-'aŋs<sub>ə</sub>], ikke jævnbyrdigt eller
standsmæssigt Ægteskab. Efter den tidligere
alm. og navnlig i Tyskland gældende Fyrsteret
krævedes det regelmæssigt, at en Person
skulde være avlet i jævnbyrdigt Ægteskab for at
kunne succedere i de fyrstelige Rettigheder,
ligesom han ogsaa ofte forbrød sin fyrstelige
