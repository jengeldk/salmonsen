Derfor opgav han dog ikke sin mekaniske
Virksomhed. Han fik Tilsyn med først
Døvstummeinstituttets og senere Forbedringshusets
Værksteder, ligesom han stadig gjorde meget forsk.
mekaniske Opfindelser.

2) <sp>Troels Caspar Daniel</sp>, dansk
Industridrivende, foreg.'s Søn, f. 13. Maj 1815 i
Kbhvn, d. smst. 23. Aug. 1889. Efter at have
været Skriverdreng i Skjelskør lærte han
Bageriet i Kjøge og rejste 1835 som Bagersvend
udenlands. 1837 kom han tilbage, blev
Kontorist hos Politimesteren i Helsingør og overtog
1839 det fædrene Bageri, som Moderen havde
drevet som Enke. Han udvidede det væsentlig,
forenede det 1850 med en Dampmølle, købte
1857 Vodrofgaards-Mølle og oprettede her ved
et Interessentskabs Hjælp et betydeligt
Bryggeri. 1857—63 var han Borgerrepræsentant. Da
han (efter 1865) af Helbredshensyn foretog en
Rk. større og mindre Rejser, kom han i livlig
Forbindelse med Højskolerne paa Askov og
Vallekilde. Hele sin ejendommelige,
selvstændige Aand har han vist i sin Bog »Slægten
Marstrand« (1885).

3) <sp>Jacob Nicolai</sp>, dansk
Industridrivende, foreg.'s Brodersøn, f. 10. Aug. 1848 i
Kbhvn. Da han tidlig blev faderløs, traadte
hans Farbroder Troels M. ham i Faders Sted.
Efter at have taget Præliminæreksamen med
Udmærkelse kom han i Bagerlære og tog efter
aflagt Svende- og Mesterprøve 1874 Borgerskab
som Bagermester i Kbhvn. Sit Bageri drev han
hurtig op til at blive et af Byens første, og han
deltog desuden med Liv i den frisindede
Bevægelse i Kbhvn. 1883 var han Medstifter af
»Kjøbenhavns liberale Vælgerforening«, 1893
blev han Medlem af Kbhvn's
Borgerrepræsentation og var det til 1900, da han som
Raadmand blev Medlem af Magistraten. 1904—17 var
han Borgmester for Magistratens 4. Afdeling,
Under hans Ledelse er en stor Del af Kbhvn's
tekn. Udvikling i den nyere Tid foregaaet. M.
er Forf. til fl. Smaaskrifter (»Benjamin
Franklin«, »Højskoleforstander Falkenstjerne«, »C. F.
Tietgen«).
<i>(C. N.). R. B.</i>
</chapter>

<chapter name="Marstrand, Osvald Julius">
<b>Marstrand,</b> <sp>Osvald Julius</sp>, dansk
Søofficer, Søn af ovenn. N. J. M., f. 14. Juli 1812,
d. 5. Apr. 1849, blev Officer 1830 og avancerede
til Kaptajnløjtnant. Han studerede med stor
Flid og med ualmindelige Anlæg Matematik og
Navigation, blev — efter at have gennemgaaet
den milit. Højskole — Assistent hos den i
Preussen som Navigationisdirektør ansatte
Kommandør Mich. Joh. Petronius Bille og senere
(1837) efter sin Hjemkomst Lærer i ovenn. Fag
paa Søkadetakademiet. 1849 udnævntes M. til
Navigationsdirektør i Danmark, men ansattes
efter eget Ønske s. A. som
Tredjekommanderende i Linieskibet Chr. VIII og deltog med
dette i den ulykkelige Eckernförde-Affære,
hvor han fandt Døden, da Skibet sprang i
Luften.
<i>C. W.-S.</i>
</chapter>

<chapter name="Marstrand, Vilhelm Nikolai">
<b>Marstrand,</b> <sp>Vilhelm Nikolai</sp>, dansk
Maler, foreg.'s Broder, f. i Kbhvn 24. Decbr
1810, d. smst. 25. Marts 1873, blev i en Alder
af omtr. 15 Aar Elev af Kunstakademiet; lidt
senere begyndte han at arbejde i Eckersbergs
Atelier. Meget havde han allerede forhen tegnet
paa egen Haand, især fri Kompositioner over
lystige Emner; som Elev af Akademiet vedblev
han at frembringe selvstændigt; det morede
ham mere end det regelbundne Arbejde paa
Kunstskolen.
Denne
gennemgik han
dog paa
sædvanlig Vis;
1829 rykkede
han op i
Modelskolen, og
s. A. udstillede
han sit første
Maleri, »En
»Kanefart ved
Fakkelskin«;
1830 kom bl.
a. Billedet »En
Kilderejse«,
der blev købt
af Kongen.
Alm. Opsigt
vakte
imidlertid først de
Arbejder, M. udstillede 1831: »Nedgang til en
Kælder«, »En Flyttedagsscene« og »Scene ved
et Konsumptionshus«; de blev alle erhvervede
til Kunstforeningens Bortlodning og fl. Gange
reproducerede i Litografi; af Publikum
paaskønnedes de som talende Vidnesbyrd om den
unge Kunstners træffende Fortællemaade og
friske Lune. 1833, s. A. som han vandt begge
Sølvmedaillerne, udstillede han foruden fem
Portrætter atter et morsomt Genrebillede,
»Gadescene i Hundedagene« og gjorde et
mislykket Forsøg paa at vinde den lille
Guldmedaille; lige saa lidt lykkedes det ham, da han
1835 prøvede anden Gang med sin Behandling
af Emnet »Odysseus og Nausikaa«. Foreløbig
saa det altsaa ud til, at Historiemaleriet ikke
hørte til de Omraader, hvorpaa M. skulde høste
Laurbær; som Genremaler gjorde han derimod
stadig større Fremskridt og vandt altid rigere
Anerkendelse. Et væsentligt Fremskridt i
malerisk Henseende betegner det 1834 udstillede
Værk, »Et musikalsk Aftenselskab«, med de
mange fortræffelig samlede og i høj Grad
individuelle Portrætter af Personer, hvis Navne
havde Klang i den kjøbenhavnske
Musikverden. I de tidligere Arbejder havde Foredraget
lidt af en vis Ensformighed, ligesom Koloritten
ingenlunde havde udmærket sig ved
fremtrædende Liv og Skønhed; »Aftenselskabet« stod
udmærket fint og godt samlet i Farven, og
Lysforholdene var beherskede med en Dygtige
hed, hvortil der ikke havde været noget
tilsvarende i M.'s tidligere Kunst. Ikke mindre
vellykkede i tekn. Henseende var de næste
Billeder, »Beskænkede, der forlader Kælderen«
(1835) og »En Auktionssoene«, Arbejder, som
desuden ved lunefuld Skildring af Personer og
Situationer indtager en fremragende Plads bl.
Værkerne fra Kunstnerens første Periode.

Denne kan vel regnes for afsluttet med Aaret
1836, i hvilket M., der hidtil af fremmede
Lande kun havde set Norge, tiltraadte sin første
Rejse S. paa. Nogen Tid dvælede han i Berlin,

<img>V. N. Marstrand.</img>
