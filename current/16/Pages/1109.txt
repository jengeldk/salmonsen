Tid bevarede han disse Anskuelser. Saa kom
imidlertid Julirevolutionen 1830, der førte ham
over til vidtgaaende radikale Anskuelser og
dermed bort fra Katolicismen. Opfyldt af sine
ny Ideer fattede han Planen til et stort Værk,
omspændende
hele Frankrigs
Historie.
Allerede 1833 udkom
de to første Bd
deraf samtidig
med en lille
Oversigt <i>Précis
de l'histoire de
France</i>. De flg.
10 Aar
fortsattes det store
Værk og førtes
i 4 ny Bd frem
til
Middelalderens Slutning,
Skønt han ved
<i>École normale</i>
viar en stærkt
beundret Lærer,
søgte han dog
nu bort derfra for 1838 at overtage en
Lærerpost ved <i>Collège de France</i>, hvor han
bedre kunde indrette sit Arbejde, som han havde
Lyst til. Et Resultat af hans Forelæsninger
der blev en Række Værker af hist.-filos.
Karakter: <i>Les Jésuites</i>, <i>Du Prêtre</i>, <i>De la Femme</i>,
<i>De la Familie</i>, <i>Le Peuple</i>. Han afbrød i disse
Aar sit Arbejde paa den store Frankrigs
Historie for at skrive sin <i>Histoire de la
Révolution</i> (7 Bd, 1847—53), hvortil 1854 føjedes:
<i>Les Femmes et la Revolution</i>. 1849, da
Napoleon III havde taget Magten, blev han
suspenderet fra sin Lærerstilling og 1851 afsat, men
dette hindrede ikke Fortsættelsen af hans
Arbejde. Han genoptog nu den store Frankrigs
Historie og førte den 1855—67 i 11 ny Bd frem
fra Middelalderens Slutning til 1789. Derefter
begyndte han en <i>Histoire du XIX siècle</i>, hvoraf
dog kun 1. Del udkom i hans Levetid 1872,
imedens 2 Bd, der gik til 1815, udgaves 1875.
1871 efter Krigen, der greb ham dybt, udgav
han <i>La France devant l'Europe</i>. I 1850'erne
og 1860'erne udgav han desuden en Del filos.
Betragtninger <i>L'Amour</i> (1858), <i>La Femme</i>
(1859), <i>La Sorcière</i> (1862), <i>La Bible de
l'humanité</i> (1864), <i>Nos Fils</i> (1869), desuden i
Samvirken med sin anden Hustru nogle
naturfilosofiske Værker som <i>L'Oiseau</i> (1856),
<i>L'Insecte</i> (1869), <i>De la Mer</i> (1861), <i>De la Montagne</i>
(1868). Efter hans Død har endelig hans Enke
udg. to Samlinger Rejsebeskrivelser: <i>Rome</i>
(1890) og <i>Sur les chemins de l'Europe</i> (1894).
M. hører til Franskmændenes kæreste
Forfattere. Hans Værker er langfra altid strengt
videnskabelige, men han bygger dog paa de opr.
Kilder, og han har med største Kunst vidst
at benytte disse til at lade Fortiden leve op
igen for Læserne; der er over hans Skildringer
et Liv og en Farve, der stiller dem højt som
litterære Ydelser. Selv mente han, at det egl.
var en Historiens Filosofi, han skrev til Lære
for Samtiden; hans Filosofi er yderst
personlig og omtvistelig, men den bringer overalt ny
originale Synspunkter frem og er højst
tankevækkende. I stigende Grad beherskedes hans
Opfattelse af Frankrigs Historie af
Revolutionsideerne; de mest fremskredne Partier fandt
i ham en varm Talsmand, og mest af alt
fremdrog han Massernes Historie, der hidtil saa
ofte var traadt i Skygge for Hofhistorien.
(<sp>Litt</sp>.: <sp>Jules Simon</sp>, <i>Mignet, M., Henri
Martin</i> [Paris 1890]; <sp>Corréard</sp>, <i>M.</i> [Paris
1886]; <sp>G. Monod</sp>, <i>Les Maitres de l'histoire:
Renan, Taine, M.</i> [Paris 1894]; <sp>Samme</sp>, <i>Jules
M., études sur sa vie et ses œuvres</i> [1905]).
<i>P. M.</i>

<img>J. Michelet.</img>
</chapter>

<chapter name="Michelet, Marie Elisabeth">
<b>Michelet</b> ['misj<sub>ə</sub>læt], <sp>Marie Elisabeth</sp>
(f. <sp>Storjohann</sp>, gift med nedenn. S. T. M.),
norsk Forfatterinde, f. 10. Marts 1866 i Bergen.
Hun har skrevet fl. meget udbredte Børne- og
Ungdomsbøger, hvoraf kan nævnes: »Puk«
(1901), »Hos mormor« (1902), »I svalehuset«
(1903) og »Usynlige magter« (1906). Hun har
deltaget meget i Diskussionen om pædagogiske
Spørgsmaal, navnlig om
Religionsundervisningen i Skolerne og har gjort et stort Arbejde i en
Række Foreninger, særlig i »Hjemmenes Vel«
og Moralværnforeningerne, og har redigeret
Tidsskrifterne »For Hjem og Samfund« og
»Hjemmenes Vel«.
<i>E. S-n.</i>.
</chapter>

<chapter name="Michelet, Simon Temstrup">
<b>Michelet</b> ['misj<sub>ə</sub>læt], <sp>Simon Temstrup</sp>,
norsk Teolog, f. 8. Febr 1863 i Trondhjem,
blev Student 1881, vandt 1885 Kronprinsens
Guldmedaille for en Afhandling om
Læreindholdet i 1. Klemensbrev og blev 1887 <i>cand.
theol.</i> Fra 1888 var han i 2 Aar med offentligt
Stipendium i forsk. tyske Universitetsbyer
sysselsat med Studium af alm. Religionshistorie
og orientalske Sprog. Paa Foranledning af det
teol. Fakultet kastede han sig derpaa over
Studiet af det gl. Test. og opholdt sig i det
Øjemed endnu 3 Aar i Tyskland, fornemlig i
Leipzig. Tanken var, at han mulig skulde
efterfølge Prof. Caspari. Men da M. blev indviklet i
den politiske Strid, og Stortinget efter
Caspari's Død inddrog dennes Professorat,
modtog han 1894 Ansættelse som konst. Præst ved
Strafanstalten i Trondhjem. S. A. tog han den
teol. Doktorgrad ved det 1893 udkomne Skrift
»Amos oversat og fortolket, med en Udsigt
over de samtidige Tilstande i Israel«. 1894—96
var han konst. tredie Præst ved Trefoldigheds
Menighed i Kria. Da Stortinget 1896 atter
bevilgede den inddragne Professorgage, blev M. 14.
Novbr s. A. udnævnt til Prof. i
gammeltestamentlig Teologi. 1897 deltog han i den
religionsvidenskabelige Kongres i Sthlm med et
Foredrag over »Israel's Profeter som
Aabenbaringens Bærere« (trykt i
»Religionsvetenskapliga Kongressen i Sthlm 1897«, Sthlm 1898;
ogsaa udkommet paa Tysk). 1898 foretog han
en Studierejse, fornemmelig til Skotland og
England. Indtagende et moderat kritisk
Standpunkt har M. gennem en Række dels
videnskabelige, dels populære Afh. og Foredrag søgt
at orientere det norske Publikum over de
gammeltestamentlige Problemer. Det meste
deraf findes trykt i »Luthersk Kirketidende«, i
»For Kirke og Kultur«, »Norsk Kirkeblad« ell.
i »Norsk theologisk Tidsskrift«, hvilket sidste
