fra 1870 i London. 1872 udstillede han her
»Fyllis«. Derefter fulgte en Række koloristisk
dygtige Billeder fra Lincolnshire-Egnen, hvor
Landskabs- og Landlivsskildringstildragelser
gaar lykkelig Haand i Haand: »A Lincolnshire
gang«, »Kartoffelhøst« etc. Stoffet for M.'s
Arbejder, i Olie og Vandfarve, er i øvrigt ret
mangeartet: »Oversvømmelse i Sumpene«,
»Færgen« (1881), »Rottefængeren fra Hameln«
(1884) m. m. M. blev en anset Raderer
(»Stormen«, »Faun« etc.), blev Medlem af <i>The Roy.
Society of painter-etchers</i>. 1881 blev han
<i>Associate of Roy. Academy</i>, ogsaa Medlem af
Akvarelmalernes <i>Roy. Society</i>. Broderen H. M.
(kaldet <sp>M.-Raeburn</sp>) var ogsaa Maler og
Raderer.
<i>A. Hk.</i>
</chapter>

<chapter name="Mac Burney, Charles">
<b>Mac Burney</b> [m<sub>ə</sub>k-'bə.n<sub>i</sub>], <sp>Charles</sp>,
amer. Kirurg, f. 1845, d. 7. Novbr 1913. M. B.
tog Doktorgraden baade ved Harvard Univ.
(1866) og ved <i>College of Phys. and Surgeons</i> i
New York 1869. Han rejste derefter til Europa
for at studere Kirurgi og indtraadte saa i
det nævnte Kollegium 1872, hvor han fra
1889—1907 var Prof. i Kirurgi. Han hørte til de
Mænd, der indførte Antiseptikken i Amerika
og forbedrede dens Teknik ved at opfinde
forskellige Instrumenter og ved at indføre
Gummihandsker til Operation. I Amerika angives han
at være den, der indførte Dampsterilisation af
Instrumenter ved et af ham konstrueret
Apparat. Denne Metode var dog tidligere indført af
Danskeren O. Bloch. M. B.'s Navn er knyttet
til et bestemt Sted i den højre Del af
Underlivet, hvor der ved Tryk føles en Smerte, naar
den Undersøgte har Blindtarmsbetændelse
(1889). Til denne Sygdom er M. B.'s Navn
knyttet paa forsk. Maade, mest gennem hans
ufortrødne Kamp for at faa den behandlet
kirurgisk saa tidligt som muligt. Statistikken
viser, at hans Anskuelser her har været rigtige.
<i>J. S. J.</i>
</chapter>

<chapter name="Maccari, Cesare">
<b>Maccari,</b> <sp>Cesare</sp>, ital Maler, f. 9. Maj
1840 i Siena. En Tid Billedhugger samlede han
sig dog snart, især under Mussini i Firenze,
om Malerkunsten. Gengivelsen af Pinturrichio's
Fresker i Biblioteket i Sienas Domkirke førte
ham ind paa Vægmaleriet; han har saaledes
skabt Freskerne (de fire Evangelister) i Kirken
i Markis Pieri-Nerli's Villa i Quinciano, »De tre
Gratier« i Kvirinalet, efter Victor Emanuele's
Bestilling, Freskerne (1870—73) i Kapellet del
Sudario i Rom, i Sienas Raadhus (Italiens
Frihedskrig), i Domkirken i Loreto (1905 ff.), i
Roms ny Justitspalads m. m. Ved Siden af
Smaaarbejder i Fortuny's Manér har han malet
populære Staffelibilleder i den store historiske
Stil, med stærk Lys- og Farvevirkning:
»Lionardo maler Mona Lisa« (1865), »Vittoria
Colonna grunder over Michelangelo's Digte«
(1868), »Sira ofrer sig for Fabiolia«,
»Nedtagelsen fra Korset«, »Pave Silvester III's
Afsættelse« m. m. M. blev Prof. ved S.
Luca-Akademiet i Rom.
<i>A. Hk.</i>
</chapter>

<chapter name="Maccaroni">
<b>Maccaroni</b> fremstilles ved Æltning af
Hvedemel, der er rigt paa Gluten, ell. til hvilket der
er sat Gluten, med kogende Vand til en Dej,
undertiden med Tilsætning af Æg og Salt. Dejen
anbringes i en opvarmet Beholder, hvis Bund
har forsk. formede Aabninger, og ved at
presse Dejen ud gennem disse giver man den Form
af lange Rør eller Stænger, der straks tørres
meget skarpt. Naar man foran Aabningen
anbringer en hurtig roterende Kniv, der
sønderdeler de udtrædende Rør i tynde Skiver, faar
man de saakaldte <sp>Nudler</sp>, der dog ogsaa
fremstilles ved Udstansning af tyndt udvalset
Dej. Saavel M. som Nudler farves undertiden
med Safran, Gurkemeje e. l., vel nærmest for
at give det Udseende af, at de indeholder Æg.
Tidligere kom alle gode M. fra Italien og
Frankrig; nu fremstilles de ogsaa i udmærket
Kvalitet i Skandinavien.
<i>K. M.</i>
</chapter>

<chapter name="Maccaronisk Poesi">
<b>Maccaronisk Poesi</b> kaldes en Art burleske
Digte, hvis komiske Virkning især tilsigtes ved,
at de er skrevne i et Sprog, der er sammensat
af Latin og et ell. andet moderne Sprog, hvis
Ord forsynes med lat. Bøjningsformer. Navnet
tyder paa ital. Oprindelse, og i Italien levede
da ogsaa den Forf., som med størst Held har
dyrket m. P.: det var Teofilo Folengo i 16.
Aarh.; han var dog ikke den tidligste, der
gav sig af med Genren — det synes Tifo degli
Odassi (omtr. 1490) at have været, men han
fik mange Efterlignere, især i samme Aarh.
Et berømt Stykke tysk m. P. er Loppedigtet
»Floïa« (<i>cortum versicale de flois schwartibus</i>;
første Gang trykt 1593, siden ofte; Forf. kalder
sig Gripholdus Knickknackius ex Floilandia);
i Frankrig er bl. a. Rabelais optraadt som
Efterligner af Folengo, og en velkendt Prøve paa
denne Art studentikose Morsomheder har man
i Doktorceremonien af Molière's <i>Le malade
imaginaire, Savantissimi doctores, medicinæ
professores, qui hic assemblati estis</i> (o. s. v.). Et
dansk Eksempel, vist egl. lokaliseret efter
Tysk, er nogle ofte citerede Hexametre om
lystige Nattesværmeres Støjen paa Gaden; de
ender med: <i>Tum veniunt vægtri et nos in
raadstuviam slæbunt; Dedimus en dalerum et sic
læti slapsimus derfra</i>. — Man kender ogsaa
Eksempler paa m. Prosa, navnlig fr.
Stridsskrifter fra 16. Aarh. (<sp>Litt</sp>.: <sp>Genthe</sp>,
»Geschichte der m. P.« [Halle 1829];
<sp>Delepierre</sp>, <i>Macaronéana</i> [Paris 1852]; <sp>Zannoni</sp>,
<i>I precursori di Merlin Cocai</i> [Città di Castello
1888]).
<i>(E. G.). E. M-r.</i>
</chapter>

<chapter name="Mac Carthy, Denis Florence">
<b>Mac Carthy</b> [m<sub>ə</sub>'ka.<sub>ə</sub>þ<sub>i</sub>], <sp>Denis Florence</sp>,
irsk Digter (1817—82), udgav fl. Digtsamlinger,
af hvilke kan nævnes: <i>The Book of Irish
Ballads</i> (1846) og <i>Ballads, Poems, and Lyrics</i>
(1850). Desuden udgav han en metrisk Overs.
af nogle af Calderon's Dramer og skrev
<i>Shelley's early Life</i> (1872).
<i>(T. L.). I. O.</i>
</chapter>

<chapter name="Mac Carthy, Justin">
<b>Mac Carthy</b> [m<sub>ə</sub>'ka.<sub>ə</sub>þ<sub>i</sub>], <sp>Justin</sp>, irsk
Politiker og Forf., f. 22. Novbr 1830, d. 24. Apr.
1912. Han blev allerede 1853 Medarbejder ved
et Blad i Liverpool og var 1864—86 Redaktør
af <i>Morning Star</i>, 1872—86 Medarbejder af
<i>Daily News</i>. Desuden skrev han en Rk.
Romaner, der udmærker sig ved rig Fantasi og
ypperlig Fremstilling, bl. a. <i>My enemys daughter</i>
(1869), <i>A fair Saxon</i> (1873), <i>Dear Lady Disdain</i>
(1875), <i>Mis Misanthrop</i> (1877), <i>Donna Quixote</i>
(1879), og nogle hist. Skr, <i>A history of our own
times</i> 1837—1901 (6 Bd, 1878—1909), <i>History of
the four Georges</i> (2 Bd, 1884—90), <i>The epoch of</i>
