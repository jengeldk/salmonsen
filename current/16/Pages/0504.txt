<chapter name="Malling, Ove">
<b>Malling,</b> <sp>Ove</sp>, dansk Forf. og Embedsmand,
f. 10. Decbr 1748 paa Taarupgaard ved Viborg,
d. i Kbhvn 17. Novbr 1829. M. blev Student
1763 og forberedte sig paa egen Haand i
Hjemmet til teol.
Embedseksamen, hvoraf
Følgen blev,
at han kun fik
3. Karakter,
da ham
indstillede sig til
Prøven (1766)
Han benyttede
sig heller ikke
af sin
Eksamen, skønt han
kunde være
bleven Præst
i Jylland, men
foretrak som
Huslærer hos
en jysk
Herremand at pleje
sine litterære Interesser. Helst syslede han med
Fædrelandets Sprog og Historie, og da han
som Hovmester fulgte sine Elever til Kbhvn,
fik han rig Lejlighed til at fortsætte sine
Studier efter en større Maalestok. Herved kom
han i Berøring med Hovedstadens litterære
Kredse, navnlig med de Mænd, der arbejdede
paa Oplysning i national Aand og paa at vække
og styrke Sansen for Sprogets Renhed og
smagfulde Behandling. De Smaating, M. fik optaget
i Selskabet for de skønne Videnskabers
»Forsøg« (1774), vakte vel ingen videre
Opmærksomhed lige saa lidt som et Syngespil af M.,
der blev opført paa det kgl. Teater (1776), men
af afgørende Bet. blev det for den flittige og
velbegavede unge Mand, at Guldberg fattede
Interesse for ham og besluttede at overdrage
ham Udarbejdelsen af den i Skoleanordningen
af 1775 bebudede Læsebog, der skulde
indeholde Fortællinger af Fædrelandets Historie,
knyttede til berømte Mænds og Kvinders
udmærkede Handlinger. Denne Bog, der udkom
1777 (5 Oplag i M.'s Levetid, 2 efter hans Død),
er det berømte og for sin Tid monumentale
Værk: »Store og gode Handlinger af Danske,
Norske og Holstenere«, der ved sit rene og
smukke Sprog, sin jævne og klare
Fremstillingskunst med Rette blev en Folkebog i Ordets
bedste Bet., udbredt i alle Samfundets Lag, og
har gjort uberegnelig Nytte ved at styrke
Fædrelandskærligheden og vække Sans for
historisk Læsning. Paa denne Bog alene beror
M.'s Ret til en Plads i den danske Litteraturs
Historie; hvad han ellers har ladet trykke,
er ringe i Omfang og for længst glemt. Men
selv om han har tænkt sig Muligheden af at
gaa videre paa Forfatterbanen, blev der ikke
levnet ham Tid dertil; thi med Aaret 1777
begynder hans mere end 50-aarige, rastløse og
mangesidige Virksomhed som Embedsmand,
en Virksomhed, der ved hans udprægede
administrative Talent, fænomenale Arbejdskraft
og utrættelige Virkelyst blev yderst værdifuld
for Staten og Samfundet. M. var i det hele en
Type paa Oplysningstidens virksomme og
gavnlige Borger og vedblev, skønt han naaede op
paa Samfundsstigens øverste Trin, Livet
igennem at være den samme fordringsløse
Personlighed, agtet og æret af alle for sin
Retsindighed, Humanitet og Hjælpsomhed. Bl. de mange
Hverv, der efterhaanden betroedes ham, kan
her kun de vigtigste nævnes. 1777 ansattes han
i en Kontorchefstilling i Generaltoldkammeret,
i hvilket Kollegium han forblev indtil 1809, da
han som 1. Deputeret forlod det. Den store
Dygtighed, han ber udviste, bevirkede, at han 1787
blev Medlem af og Sekretær for den store
Kommission, der blev nedsat til Undersøgelse
af »adskillige Poster, Handel, Told- og
Finansvæsen vedrørende«. Det var ham, der trak
Læsset ved det vidtløftige Arbejde, der satte
Frugt i en Række vigtige Love, derimellem
Toldloven af 1797. Samtidig hermed ledede han
Forhandlinger i mange andre Kommissioner af
meget forskelligartet Natur, og som Medlem af
Bankbestyrelsen (1791), 1. Direktør for Kbhvn's
Fattigvæsen (1799) og Fødselsstiftelsen (1803),
1. Medlem af Direktionen for Univ. og de lærde
Skoler (1810), Formand for det kgl. danske
Selskab (1822) og Chef for det store kgl. Bibliotek
(1823) arbejdede han med Iver for disse
Institutioner og erhvervede sig store Fortjenester
af dem. Ogsaa som politisk Raadgiver
anvendtes han af Frederik VI, der 1824 udnævnte ham
til Gehejmestatsminister og 1826 gav ham
Elefantordenen. Han opgav med den tiltagende
Alder de fleste af sine mange Hverv, men
vedblev til sin Død at beklæde Embederne som
Minister, Medlem af Universitetsdirektionen og
Chef for det store kgl. Bibliotek.
<i>(C. F.). C. A. T.</i>

<img>O. Malling.</img>
</chapter>

<chapter name="Malling, Peder">
<b>Malling,</b> <sp>Peder</sp>, dansk Arkitekt, f. 22.
Decbr 1781 i Kbhvn, d. 3. Maj 1865 smst. Han
gennemgik Kunstakademiet og vandt den lille
Guldmedaille 1801, men var for øvrigt Elev af
C. F. Hansen, for hvem han som Konduktør
ledede Opførelsen af Christiansborg og Kbhvn's
Raad- og Domhus. 1809 blev han ansat som
Stadsbygmester, 1811—15 var han paa
Studierejse, særlig i Italien. M. har ikke præsterets
meget ud over sit Embedsarbejde; Univ. og
Sorø Akademi (fuldendt 1828) er hans
betydeligste Værker. Univ., som han først havde
projekteret i rig gr., men alt for kostbar Stil,
er en ret ejendommelig Bygning, hvor det dog
ikke er lykkedes at bringe de forsk. Former
i Harmoni (indviet 1836). Det blev M.'s
Fortjeneste at drage Hetsch til Danmark.
<i>(E. S.). C. B-r.</i>
</chapter>

<chapter name="Malling, Peter Tidemand">
<b>Malling,</b> <sp>Peter Tidemand</sp>, norsk
Bogtrykker og Boghandler, f. 24. Novbr 1807 i
Drammen, d. i Kria 19. Apr. 1878. Efter at
have arbejdet som Læregut i et Bogtrykkeri
i Drammen, rejste han til Amsterdam, hvor
han fik Plads i et af de større Trykkerier. Efter
sin Hjemkomst forestod han først som Bestyrer
et Par Trykkerier i Kria, indtil han 1838
grundlagde eget Trykkeri og det flg. Aar
Forlagsboghandel. Fra en ringe Beg. udvidedes denne
Forretning efterhaanden til en Bedrift af første
Rang inden for den nordiske Boghandel. Fra
1873 omfattede den ogsaa Sortimentshandel og
Undervisningsmateriel, og navnlig i denne
