Bethlehem havde født sin Førstefødte, maatte
Familien flygte til Ægypten, for at Barnet kunde
undgaa Herodes' Efterstræbelser, og først efter
denne Konges Død vendte den tilbage, men
bosatte sig da, af Frygt for Archelaus, i Nazareth
i Galilæa. Luk. 1—2 skildrer først Bebudelsen
af Jesu Fødsel ved Englen Gabriel og M.'s
derpaa flg. Besøg hos sin Slægtning Elisabeth,
Johannes Døberens Moder; derefter meddeles den
fra Juleevangeliet velkendte Forklaring paa,
hvorledes det gik til, at M., som boede i
Nazareth, kom til Bethlehem netop paa det
Tidspunkt, da hun skulde føde Jesus; og i
Overensstemmelse hermed berettes det videre, at efter
at Drengen var omskaaren og fremstillet i
Templet, vendte Forældrene med ham tilbage
»til Galilæa til deres egen By Nazareth«;
Slutningen paa Barndomsfortællingerne danner hos
Luk. Beretningen om Jesus som 12 Aars Barn
i Templet; dér fremstilles Josef og M. som
Mennesker, der i nøje Overensstemmelse med
Moselovens Krav hvert Aar drog op til Jerusalem
for at fejre Paaskefesten. De Oplysninger om
M., som indeholdes i Johannesevangeliet, er
mange Forskere ogsaa tilbøjelige til at
frakende hist. Værdi; det drejer sig navnlig om
hendes Optræden ved Brylluppet i Kana (2, 1 ff.),
hvor man tillige (af V. 12) faar det Indtryk,
at Jesu Familie fulgte ham paa hans
Vandringer, hvad der jo strider mod Mark. 3, 20 f.,
31—35; og naar det Joh. 19, 25 ff. siges, at
M. stod ved Jesu Kors, finder man dette i
Modstrid med Mark. 15, 40, hvor Jesu Moder
slet ikke er omtalt.

Senere blev de nytestamentlige Meddelelser
supplerede gennem apokryfe Evangelier, især
det saakaldte Protevangelium Jacobi (fra Midten
af 2. Aarh.). Vi hører her, at M.'s Forældre hed
Joakim og Anna, og at Moderen efter lang
Tids Barnløshed af en Engel faar Bud om, at
hun skal føde et Barn, som hun straks lover
at vie til Tjeneste i Templet; i 3 Aars Alderen
bringes den lille M. da til Helligdommen og
opvokser der, idet Englene bringer hende
Føde; da hun er blevet 12 Aar, skal hun have en
Ægtefælle, der kan beskytte hende; og alle
Enkemænd i Landet samles, for at en af dem
kan blive udvalgt; man lægger da deres Stave
hen foran Alteret, og ud af Josef's kryber en
Due, som sætter sig paa hans Hoved, hvad der
naturligt opfattes som et Tegn paa, at Herren
har kaaret ham til at tage hans Jomfru i
Forvaring; d det flg. fortælles saa om Bebudelse
og Jesu Fødsel, idet Lukasevangeliets Skildring
udsmykkes med en hel Række ny Træk. Endnu
senere Legender beretter om M.'s Død og
Himmelfart.
<i>H. M.</i>
</chapter>

<chapter name="Maria (Klopas' Datter ell. Hustru)">
<b>Maria,</b> Klopas' Datter ell. Hustru (begge
Suppleringer er mulige, men den sidste vel den
sandsynligste) omtales kun. Joh. 19, 25 som en
af de Kvinder, der stod ved Jesu Kors; hvis
man med hendes Navn forbinder det
umiddelbart forudgaaende, »hans Moders Søster«,
bliver hun Jesu Moster; men i saa Fald vilde to
Søstre begge komme til at hedde M., hvad
vel næppe er sandsynligt; ved »hans Moders
Søster« er der derfor snarere tænkt paa
Salome. Ved at sammenstille Joh. 19, 25 med
Mark. 15, 40 og Matth. 27, 56 faar man ud, at
M. er identisk med M., Moder til Jakob (den
Lille) og Joses (Josef).
<i>H. M.</i>
</chapter>

<chapter name="Maria, Jomfru">
<b>Maria,</b> <sp>Jomfru</sp> (i gammeldansk og i
Folkemaal Marri, Mare), har sat sig Spor i en
Mængde Folketro og Benævnelser. Marrirok som Navn
for et Stjernebillede (Orions Bælte) er kristnet
Gengivelse af et ældre hedensk Navn
(Friggerock i Sverige); paa fl. a. Punkter knyttes
Forestillingerne derimod til kristen Folketro i andre
Lande. »Marie's Nøgle« (Marriløgel) er Navn
paa Planten Kodriver ell. paa Gøgeurt, og med
den tros hun at forløse Barselkvinder; M.'s
Haand og Judas-Haand (ell. Fandens Haand)
er Gøgeurtens to Bødder; M.'s Særk ell.
Silkesærk er Stenbræk, Snerle ell. Kæruld; hendes
Sengehalm er Snærre ell. Timian, hendes Tøffel
er Kællingetand o. s. v. En lille plettet Bille
hedder Marrihøne, den tros at kunne »flyve op
til Vorherre og be' om godt Vejr«. M.-Blomme
bruges som Navn paa Bellis, Stedmoderblomst
ell. Gøgeurt. M.-Tidselen har faaet sine
plettede Blade ved Draaber af M.'s Modermælk.
Viser om M. og Jesus findes samlede i »Danm.
gl. Folkeviser« (2. Bd) Nr 96—99 (se
<sp>Marriskjold</sp>), hvortil endnu kommer en nylig
funden Legendevise om Flugten til Ægypten
(Danske Studier, 1904, S. 38). Desuden gamle
Bønner og Trylleformler med hendes Navn.
(<sp>Litt</sp>.: <sp>Feilberg</sp>, »Jydsk Ordbog« [2. Bd,
S. 554—58]; <sp>F. Ohrt</sp>, »Danmarks
Trylleformler«, I, S. 527—28).
<i>(A. O.). H. El.</i>
</chapter>

<chapter name="Maria (Moder til Johannes Markus)">
<b>Maria,</b> Moder til Johannes Markus, omtales
Ap. G. 12, 12 som en Kvinde, der paa Herodes
Agrippa's Tid (41—44 e. Kr.) ejede et Hus i
Jerusalem, i hvilket Menigheden forsamledes.
<i>H. M.</i>
</chapter>

<chapter name="Maria (Moder til Jakob og Joses)">
<b>Maria,</b> Moder til Jakob (den Lille) og Joses
(Josef), omtales Mark. 15, 40 og Matth. 27., 56
som en af de Kvinder, der stod ved Jesu Kors,
og som havde fulgt ham paa hans Vandringer
i Galilæa; sammen med M. Magdalene nævnes
hun Mark. 15, 47 (jfr Matth. 27, 61) som Vidne
til Jesu Gravlæggelse, og iflg. Mark. 16, 1 ff.,
Matth. 28, 1 ff. og Luk. 24, 1 ff. var hun
ligeledes bl. de Kvinder, som Søndag Morgen begav
sig ud for at salve Jesu Legeme, men da af
en Engel hørte Budskabet om, at han var
opstanden; Matth. 28, 9 fortæller yderligere, at
de paa Tilbagevejen mødte den Opstandne selv.
Ved at sammenstille Joh. 19, 25 med Mark.
15, 40, naar man til en Identifikation af M. med
M. Klopas' Hustru, og hvis Klopas yderligere
er det samme Navn som Alfæus, bliver den
ovenn. Jakob altsaa identisk med Apostlen
Jakob Alfæus' Søn.
<i>H. M.</i>
</chapter>

<chapter name="Maria (Søster til Martha)">
<b>Maria,</b> Søster til Martha, omtales i den
bekendte Fortælling om det ene fornødne, Luk.
10, 38—42; her siges det kun, at Jesus var
Gæst hos de to Søstre i en Landsby, uden at
dennes Navn er nærmere angivet. Iflg. Joh.
11, 1 ff. boede de i Bethania sammen med
Broderen Lazarus, som Jesus opvakte fra de
Døde; og Joh. 12, 1 ff. identificeres M. med den
Mark. 14, 3 ff. og Matth. 26, 6 ff. omtalte
Kvinde, som salver Jesus i Bethania i Simon den
Spedalske's Hus 2 Dage før Paaske, idet den
fjerde Evangelist har henlagt Scenen til
