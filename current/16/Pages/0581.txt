<sp>Store Khingan</sp>, mod N. <sp>Ilchuri-alin</sp>
og <sp>Lille Khingan</sp>, mod Ø. en Mængde
lavere Bjergkæder samt <sp>Tshangpaishan</sp>
(<sp>Shan-alin</sp>), der i Peiktusan paa Grænsen af
Korea hæver sig til 2440 m. Mod S.
begrænses Bækkenet af Bjergene i Liaotung og Liaosi.
2 Floder bryder gennem disse Bjergmure og
afvander det Indre, nemlig <sp>Liaoho</sp> mod S.
og <sp>Sungari</sp>, en Biflod til Amur, mod N.
Begge er sejlbare og sætter saaledes M. i god
Forbindelse med Omverdenen. <sp>Klimaet</sp> er
yderst kontinentalt. Om Vinteren blæser
nordlige Vinde. Da M. ikke er beskyttet ved nær
saa høje Bjergkæder som Nordkina, er
Vinteren her paafaldende koldere. Januar har i
Niutschwang en Middeltemp. af ÷ 9,4°, i
Mukden ÷ 15,8°. Frost paa 30—40° er ikke
sjælden. Vinteren har klart Vejr, og Snefaldet er
meget ringe. I Marts begynder Søndenvinden,
og i Slutn. af denne Maaned begynder man at
pløje og tilsaa Markerne, skønt kun den
øverste Skorpe af Jorden er tøet op. Maj er allerede
hed, men endnu er der næsten ingen Regn
faldet, Himlen er stadig klar indtil Slutn. af Juni.
Sidst i Juli ell. først i Aug., naar Heden er
stærkest (Maksima 37—38°), bryder Regnen
frem i stærke Tordenbyger, og Landet bliver
oversvømmet. Septbr og Oktbr har atter klart
Vejr, men i Slutn. af Oktbr begynder
Nattefrosten, og fra Novbr hersker Frosten Dag og

<img>Situationsplan over Mantshuriet.</img>
