kun 7 km SSV. f. Fredericia. Den gl. By med
de gennemgaaende smaa Huse har sin største
Udstrækning i V.—Ø. omkr. Hovedaaren,
Algade, som fortsættes af Odense Landevej, ved
hvilken et nyt Kvarter, »Havebyen«, er
opstaaet; det samme er Tilfældet S. f. den ældre
By mellem denne og Sindssygehospitalet; de
ny Bydele har mest Villabebyggelse. Hele
Arealet er 321 ha, og 1921 var der 1030 Gaarde
og Huse med 6870 Indb. (1901: 4469, 1850: 1633,
1801: 1019). Af offentlige
Bygninger og
Institutioner skal nævnes: Kirken,
hovedsagelig fra
sengotisk Tid, Koret dog fra
romansk, Missionshuset
(opført 1896), de
kommunale Skoler:
Borgerskolen samt Real- og
Mellemskolen, to private
Skoler, tekn. Skole
(opført 1896),
Handelsskolen (oprettet 1900),
Folkebogsamlingen med
2500 Bind (oprettet 1911), Folkemuseet,
Statens store Sindssygehospital, taget i Brug 1888
med Plads til 770 Patienter (Arkitekt: Prof.
Vilh. Petersen), By- og Amtssygehuset med
Karantænehus (opført 1917; 44 Pladser),
Fattiggaarden, det kommunale Alderdomshjem med
31 Pladser (opført 1919). Endvidere Vand- og
Gasværk (anlagt 1900), Elektricitetsværket
(anlagt 1910), Toldkamret (opført 1846), Posthuset,
Telegrafstationen, Jernbanestationen (opført
1865), som er Station paa Statsbanen
Nyborg—Strib og Endepunkt for den private
nordvestfynske Bane Odense—Brænderup—M.

Af gl. Bindingsværkshuse findes endnu
enkelte bevarede, saaledes Brogade Nr 6, som er
det ældste (fra c. 1600), og Hjørnet af Al- og
Nygade; fl. andre i Algade er derimod stærkt
medtagne.

Af milde Stiftelser findes: Chr. Ivarsen's
Hospital (Fribolig, oprettet 1767), A. C. Hansen's
Stiftelse (Fribolig for ældre Kvinder, oprettet
1899), Rekreationshjemmet »Sixtus«, oprettet
1912 med 25 Pladser for ældre Lærerinder, og
Industriforeningens Fribolig (opført 1916). Den
nedlagte østre Kirkegaard ved Odensevejen er
omdannet til et Anlæg, alm. kaldt
»Krigeranlæget«, og her er 1866 rejst et Mindesmærke
for Faldne i de slesvigske Krige; et større Areal
(2,8 ha) ved Stranden er ogsaa beplantet og
benyttes som Lystanlæg. Yderligere er
Kommunen 1921 kommet i Besiddelse af Hovedgaarden
Hindsgavl med store naturskønne Skovarealer.
Denne Erhvervelse skyldes en af
Bankdirektør A. C. Hansen 1896 oprettet Fond med det
Formaal at købe Stamhuset og skænke det til
Kommunen.

Byens vigtigste Erhverv er Haandværk og
Industri, derefter Handel, Søfart, Fiskeri,

<img>Middelfart Bymærke.</img>

<img>Situationsplan over Middelfart.</img>

<table>
<td r><i>1</i><td><i>Industriforen. m. Fribolig</i>
<td r><i>2</i><td><i>Alderdomsasyl</i>
<td r><i>3</i><td><i>Elektricitetsværk</i>
<td r><i>4</i><td><i>Gasværk</i>
<td r><i>5</i><td><i>Præstebolig</i>
<td r><i>6</i><td><i>Fattiggaard</i>
<td r><i>7</i><td><i>Tekn. Skole</i>
<td r><i>8</i><td><i>Mejeri</i>
<td r><i>9</i><td><i>Kommuneskoler</i>
<td r><i>10</i><td><i>Hotel „Victor“</i>
<td r><i>11</i><td><i>Agent Iversens Stiftelse</i>
<td r><i>12</i><td><i>Raad-, Ting- og Arresthus m. Politikontor</i>
<td r><i>13</i><td><i>Hotel „Melfar“</i>
<td r><i>14</i><td><i>Toldkammer</i>
<td r><i>15</i><td><i>Middelfart Kirke</i>
<td r><i>16</i><td><i>Dommerkontor</i>
<td r><i>17</i><td><i>Diskontoinstitut</i>
<td r><i>18</i><td><i>Apotek</i>
<td r><i>19</i><td><i>Den danske Andelsbank</i>
<td r><i>20</i><td><i>Posthus og Telegrafst.</i>
<td r><i>21</i><td><i>Højskolehjem</i>
<td r><i>22</i><td><i>Spare-og Laanekasse f. Middelfart og Omegn</i>
<td r><i>23</i><td><i>Borgmesterkontor</i>
<td r><i>24</i><td><i>Anlæg m. Mindest. f. faldne Krigere 1848-49-50</i>
<td r><i>25</i><td><i>Kalkbrænderi</i>
<td r><i>26</i><td><i>A. C. Hansens Stiftelse</i>
<td r><i>27</i><td><i>Missionshus</i>
<td r><i>28</i><td><i>By- og Amtssygehus m. Karantænehus</i>
<td r><i>29</i><td><i>Nord. Kabel- og Traadfabrik</i>
<td r><i>30</i><td><i>Jernbanehotellet</i>
<td r><i>31</i><td><i>Toldkontrol</i>
</table>

