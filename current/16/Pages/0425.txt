Ved Glødning afgiver det Ammoniak og Vand,
bliver til <sp>Magniumpyrofosfat</sp>, Mg<sub>2</sub>P<sub>2</sub>O<sub>7</sub>.
Saavel Magnium som Fosforsyre fældes i den
kvantitative Analyse som
Magniumammoniumfosfat, der da glødes til Pyrofosfatet.
<i>M. M-r.</i>
</chapter>

<chapter name="Magniumhydroxyd">
<b>Magniumhydroxyd,</b> <sp>Magnesiahydrat</sp>
Mg(OH)<sub>2</sub> findes i Naturen krystallinsk som
<sp>Brucit</sp> og i en asbestagtig Form som
<sp>Nemalith</sp>. Det faas ved at fælde en Opløsning
af et Magniumsalt med Natriumhydroxyd. Med
Ammoniumhydroxyd giver en Opløsning af et
Magniumsalt kun en ufuldstændig Fældning, og
indeholder Opløsningen i Forvejen
tilstrækkelig Ammoniumsalt, faas ingen Fældning af M.
Dette beror paa, at det svagt dissocierede
Ammoniumliydroxyds Hydroxylionkoncentration
formindskes stærkt, naar Opløsningen
indeholder Ammoniumioner, saaledes at
Hydroxylionkoncentrationen ikke bliver stor nok til med
de tilstedeværende Magniumioner at fældes ud
til det i Vand noget opløselige M.
<i>M. M-r.</i>
</chapter>

<chapter name="Magniumkarbonat">
<b>Magniumkarbonat,</b> <sp>kulsur Magnesia</sp>,
MgC0<sub>3</sub>, findes i Naturen som <sp>Magnesit</sp> og
forekommer sammen med Kalciumkarbonat i
Dolomit. Fælder man ved alm. Temp. en
vandig Opløsning af et Magniumsalt med
Natriumkarbonat, da faar man ikke normalt M.,
men et <sp>basisk</sp> M. som et hvidt Bundfald,
der efter Tørring gaar i Handelen under
Navnet <i>Magnesia alba</i>; egl. er dette en
Blanding af M. og Magniumhydroxyd i vekslende
Mængder. Slæmmer man det basiske Karbonat
op i Vand og tilleder Kulsyre, dannes efter
nogen Tids Forløb den krystallinske
Forbindelse MgCO<sub>3</sub>,3H<sub>2</sub>O. Naar man ved 0° sætter
Natriumkarbonat til et Overskud af
Magniumsulfat, indtil der begynder at fremkomme
Bundfald, og derpaa lader Blandingen henstaa ved
lav Temp., udskilles det <sp>normale</sp> M. med
5H<sub>2</sub>O. Ammoniumkarbonat fælder ikke
Magniumsalte i Kulden; anvender man derimod en
meget koncentreret Opløsning af
Ammoniumkarbonat i Ammoniakvand, faar man et fyldigt
Bundfald, som opløses i Overskud af
Fældningsmidlet og derpaa atter udskilles som
krystallinsk
<sp>Ammoniummagniumkarbonat</sp>, (NH<sub>4</sub>)<sub>2</sub>CO<sub>3</sub>,MgCO<sub>3</sub>,4H<sub>2</sub>O, som er
uopløselig i Vædsken. Behandles en Opløsning af
Kaliumklorid med MgCO<sub>3</sub>,3H<sub>2</sub>O under Tilledning
af Kuldioxyd, fældes Dobbeltsaltet KHCO<sub>3</sub>,Mg
CO3,4H<sub>2</sub>O som et tungtopløseligt, krystallinsk
Bundfald. Dette Dobbeltsalt sønderdeles ved
Ophedning med Vand under Tryk til
Kaliumkarbonat og basisk M. Denne Proces anvendes
ved Fremstilling af Kaliumkarbonat (s. d.).
<i>(O. C.). M. M-r.</i>
</chapter>

<chapter name="Magniumklorid">
<b>Magniumklorid,</b> <sp>Klormagnium</sp>,
<sp>Klormagnesium</sp>, forekommer i Havvand og
Saltkilder og meddeler Vandet en bitter Smag;
det findes ogsaa i forsk. Stassfurter
Afrømningssalte (<sp>Karnallit</sp>, <sp>Kainit</sp>,
<sp>Tachydrit</sp> o. a.). I stor Mængde vindes det som
Biprodukt ved Fremstillingen af Kaliumklorid
af Karnallit; i øvrigt kan det faas ved
Opløsning af Magniumkarbonat i Saltsyre;
inddampes denne Opløsning til den er i høj Grad
koncentreret, udkrystalliserer MgCl<sub>2</sub>,6H<sub>2</sub>O. Vil man
fremstille det vandfri Salt, da kan dette ikke
ske ved blot at ophede det vandholdige; thi
derved sønderdeles dette under Dannelse af
Magniumoxyd (Magnesia) og Klorbrinte. Gløder
man derimod Dobbeltsaltet, MgCl<sub>2</sub>.NH<sub>4</sub>Cl,6H<sub>2</sub>O,
faar man det vandfri M. om end ikke helt frit
for Magnesia. — M. finder Anvendelse til Slette
i Bomuldsvæveriet, fremdeles blandet med Sand
og Vandglas til Fremstilling af kunstige Sten;
i Roesukkerraffineringen bruges det som
Klaringsmiddel. Det er særdeles letopløseligt i
Vand; 100 Dele Vand opløser ved alm. Temp.
130 Dele, og ved 100° 366 Dele MgCl<sub>2</sub>.
Opløsningen er et godt Ildslukningsmiddel. En
koncentreret Opløsning af M. giver ved Udrøring
med stærkt brændt Magnesia saakaldet
<sp>Magnesiacement</sp>; Blandingen er plastisk,
hærdner og angribes derpaa ikke af Vand.
<i>(O. C.). M. M-r.</i>
</chapter>

<chapter name="Magniumlampe">
<b>Magniumlampe,</b> se <sp>Fotografi</sp>.
</chapter>

<chapter name="Magniumlys">
<b>Magniumlys</b> fremkaldes ved Forbrænding
af Magniumtraad, Magniumbaand ell.
Magniumpulver. Det udmærker sig ved stor Klarhed
og er rigt paa Straaler, som virker paa de
lysfølsomme Sølvsalte o. a.; derfor anvendes
det i Fotografien, man benytter dertil særligt
konstruerde Lamper (se <sp>Fotografi</sp>). M.
anvendes ogsaa til Signallys, idet Magniumpulver
blandes med Skellak og Baryumnitrat; denne
Blanding giver hvidt Lys, tilsættes desuden
Strontiumnitrat, faas rødt Lys.
<i>(O. C.). M. M-r.</i>
</chapter>

<chapter name="Magniummikstur">
<b>Magniummikstur,</b> <sp>Magnesiablanding</sp>,
er en ammoniakalsk, ammoniumkloridholdig
Opløsning af Magniumklorid, der bruges i den
kvantitative Analyse ved Bestemmelse af
Fosforsyre.
<i>M. M-r.</i>
</chapter>

<chapter name="Magniumnitrat">
<b>Magniumnitrat,</b> Mg(NO<sub>3</sub>)<sub>2</sub>, 6H<sub>2</sub>O, fremstilles
ved Opløsning af Magniumkarbonat i
Salpetersyre; ved Inddampning af Opløsningen faas det
i henflydende Krystaller, som let smelter og
derpaa ved Glødning giver Magniumoxyd MgO.
<i>(O. C.). M. M-r.</i>
</chapter>

<chapter name="Magniumnitrid">
<b>Magniumnitrid,</b> Mg<sub>3</sub>N<sub>2</sub>, faas som et
grønliggult Pulver ved at gløde Magnium i
Kvælstof ell. i Ammoniak. Det sønderdeles af Vand
til Magniumhydroxyd og Ammoniak.
<i>M. M-r.</i>
</chapter>

<chapter name="Magniumoxyd">
<b>Magniumoxyd,</b> <sp>Magnesia</sp>, <sp>brændt
Magnesia</sp>, <i>Magnesia usta</i>, <sp>Bitterjord</sp>,
MgO, forekommer i Naturen som det meget
sjældne Mineral <sp>Periklas</sp>; det dannes ved
Metallets Forbrænding, men fremstilles ved
Glødning af Magniumhydroxyd ell. basisk
Magniumkarbonat, og faas da som et meget løst
og fint Pulver (<i>Magnesia usta</i>); dette bliver i
Hvidglødhede tæt og krystallinsk. Det reagerer
svagt alkalisk, naar det slæmmes op med Vand,
hvori det er meget tungt opløseligt, og det
trækker Kulsyre fra Luften. M. dannes ogsaa
ved Glødning af krystallinsk Magniumkarbonat
ell. Nitrat, men faas da i en tæt, tung Form.
M. anvendes i Medicinen samt til Digler og
til Sorel's Cement; tidligere ogsaa noget til
Drummond's Lys. Naar det ikke har været
glødet for stærkt, forener det sig med Vand til
Magniumhydroxyd.
<i>M. M-r.</i>
</chapter>

<chapter name="Magniumperoxyd">
<b>Magniumperoxyd,</b> et Overilte af Magnium,
der faas ved at behandle Magniumsulfat med
Natriumoverilte. Det anvendes til Blegning og
i Medicinen under Navne som
