I. <sp>Geol.</sp> M. Bl. disse indtager det
<sp>carrariske M.</sp> den første Plads. Det tilhører
sandsynligvis Triasformationen og bliver brudt i
c. 500 Stenbrud paa Kyststrækningen ved
Carrara og Massa NV. f. Firenze. Af Varieteter
kan mærkes <sp>Statuario</sp>, blændende hvidt,
sukkerkornet Statuemarmor, hvori f. Eks.
Apollo de Belvedere og Michelangelo's,
Thorvaldsen's og Canova's Billedværker er hugne.
<sp>Blancclair</sp> er et finkornet hvidt M. med
talrige blaagraa Aarer, der anvendes til
Plader i Møbelindustrien, til Gulvflisetrin o. s. v.
<sp>Bardiglio commune</sp> er graablaa med
brede hvide Aarer og har samme Anvendelse.
Brudene fra Carrara er drevne i 2000 Aar,
men Forraadet har dog ikke lidt noget Skaar;
Produktionen, hvis aarlige Værdi er omkr. 20
Mill. Kr., synes tværtimod at tiltage.

<sp>Laaser</sp> er et snehvidt, smaatkornet,
undertiden blaagraaflammet M., der
sandsynligvis tilhører den arkaiske Formation i Tyrol,
og som især er blevet anvendt til mange
Bygningsværker i München samt i Wien til en
Mængde Billedværker, hvortil det fortrinlig
egner sig.

Til samme Formation hører ogsaa de gr. M.
fra <sp>Hymettos</sp> og <sp>Pentelikon</sp> i Attika,
og herfra bringes i Handelen et hvidt med
gulligt Skær, Statuemarmor, og et blaagraat
til Bygningsbrug. Det antikke <sp>pariske M.</sp>,
som man forgæves har forsøgt at vinde paa
ny, var særlig berømt som Statuemarmor. Den
bedste Kvalitet var Lychnites Lithos
(Lampesten), som optraadte i 2—4 m tykt Lag, der
med en svag Hældningsvinkel faldt ind i
Bjerget, hvor det i underjordiske Rum
(Nymfegrotterne) blev udbrudt ved Lampeskin. Det
er snehvidt og stærkt gennemskinnende,
hvorfor det giver Billedværkerne en livfuld Varme.

Norge er ogsaa rigt paa geol. M., der
forekommer i den regionalmetamorfoserede
kambriske Formation i Nordland paa mange St.,
hvor der er anlagt Stenbrud, som Heklestrand
og Ballangen i Ofoten, Fauske ved
Skjærstadfjorden o. fl. St. i Salten, Ranen og Vefsen o.
s. v. Der findes saavel Kalkspat- som
Dolomitmarmor, Varieteterne er mange, man har M.
snehvidt, kræmgult, blaagraat, graat, rødligt,
grønligt, flammet og aaret. Dette M.
forarbejdes forsk. Steder i Norge og i Frihavnen i
Kbhvn.

II. <sp>Kalksten</sp> bliver meget benyttet som
M. i Industrien; det gælder her kun farvede
M. Saaledes brydes i Nærheden af Spezia i
Italien en tæt, sort Kalksten med gult udfyldte
Ridser; denne gaar under Navn af <sp>Portor</sp>
og er en smuk og meget anvendt indvendig
Dekoration. <sp>Noir belge</sp> er en tæt, sort
Kalksten i Devon- og Carbonformationen i
Belgien og brydes ved Hennegau og Dinant. Den
finder stor Afsætning til Vægbeklædning etc.

Af andre belg. Kalkstene, der gaar under
Navnet af M., bør nævnes <sp>Sainte Anne</sp>,
der er graasort med talrige korte, tykke, hvide
Aarer, og den billige, men meget anvendte
Kulkalk, et graasort M. med graahvide
Tegninger, som er Gennemsnit af Forsteninger, og
som giver Stenen et granitagtigt Udseende,
hvoraf den har faaet Navnet <sp>Petit Granit</sp>.
Andre granitlignende M. brydes i Alpernes
Nummulitformation ved Neubeuern i Bayern;
dette er meget benyttet til Pragtbygninger i
München. Ligeledes <sp>Eiflergranitten</sp> fra
Omegnen af Aachen, som er en mørk blaagraa
Kalksten fra den rhinske Devonformation.

De gule M. er mange og hører alle til denne
Gruppe, saaledes <sp>Giallo antico</sp>, der
kommer fra Numidien (Tunis) og er gul med hvide
Aarer; <sp>Giallo di Verona</sp> og <sp>Giallo di
Siena</sp> er ital. Jurakalkstene; de fr. gule
stammer ogsaa fra Jura.

Af røde M. kan nævnes <sp>Rosso antico</sp>
fra Alabanda i Lilleasien, Rosso di Verona,
<sp>Griotte</sp>, brunrød Kalksten med hvide ell.
lysere Pletter og Aarer fra Devon ved
Narbonne i Frankrig (meget kostbar) og fra
Pyrenæerne.

III. <sp>Breccier</sp> er enten tætte ell.
krystallinske Kalkstene, som er fulde af Ridser og
Sprækker, der er udfyldte med en
anderledes farvet Mineralsubstans, eller ogsaa
virkelige Breccier. De gaar under Navn af
<sp>Bréche</sp> og kommer fra mange forsk. Findesteder.
<sp>Brocatello</sp> er en saadan med mørkerød
Grund, som har faaet sit Navn paa Grund af
Ligheden med Brokade.

IV. <sp>Sammensatte M.</sp>, hvorunder forsk.
farvede finkornede Kalkstene, som er
gennemsatte af grønne ell. sølvhvide Glimmerlag, gaar
under Navnet <sp>Cipollin</sp> ell.
<sp>Løgmarmor</sp>, fremdeles <sp>Ophicalcit</sp>, kornet
Kalksten, som er gennemvævet med Serpentin og
gaar i Handelen under Navn af <sp>Verde
antico</sp> ell. <sp>Vert moderne</sp>.

I Ovenstaaende Opregning af Marmorarter
er kun nævnt en Del af de vigtigste.
Marmorindustrien er meget stor og omfatter alle
Lande; saaledes produceres M. for store Værdier
i de forenede Stater i Nordamerika. Værdien
af M., der aarlig udbrydes, kan sættes til 50
Mill. Kr., deraf falder 20 Mill. paa Carrara
som før nævnt. Om Vinding og Bearbejdelse
se <sp>Stenindustri</sp>. (<sp>Litt</sp>.: <sp>H. Schmidt</sp>,
»Die moderne Marmore und Alabaster«
[Leipzig 1897]; <sp>R. Lepsius</sp>, »Griechische
Marmorstudien« [Berlin 1890]; <sp>A. Violet</sp>, <i>Les
Marbres</i> etc. [Paris 1879]; <sp>J. H. L. Vogt</sp>, »Salten
og Ranen« [Kria 1891] og »Norsk Marmor«
[Kria 1897]; <sp>Dammer</sp> og <sp>Tietze</sp>, »Die
nutzbaren Mineralien« [Stuttgart 1913]).
<i>(A. G.). O. B. B.</i>
</chapter>

<chapter name="Marmor, kunstigt">
<b>Marmor, kunstigt,</b> laves af Støbegibs
udrørt i Limvand og tilsat forsk. Farvestoffer
samt Vandglas. Man kan f. Eks. fremstille
Klumper af Gibs med noget forsk. Farvetone
og af forsk. Størrelse, og disse Klumper
besprøjtes mer ell. mindre stærkt med Farve til
Efterligning af Marmorets Aarer. Derpaa
æltes alle Klumperne sammen til een Kage, der
gennemarbejdes godt og udskæres i Skiver,
som trykkes fast paa Væggens ell. Søjlens
Grovpuds og glattes. Naar Massen efter et Par
Døgns Forløb er bleven haard, slibes og
poleres den ligesom ægte Marmor. Efterligningen
