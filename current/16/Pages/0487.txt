stammer fra Rotangpalmen (Arter af Slægten
<i>Calamus</i>). Ofte brunes de kunstigt ved Hjælp
af Røg. »Heotau« (<i>Calamus Scipionum</i> Lour.)
i Cochinchina siges at levere de smukkeste
Stokke.
<i>E. Su.</i>
</chapter>

<chapter name="Malakolit">
<b>Malakolit,</b> se <sp>Pyroxengruppen</sp>.
</chapter>

<chapter name="Malakon">
<b>Malakon,</b> se <sp>Zirkon</sp>.
</chapter>

<chapter name="Malakostraker">
<b>Malakostraker,</b> d. s. s. <sp>Malacostraca</sp>.
</chapter>

<chapter name="Malakov">
<b>Malakov</b> [m<sub>a</sub>£a'kåf], Navnet paa
Hovedbastionen paa Sevastopols Sydøstfront, efter
hvis Fald for et fr. Angreb 8. Septbr 1855
Sevastopol maatte overgive sig; Marskal
Pélissier, der havde Overkommandoen, blev i den
Anledning udnævnt til Hertug af M.
<i>Sch. P.</i>
</chapter>

<chapter name="Malakozoer">
<b>Malakozoer</b> (<i>Malacozoa</i>), se <sp>Bløddyr</sp>.
</chapter>

<chapter name="Malambobark">
<b>Malambobark</b> af <i>Croton Malámbo</i> Karsten
(<i>Euphorbiaceæ</i>), dens Hjem er Venezuela.
Barken er blevet benyttet som Febermiddel; den
anføres alm. som Forveksling til Kaskarille,
fra hvilken den afviger ved at danne større,
tykkere Stykker, som anatomisk afviger ved at
have Stenceller.
<i>B. G.</i>
</chapter>

<chapter name="Malamocco">
<b>Malamocco,</b> By i det nordøstlige Italien,
Prov. Venezia. Den ligger 6 km S. f. Venezia
paa Lidoen M., ɔ: den Strimmel Land, der
skiller Lagunen ved Venedig fra Adriaterhavet.
(1911) 1200 Indb. Den Havn, <sp>Porto di M.</sp>,
der paabegyndtes 1806 af Napoleon 3 km S. f.
M., er den vigtigste Indsejling til Venezias
Havn for store Skibe. Den forsvares af to
Forter og nogle Skanser.
<i>C. A.</i>
</chapter>

<chapter name="Malandrino">
<b>Malandrino,</b> Plur. <i>malandrini</i> (ital.).
en Dagdriver ell. Landevejsrøver, bedst
maaske at oversætte ved den populære nydanske
Betegnelse »Bølle«. Særlig har den berygtede
<i>Mafia</i> (s. d.) sine M. — »Malandrins« kaldte man
i Frankrig, med god Grund, en Del af de
Lejetropper (<i>les grandes compagnies</i>), der var
afskedigede efter Freden i Brétigny 1360 og
derefter søgte at ernære sig, som de bedst kunde,
indtil Bertrand du Guesclin førte dem til Krig
i Spanien.
<i>E. G.</i>
</chapter>

<chapter name="Malangen">
<b>Malangen,</b> <sp>Herred</sp>, M. Sorenskriveri,
Troms Fylke. (1921) 1802 Indb. Af Indb. var i
1900 74 Lapper og 7 Kvæner. Herredet ligger
paa Fastlandet paa Østsiden af Malangenfjord
og paa begge Sider af dens Sidefjorde; det
omgives af Hillesøy, Lenvik, Maalselv,
Balsfjord og Tromsø Sund Herreder. Den nordlige
Del er opfyldt af Fjelde, der mod V. styrter
sig overordentlig stejlt ned mod Malangenfjord,
og som i Maartind naar op i 1324 m, men som
hælder svagere af mod de andre Sider. I den
sydlige Del omkr. Nordfjord (den indre, østre
Arm af Malangenfjord) er Landet lavere
Aasland, til Dels opfyldt af Myrer og Smaavand.
Græsgangene er gode, Skovdrift og Fiskeri af
mindre Bet. Der er et Savværk og en
Tøndefabrik. Af Ryper og Multer sælges der
adskilligt. Areal 414,5 km<sup>2</sup>, heraf er 5,27 km<sup>2</sup> Ager og
Eng, 67,88 km<sup>2</sup> Skov (væsentlig Løvskov), 15,35
km<sup>2</sup> Ferskvand; Resten er Udmark, Smaafjeld
og Myr. Antagen Formue 1921 var 1508300 Kr.
og Indtægt 519550 Kr. (<sp>Litt</sp>.: »Norges Land
og Folk«; <sp>A. Helland</sp>, »Tromsø Amt«).
<i>(J. F. W. H.). M. H.</i>
</chapter>

<chapter name="Malansche">
<b>Malansche</b> [ma'la∫<sub>ə</sub>], <sp>Malandje</sp>,
Handelsplads i det sydvestlige Afrika i den portug.
Besiddelse Angola. Den ligger nær ved højre Bred
af Kuanza i en Højde af 1180 m o. H. Omegnen
er frugtbar og velbefolket. Saavel Agerbrug som
Kvægavl giver Overskud. Her bor et halvt
Hundrede Europæere, dels som Købmænd, dels som
Befalingsmænd i den lille Garnison af
Negersoldater.
<i>C. A.</i>
</chapter>

<chapter name="Malapane">
<b>Malapane,</b> højre Biflod til Oder i preuss.
Prov. Schlesien, udspringer i Polen og
udmunder efter et 120 km langt Løh 6 km ndf.
Oppeln ved Czarnowanz.
<i>N. H. J.</i>
</chapter>

<chapter name="mal-à-propos">
<b>mal-à-propos</b> ['mal-a-prå'po] (fr.), i Utide,
paa urette Sted, ilde anbragt.
</chapter>

<chapter name="Malapterurus">
<b>Malapterurus,</b> se <sp>Maller</sp>.
</chapter>

<chapter name="Malaria">
<b>Malaria</b> er Fællesnavn for de især i Troperne
forekommende Sumpfebere (Franskmændenes
Paludisme). Man antog tidligere, at Sygdommen
opstod ved Drikkevandet ell. ved
Uddunstninger fra Sumpene, deraf Navnet <i>Mala aria</i> =
<i>aria Cattiva</i>. Under: »Koldfeber«,
»Hæmosporidier«, »Insekter som Smittebærere« findes
Sygdommen indgaaende omtalt.
<i>H. I. B.</i>
</chapter>

<chapter name="Malariakakeksi">
<b>Malariakakeksi,</b> se <sp>Koldfeber</sp>.
</chapter>

<chapter name="Malaspina">
<b>Malaspina,</b> ital. Adelsslægt, der i 12. Aarh.
grundlagde et rigsumiddelbart Markgrevskab i
Lunigiana, hvortil i 14. Aarh. føjedes
Massa-Carrara. Slægten var guelfisk og ivrige
Modstandere af Hohenstauferne. <sp>Ricardano M.</sp>
(d. 1281) skrev <i>Istoria fiorentina</i>, som blev
fortsat af hans Slægtning <sp>Giacotto</sp>; <sp>Saba
M.</sp> Pave Johannes XXI's Sekretær, skrev
Siciliens Historie (<i>Rerum Sicularium libri VI</i>; i
<sp>Muratori</sp>, <i>Rerum italicarum Scriptores</i>). —
<sp>Germanico M.</sp> (f. c. 1550, d. 1604) var
pavelig Nuntius ved forsk. Hoffer. 1592 blev
han pavelig Nuntius i Polen. Han blev Kong
Sigismunds fortrolige Raadgiver og skaffede
Katolicismen Sejren i Polen. 1593—94 var han
med Kong Sigismund i Sverige, men her
mislykkedes hans Forsøg paa at skaffe
Katolicismen Sejren. Germanico M. var en af Tidens
dygtigste Diplomater og en etisk Personlighed,
der som Biskop virkede i Carlo Barromeos
Aand. (<sp>Litt</sp>.: <sp>Reichenberger</sp>, »G. M. und
F. Sega 1584—87« i »Nuntiaturberichte aus
Deutschland« 1585—90; <sp>Veress</sp>, <i>Episiolo P.
Alfr. Carrillii</i> 1591—1618 i <i>Monumenta
Hungariæ historica</i> 1906).
<i>L. M.</i>
</chapter>

<chapter name="Malater">
<b>Malater,</b> æblesure Salte, se <sp>Æblesyre</sp>.
</chapter>

<chapter name="Malatesta">
<b>Malatesta,</b> en fornem ital. Familie, der i
13.—15. Aarh. herskede over Byen Rimini og
dens Territorium og efterhaanden udvidede
dette. Stamfaderen, en Guelferhøvding, som
1275 opkastede sig til Hersker i Rimini, skal
have faaet Navnet som Øgenavn; det betyder
»slemt Hoved«. Slægten har en Rk. voldsomme
og samvittighedsløse, men tillige højt begavede
krigerske og administrativt dygtige Tyranner
at opvise, og dens Historie er rig paa
Blodgerninger o. a. Grueligheder. En af de tidligste og
mest kendte Medlemmer af Fam. var
Lancilotto, gift med Francesca da Rimini, hans
Broder Paolo var Francesca's Elskede, og det var
i Malatestaernes Borg, at Francesca's og Paolo's
Tragedie udspilledes. Senere træffer man
Sigismondo Pandolfo, der var en tapper Kriger, en
kundskabsrig Beskytter af Videnskab og Kunst,
men om hvem der berettes en Mængde
