Virkeligheden den, der styrede Skolen. Med stor
Interesse omfattede han ogsaa dennes Historie, og
udgav 1822: »Historiske Efterretninger om den
frie adelige Skole Herlufsholm«. Paa det zool.
Omraade har han indlagt sig betydelig
fortjeneste ved det, et Par Aar efter hans Død udg.
Værk: »Den danske Stats og Norges Pattedyr«,
der i stor Udstrækning støtter sig til
Forfatterens egne, i Naturen foretagne Undersøgelser.
<i>R. H. S.</i>
</chapter>

<chapter name="Melchior, Moritz Gerson">
<b>Melchior</b> ['mælk<sub>i</sub>år], <sp>Moritz Gerson</sp>,
dansk Købmand, f. i Kbhvn 22. Juni 1816, d.
smst. 19. Septbr 1884. M. blev 1840 Grosserer
og Medindehaver af det af hans Farfader 1760
stiftede store Handelshus Mostes og Søn G. M.
Da hans Fader og en ældre Broder var døde,
blev han 1845 Eneindehaver af Firmaet, hvori
senere en yngre Broder Moses M. (se ndf.)
indtraadte. Med stor Dygtighed fortsatte han
Forretningen, som med Sæde i Kbhvn og
Vestindien drev en betydelig oversøisk Handel til
Dels paa egne Skibe. 1853 anlagdes i Melbourne
en Filial, der atter ophævedes 1862. M. var fra
1849 til sin Død Medlem af Grosserersocietetets
Komité og fra 1873 dennes Formand. 1862—83
var han Medlem af Sø- og Handelsretten.
1851—69 var han Borgerrepræsentant og vedblev
efter sin Udtræden at være Medlem af
Havneraadet, hvortil han valgtes 1859. Som
Borgerrepræsentant havde han en ikke ringe Andel
i Omordningen af Kbhvn's Politi. I det politiske
Liv deltog han 1866—74 som Medlem af
Landstinget, hvor han dog ikke indtog nogen
fremskudt Stilling. 1849—52 var han Medlem af det
mosaiske Trossamfunds Repræsentantskab. I
hans yderst gæstfri Hjem samledes en stor
Mængde Repræsentanter for Kunst og
Litteratur, bl. a. H. C. Andersen, der i sine senere
Leveaar i Reglen tilbragte Sommeren paa M.'s
Landsted »Rolighed« ved Kalkbrænderierne paa
Østerbro.
<i>(E. M.). K. M.</i>
</chapter>

<chapter name="Melchior, Moses">
<b>Melchior</b> ['mælk<sub>i</sub>år], <sp>Moses</sp>, dansk
Købmand, foreg.'s Broder, f. i Kbhvn 28. Jan. 1825,
d. 25. Novbr 1912. Efter at have været paa
Kontor hos Jacob Holm & Sønner traadte han
ind i Firmaet Moses & Søn G. M. og blev 1850
Grosserer. 1853 rejste han til Melbourne for at
grundlægge Firmaets Afdeling der og vendte
2 Aar efter tilbage. Efter Broderens Død
fortsatte han Forretningen sammen med en
Brodersøn. Han foretog hyppige oversøiske Rejser,
særlig til Vestindien, for hvis Befolkning han
paa forskl. Maade lagde stor Interesse for
Dagen. Efter den sp.-amer. Krig 1898 og
Portoricos Erobring anlagde han en Filial i New
York. M. var Medlem af Sø- og Handelsretten
(1883—1905) og Grosserersocietetets Komité
(1885—1904). 1869—84 var han
Borgerrepræsentant. Uden for sin Forretning anvendte han
særlig sin betydelige Arbejdskraft til humane
og filantropiske Formaal, bl. a.
Understøttelsesforeningen og fl. af det mosaiske Trossamfunds
Institutioner; og navnlig har han udført et
meget stort Arbejde i »Arbejdernes Byggeforening«,
til hvis Bestyrelse han var knyttet fra 1867 til
sin Død.
<i>(E. M.). K. M.</i>
</chapter>

<chapter name="Melchior, Nathan Gerson">
<b>Melchior</b> ['mælk<sub>i</sub>år], <sp>Nathan Gerson</sp>,
dansk Øjenlæge, ovenn.'s Broder, f. 2. Aug. 1811
i Kbhvn, d. smst. 30. Jan. 1872. M. tog kir.
Eksamen 1834, med. Eksamen 1835, rejste
derpaa udenlands 1836—37, blev <i>Lic. med.</i> 1839,
<i>Dr. med.</i> 1841. Han praktiserede derefter som
Øjenlæge i Kbhvn og blev karakteriseret Prof.
1853. — M. var en dygtig Øjenlæge, der var
den første, der indførte Skeleoperationen i
Danmark (begge hans Disputatser handler herom).
Han var meget kendt i Udlandet, hvortil han
ofte rejste, og var Medlem af en Mængde
udenlandske videnskabelige Selskaber. 1851 fremkom
han med et Forslag til en Udvidelse og
Forbedring af Blindeinstituttet, blev Medlem af den
i den Anledning nedsatte Kommission, og da
Instituttet blev omdannet, blev han 1857
Medlem af dets Bestyrelse og 1868 dets Læge. 1850
var han Overlæge ved et Lazaret i Kbhvn og
iagttog her en Del Tilfælde af den »ægyptiske
Øjensygdom« hos Holstenere. Efter Krigen
offentliggjorde han i »Ugeskrift for Læger« (Juli
1852) en Afh. herom og henledte
Opmærksomheden paa denne Sygdoms Forekomst i den
danske Hær og dens Smitsomhed, hvorved han
gav Anledning til den største med. Polemik,
der nogen Sinde har fundet Sted i Danmark.
Han støttedes især af <sp>J. C. Bendz</sp>. 1856 blev
han Medlem af den Kommission, der nedsattes
i Anledning af denne Sygdom.
<i>G. N.</i>
</chapter>

<chapter name="Melchissédec, Léon">
<b>Melchissédec</b> [m<sub>æ</sub>lkise'dæk], <sp>Léon</sp>, fransk
Operasanger (Baryton), f. i Clermont-Ferrand
7. Maj 1843, Elev af Paris-Konservatoriet, var
1866—77 ansat ved <i>Opéra comique</i>, og derefter
indtil 1891 ved den store Opera i Paris. 1894
blev han Lærer i Deklamation og Sang ved
Konservatoriet.
<i>S. L.</i>
</chapter>

<chapter name="Melchitter">
<b>Melchitter</b> [-'ki-] ell. <sp>Melekitter</sp> (af det
syr. <i>Melek</i>, Konge, kan maaske overs. ved
»Snobber«), saaledes kaldte Monofysitterne i
Asien de ortodokse Kristne, fordi de i
Overensstemmelse med Kejserens Vilje bøjede sig for
Kirkemødet i Chalkedon (451). De har en
særlig Patriark i Damaskus, der har 114000 M.
under sig. Siden 1744 har M. staaet i
Forbindelse med Rom.
<i>L. M.</i>
</chapter>

<chapter name="Melchthal">
<b>Melchthal</b> ['mælKta.l], to Dale i schweizisk
Kanton Unterwalden i Damma-Gruppen i
Berner-Alperne. <sp>Grosses M.</sp> strækker sig med
en Længde af 20 km fra Graustock (2663 m) til
Ranfttobel 4 km S. f. Samen. Grosse Melchaa
udspringer fra Melch-See, styrter sig, i en
Klippekløft og kommer først 3 km nordligere for
Dagen. <sp>Kleines M.</sp> skilles fra Grosses M.
ved Hohenstollens Kæde (2484 m), vandes af
Kleine Melchaa, er vild og ensom og udmunder
ved Weiler Melchen i Sarner-Søens Dal.
<i>N. H. J.</i>
</chapter>

<chapter name="Melchthal, Arnold von">
<b>Melchthal</b> ['mælKta.l], <sp>Arnold von</sp>, ogsaa
kaldet <sp>Arnold an der Halden</sp>,
schweizisk Bonde fra Kanton Unterwalden i 14. Aarh.
M. nævnes i Sagnet som en af Schweizernes
Ledere i Kampen mod Østerrigerne. Han skal
have saaret en Mand, der efter den østerr.
Landfoged Landenberg's Befaling vilde fratage
hans Fader nogle Okser, hvorpaa Fogden, efter
M.'s Flugt, lod Øjnene stikke ud paa Faderen.
M. skal da sammen med Werner Stauffacher
fra Schwyz og Walter Fürst fra Uri have
samlet Frihedsvennerne paa Rütli-Egnen (Novbr.
