<chapter name="Mejia, Pero">
<b>Mejia</b> [mæ'ki<sub>a</sub>] (ell. <sp>Mexia</sp>), <sp>Pero</sp> (ell.
<sp>Pedro</sp>), sp. Forf., f. omkr. 1500, d. 1551.
Denne sevillanske Adelsmand har skrevet
<i>Historia imperial y cesarea</i> (1545) og <i>Historia de
Carlos V</i>, hvilken sidste først er udg. af J.
Deloffre i <i>Revue hispanique</i>, 44. Bd (1*18). Men
desuden er M. Forf. til en Efterligning af de
kendte <i>Apophthegmata</i> af Erasmus fra
Rotterdam, med hvem han stod i venskabelig
Forbindelse; den hedder <i>Silvu de varia lección</i> (1542)
og gjorde ikke ringe Lykke. Som Digter
optraadte han ogsaa, menes der; man antager
ham nemlig for at være den <i>Caballero cesareo</i>,
hvem nogle gode Romancer i Sepulveda's
Samling af hist. Viser skyldes.
<i>E. G.</i>
</chapter>

<chapter name="Mejico">
<b>Mejico</b> ['mækik<sub>å</sub>], se <sp>Mexiko</sp>.
</chapter>

<chapter name="Mejillones del Sur">
<b>Mejillones del Sur</b> [mæki'l<sub>j</sub>ån<sub>æ</sub>s-ð<sub>æ</sub>l-], By i
Chile, Prov. Antofagasta, ligger i en øde,
vandfattig Egn ved Mejillones-Bugten (23° 8′ s.
Br.) og ved Foden af <sp>Morro de
Mejillones</sp> (807 m), der leverer Guano og
Kobbermalm. M. anlagdes 1870 ved en af de bedste
naturlige Havne langs Sydamerikas Vestkyst,
men ødelagdes fuldstændig af et Jordskælv 9.
Maj 1877. 3000 Indb.
<i>N. H. J.</i>
</chapter>

<chapter name="Mejlbystenen">
<b>Mejlbystenen,</b> dansk Runesten, fundet i et
Stendige i Mejlby (Støvring Herred, Randers Amt),
men opbevares nu i Randers Mus. Indskriften,
som af Wimmer sættes til Beg. af 11. Aarh.,
lyder i Overs.: »Aane rejste denne Sten efter
sin Søn Aksel, som døde med Tore i Øresund«.
Om der sigtes til et Slag i Øresund ell. en
ulykkelig Hændelse, kan ikke ses af Indskriften.
(<sp>Litt</sp>.: <sp>Wimmer</sp>, »De danske
Runemindesmærker«, II, 213).
<i>V. D.</i>
</chapter>

<chapter name="Mejlflak">
<b>Mejlflak,</b> Aarhus Bugt, mellem Helgenæs
Sydpynt og Samsø Nordpynt. Flakket har sin
største Udstrækning i Ø. og V. og er 6 1/2 km
langt inden for 10 m-Grænsen. Paa den største
Del af Flakket er der c. 5 m Vand; men paa
den vestlige Del, der hedder <sp>Mejlgrund</sp>,
er der under 4 m og endog en tør Sandbanke,
paa hvilken er bygget en stor Baake. Paa
Flakkets Østspids ligger en Grund med 1,3 m Vand,
Lillegrund. Ø. f. denne, og skilt fra den ved et
300 m bredt Dyb med c. 10 m Vand, ligger
en lille Stenrose med 4 m Vand; denne er
afmærket.
<i>G. F. H.</i>
</chapter>

<chapter name="Mejlhjem">
<b>Mejlhjem,</b> Menneskeverden; se <sp>Midgaard</sp>.
</chapter>

<chapter name="Mejlænder, Otto Georg">
<b>Mejlænder</b> ['mæj-], <sp>Otto Georg</sp>, norsk
Jurist, f. 19. Aug. 1829 i Kria, d. smst. 2. Febr
1899, blev Student 1848, <i>cand. jur.</i> 1854,
hvorefter han en Tid var Kopist i
Indredepartementet. 1866 blev han, efter at have været
konstitueret i forsk. Embedsstillinger, ansat
som Assessor i den s. A. oprettede Kria Byret,
hvis 1. Assessor han blev 1877, og udnævntes
1881 til Justitiarius i samme Ret. M.'s Navn
er særlig knyttet til de nu mest brugte større
og mindre Lovsamlinger, som han har udg.
dels alene, dels i Samarbejde med andre:
»Love, Anordninger etc. for Kongeriget Norge« (12
Bd med Register, 1849—95), udgivne for de 3
første Binds Vedk. af J. A. Schmidt, senere
væsentlig af M. alene, samt »Alm. norsk
Lovsamling i Udtog med Henvisninger 1660—1890«
(1—3, 2. Udg. 1885—93), og som Suppl. til
baade den store og mindre Udg. »Alm. norsk
Lovsamling for 1892—96 i Udtog og med
Henvisninger« (1900). Ligeledes har han udgivet
»Christian V's norske Lov i Uddrag og med
Henvisninger« (1892) samt fl. a. Love.
<i>Wt. K.</i>
</chapter>

<chapter name="Mejsel">
<b>Mejsel,</b> kileformet tilskærpet Værktøj af
hærdeligt Staal til at bearbejde haarde
Materialer, navnlig Metaller og Stene. De M., der
benyttes ved Træets Forarbejdelse, har
modsat Æggen en Angel, der sættes
i et Træskaft; de benævnes
<sp>Stemme</sp>- og <sp>Stikkejern</sp>.
M. til Metalarbejde har forsk.
Form, efter som de skal
anvendes i varmt ell. koldt Materiale.
I første Tilfælde er de forsynede
med et Lgn. elastisk Skaft som en
Sæthammer, idet de ligesom en
saadan skal slaas med en
Forhammer. <sp>Skraamejslen</sp>, der
anvendes mest i Smedien, benyttes
ikke blot til Afhugning af
overflødigt Materiale (Skraa) af den
udsmedede Genstand for at komme
den ønskede Genstand nærmere,
men ogsaa til Afhugning af det
udsmedede Gods fra det Materiale, hvoraf det er
udsmedet; desuden til Opskraaning af Gods;
med <sp>Lokmejselen</sp> ell. Hulmejselen
hugger man ned i Jernet for at danne en Slidse,
der senere kan »dornes op« til et Hul.
<sp>Huulmejselens</sp> Æg ligger i en Plan, der tænkes
lagt vinkelret paa en Akse gennem M., medens
Æggen ved den halvrunde M. ligger i en
Plan gennem denne. Ved <sp>Koldmejsel</sp> kan
enten forstaas en M., der ligner Skraamejselen,
men bruges i kolde Metaller, eller det samme
som <sp>Bænkmejsel</sp>, saaledes kaldet, fordi
den benyttes ved Filebænken. Den alm.
Bænkmejsel udsmedes af fladt Materiale; den har
ikke Skaft. Er Æggen paa den smalle Led,
kaldes M. <sp>Krydsmejsel</sp> og egner sig til
at gaa i Dybden med. Er Æggen paa den
brede Led, kaldes M. <sp>Fladmejsel</sp>.
<sp>Kanalmejsel</sp> er en ensidig Bænkmejsel med
stærkt rundet Æg; den anvendes til at
udmejsle Smørekanaler i Lejepander. Angaaende
Trykluftsmejsler, se <sp>Trykluftsværktøj</sp>.
Bænkmejselen holdes i venstre Haand, med
højre Haand føres Hammeren, ved hvis Slag
M. drives mod Metallet og aftager Spaaner.

Bænkmejselen er gerne 100—250 mm lang,
FladmiejiSelen indtil c. 40 maaned, Krydsmejselen
højst c. 12 mm, Kilevinklen er 15—20° og
Æggens Vinkel 45—70°, alt afhængig af det
bearbejdede Materiales Haardhed. Gravstikken
kan opfattes som en lille M.; modsat
Bænkmejselen føres den ikke frem ved Hammerslag,
men ved Tryk af Haanden paa dens Skaft. De
flade af Trædrejeren benyttede Staal kaldes
ogsaa M.
<i>(F. W.). D. H. B.</i>

<img>Krydsmejsel.</img>
</chapter>

<chapter name="Mejselbor">
<b>Mejselbor,</b> se <sp>Boring</sp>, S. 708.
</chapter>

<chapter name="Mejselen">
<b>Mejselen,</b> Stjernebillede, d. s. s. Gravstikkel.
</chapter>

<chapter name="Mejser">
<b>Mejser</b> (<i>Paridæ</i>) kaldes en i fl. Slægter delt,
ikke stærkt afgrænset Familie af smaa
Spurvefugle, i Udseende nærmest lignende
Finkegruppen. Næbbet er kort og kegledannet, Kløerne
ret lange, skarpe og forholdsvis kraftige,
Vingerne temmelig korte. Farvetegningen er oftest
