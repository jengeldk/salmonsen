slavofile Kredse (Gogol, Pogodin o. a.). M. har
skrevet talrige Afhandlinger særlig vedrørende
Lilleruslands Historie og Sprog. En Del af disse
udgaves samlede i 3 Bd af A. A. Kotljarevskij
1876—80. Som Litteraturhistoriker har han
mest beskæftiget sig med den russ. Litteraturs
ældste Periode (f. Eks. i »Istorija drevnej russkoj
slovesnosti«), og endelig har han indlagt sig
Fortjeneste ved at samle lillerussiske
Folkeviser, som han udgav i 3 Samlinger 1827, 1834
og 1849.
<i>H. C-e.</i>
</chapter>

<chapter name="Maksimum">
<b>Maksimum</b> (mat.). Hvis en Funktion <i>f (x)</i>
stadig er reel, naar <i>x</i> gennemløber et Interval
af den reelle Talrække, siger man, at den har
et M. for en Værdi <i>a</i> af <i>x</i> i det nævnte
Interval, hvis <i>f (a)</i> er større end de nærmest flg. og
foreg. Værdier af <i>f (x)</i>, altsaa hvis <i>f (a + h)</i>
— <i>f (a)</i> er negativ for uendelig smaa positive og
negative Værdier af <i>h</i>. Hvis <i>f (a + h)</i> — <i>f (a)</i>
er positiv for saadanne Værdier af <i>h</i>, siges <i>f (x)</i>
at have et <sp>Minimum</sp> for <i>x</i> = <i>a</i>. Kan <i>f (a + h)</i>
— <i>f (a)</i> udvikles i Rk. efter Potenser af <i>h</i> ved
Taylor's Formel, maa i begge Tilfælde den
afledede Funktion <i>f<sup>1</sup>(x)</i> være = <i>0</i> for <i>x = a</i>;
omvendt vil en Værdi <i>a</i> for <i>x</i>, der gør <i>f<sup>1</sup>(a)</i>
= 0, svare til M. ell. Minimum, hvis det første
Led af Rk., der ikke er = 0, er henh. negativt
for alle Værdier af <i>h</i> ell. positivt for dem alle.
Har Ledet forsk. Tegn for positive og negative
<i>h</i>, er der hverken M. ell. Minimum. Paa samme
Maade siges en reel Funktion af fl. reelle
Variable, f. Eks. <i>f (x, y, z)</i>, at have M. ell.
Minimum for de reelle Værdier <i>a, b, c</i> af <i>x, y, z,</i>
hvis <i>f (a + h, b + k, c + l)</i> — <i>f (a, b, c)</i> er
henh. negativ ell. positiv for alle uendelig smaa
Værdier af <sp>h, k, l</sp>. Kan denne Differens
udvikles i en Taylor'sk Rk. efter Potenser af <sp>h, k,
l</sp>, maa <i>df/dx</i>, <i>df/dy</i>, <i>df/dz</i> være = 0 for <i>x = a</i>, <i>y — b</i>,
<i>z — c</i>; om omvendt Værdier for <i>x</i>, <i>y</i>, <i>z</i>, der gør
disse Differentialkvotienter = 0, svarer til M.,
Minimum ell. ingen af Delene, maa ligesom før
afgøres ved en Undersøgelse af Fortegnet for
Summen af Leddene af lavest Grad i
Rækkeudviklingen.
<i>Chr. C.</i>
</chapter>

<chapter name="Makulatur">
<b>Makulatur</b> (lat.), kasseret Trykpapir, Papir
af trykte Bøger, benyttet blot som Papir;
derfor bruges M. om værdiløse Bøger.
<sp>Makulere</sp>, plette, tilsmudse.
</chapter>

<chapter name="Makværk">
<b>Makværk,</b> daarlig udført Arbejde, efter tysk
»Machwerk«, som opr. betød
»haandværksmæssigt Arbejde«.
<i>V. D.</i>
</chapter>

<chapter name="mal">
<b>mal</b> (fr.), Onde, Sygdom — bruges i visse
Sammensætninger som <i>m. perforant</i>
[-'malpærfå'rã] (<sp>Ligtorn</sp>), <i>petit m.</i> [pti-'mal] (se
<sp>Epilepsi</sp>). Smlg. <sp>malum</sp>.
</chapter>

<chapter name="Malabar">
<b>Malabar,</b> Distrikt paa Forindiens Vestkyst,
Prov. Madras, har et Areal af 14931 km<sup>2</sup> med
(1911) 3015119 Indb., 211 pr km<sup>2</sup>, overvejende
Hinduer, 953381 Muhammedanere, 47015
Kristne. M. er mod NØ. opfyldt af Ghats-Bjergene,
der i Camels Hump naar en Højde af 2134 m.
Mod V. og S. findes Lavland. M. er en af
Indiens frugtbareste Egne. I Bjergene dyrkes
Kaffe, i Lavlandet Kokos, Peber, Ingefær, Kanel,
Arekanødder, Arrowroot o. s. v. Befolkningens
Sprog er Malayalam. Hovedstaden er Kalikut.
<i>M. V.</i>
</chapter>

<chapter name="Malabar-Fasan">
<b>Malabar-Fasan,</b> <sp>Malabar-Finke</sp>
(<i>Spermestes malabarica</i> L.), en lille Spurvefugl
udbredt over en stor Del af Indien, i Mængde
indført til Europa og holdt som Burfugl. Dens
Ydre berettiger ikke Fasannavnet, idet den er
ganske uanselig, graa paa Ryggen, hvid paa
Undersiden.
<i>O. H.</i>
</chapter>

<chapter name="Malabar-Finke">
<b>Malabar-Finke,</b> se <sp>Malabar-Fasan</sp>.
</chapter>

<chapter name="Malabar-Gummi">
<b>Malabar-Gummi,</b> en med <i>Gummi arabicum</i>
nærbeslægtet, men ikke saa værdifuldt Gummi,
faas af <i>Bombax malabaricum</i> og <i>B.
pentandrum</i>.
<i>K. M.</i>
</chapter>

<chapter name="Malabarisk">
<b>Malabarisk</b> kaldte man i Europa tidligere,
nu kun sjældent, de til den dravidiske Sprogæt
hørende Sprog, der tales paa Malabar-Kysten,
det er Vestkysten af Dekan, imellem Goa og
Kap Komorin, særlig det mest udbredte af disse
Sprog, Tamil (Tamulisk) og vel ogsaa det med
dette beslægtede Malayalam. I Danmark bruges
M. ofte om uforstaaelig, besynderlig ell.
barbarisk lydende Tale.
<i>V. S.</i>
</chapter>

<chapter name="Malabar-Kysten">
<b>Malabar-Kysten,</b> se <sp>Forindien</sp>.
</chapter>

<chapter name="Malabar-Talg">
<b>Malabar-Talg,</b> <sp>Vateriafedt</sp>,
<sp>Plantetalg</sp>, faas af Frøene af <i>Vateria indica</i>. Det er
et fast Fedtstof, der i frisk Tilstand er
brunliggult, men bliver hvidt ved Henliggen; det har
en Haardhed som Faaretalg, smelter ved
37—42° og bruges til Sæbe og Stearin.
<i>K. M.</i>
</chapter>

<chapter name="Malabon">
<b>Malabon,</b> By ved Manila Bugten, Luzon,
Filippinerne, 20000 Indb., Fiskeri, Fremstilling af
Ylang-Ylang Olie.
<i>M. V.</i>
</chapter>

<chapter name="Malachit">
<b>Malachit</b> [-'kit], se <sp>Malakit</sp>.
</chapter>

<chapter name="Malachowski">
<b>Malachowski</b> [mala'kåfski], <sp>Stanislaus</sp>,
Greve, polsk Statsmand (1735—1809), var
Landmarskal paa Rigsdagen 1788—92. Som en afgjort
Modstander af det russ. Parti var han med at
slutte Forbundet med Preussen 1790 og en af
Ophavsmændene til den ny Forfatning 1791,
medens han forgæves søgte at formaa Kongen
til at stille sig i Spidsen for Kampen imod
Targovitz-Konføderationen 1792. Under det ny
Storhertugdømme Varszava 1807 blev han Formand
for Senatet.
<i>E. E.</i>
</chapter>

<chapter name="Malacodermata">
<b>Malacodermata,</b> se <sp>Blødbiller</sp>.
</chapter>

<chapter name="Malacologi">
<b>Malacologi,</b> se <sp>Konkyliologi</sp>.
</chapter>

<chapter name="Malacopterygii">
<b>Malacopterygii,</b> d. s. s. Blødfinnefisk.
</chapter>

<chapter name="Malacostraca ell. Storkrebsene">
<b>Malacostraca</b> ell. <sp>Storkrebsene</sp> danner
sammen med <i>Entomostfaca</i> ell.
<sp>Smaakrebsene</sp> to af de store Underklasser, hvori
Krebsdyrene (s. d.) deles. I Modsætning til
Entomostrakernes Legeme finder man hos M. et
konstant typisk Antal Segmenter og Lemmer, hvis
Antal kan formindskes ved Sammensmeltning,
ell. ved at enkelte Segmenter og Lemmer ikke
kommer til Udvikling. Legemet falder i 3
Afsnit: Hoved, Krop og Hale; det første Afsnit
bestaar af 5—6 Segmenter, alt efter som man
udskiller et særligt Øjesegment ell. ikke,
Kroppen af 8 og Halen af 7 Segmenter. Fra Hovedet
udspringer ofte en stor Hudfold, det saakaldte
Skjold, der strækker sig bagtil og bedækker
større ell. mindre Partier af Kroppen; det er
altid sammenvokset med en Del af Kroppens
Rygside og er ofte af en betydelig Haardhed og
Tykkelse. Hovedet bærer de store Sideøjne, der
hyppigst er stilkede; et Pandeøje mangler i Alm.
