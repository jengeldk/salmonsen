beholdt sin Stilling under den flg. liberale
Regering; men da dennes Forsøg paa at gaa
»Devolutionen«s Veje mislykkedes p. Gr. a.
Nationalisternes fordringsfuldere Holdning, og da M.'s
diplomatiske Evner ingenlunde stod paa Højde
med hans administrative, traadte han tilbage
med Peersrang 1908. Af det »Konvent«, der
1917—18 skulde forsøge en irsk Forsoning, var
han et Hovedmedlem, men hans
Mæglingsforslag bar ikke varig Frugt.
<i>P. L. M.</i>
</chapter>

<chapter name="Mac Dowell, Edward Alexander">
<b>Mac Dowell</b> [m<sub>ə</sub>k-'da^u<sub>ə</sub>£], <sp>Edward
Alexander</sp>, amer. Komponist, (1861—1908),
modtog sin første Undervisning i New York, bl. a.
af Teresa Carreño, senere i Paris og i
Frankfurt a. M., og var i nogle Aar Lærer i
Darmstadt. 1888 vendte han tilbage til Amerika og
var der dels Universitetslærer, dels
Sangforeningsdirigent indtil 1904 (da han blev
sindssyg). M. anses for en af Amerikas betydeligste
og originaleste Komponister, der mere end
nogen Amerikaner har tilstræbt en national
Tone i sin Musik; han er ofte smlg. med Edv.
Grieg. Hans Værker er symfoniske Digtninge
og Suiter (»Indiansk Suite«), men navnlig
Klaverværker — Koncerter, Sonater,
Karakterstykker — og Sange. M. har ogsaa skrevet hist. og
kritiske Essays samt Digte (Biogr. af <sp>L.
Gilman</sp> og <sp>E. Fry-Page</sp>).
<i>W. B.</i>
</chapter>

<chapter name="Mac Dowell, Patrick">
<b>Mac Dowell</b> [m<sub>ə</sub>k-'da^u<sub>ə</sub>£], <sp>Patrick</sp>, eng.
Billedhugger, f. 12. Aug. 1799 i Belfast, d. 9.
Decbr 1870 i London. Han studerede under
Chenu og paa London-Akademiet (som han 1846
blev Medlem af) og fortsatte sin Uddannelse i
Italien. Her synes han at være blevet ret stærkt
paavirket af Canova's Kunst. I M. D.'s Værker,
hans Idealskikkelser af unge Piger, mærkes
ofte en Forkærlighed for kælent bløde Former,
en Følsomhed, der let slaar over i det affekterte
(»Pige, der har mistet sin Due«), men til Tider
kan være inderlig (»Morgenbøn« ɔ: en ung
bedende Pige); berømt er hans Statue af en
ung nøgen Pige: »Day Dream« (»i Drømme«),
et Marmoreksemplar (1853) i Glyptoteket i
Kbhvn. Andre Arbejder i lgn. Retning:
»Virginius og hans Datter« (1850), »Ørnedræberen«,
»Læsende Pige« (1837), »Tidlig Kummer« (1847)
og »Europa« paa Prins-Albert-Monumentet.
Desuden modelerede M. D. talrige Portrætbuster
og -figurer: Bronzestatuerne af Jarlen af
Belfast (1856) og Viscount Fitzgibbon (Limerick),
Pitt og Lord Chatham (Westminster Abbey),
Turner i St Paul, Statuen af Viscount Exmouth
i Greenwich og Bronzestatuer for
Parlamentsbygningen.
<i>A. Hk.</i>
</chapter>

<chapter name="Macduff">
<b>Macduff</b> [m<sub>ə</sub>k'daf], By i det østlige Skotland,
Banffshire, ligger ved Nordsøen ved Mundingen
af Deveron, hvorover en Bro fører til Banff.
Den har (1921) 3345 Indb. samt betydelig
Fiskeri (Sild) og Kystfart.
<i>N. H. J.</i>
</chapter>

<chapter name="Mace">
<b>Mace</b> [me<sub>i</sub>s] (eng.: »Kølle«) er, ligesom
Scepteret for Kongen, Myndighedstegnet for
Formændene i Parlamentets tvende Huse
(Lordkansleren og <i>Speaker</i>'en) samt for Byernes
Borgmestre, Biskopperne o. fl. andre gejstlige
Personer; den bæres i højtidelige Optog foran
dem. Underhusets Kølle er af forgyldt Metal og
prydet med Krone; den, der nu bruges, er fra
1660. Saa længe Formanden indtager sit Sæde,
ligger den paa tværs af »Husets Bord« ved
Bordenden i et Par Kroge, der er hævede over
Bordpladen; men naar Formanden forlader sit
Sæde, f. Eks. naar Huset »gaar i Komité« under
Ledelse af Næstformanden (<i>Chairman</i>), lægges
Køllen »under Bordet«, ɔ: i Kroge, der staar
under Bordpladens Højde. Gaar Formanden til
Overhuset, bæres den foran ham af
»Vaabendrageren« (<i>Sergeant at arms</i>), den
Embedsmand, der har at holde Orden i Huset og dets
Stemmeværelser (<i>Lobby</i>). — Ogsaa i
Nordamerikas Repræsentanthus er M. siden 1789
Myndighedstegn for Formanden og bæres
stundom af Husets Vaabendrager, men er ellers
henstillet paa et Fodstykke ved Siden af
Formandsstolen. Her er den dannet som et Bundt
af 13 Ibentræsstokke (1 for hver af de gl.
Stater), omvunden med to Sølvbaand (ligesom de
rom. <i>fasces</i>), og smykket i Toppen med en
Jordkugle og den nordamer. Ørn, begge i Sølv.
<i>E. E.</i>
</chapter>

<chapter name="Macé, Jean">
<b>Macé</b> [ma'se], <sp>Jean</sp>, fr. Litterat og
Politiker, f. 22. Aug. 1815 i Paris, d. 13. Decbr 1894
i Monthiers (Aisne). Udgaaet fra et meget
tarveligt Hjem kom han dog til at studere og
blev Lærer ved fl. lærde Skoler i Paris. Efter
3 Aars Soldatertjeneste blev han 1845
Historikeren Théodore Burette's Medarbejder og
virkede fra 1847 som Journalist ved <i>La
République</i>. Efter Statskuppet 2. Decbr flygtede han
til Alsace, hvor han i nogle Aar levede af
Undervisning og syslede med pædagogiske
Spørgsmaal. 1863 oprettede han en
Folkebiblioteksforening for Øvrerhinen og stiftede 1866 et
Selskab, der skulde arbejde for gratis,
obligatorisk og borgerlig Undervisning, og som, siden
1895 har været et Værneselskab for
Ungdommen. 1883 blev M. livsvarig Senator. Han
sluttede sig til Venstrepartiet og arbejdede især
for Loven om Folkeskolevæsenets Organisation.
M. har udg. en Del Børnebøger, af hvilke især
<i>L'Histoire d'une bouchée de pain</i> har vundet
ham mange Læsere; desuden pædagogiske Skr
og politiske Pjecer. I sine seneste Aar var han
en flittig Medarbejder i <i>La Petite République
française</i>.
<i>(Fr. Th.). H. A. S.</i>
</chapter>

<chapter name="Macedo, J. M.">
<b>Macedo</b> [m<sub>a</sub>'seð<sub>u</sub>], J. M., se <sp>Manoel de M.</sp>
</chapter>

<chapter name="Macedo (se Clovio)">
<b>Macedo </b> [ma't∫edo], se <sp>Clovio</sp>.
</chapter>

<chapter name="Macedo, Pater José Agostinho">
<b>Macedo</b> [m<sub>a</sub>'seð<sub>u</sub>], <sp>Pater José Agostinho</sp>,
portug. Digter og Kritiker (1770—1831), særlig
bekendt ved sit hensynsløse Angreb paa Camõens
i <i>O Oriente</i>, en Efterligning af Lusiaderne. Han
beskylder her den store Forf. for at mangle
Originalitet og digterisk Talent og sætter sit
eget Værk langt over <i>Lusiaderne</i>. For Scenen
har M. skrevet en Rk. Skuespil, i hvilke han
staar som Forløber for den romantiske Skole.
Hans bedste Værk er et filosofisk Digt A
<i>Meditação</i>. Det komiske Heltedigt <i>Os Burros</i> er
kun en politisk Pamflet.
<i>Chr. H.</i>
</chapter>

<chapter name="macédoine">
<b>macédoine</b> [mase'dwan] (fr.) spises enten som
selvstændig Ret ell. sammen med Kød. M.
bestaar af ituskaarne Gulerødder, Sellerier, hvide
Bønner, Ærter m. m. De forskellige
Grønsager er først kogt hver for sig og derefter
sammenblandede og tilsat Krydderier, Smør og
lidt hvid Sovs.
<i>R. H.</i>
</chapter>

<chapter name="Macedonianere">
<b>Macedonianere,</b> se <sp>Macedonius</sp>.
</chapter>
