cm tykt Mørtellag, hvorpaa Slidlaget lægges; et
grovere Materiale som Ærtesten ell. Nøddesten
er uegnet, fordi Stenene lejrer sig fast mod
hverandre og saaledes overfører Lyden. Det
øvre Mørtellag og Slidlaget bør ikke berøre
Vægge og Søjler og heller ikke lodrette
Rørledninger, hvilket kan forhindres ved Indlæg
af Kork- ell. Filtstrimler. Lægges det haarde
Slidlag direkte paa det bærende Gulv, vil
Lydstrømmen gaa over i dette og først kunne
afbrydes ved Murene, f. Eks. ved at lade
Etageadskillelsen hvile paa Korkplader, hvorved dog
den direkte Overføring af Lyd fra
Etageadskillelsen til Luften under denne ikke
forhindres. Skal Jernbetongulvet have Slidlag af Træ,
kan dettes Strøer lægges paa Korkplader ell. i
et Lag Slagger. Alm. Træbjælkelag isoleres
med Ler og eventuelt Tagpap. I amer.
Parketgulve indlægges Pap mellem Blindgulv og
Parketgulv, medens Indskud og Lerlag udelades.
Undertiden udføres Loftet under Gulvet som en
selvstændig Konstruktion, der ikke berører
Gulvet, men bæres af selvstændige Bjælker.

Vil man hindre Lydovergang fra
Etageadskillelser til Vægge og omvendt, kan Væggene
stilles paa presset Kork og skilles fra Loftet ved
et Lag Haarfilt. Vandret Lydforplantning
gennem Etageadskillelsen kan hæmmes ved at
afbryde den med en lodret Fuge under
Tværvæggene, der i saa Fald gøres dobbelte. Fig.
viser Længdesnit i en Bygning, hvor de nævnte
Forholdsregler er tagne, og hvor
Etageadskillelsens Afbrydelse er tilvejebragt ved Hjælp af
en Bræddeflage, der opstilles inden Støbningen
og forbliver i Konstruktionen.
<i>E. Su.</i>

<img>Lydisolerende Gulve.</img>
</chapter>

<chapter name="lydisolerende Maskinunderlag">
<b>lydisolerende Maskinunderlag.</b> Skal Lyden
fra en støjende Maskine lokaliseres, kræves to
Ting: 1) Maskinen maa opstilles i et Rum, hvis
Gulv, Loft og Vægge er egnede til at standse
Lufthølgerne (se <sp>lydisolerende Vægge</sp>).
2) Maskinen maa hindres i at sætte de nævnte
faste Dele direkte i Svingning, hvilket enten
kan ske ved at befæste Maskinen til et saa
svært Fundament, at Svingningerne bliver
betydningsløse, ell. ved at isolere Maskinen fra
de faste Stoffer, saaledes at Svingningerne
overhovedet ikke gaar over i disse. Til saadan
Isolering er lette Stoffer med lille
Elasticitetskoefficient bedst egnede. En lille
Elasticitetskoefficient træffes baade hos de meget plastiske
og hos de meget elastiske Stoffer, men da de
første flyder ud under Maskinens Tryk, er de
meget elastiske Stoffer med ringe Vægtfylde
bedst egnede til Isoleringsbrug, f. Eks.
Korkplader, Kautsjuk, Filt m. fl. For disse Stoffer
gælder i endnu højere Grad end for fastere,
at Lydforplantningsevnen stiger med voksende
Trykspænding, hvorfor denne bør holdes ringe.
Ved stærk Sammenpresning bliver Stoffet
haardt og lydledende, et Fænomen, der er vel
kendt ved Filt, der ligger under tunge
Maskiner og derved i Tidens Løb mister sin
Isoleringsevne. Ved Spændinger over 25 Atm. synes
intet af de til Maskinunderlag brugte Stoffer at
have en varig Virkning. Naar Klaverer
opstilles paa tæppe- ell. linoleumklædte Gulve, bør
der derfor lægges trykfordelende Plader under
Benene, hvis man vil drage Nytte af det bløde
Lag.

Et meget brugt Isoleringsstof er pressede
Korkplader. Ved Maskiner, der er løst
opstillede paa et Gulv ell. andet Fundament,
indlægges simpelt hen en Korkplade mellem dette og
Maskinen. Paa tilsvarende Maade kan
Komfurer, paa hvilke der tumles med Gryder og
Kogehulsringe, isoleres fra Gulv og eventuelt
Vægge, saa Lyden ikke gaar over i disse. Ved
Isolering af Lejebukke, der fastgøres paa
Vægge og Lofter (Fig. 1), indlægges Kork paa alle
de Jernflader (ogsaa Boltene), der ellers vilde
komme i Berøring med Bygningen. Ved
Isolering af staaende Maskiner, der er fæstnede til
Fundamentet med Ankerbolte, bør ogsaa disses
Anlægsflader belægges med Kork, da det ellers
kun er de nedadgaaende og ikke de
opadgaaende Svingninger, der dæmpes. Ligger
Maskinfundamentet i Jorden, gør man bedst i at
adskille det helt fra Bygningen og indlægge et

<table>
<td><img>Fig. 1.</img><td><img>Fig. 2.</img><td><img>Fig. 3.</img>
<td 3 c>Lydisolerende Maskinunderlag.
</table>
