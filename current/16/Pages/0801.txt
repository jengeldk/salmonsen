<chapter name="Maund">
<b>Maund</b> [ma.nd], <sp>Mun</sp> (Mahnd, Mön), <sp>Man</sp>
ell. <sp>Mana</sp>, Enhed i britisk Indiens
Normalvægt, ny Bazarvægt (<sp>Standardweight</sp>) à
40 Seers (Sihrs) à 16 Chittaks à 5 Tolas =
100 Pounds Troy = 82 2/7 Pounds avdp. =
37,3242 kg. Ved Siden af den officielle M.
anvendtes i Kalkutta Faktori-M., se <sp>Faktorivægt</sp>,
i Bombay Bombay-M. = 28 Pounds avdp. =
12,7008 kg og i Madras Madras-M. = 25 Pounds
avdp. = 11,34 kg. M. gl bengalsk Bazarvægt =
82 2/15 Pounds avdp. = 37,255 kg. I
Præsidentskabet Bombay for Spirituosa = 34,797, Indigo
20,865, Kaffe 18,6245, Sukker 17,35 (Punas gamle
= 35,74) kg, i Surate for Jern, Kvægsølv og
Elfenben 17,008 kg; den alm. M. = 40 Seers =
16,98 kg, for Likører, Smør, Bomuld,
Bomuldsfrøolie, Kokosnødder, Kokosnødolie 42 Seers,
andre Varer fra 40 til 46 Seers. I Atschin
regnes en M. Ris à 21 Bambus = 75 Pounds avdp.
= 34,92 kg Maskât-M. à 24 Kuscha = 4 kig
Mokka-M. = 1/10 Frasil = 40 Vakeias = 1,32885
kg, men for Kaffe kun 2 Rattles à 14 1/2 Vakeias
= 0,9934 kg.
<i>(N. J. B.). H. J. N.</i>
</chapter>

<chapter name="Maunder, Edward Walter">
<b>Maunder</b> ['må.ndə], <sp>Edward Walter</sp>,
eng. Astronom, f. 12. Apr. 1851 i London, og
var 1873—1919 ansat ved Observatoriet i
Greenwich som Astrofysiker. M. har publiceret i
Fagskrifter talrige Meddelelser af
spektralanalytisk Indhold og som Deltager i de fleste eng.
Solformørkelsesekspeditioner leveret
Resultaterne af sine Observationer i disses
Generalberetninger. I <i>British Astronomical Association</i> har
M. været et meget aktivt Medlem, udgav
Selskabets <i>Journal and memoirs</i> 1890—94 og
1896—1900. Af hans øvrige Publikationer kan
nævnes: <i>The royal observatory, Greenwich; its
history and work</i> (1900), <i>Astronomy without a
telescope</i> (1902), <i>The Astronomy of the Bible</i>
(1908). Hans Hustru, <sp>Annie Scott Dill
Russell M.</sp>, f. 14. Apr. 1868, har i
Fagtidsskrifter offentliggjort Undersøgelser over
Relationen mellem de magnetiske Storme og
Solpletterne, foruden Resultater fra de sidste Aars
Solformørkelser, og udg. <i>Catalogue of
recurrent groups of sunsols for the years 1874 to
1906</i> (1909). I <i>British Astronomical Association</i>
har M. offentliggjort fl. Afh., redigeret
Selskabets Journal 1894—96 og siden 1917.
<i>J. Fr. S.</i>
</chapter>

<chapter name="Maunoury, Michel-Pierre">
<b>Maunoury</b> [månu'ri], <sp>Michel-Pierre</sp>,
fr. Marskal, f. 1847, d. 1923. Efter at have
gennemgaaet Artilleriskolen i Metz blev han
Løjtnant 1870 og deltog i Krigen 1870—71. Efter at
have været Chef for et Artilleriregiment blev
han Brigadegeneral 1901 og forrettede derefter
Tjeneste i Generalstaben og som Chef for <i>école
supérieur de guerre</i>. 1906 blev M.
Divisionsgeneral og indtraadte efter at have ført
Armekorps i det højeste Krigsraad. Han traadte
1912 over i Reserven, men fik straks
Kommando ved Verdenskrigens Udbrud. M. var Chef
for 6. Armé, der i Slaget ved Marne 1914
angreb v. Kluck's Hær V. f. Ourcq; vel lykkedes
det ikke 6. Armé at tilintetgøre den tyske Hær,
men dens tapre Angreb og haardnakkede
Modstand blev en af Hovedaarsagerne til det tyske
Nederlag. I 1915 blev M. under en Inspektion
af Skyttegravene ved Somme saaret i Øjet; da
hans Syn efterhaanden blev svagere, maatte
han i 1916 tage sin Afsked. Han mistede senere
fuldstændig Synet. M., der var en fremragende
Soldat og udmærket Fører, fik
Marskalsværdigheden tildelt umiddelbart efter sin Død.
<i>E. C.</i>
</chapter>

<chapter name="Maupas, Charlemagne Émile de">
<b>Maupas</b> [mo'pa], <sp>Charlemagne Émile
de</sp>, fr. Minister (1818—88). Blev som ivrig
Tilhænger af Præsident Louis Napoleon Novbr 1851
Politipræfekt i Paris og var som saadan et
virksomt Redskab ved Statskuppet i Decbr, idet han
forestod de mange Fængslinger af Generaler
og frisindede Politikere. Til Løn blev han
Politiminister, indtil Juni 1853, da Embedet
ophævedes; han gennemførte den nye Ordning
over for Dagspressen med Advarsler og senere
Forbud. Ogsaa var han som Senator 1854—70
en ivrig Forsvarer af Kejserdømmets
Myndighed og Modstander af de politiske Friheder.
1860—66 var han Præfekt i Marseille. 1876—77
søgte han forgæves Valg til
Deputeretkammeret; 1888 sluttede han sig til Boulanger's
Optræden. M. udgav <i>Mémoire sur le second empire</i>
(1884—85).
<i>E. E.</i>
</chapter>

<chapter name="Maupassant, Henri René Albert Guy de">
<b>Maupassant</b> [mopa'sã], <sp>Henri René
Albert Guy de</sp>, fr. Forf., f. 5. Aug. 1850 paa
Herresædet Miromesnil (Seine-Inférieure), d. i
Auteuil 6. Juli 1893. M. gik i Skole i Yvetot,
senere i Rouen
og begyndte at
gaa
Embedsvejen. Men ved
at lære først
Digteren
Bouilhet, dernæst
Gustave
Flaubert at kende
fik han Lyst
til at uddanne
sig til
Forfatter. Læretiden
hos den sidste
var lang.
Flaubert nærede et
faderligt
Venskab for M.,
der var hans
Gudsøn og blev
hans Elev; men med ubønhørlig
Strenghed kasserede han alle hans umodne Forsøg,
indprentede ham, at Talentet ikke er andet end
en lang Taalmodighed, og lærte ham sin egen
kunstneriske Metode: at søge det endnu ikke
iagttagede og derfor ukendte, som er at finde
i alle Ting, og at udtrykke det paa en Maade,
saa det paagældende Fænomen ell. Individ
levende skiller sig fra alle andre. Efter i 7 Aar
at have skrevet Vers, Fortællinger og
Noveller debuterede han 1880 med Digtsamlingen
<i>Des vers</i> og Novellen <i>La boule de suif</i> (paa
Dansk: »Bollen« ved Carl Michelsen 1898) i
Samlingen <i>Soirées de Médan</i>, senere optaget i
<i>Contes et nouvelles</i> (1885). M.'s djærve og
sanselige, mesterlig klare og knappe
Fortællerevne var straks brudt saftig og straalende frem
i denne Novelle, der efterfulgtes af en lang
Rk. ny, der opr. fremkom i litterære Aviser
som <i>Gil Blas</i> og <i>Echo de Paris</i>, desuden nu og
da af større Romaner. I Løbet af kun en halv
Snes Aar udfoldede han sin forbavsende rige

<img>H. R. A. G. de Maupassant.</img>
