italiensk Humanist og Bogforlægger f. 1449
i Bassiano ved Velletri, d. Februar 1515 i
Venedig. Han studerede først i Rom, siden
under Battista Guarini i Ferrara, blev selv
Lærer for Fyrst Alberto Pio til Carpi, levede en
Tid hos den lærde Fyrst Giovanni Pico i
Mirandola og begav sig 1489 til Venedig i den
Hensigt at grundlægge et stort Trykkeri der,
hvorfra der særlig skulde udgaa gode og
smukke Udg. af de gr. Forf., — noget omtr. nyt
paa den Tid. Som man ser, var M. ikke selv
Bogtrykker af Faget, men en lærd Mand med
en fin og uddannet Smag. Vin Virksomhed
begyndte han omtr. 1494; om Antallet af de
Tryksager, der udgik fra hans Officin, deres
ejendommelige Præg og deres Bet. i
Bogtrykkerkunstens Historie, se <sp>Aldiner</sp>. Uegennyttig og
begejstret for sin Livsgerning sparede M. ingen
Møje for at faa sine Bøger saa smukke og
korrekte som muligt; han stod i Forbindelse med
mangfoldige Lærde i Italien og Udlandet,
deriblandt Erasmus fra Rotterdam, og samlede om
sig i Venedig en Kreds af Humanister
(<i>Accademia Aldina</i>), hos hvilken han søgte Raad i
filologiske Spørgsmaal. Selv forfattede han en
lat. Grammatik (Venedig 1501) m. m.
Imidlertid oprandt der strenge Tider for M.: under
Krigsurolighederne i Italien satte han meget til,
og 1506 blev han paa Tilbagerejsen fra Milano
til Venedig overfaldet og plyndret af Soldater
(det viste sig dog at bero paa en Fejltagelse, og
han løslodes en Tid efter); han maatte i fl. Aar
leve uden for den By, hvor hans Etablissement
fandtes, medens det gik mere og mere tilbage for
ham, og hans Sager var ingenlunde komne paa
Fode ved hans Død, uagtet han atter naaede at
bosætte sig i Venedig. — Sønnen <sp>Paolo</sp>
(Paulus M., 1512—74) var kun 3 Aar gl, da Aldus
død«; dennes Svigerfader, Andrea Torrigiani,
styrede Trykkeriet med Dygtighed til sin Død
1529, og det stod derpaa stille indtil 1533, da
Paolo begyndte en ny Virksomhed. Han havde
uddannet sig til en ypperlig Filolog og forstod
at hævde Etablissementets Traditioner, idet han
trcds stadig Sygelighed udfoldede stor Iver
baade som lærd Udgiver og
Bogtrykkerprincipal. Efter Pave Pius IV's Opfordring flyttede
han 1561 med Familie til Rom, hvor han 9 Aar
ledede et Trykkeri paa Capitolium, hvorfra en
stor Samling af Kirkefædrenes Værker skulde
udgaa. Sine sidste Aar levede han dog atter i
Venedig, om end han døde paa et Besøg i
Rom. M. har bl. a. forfattet et Antal latinske
Epistolæ (Venedig 1558, 1580 og oftere), et Bd
ital. <i>Lettere</i> (Venedig 1560) og 4 Værker om
enkelte Dele af de rom. Statsantikviteter
(1557—85, forsk. Trykkesteder). — Under hans Søn,
<sp>Aldus</sp> den Yngre (1547—97), fortsattes den
»aldinske« Trykkervirksomhed i Venedig og
andensteds. Denne Ætling af den1 store Aldus var
ogsaa en anset Filolog, der docerede ved flere
Univ., og lærd Skribent; hans Bogsamling siges
at have været 80000 Bd. (<sp>Litt</sp>.: <sp>A. F. Didot</sp>,
<i>Alde Manuce et l'hellénisme à Venise</i> [Paris
1875]).
<i>(E. G.). E. M-r.</i>
</chapter>

<chapter name="Manvantara">
<b>Manvantara</b> (»Manu-Periode«), i
Brahmanismen den Periode, hvori en <sp>Manu</sp> forestaar
Verden; i hver Kalpa er der foruden en
»Morgenrøde« 14 M. paa 308448000 Aar hvert (jfr.
<sp>Brahman</sp>, S. 809 og <sp>Brahmanisme</sp>, S.
812). Et M. kaldes »Prajāpati's Døgn«. Paa M.
fordeles det sagnhistoriske Stof saaledes, at
det passer nogenlunde til hinanden (Eks. se
<sp>Bharadvāja</sp>), og M. bruges, ligesom
Kalpaerne, til at ophæve Modsigelser i Traditionerne
ved at henføre de forsk. Versioner til forsk. M.
Se i øvrigt <sp>Manu</sp>. Da Inddelingen i M. ikke
gaar op i Kalpa'en, har M. aabenbart i
Princippet en uafhængig sagnhistorisk Oprindelse,
medens Yuga'erne og navnlig Kalpa'erne er
baserede paa Talspekulation.
<i>(S. S.). D. A.</i>
</chapter>

<chapter name="Manyoky, Adam de">
<b>Manyoky</b> [-ma.n<sub>j</sub>ot.ski] (<sp>Mániocky</sp>), <sp>Adam
de</sp>, ung. Maler, f. 1673 i Sczokolya, d. 1757 i
Dresden. M., Elev af A. Scheitz og uddannet i
Paris under Largillière, en Tid arbejdende i
Fyrst Rageczy's Tjeneste, blev 1717 Hofmaler i
Dresden. I denne By udfoldede han sin
betydeligste Virksomhed, han malede saaledes her en
Del endnu bevarede Portrætter (i Galeriet, i
forsk. Slotte). 1724—31 opholdt han sig i sin
Fødeegn.
<i>A. Hk.</i>
</chapter>

<chapter name="Manytsch">
<b>Manytsch</b> [ma'nit∫], to periodiske Floder,
vestlige M. og østlige M., der gennemløber
M.-Lavningen paa Grænsen af Kaukasien og det
europæiske Rusland. Lavningens højeste Punkt
ligger ved den sydlige Ende af Ergeni-Højene
kun 25 m over Havet. Foraar og Efteraar
tilføres Vand af <sp>Kalaus</sp> (240 km lang),
der kommer fra Kaukasus, samt af <sp>Kara
Sauk</sp> og <sp>Ulan Sauk</sp>, begge
kommende fra Ergeni-Højene. Særlig om Foraaret
er Tilstrømningen stærk, og der danner sig da
i Lavningen en Sø, <sp>Sary Kamych</sp> eller
Kara-Kul-Ussun, der er 55 km lang og 2—3
km bred, og herfra flyder den vestlige og
østlige M. hver i sin Retning. Den vestlige M.
gennemløber først en fattig Steppe, længere mod
V. bliver Omgivelserne mere frugtbare, og den
optager her <sp>Jegorlyk</sp> og fl. a. Bifloder.
Ved Stara Manytschkaja munder den ud i
Don; men Faldet er saa ringe, at Vandet fra
Don under Højvande i denne Flod kan trænge
100 km op i M. Den østlige M. har i Beg.
stærkere Fald, men træder ved Olon Chuduk ud i
de næsten vandrette Steppeflader mellem
Ergeni-Højene og det kaspiske Hav. Her flyder
den endnu et langt Stykke, indtil den taber sig
i Sumpen <sp>Keke Ussun</sp>, 84 km fra det
kaspiske Hav, 530 km fra den vestlige M.'s
Udmunding i Don. Begge Floder gennemløber fl.
sølignende Udvidelser. Kun om Foraaret er
Vandet rindende, om Sommeren opløses begge
i en Række Søer og Sumpe, hvoriblandt
<sp>Bolschoj Liman</sp>, der benyttes til
Saltudvinding.
<i>M. V.</i>
</chapter>

<chapter name="Manzanares (Flod)">
<b>Manzanares</b> [manþa'nar<sub>æ</sub>s], Biflod til Jarama
i Midtspanien, Landskabet Ny-Kastilien. Den
udspringer i Sierra Guadarrama paa Sydsiden
af Peñalara (2405 m), løber i sydøstlig Retning
forbi El Pardo og passerer i en sandet
Flodseng de Høje, hvorpaa Madrid ligger. Dens
Længde er 85 km.
<i>C. A.</i>
</chapter>

<chapter name="Manzanares (By)">
<b>Manzanares</b> [manþa'nar<sub>æ</sub>s], By i Midtspanien,
Provins Ciudad-Real i Ny-Kastilien. Den ligger
paa højre Bred af Guadianas lille Biflod Azuel
og har Station paa Linien Madrid—Cordoba
