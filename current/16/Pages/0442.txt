Paa Dramaets Omraade efterfulgtes Kisfaludy
af <sp>Sziglegeti</sp> (1814—78), en overordentlig
frugtbar Forf., der skrev hist. Skuespil
(»Rákóczy's Fangenskab«, »Tronprætendenten«) og
i sine Komedier og Folkeskuespil (»Desertøren«,
»Hestehyrden«) skabte en Rk. karakteristiske
magy. Typer af Folkets brede Lag. Ved Siden
af ham virkede <sp>Czakó</sp> (d. 1847), <sp>Nagy</sp> (d.
1856) og <sp>Teleki</sp> (d. 1861). <sp>Madách</sp> (d.
1864) skrev 1861 et mærkeligt filos. Læsedrama,
»Menneskets Tragedie«. Af nyere dram. Forf.
kan nævnes <sp>Csiky</sp> (d. 1891), <sp>Toldy</sp> (d. 1879),
<sp>Rákosi</sp> (f. 1842), <sp>Rerczik</sp> o. m. a.

Romanlitteraturen, der indlededes af
Dugonics, fandt ogsaa en Rk. Dyrkere, der udviklede
Prosaen til høj Fuldkommenhed. Det første
Navn er her <sp>Jósika</sp> (1794—1864), hvis
Produktion omfatter ikke mindre end 130 Bd
(»Bruden«, »Tschekkerne i Ungarn« o. s. v.). Hans
samtidige var <sp>Kemény</sp> (d. 1875) og <sp>Eötvös</sp>
(d. 1871), der skrev »Karteuseren«, »Ungarn i
Aaret 1514« og frem for alt »Landsbynotaren«,
Satire over retslige Overgreb (paa Dansk 1894).
Glimrende Skildringer af Folkelivet giver
<sp>Morits Jókai</sp> (f. 1825); et Udvalg af hans
talrige Romaner er overs. paa Dansk i 5 Bd af
Damkier (1874—75). Blandt de samtidige og
senere Romanforfattere og Novellister kan
nævnes <sp>Palffy</sp> (f. 1823), <sp>Szathmáry</sp> (f. 1834),
<sp>Kuthy</sp> (d. 1864), <sp>Ábranyi</sp>, Naturalist,
<sp>Balázs</sp> (d. 1887), <sp>Herczeg</sp> (»Oberstens
Datter«, paa Dansk 1896 ved Schumacher), <sp>Csiky</sp>
(»Nemesis«, paa Dansk 1893 ved Schumacher,
»Et Sisyfosarbejde«, paa Dansk 1894 ved
Schumacher), og navnlig <sp>Mikszáth</sp> (1849—1910),
der er Nutidens betydeligste magy. Novellist.
En noget senere Generation tilhører <sp>Ambrus</sp>,
<sp>Brády</sp>, <sp>Justh</sp>, <sp>Malonyay</sp> og <sp>Pekár</sp>,
der alle viser Paavirkning af fr. Litteratur. Det
kan her ogsaa nævnes, at der paa Dansk findes
to Samlinger af magy. Folkeeventyr: »Eventyr
og Sagn fra Ungarn« ved Nyegaard 1851 og
»Ungarske Folkeeventyr« ved Schumacher 1894.

Af <sp>videnskabelige</sp> Forf. i den nyere
Tid maa først nævnes en Rk. fremragende
Sprogforskere. Det magy. Sprog og dets
Slægtskabsforhold er undersøgt af <sp>Reguly</sp> (d. 1858),
<sp>Hunfalvy</sp> (d. 1891) og <sp>Budenz</sp> (d. 1892),
hvis Efterfølgere er <sp>Simonyi</sp>, bl. a. Forf. til
omfattende syntaktiske Undersøgelser over
Konjunktioner og Adverbier, <sp>Szinnyei</sp>,
<sp>Munkácsi</sp> o. fl. Endvidere maa nævnes Navne
som <sp>Vamhéry</sp>, fremragende Turkolog,
<sp>Thewrewk</sp>, Latinist, <sp>Goldziher</sp>, Semitolog. Den
magy. Litteraturhistorie er bearbejdet af
<sp>Toldy</sp> (d. 1875) og <sp>Beöthy</sp>. <sp>Teleki</sp> (d. 1855)
har skildret Hunyadiernes Historie i et stort,
ufuldendt Værk, fortsat af <sp>Csánki</sp>; <sp>Horváth</sp>
(d. 1878) har skrevet Ungarns Historie samt
talrige Monografier, <sp>Szalay</sp> (d. 1864) Ungarns
Historie til 1706. (<sp>Litt</sp>.: »Litterarische Berichte
aus Ungarn« [1877—80, fortsat fra 1881 som
»Ungarische Revue«]; <sp>Toldy</sp>, »Geschichte der
ungar. Dichtung« [1863]; <sp>Beöthy</sp>,
»Haandbog i den ung. Litteraturhistorie« [1884, magy.];
<sp>Schwicker</sp>, »Geschichte der ungarischen
Literatur« [1889]. En bekvem Oversigt gives af
<sp>Kont</sp>, <i>La Hongrie littéraire et scientifique</i>
[Paris 1896], ogsaa »Geschichte der ungarischen
Litteratur« [Leipzig 1906]. Jfr endvidere <sp>Riedl</sp>,
»Die ungarische Litteratur« i »Kultur der
Gegenwart« I, 9 [1908] og Oversigtsværket
»Ungarn« [Leipzig 1918]).
<i>K. S.</i>
</chapter>

<chapter name="Mahabalipura">
<b>Mahabalipura</b> (<sp>Mahavellipur</sp>, <sp>Seven
Pagodas</sp>), Landsby i Distriktet Chingelpat i
Præsidentskabet Madras (12° 37′ n. Br., 80° 14′
ø. L. f. Grw.), berømt for sine, snarest
buddhistiske1e, Klippetempler, Huletempler,
Skulpturer og Relieffer, til Dels fortrinlige; meget er
ufærdigt ell. ødelagt. Jfr. »Indisk Kunst«. (<sp>Litt</sp>.:
<sp>J. Fergusson</sp> og <sp>J. Burgess</sp>, <i>The Cave
Temples of India</i> [London 1880]).
<i>(S. S.). D. A.</i>
</chapter>

<chapter name="Mahabalischwar">
<b>Mahabalischwar</b> [m<sub>ə</sub>ha.b<sub>ə</sub>£e<sub>i</sub>∫wa.<sub>ə</sub>]
(<sp>Mahableshwar</sp>), meget besøgt Sundhedsstation i
Forindien, Præsidentskabet Bombay, ligger
under 17° 57′ n. Br., 73° 40′ ø. L. i
Ghats-Bjergene (1384 m o. H.). Regnmængden er
overordentlig stor, 803,5 cm aarlig, hvorfor M. i Regntiden,
Juni—Oktbr, er forladt af Kurgæsterne.
<i>M. V.</i>
</chapter>

<chapter name="Mahabharata">
<b>Mahābhārata</b> (»Det store Digt om
Bharata'erne«), et Heltedigt paa Sanskrit paa ca.
200000 Verslinier, tilskrevet Vyāsa.
Hovedindholdet er Kampen om Tronen i Hāstinapura
mellem Pāṇḍu-Sønnerne (i Virkeligheden
Sønner af forsk. Guder) og deres Fættere
Dhṛitarāshṭra-Sønnerne. De sidste stræber af
Misundelse Pāṇḍu-Sønnerne efter Livet. Disse maa
skjule sig i Skovene, bliver alle fem gifte med
den skønne <sp>Draupadī</sp>, faar det halve Rige
og bosætter sig i <sp>Indraprastha</sp> (Delhi);
hvor den ældste af dem, <sp>Yudhishṭhira</sp>,
bliver Overkonge over en Mængde Vasaller. Den
ældste af Fættrene, <sp>Duryodhana</sp>, faar
arrangeret et Terningspil, hvor Yudhishṭhira ved
falsk Spil taber alt, til sidst ogsaa sine Brødre,
sig selv og Draupadi. De bliver dog frigivne
igen p. Gr. a. uhyggelige Varsler; men ved et
nyt Spil, som ligeledes tabes, paadrager de sig
12 Aars Landflygtighed i Skovene; i det 13.
skulde de leve i et beboet Land ukendt af alle;
hvis de blev genkendte, skulde de igen leve i
Skovene i 12 Aar. Det 13. Aar tilbringer de under
forsk. Forklædninger i Kong Virāṭa's Tjeneste.
Derpaa træffer begge Partier store
Forberedelser til en afgørende Kamp (jfr <sp>Kṛishṇa</sp>).
Denne ender med, at alle Deltagerne falder
undtagen de 5 Pāṇḍu-Sønner og den gl
Dhriṭarashṭra samt Kṛishṇa og hans Vognstyrer.
Yudhishṭhira bliver Kejser i Hāstinapura og fejrer
et Hesteoffer. <sp>Dhṛitarāshṭra</sp> trækker sig
tilbage til Skoven og omkommer i en
Skovbrand. Pāṇḍu-Sønnerne bliver kede af Livet og
begiver sig paa Vej op til Himlen; kun
Yudhishṭhira naar levende derop og kommer levende
derind efter at have badet sig i den himmelske
Ganges, hvorved han blev befriet for sine
jordiske Skrøbeligheder. De andre omkom paa
Vejen og træffes af Yudhishṭhira i Himlen, dog
først efter at han var bleven stillet paa Prøve
ved et Syn: han saa sine Slægtninge i Helvede
og vilde nu ikke selv i Himlen; Fejltagelsen
blev dog straks opklaret. <sp>Arjuna</sp>, den 3. af
Pāṇḍu-Sønnerne (en Søn af <sp>Indra</sp>), havde
med Kṛishṇa's Søster, <sp>Subhadrā</sp> en Søn
<sp>Abhimanyu</sp>, som var bleven gift med
<sp>Virāṭa</sp>'s Datter <sp>Uttarā</sp>, men faldt i Kampen.
