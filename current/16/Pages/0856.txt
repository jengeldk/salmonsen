River, Forstad til Boston. I den findes Tufts
College. Skibsbyggerier, Rombrænderi. (1920)
39038 Indb.
<i>N. H. J.</i>
</chapter>

<chapter name="Medforlover">
<b>Medforlover,</b> den, der har kaveret i
Forening med en anden ell. andre
(<sp>Samkautionister</sp>), se <sp>Kaution</sp>.
<i>K. B.</i>
</chapter>

<chapter name="Medgerningsmænd">
<b>Medgerningsmænd</b> betegner i Modsætning
til den blot <sp>Meddelagtige</sp> enhver, der har
deltaget i selve Udførelsen af en Forbrydelse.
Saa længe de objektive Meddelagtighedsteorier
(se <sp>Meddelagtighed</sp>) beherskede
Strafferetten, var Afgrænsningen af de to Begreber
af stor Bet. og gav Anledning til en Mængde
ofte ret subtile Distinktioner, medens der nu
er Enighed om, at det her kun drejer sig om
Strafudmaalingshensyn, for hvilket
Dommerskøn maa være afgørende.
<i>A. Gl.</i>
</chapter>

<chapter name="Medgift">
<b>Medgift,</b> se <sp>dos</sp>, <sp>Dotalsystem</sp> og
<sp>Ægtefællers Formueforhold</sp>.
</chapter>

<chapter name="Medhjælper">
<b>Medhjælper.</b> I L. Nr 343 af 6. Maj 1921,
der bar afløst den gl. Tyendelov af 10. Maj
1854, bruges dette Ord for at betegne den
Person, der staar i personligt Tjenesteforhold til
en anden.
<i>A. D. B.</i>
</chapter>

<chapter name="Medhjælp i Besiddelse">
<b>Medhjælp i Besiddelse.</b> Ved Siden af den
saakaldte naturlige og borgerlige Besiddelse (se
<sp>Besiddelse</sp>) tales ogsaa om en blot M. i B.
En saadan siges at foreligge, naar den Person,
der har Tingen i Hænde og bruger den i en
andens Interesse ell. med Anerkendelse af en
anden som den egl. Besidder, staar i et
saadant Afhængighedsforhold til den opr. Besidder
ell. udøver en saa overfladisk, blot
forbigaaende Benyttelse af Tingen, at det vilde være
unaturligt at tillægge en slig uselvstændig
Besiddelse, som tilmed sker under den opr.
Besidders umiddelbare Kontrol, selvstændig retlig
Bet. som Besiddelse — hvorfor man altsaa
plejer at betegne denne Ihændehavelse og
Benyttelse af Tingen som en blot M. i B. Som
Eksempler kan nævnes, at et Tyende benytter
Husbondens Redskaber ell. rider hans Hest i
hans Tjeneste, ell. at en Gæst paa en Kafé
benytter Værtens Tallerkener og Knive, at et
Bybud bærer den Rejsendes Bagage fra ell. til
Jernbanen.
<i>K. B.</i>
</chapter>

<chapter name="Medhurst, Walter Henry">
<b>Medhurst</b> ['medhəst], <sp>Walter Henry</sp>,
eng. Missionær, Orientalist og Sinolog
(1796—1857), kom tidlig i det eng. Missionsselskabs
Tjeneste og sendtes 1816 til Østasien, virkede
først paa Malaka, gik derpaa 1822 til Batavia,
hvor han bl. a. reviderede den malajiske
Oversættelse af Ny Test., arbejdede siden bl. a. i
Østjava, paa Borneo og Bali, besøgte 1835 Kina
og tog derpaa efter et kort Besøg i Europa
Ophold i Batavia. 1843 gik han til Shanghai,
hvor han blev, indtil han af Helbredshensyn
maatte rejse hjem, men hans Kræfter var
udtømte, og han døde to Dage efter Ankomsten.
M. havde grundig sat sig ind ikke blot i
Malajisk og Javanesisk (over hvilket Sprog han
1830 i Batavia udgav en Ordbog), men ogsaa
i kin. Sprog og Skrift. Man har ham at takke
for <i>Chinese and English Dictionary</i> (2 Bd,
1842—43) og for <i>English and Chinese
Dictionary</i> (2 Bd, 1847—48).
<i>V. S.</i>
</chapter>

<chapter name="Media">
<b>Media</b> ['mi.dj<sub>ə</sub>], By i U. S. A., Stat
Pennsylvania nær ved Philadelphia, (1910) 3562
Indb. M. er en smuk By, der er kendt for sine
Opdragelsesanstalter.
<i>N. H. J.</i>
</chapter>

<chapter name="media gratiæ">
<b>media gratiæ</b> (nylat.), Naademidler.
</chapter>

<chapter name="Median (mat.)">
<b>Median</b> (mat.) i en Trekant kaldes en Linie,
der forbinder en Vinkelspids med den
modstaaende Sides Midtpunkt. En Trekant har
altsaa 3 M.; disse løber gennem samme Punkt
(Trekantens Tyngdepunkt), og dette deler hver
af dem i to Stykker, af hvilke det fra
Vinkelspidsen udgaaende er dobbelt saa stort som det
andet.
<i>Chr. C.</i>
</chapter>

<chapter name="Median (Papirformater)">
<b>Median,</b> Betegnelse for middelstore
Papirformater.
</chapter>

<chapter name="mediane Sproglyd">
<b>mediane Sproglyd</b> er saadanne, ved
hvilke den karakteristiske Artikulation finder
Sted i Mundens Midtlinie; Modsætningen er
Lateraler ell. Sidelyd (s. d.), hvor Luften
slipper ud ved begge Siderne (ell. ved den ene
Side), medens der i Midtlinien finder en
Berøring Sted. Da denne sidste Klasse bl. alm.
Sproglyd kun omfatter <i>l</i>, maa altsaa næsten
alle Lyd regnes til de m. S.
<i>O. Jsp.</i>
</chapter>

<chapter name="Medianplan">
<b>Medianplan</b> (bot.) kaldes i Formlæren dels
det lodrette Plan, der deler en Bladplade i to
gerne symmetriske Halvdele, dels det Plan,
der paa det blomstrende Skud kan lægges
gennem Blomstens egen Akse, dens Moderakse og
dens Støtteblad.
<i>A. M.</i>
</chapter>

<chapter name="Mediant">
<b>Mediant,</b> <sp>Mellemtone</sp>, kaldtes tidligere
Tertsen som den Tone, der ligger mellem
Grundtonen og Kvinten, mellem Tonica og
Dominant.
<i>S. L.</i>
</chapter>

<chapter name="Mediasch">
<b>Mediasch</b> (ung. <sp>Medgyes</sp>), tidligere ung.
By ved Maros' Biflod Küküllö og
Jernbanelinien Budapest—Kronstadt, Rumænien. 9000,
mest tyske, Indb. M. er Midtpunktet for
Transsilvaniens Vindyrkning. I Nærheden Badestedet
Baasen med jod- og bromholdige Saltkilder.
<i>N. H. J.</i>
</chapter>

<chapter name="mediat">
<b>mediat</b> (lat.), middelbar, kaldtes i det gamle
tyske Rige den Fyrste, Adelsmand ell.
Landskab, som ikke stod umiddelbart under
Kejseren, men var afhængig af en anden
mægtigere Fyrste. Smlg. <sp>mediatisere</sp>.
<i>E. E.</i>
</chapter>

<chapter name="Mediationsakten">
<b>Mediationsakten,</b> <sp>Mæglingsakten</sp>,
kaldes den Statsordning, som 19. Febr 1803 ved
Førstekonsul Bonaparte's Mægling fastsloges
for Schweiz, og som var en Mellemting mellem
det tidligere løse Edsforbund af 13 suveræne
Kantoner og den helvetiske Enhedsrepublik,
der dannedes 1798. Der oprettedes 6 ny
Kantoner af tidligere afhængige Territorier, og
der tilstodes de 6 største Kantoner forøget
Indflydelse paa Forbundets Styrrelse, nemlig 2
Stemmer paa Forbundsdagen. Denne samledes
aarlig, men skiftevis i de 6
Direktorialkantoner, og Borgemesteren i det paagældende
Kanton blev i dette Aar Schweiz' Landammann.
M. holdt sig indtil 1814 og forberedte i fl.
Retninger den senere Udvikling i Schweiz.
<i>E. E.</i>
</chapter>

<chapter name="mediatisere">
<b>mediatisere</b> (lat.), indlemme et hidtil
»rigsumiddelbart« Landskab i en større Stat. Dette
fandt Sted i stor Udstrækning iflg. den
saakaldte Rigsdeputationsbeslutning af 25. Febr
1803, som ramte 72 Fyrster ell. Grever, talrige
Stifter, 45 Fristæder og hele Rigsridderskabet;
endvidere ved Rhin-Forbundets Stiftelse 1806 og
enkeltvis ved det tyske Forbunds Dannelse 1815.
