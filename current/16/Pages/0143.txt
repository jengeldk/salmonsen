ham Rang mellem det svenskskrivende Finlands
ypperste Nulevende. (<sp>Litt</sp>.: <sp>O. Levertin</sp>,
»Nord. Litteratur« [1909]; <sp>Castrén</sp>,
»Finlands litteratur utom Runeberg« [1911];
»Sveriges Nationalliteratur«, XXV, 2.).
<i>O. Th.</i>
</chapter>

<chapter name="Lybecker, Johan Ludvig">
<b>Lybecker</b> ['lybæk<sub>ə</sub>r], <sp>Johan Ludvig</sp>,
dansk Forlagsboghandler, f. 30. Marts 1862, d.
22. Apr. 1923. Efter Læreaarene hos Andr. Fr.
Høst & Søn (1877—87) etablerede L. sig 1887
som Sortimentsboghandler i Kbhvn, var fra
1888—1893 først Medindehaver, derefter
Eneindehaver af Forlagsfirmaet Lybecker & Meyer,
fra 1893—1909 sammen med E. A. Hirschsprung
Deltager i det Schubothe'ske Forlag. Da dette
1909 blev solgt til Gyldendalske Boghandel,
Nordisk Forlag, grundlagde L. for egen Regning
J. L. L.'s Forlag, som særlig dyrkede
Historie, Biblioteksvidenskab, ældre og moderne
Skønlitteratur og fik et Særpræg ved sine
Bøgers smagfulde Udstyr. 1920 gik det op i A/S.
H. Hagerup's Forlag, hvori L. samtidig
indtraadte som Direktør. L. interesserede sig
stærkt for dansk Boghandel, redigerede fra
1893—1920 »Nordisk (senere Dansk)
Boghandlertidende«, skrev fl. Bidrag til Boghandelens
Historie og var et virksomt Medlem af Den
danske Boghandlerforening. De 1918 som
Manuskript for Venner udgivne »Erindringer« fra
Læreaarene hos Høst meddeler karakteristiske
Træk fra Datidens Boghandel, dens Mænd og
dens litterære Forbindelser.
<i>Alex. S.</i>
</chapter>

<chapter name="Lüben">
<b>Lüben</b> ['ly.b<sub>ə</sub>n], By i preuss. Prov.
Schlesien i Regeringsdistriktet Liegnitz, 22 km N. f.
Liegnitz ved Oders Tilløb Kaltbach, (1910) 7816
Indb. Slot, Garnison samt Sukker-, Klæde-,
Maskin- og Sadelfabrikation, Uldspinderi og
Kornhandel.
<i>N. H. J.</i>
</chapter>

<chapter name="Lübke, Wilhelm">
<b>Lübke</b> ['løbk<sub>ə</sub>], <sp>Wilhelm</sp>, tysk
Kunsthistoriker, f. 17. Jan. 1826 i Dortmund, d. 5. Apr.
1893 i Karlsruhe. L. virkede fra 1857 som Lærer
(Prof.) i kunsthist. Fag i Berlin, Zürich,
Stuttgart og fra 1885 ved Polytechnikum og
Kunstskolen i Karlsruhe. L.'s særdeles righoldige
Forfatterskab spænder over Kunsthistoriens
forskelligste Epoker og Omraader; det har derfor
ofte mere Lærebogens end Nyforskningens
Præg; i det hele er L. som Kunsthistoriker
mere Historikeren og den Lærde end den i det
enkelte gaaende Iagttager og skarpsynede
Kender; som faa andre har han bidraget til at
vække Interesse for sit Fag i vide Kredse,
særlig ved den populære »Grundrisz d.
Kunstgeschichte« (Stuttgart 1860 og talrige Opl.), der
ogsaa er overført i fremmede Sprog, saaledes i
bearbejdet Skikkelse paa Dansk (Jul. Lange,
Beckett). Værker: »Die mittelalterl. Kunst in
Westfalen« (1853), »Vorschule z. Gesch. d.
Kirchenbaukunst d. Mittelalters« (1852), »Gesch. d.
Architektur« (1855), »Gesch. d. Plastik« (1863),
»Kunsthistorische Studien« (1869), »Abrisz d.
Gesch. d. Baustile«, »Gesch. d. Renaissance in
Frankreich« (2. Opl. 1885), »Gesch. d.
Renaissance in Deutschland« (2. Opl. 1881), »Gesch. d.
ital. Malerei« (1878—80), »Bunte Blätter aus
Schwaben« (1885), »Kunstwerke u. Künstler«
(1887), »Lebenserinnerungen« (1891), adskillige
af disse i mange Opl. Han udgav »P. Vischer's
Werke«, »Dürer's Kupferstiche in Faksimiles«,
»Rafaelwerk in Lichtdrucken« og med Lützow
»Denkmäler d. Kunst« (Billedatlas, fl. Opl.). Et
Mindesmærke (Statue) for ham afsløredes i
Karlsruhe. Efter hans Død udkom »Briefe von
W. L. aus d. Jahr. 1846—59« (1895).
<i>A. Hk.</i>
</chapter>

<chapter name="Lübschitz, John Leopold">
<b>Lübschitz</b> ['lybsjits], <sp>John Leopold</sp>,
dansk Maler og Raderekunstner, er f. i Kbhvn
23. Apr. 1858. Efter at være bleven Student
gennemgik han Kunstakademiets Skoler og
debuterede 1882 paa Charlottenborg med et
Genrebillede og et Dameportræt; siden har han
udstillet dels Portrætter og mindre
Figurkompositioner, dels Landskaber. Efter fl. Gange at
have besøgt Paris tog han 1893—99 Ophold der
og lagde sig efter Raderekunsten, paa hvilket
Omraade han ogsaa er en dygtig Tekniker.
<i>(S. M.). P. J.</i>
</chapter>

<chapter name="lybske Brædder">
<b>lybske Brædder</b> er en gl Betegnelse for
barkkantede Kalmarbrædder.
<i>E. Su.</i>
</chapter>

<chapter name="lybsk Mønt">
<b>lybsk Mønt,</b> tidligere Kurantvaluta i
Lübeck og Hamburg, siden 1856: 1 Kurantmark
= 1/35 kölnsk Mark fint Sølv = 1 Kr. 06,66 Ø.
<i>(N. J. B.) Th. O.</i>
</chapter>

<chapter name="lybsk Ret">
<b>lybsk Ret.</b> Lübecks ældste Byret, der gaar
tilbage til Byens Grundlægger Henrik Løve's
Tid, var særlig paavirket af den westfalske By
Soests Ret. Byens Ret og Privilegier
bekræftedes og udvidedes ved Frederik I's Privilegium
af 1188 og Frederik II's af 1226. I Løbet af 13.
Aarh. kan man følge 1. R.'s Udvikling gennem
de Redaktioner, dels lat., dels tyske, som
sendtes til andre Byer; en helt ny Redaktion og
Sammenarbejdning af nyt og gl. fandt Sted
1294. Henimod Slutn. af Middelalderen blev l.
R. regelmæssig forbunden med Hamburgs Byret
af 1270 og blev til sidst sammenarbejdet med
denne til en Helhed. L. R. har haft en meget
stor Bet. i hele Nordtyskland; den gjaldt for de
fleste holstenske, mange mecklenburgske og
næsten alle pommerske Byer, endvidere for
forsk. Byer længere mod Ø. (f. Eks. Reval), og
den udgør Grundlaget for den saakaldte anden
Skraa for Novgorod af 1296. Efter at l. R. 1243
var indført i en enkelt sønderjysk By, Tønder,
brugtes den ogsaa ved Affattelsen af Ribes
Byret 1269. Af dennes 59 Artikler kan de 36
antages at være affattede med l. R. for Øje, men
intet Kildested er optaget uforandret, og de
fleste er endog i vid Udstrækning ændrede
baade i Form og Indhold; men »Ribe Ret« blev
alligevel i visse Retninger strengere end de
andre rent danske Byretter.
<i>(Ludv. H.). P. J. J.</i>
</chapter>

<chapter name="Lycetol">
<b>Lycetol,</b> vinsurt Dimetylpiperazin, er et
hvidt, lugtløst Pulver, der er letopløseligt i
Vand. Det anvendes i Medicinen som
Diuretikum ved Gigt, Nyrekolik o. s. v., i Alm. blandet
med brændt Magnesia.
<i>E. K.</i>
</chapter>

<chapter name="Lyceum">
<b>Lyceum</b> (latiniseret Form af gr. <sp>Lykeion</sp>,
s. d.) bruges fl. St. som Betegnelse for en højere
Dannelsesanstalt; i Frankrig er det saaledes
Navnet paa de højere Statsskoler.
<i>H. H. R.</i>
</chapter>

<chapter name="Lyche, Hans">
<b>Lyche</b> ['løk<sub>ə</sub>], <sp>Hans</sp>, norsk Forf., f. 14. Apr.
1885 i Kria, har opholdt sig meget i Udlandet
og har skrevet adskilligt i Blade og
Tidsskrifter om litterære Emner. L.'s første Roman,
»Aske« (1911), vakte Opmærksomhed ved sin
kræsne Stil og sit subtile, psykologiske Emne;
