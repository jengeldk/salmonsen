tilbage til Kolchis. For hendes Børn fandtes i
Korinth en gl Kultus. I Euripides' Tragedie M.
fortælles Sagnet i en anden Form: Jason
forelskede sig i Kong Kreon's Datter (Kreusa ell.
GLauke); M. blev da
forvist, men fik en Dags
Frist til at drage bort.
Hun sikrede sig Tilflugt
hos Kong Aigeus i Athen
og nyttede Tiden til
Hævn. Bruden dræbte
hun ved at sende hende
en prægtig, men med
brændende, fortærende
Gift gennemvædet
Klædning; ogsaa Faderen
omkom under Forsøget paa
at redde sin Datter.
Dernæst dræbte M. sine egne
2 Sønner med Jason og
undveg paa Helios' med
Drager forspændte Vogn
til Athen. I andre
Digterværker var Sagnet
omformet paa andre
Maader. Efter Euripides
havde hun i Athen søgt at
efterstræbe Theseus,
Aigeus' Søn, ved at give
ham Gift, da han som
fremmed, endnu ukendt,
traadte frem for sin
Fader. I sidste Øjeblik blev
han dog genkendt paa
Skoene og Sværdet, hvorefter M. maatte
forlade Athen og drog tilbage til Kolchis.

De forsk. Sagnrækker, hvori M. er
Hovedpersonen, har jævnlig afgivet Stof saavel for
den bildende Kunst som for Digtekunsten. I
Oldtiden nævntes især med Berømmelse et
Billede af Timomachos, der viste M. tænkende paa
Drabet af Børnene. Af dette Maleri er mulig to
pompejanske paavirkede; et af disse er
gengivet i Fig. Jævnlig er Scener af hendes Liv
ogsaa gengivne i Vasebilleder og
Sarkofagrelieffer.
<i>H. A. K.</i>

<img>Medeia.
Del af Maleri.</img>
</chapter>

<chapter name="Medellin (By i Spanien)">
<b>Medellin</b> [m<sub>æ</sub>ð<sub>æ</sub>l<sub>j</sub>in], By i det sydvestlige
Spanien, Prov. Badajoz, ligger paa venstre Bred
af Guadiana, over hvilken fører en Bro fra
1636. M. har Station paa Jernbanelinien
Madrid—Badajoz, et Kastel fra 14. Aarh. samt (1920)
1640 Indb. — I M. er Fernando Cortez født, og
her sejrede Franskmændene 28. Marts 1809
under Victor over Spanierne under Cuesta.
<i>C. A.</i>
</chapter>

<chapter name="Medellin (By i Colombia)">
<b>Medellin</b> [m<sub>æ</sub>ð<sub>æ</sub>l<sub>j</sub>in], By i den sydamer. Stat
Colombia, Hovedstad i Dept Antioquia, ligger
i Højlandet mellem Vest- og
Centralkordillererne, 1480 m o. H. i Dalen ved øvre Porce.
Med sine (1918) 74146 Indb. er den Colombias
næststørste By. M., der anses for en af
Republikkens sundeste Byer, har en Domkirke, et
Universitet, en tekn. Skole, fl. Trykkerier, et
Teater, en Møntprægningsanstalt, et Hospital
m. m. Der drives betydelig Fabrikation af
Porcelæn og Pottemagerarbejder og udføres en
Del Guld og Sølv. M. ligger ved en Jernbane,
der forbinder Cauca-Dalen med Puerto Berrio
ved Magdalena-Floden.
<i>N. H. J.</i>
</chapter>

<chapter name="Medelpad">
<b>Medelpad,</b> Landskab i Norrland; Arealet er
7490 km<sup>2</sup> med (1918) 104676 Indb. Fra
Jämtlands-Grænsen mod V. sænker M. sig mod den
bottniske Bugt. Gennem Landskabet gaar fra
NV. til SØ. fl. Bjergstrækninger, der længst
mod NV. naar 566 m i Koberget, M.'s højeste
Bjerg; de er hovedsagelig dækkede af vilde
Skovegne, rige paa Kær, Moser og Smaasøer.
Hovedfloderne i M. er Ljungan og Indalselven;
i den Bugt, som de udmunder i, ligger M.'s
største Ø, Alnö (66 km<sup>2</sup>). Den største Indsø er
Holmsjön (50 km<sup>2</sup>). Den faste Bjerggrund
dannes af Granit og Gnejs; af løse Jordlag findes
særlig paa mange Steder Rullestensdannelser.
Sammenlignet med de andre
Norrlandslandskaber har M. et mildt Klima, Frostskade
forekommer yderst sjælden. Hovednæringsvejene er
Ager- og Skovbrug. Gennem M.'s vestlige Del
gaar Nordre Stambanen, og ved Ånge forener
en Linie fra Sundsvall sig med den. M. hører
til Vestnorrlands Len og inddeles i 2 Fogderier
og 2 Domsagor. Der findes kun een By,
Sundsvall. (<sp>Litt</sp>.: <sp>Åslund</sp>, »Beskrifning öfver
Vesternorrlands län« [Hernösand 1880]).
<i>N. H. J.</i>
</chapter>

<chapter name="Medels, Val">
<b>Medels,</b> <sp>Val</sp>, Bjergdal i det schweiziske
Kanton Graubünden, strækker sig i en Længde
af 15 km fra Passet Lukmanier mod NNØ. til
den vilde Bjergkløft nedenfor Curaglia, gennem
hvilken Medelser- ell. Mittelrhein, der
udspringer fra Gletschersøen Lago scuro (2453 m),
strømmer til Vorderrhein. Ø. f. Dalen ligger
Piz Medel (3203 m) og Scopi (3200 m), som
indeslutter den i V. M. udmundende, paa
Bjergkrystaller rige Val Cristallina. M. danner
en Kommune med kat. Indb. af rætoromansk
Herkomst.
<i>N. H. J.</i>
</chapter>

<chapter name="Medemblik">
<b>Medemblik</b> ['me.d<sub>ə</sub>mb£ek], Havnestad i den
nederlandske Prov. Noordholland, 14 km N. f.
Hoorn, som den staar i Jernbaneforbindelse med
ved den vestlige Indgang til Zuider-Zee, 3000
Indb. Ruiner af et Kastel. Der findes bekendte
Ostemarkeder. Den tidligere rummelige Havn
er tilsandet, og det tidligere herværende
Marineinstitut er flyttet til Nieuwe-Diep.
<i>N. H. J.</i>
</chapter>

<chapter name="Meden agan">
<b>Meden agan</b> [me.'dæn-'agan] (μηδἐν ἄγαν),
»intet alt for meget« (»man skal ikke overdrive
noget«), gr. Mundheld, som tillagdes fl. af
Grækenlands største Vismænd, Chilon, Pittakos,
Solon o. a., og som fandtes indhugget paa
Templet i Delfoi.
<i>H. H. R.</i>
</chapter>

<chapter name="Medeola">
<b>Medeola,</b> se <sp>Myrsiphyllum</sp>.
</chapter>

<chapter name="Meder">
<b>Meder,</b> se <sp>Medien</sp>.
</chapter>

<chapter name="medesimo tempo">
<b>medesimo tempo</b> (ital.), samme Tempo.
</chapter>

<chapter name="Medevi">
<b>Medevi,</b> Sveriges ældste Sundhedsbrønd, i
Vestra Ny Sogn, Östergötlands Len, nær
Vettern, 120 m o. H., 33 m over Vettern i en
naturskøn, skovrig Egn. M., som har været
Valfartssted for Syge og Rekonvalescenter fra
1678, har radiumholdige Jernkilder, der bruges
til Drikkekure og Bade. Som ved de andre sv.
Badesteder anvendes ogsaa meget Gytjebade,
Gytjemassagebade samt Sygegymnastik. Søges
af Patienter med reumatiske Sygdomme,
Hjertesygdomme, lettere nervøse Lidelser og
Rekonvalescenter. Sæson fra Beg. af Juni til
Slutningen af Aug.
<i>E. F.</i>
</chapter>

<chapter name="Medford">
<b>Medford</b> ['medfəd], Forstad til Boston i
Staten Massachusetts ved den sejlbare Mystic
