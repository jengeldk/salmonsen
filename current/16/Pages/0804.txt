disse M. i Nordafrika har bevaret Mindet om
deres Herkomst fra Spanien og kaldes
Andalos, d. e. fra Andalusien; mange vidner ved
deres Udseende om, at de har sp. Blod i deres
Aarer. I Senegal findes ogsaa et Blandingsfolk
M., Efterkommere af Arabere og
nordafrikanske Urindbyggere. De bestaar af 4 Kaster,
Krigere (<i>Hassan</i>) og Marabut'er (<i>Tolba</i>), de
herskende Folk, hvortil kommer en tjenende
Klasse (<i>Asunug</i>) og endelig Slaver. Paa Ceylon findes
ligeledes et Blandingsfolk, der kaldes M.,
Efterkommere af Arabere, rimeligvis
indvandrede fra Sydarabien, og Singalesere. Fra 14.
Aarh. kom de til at spille en stor Rolle paa
Øen og fik Handelen i deres Hænder, fra 16.
Aarh. fik de endog politisk Magt, idet de afsatte
og indsatte Fyrster. Da Europæernes Indflydelse
steg, gik det snart tilbage med M. paa Øen.
Deres Antal er omtr. 200000.
<i>V. S.</i>
</chapter>

<chapter name="Maurer, Axel">
<b>Maurer</b> ['mä^ur<sub>ə</sub>r], <sp>Axel</sp>, norsk Forf., f. 12.
Apr. 1866 i Kria. Efter sin juridiske Eksamen
(1889) opholdt han sig fl. Aar i Udlandet for at
studere Teatervæsen og var 1895—96 Leder af
Karl-Johan-Teatret i Kria. Efteraaret 1896 udg.
han det lyriske Drama »Lykkens Pamphilius«,
der imidlertid ved Opførelsen paa
Sekondteatret (Foraaret 1900) med Forf. i Titelrollen
faldt ganske igennem. Heller ikke det paa
Kria Teater i Novbr 1897 opførte
Samfundsdrama »Kundskabens Træ« (ikke trykt) gjorde
synderlig Lykke. Derimod slog hans
morsomme »Kria-Viser« (trykt med Musik) til kendte
Melodier godt an. 1898—99 var M. en
talentfuld Redaktør af Vittighedsbladet »Tyrihans«.
Hans bibelske Drama »Babylons Konge«
opførtes 1907 paa Nationalteatret uden at gøre
stærkt Indtryk.
<i>(C. Br.). E. S-n.</i>
</chapter>

<chapter name="Maurer, Georg Ludwig von">
<b>Maurer</b> ['ma^ur<sub>ə</sub>r], <sp>Georg Ludwig von</sp>,
tysk Retslærd og Politiker, f. 2. Novbr 1790 i
Erpolzheim ved Dürkheim i Rhinpfalz, d. 9.
Maj 1872 i München, <i>Dr. jur.</i> 1811, studerede
1812—14 i Paris, virkede derefter i det
praktiske Retsliv, 1818 som Appellationsraad og
Revisionsraad i Zweibrücken, derefter
Statsprokurator i Frankenthal, besvarede 1821 et af
München-Akademiet udsat Prisspørgsmaal, udgivet
1824 under Titlen »Geschichte des
altergermanischen und namentlich altbairischen
oeffentlich-muendlichen Gerichtsverfahren, dessen
Vortheile;, Nachtheile und Untergang in
Deutschland ueberhaupt und ini Baiern insbesondere«,
et trods visse Mangler grundlæggende
Arbejde. 1826 <i>Prof. ord.</i> i München, 1829 Medlem af
Statsraadet, 1830 Præsident for det
øvrebayerske Landraad, 1835 livsvarigt Rigsraad,
1832—34 Medlem af Regentskabet for Kong Otto af
Grækenland, i hvilken Stilling han virkede med
stor Energi, ikke mindst for Reformer paa
Administrationens og Retsvæsenets Omraade,
1847 i nogle Maaneder Justits- og
Udenrigsminister. Resten af sit Liv virkede M. som
Statsraad, særlig som Referent paa Justitsvæsenets
Felter, 1858 sendtes han i overordentlig Mission
til Grækenland. Som Forf. var M. meget
frugtbar; hist. Sans og politisk Interesse førte ham
ind paa Studiet af den hist. Udvikling af de
ikke-statlige økonomiske og kommunale
Sammenslutninger, af Landsbyernes og Byernes
Forfatning og Jurisdiktion m. m.
Resultaterne af sine friske og vidtskuende Undersøgelser
nedlagde han i sit bindstærke, ikke afsluttede
Værk: »Einleitung zur Geschichte der Mark-,
Hof-, Dorf- und Stadtverfassung und der
öffentlicben Gewalt« (1854), »Geschichte der
Markenverfassung in Deutschland« (1856),
»Geschichte der Fronhöfe, der Bauernhöfe und der
Hofverfassung in Deutschland« (I—IV,
1862—63), »Geschichte der Dorfverfassung in
Deutschland« (I—II, 1865—66) og »Geschichte der
Städteverfassung in Deutschland« (I—IV, 1869,
1870—71). Af M.'s øvrige herhenhørende Skr
skal fremhæves »Ueber die Bayrischen Städte
und ihre Verfassung unter der Römischen und
Fränkischen Herrschaft« (1829) og »Das Stadt-
und das Landrechtsbuch Ruprechts von
Freysing« (1839). En Plads for sig selv i M.'s
Produktion indtager »Das griechische Volk in
öffentlicher, kirchlicher und privatrechtlicher
Beziehung vor und nach dem Freiheitskampfe bis
zum 31. Juli 1834« (I—III, 1835), af hvilket
særlig 1. Bd er af videnskabelig, hist. og jur.
Bet., medens 2. er rettet mod Grev
Armansperg; 3. Bd indeholder »Interessante
Neugriechische Urkunden, Gesetze und
Verordnungen der früheren und späteren Zeit«.
<i>Fz. D.</i>
</chapter>

<chapter name="Maurer, Konrad von">
<b>Maurer</b> ['ma^ur<sub>ə</sub>r], <sp>Konrad von</sp>, tysk
Retshistoriker, f. 29. Apr. 1823, d. 16. Septbr
1902, Søn af ovenn. G. v. M. Efter at have
afsluttet sine Universitetsstudier blev han
allerede i en
meget ung Alder
ekstraordinær
Prof. i
München 1847, 8
Aar senere
ordinær, i tysk
Privatret og
Retshistorie.
Senere blev
han udnævnt
til Professor i
nordisk
Retshistorie ved
samme Univ.,
og den Stilling
beklædte han,
indtil han p.
Gr. a.
Alderdom tog sin
Afsked. Tidlig
blev det udelukkende den nord., spc. norsk-isl.
Retshistorie, han beskæftigede sig med, og her
har hans Virksomhed været epokegørende, hans
Undersøgelser afgørende. Af hans mange
Arbejder over norsk-isl. Retshistorie er først og
fremmest at nævne hans Artikler: »Graagaas«
(i »Ersch u. Grubers Encyklopædi«, 77. Bd
1864), hvor han undersøger de isl.
Fristatsloves Oprindelse og Udvikling, samt
»Gulaþing« og »Gulaþingslög« (smst., Bd 96 og 97,
1877). Den sidste Artikel er især
betydningsfuld og indeholder meget mere, end Titlen
angiver, idet den giver en grundig Undersøgelse
af alle de eksisterende norske gl. Love
overhovedet; denne Fremstilling har haft en
banebrydende og blivende Bet. De Resultater, M.

<img>K. v. Maurer.</img>
