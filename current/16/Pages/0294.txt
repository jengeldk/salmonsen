ligesom han viste stor Omsorg for sine Soldaters
Vel. Sin Kærlighed til Danmark bevarede han
til det sidste og viste megen Interesse for de
mange danske Officerer, der gjorde Tjeneste i
Frankrig. Hans Søn

4) <sp>François Xavier Joseph</sp>, f. 1742,
d. 1808, blev Brigadegeneral i den fr. Armé,
udvandrede under Revolutionen til Danmark, hvor
han fik Ansættelse som Generalmajor og blev
hvid Ridder; senere gik han som Gesandt til
Petrograd og til Haag, hvor han døde. Han
blev 1786 optaget i den danske <sp>Grevestand</sp>
med Navnet <sp>Danneskiold-Løvendal</sp>.
Med hans Søn,

5) <sp>Carl Woldemar</sp>, f. 1773, d. 1829,
dansk Kammerherre og Oberstløjtnant, uddøde
Slægten paa Mandssiden. Han blev 1814
kommanderet til at forrette Tjeneste som
Ordonnansofficer hos Marskalk Davoust i Hamburg,
men blev af denne holdt i Fangenskab i 3
Maaneder af Frygt for, at han skulde røbe, hvad
han havde faaet at se i Hamburg. For sit
Forhold her blev D.-L. R. af Dbg. Han døde ugift,
men havde 4 uægte Børn, som 1823 blev
optagne i Adelsstanden med Navnet <sp>v.
Løvensøn</sp>. Denne Slægt uddøde dog atter i 2.
Generation den 25. Juli 1915 med <i>cand. polyt.</i>
<sp>Vilhelm Woldemar v. Løvensøn</sp>,
Assistent i Stein's kem. Laboratorium, Lærer i Kemi
ved det tekn. Selskabs Skole.
<i>O. Munthe-Morgenstierne.</i>
</chapter>

<chapter name="Løvendal, Emil Adolf">
<b>Løvendal</b> (egentlig <sp>Løventhal</sp>), <sp>Emil
Adolf</sp>, dansk Kobberstikker og Entomolog, f.
i Randers 14. Juli 1839, d. i Kbhvn 6. Juli 1901.
Allerede i sin Ungdom var han en ivrig
Insektsamler; han havde ogsaa megen Lyst til at
studere Naturvidenskab, men maatte, som
Følge af de smaa Kaar i Hjemmet, tilbringe en
Række Aar i Smedelære. Gennem en Slægtnings
Hjælp kom han imidlertid (i Kbhvn) i Berøring
med Entomologen, Prof. Schiødte, der snart
opdagede baade hans Dygtighed som
Insektsamler og hans ualmindelige Evner som zool.
Tegner og Kobberstikker og bevægede ham til,
under kyndig Vejledning, i Paris at uddanne
sig som saadan. Efter sin Hjemkomst herfra
virkede han i en lang Aarrække lige til sin
Død som Danmarks dygtigste zool.
Kobberstikker; ham skyldes saaledes næsten alle de
prægtige Tavler i Schiødte's »Naturhistorisk
Tidsskrift«, i <i>Zoologia Danica</i> samt i mange andre,
selv udenlandske Værker. Samtidig bevarede
han sin Interesse for Insekterne usvækket, og
han har, i den Stilling, han fra 1868 beklædte
som Konservator ved Zoologisk Museum, gjort
et imponerende Arbejde i Henseende til
Tilvejebringelsen af rige og velpræparerede
Samlinger, navnlig af danske Insekter. Selv var han
en af vore ypperste Samlere, og har, ved
stadige Rejser rundt i Landet, beriget den danske
Fauna med talrige ny Fund. Et videnskabeligt
Resultat af hans Indsamlinger foreligger,
foruden i nogle mindre Arbejder, i hans statelige
Værk »De danske Barkbiller« (1898).
<i>R. H. S.</i>
</chapter>

<chapter name="Løvenholm">
<b>Løvenholm,</b> Hovedgaard i Sønderhald
Herred, Ø. f. Randers, hed oprindelig
<sp>Gjesingholm</sp> og tilhørte Skt Hans Kloster i Viborg.
1445 fik Essenbæk Kloster Skøde paa Gaarden.
Efter Reformationen kom den til Slægten
Banner. 1608 gik den ved Salg over til Gert Ranzau
til Breitenburg. 1637 fik dennes Søn Grev
Christian Ranzau Gjesingholm Gods oprettet til et
Birk — senere L. Birk, der bestod til 1800.
Dennes Søn, Grev Ditlev Ranzau, fik 1. Maj
1674 sine Hovedgaarde Gjesingholm, Demstrup,
Sødringholm, Eskær og Skovgaard oprettede til
<sp>Grevskabet</sp> L., som dog 1726, efter at hans
yngre Søn Grev Vilhelm Adolf havde ladet sin
ældste Broder, Grev Ditlev Christian, myrde
paa Jagten, hjemfaldt til Kronen. 12. Apr. 1732
genoprettede Christian VI Grevskabet L. for
Grev F. C. Danneskjold-Samsøe, der dog
allerede 17. Aug. 1742 fik kgl. Tilladelse til at
nedlægge Grevskabet. Samtidig solgte han L.
til sin Broder Grev Ulrik Adolf
Danneskjold-Samsøe. Gaarden skiftede nu hyppig Ejere, og
1827 maatte Statskassen overtage den for
resterende Skatter. 1831 gik den atter over i
privat Eje.
<i>B. L.</i>

<img>Løvenholm.</img>
</chapter>

<chapter name="Løvenskiold">
<b>Løvenskiold,</b> dansk-norsk Adelsslægt, hvis
Stamfader, Købmand og Overformynder i Kria
<sp>Herman Leopoldus</sp> (d. 1696), kom til
Norge fra Tyskland. Hans Søn
<sp>Herman-Leopoldus</sp> (1677—1750), der 6. Novbr 1739 blev
adlet med Navnet L. og med flg. Vaaben: en
oprejst guldbevæbnet Sølv Løve med rød Tunge
i blaat Felt, paa den kronede Hjelm en
opvoksende Løve med samme Tinkturer, og som
sidst udnævntes til Konferensraad, kom ved
sit første Ægteskab i Besiddelse af Bolvig og
Holden Jernværker og ejede desuden de
sjællandske Herregaarde Aggersvold og Birkholm,
hvor han døde. Han var Fader til
Kancelliraad <sp>Herman Leopoldus L.</sp> til Fossum
og Bolvig Jernværker samt til Borrestad
(1701—59) og til nedennævnte Baron <sp>Søren
(Severin) Leopoldus L.</sp> (1719—76). Den
førstnævnte var atter Fader til virkelig
Kanoelliraad <sp>Bartholomæus Herman
Leopoldus L.</sp> til Bolvig og Borrestad
(1729—88), der forfattede »Beskrivelse over Bratsberg
Amt og Skiens By med Forstæder« (1784), til
Kammerherre <sp>Herman Leopoldus L.</sp> til
Fossum (1739—99), hvis Sønnesøn var dansk
Overhofmarskalk <sp>Carl Ludvig L.</sp> (s. d.),
og til Kammerherre <sp>Søren (Severin) L.</sp>
til Bolvig og Fossum (1743—1818), Bl.
sidstnævntes Sønner skal nævnes Norges Statholder
<sp>Severin L.</sp> (s. d.), Deputeret i Danske
Kancelli, Kammerherre <sp>Herman L.</sp> (1783—1825),
der omtales som en meget sympatetisk
