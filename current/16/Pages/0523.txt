Fjerdragt, ofte med stærk Glans. Tallet af de, højest
10, meget lange Halefjer varierer stærkt,
ligesom der ikke er nogen Symmetri i deres
indbyrdes Længdeforhold.
<i>O. H.</i>
</chapter>

<chapter name="Malus, Etienne Louis">
<b>Malus</b> [ma'ly(s)], <sp>Etienne Louis</sp>, fr.
Ingeniørofficer og Fysiker, f. i Paris 23. Juli
1775, d. smst. 23. Febr 1812. M. var med paa
Napoleon's Felttog i Ægypten og Palæstina,
blev efter sin Hjemkomst 1801 anvendt ved
forskellige Fæstningsanlæg og blev til sidst knyttet
til den polytekniske Skole i Paris. Han havde
tidlig begyndt paa optiske Studier, og 1808
gjorde han den for Lyslærens Udvikling
særdeles vigtige Opdagelse, at Lys kan polariseres
(se <sp>Polarisation</sp>) ved Tilbagekastning
fra et gennemsigtigt Legeme. Han undersøgte
nøjere Lovene for Fænomenet og meddelte sin
Opdagelse i <i>Bull. Soc. philomath.</i> 1809 under
Titlen: <i>Sur une propriété de la lumière
réfléchie par les corps diaphanes</i>. 1810 gjorde han
udførligere Rede for sine Undersøgelser i:
<i>Théorie de la double réfraction de la lumière
dans les substances cristallines</i> (<i>Mémoires
d'Arcueil</i>, 2. Bd). (<sp>Litt</sp>.: <sp>Delambre</sp>, <i>Notice
sur M. M. i Mém. de l'institut</i> [<i>sc. math.</i>] 1812,
XIII, S. 27; <sp>Arago</sp>, <i>Œuvres biographiques</i>,
III, S. 113).
<i>(K. S. K.). E. S. J.</i>
</chapter>

<chapter name="Malva (Højslette)">
<b>Malva,</b> Højslette i det centrale Forindien,
begrænses mod NV. af Aravalli-Bjergene, mod
S. af Vindhya-Bjergene, mod N. af Hindustans
Lavland. Overfladen dannes mod S. af Basalt,
der ved sin Forvitring; danner den
overordentlig frugtbare »sorte Bomuldsjord«. Mod N.
ligger horisontale Lag af Sandsten, Skifer og
Kalksten, hørende til Vindhya-Formationen
(proterozoisk) og hvilende paa foldede Lag af
krystallinske Skifere og Gnejs. Disse sidste
naar frem til Overfladen i Aravalli-Bjergene og
i et Omraade ved Floden Tschambals nedre
Løb. I Aravalli-Bjergene findes ogsaa foldede
proterozoiske Lag. Højden af Sletten er 4—600
m, Hældningen gaar fra SV. til NØ. Næsten
hele M. afvandes af Tschambal, en Biflod til
Djamna.
<i>M. V.</i>
</chapter>

<chapter name="Malva (v)">
<b>Malva</b> L. (<sp>Katost</sp>), Slægt af Katostfam.,
behaarede, ell., som ældre, glatte Urter med
lappede ell. haandsnitdelte Blade. Blomsterne
sidder enkeltvis ell. i Svikler; de har 3 fri
Yderbægerblade. I hvert Frugtknuderum findes
kun 1 (opstigende) Æg. C. 30 Arter i
tempererede Egne. <i>M. moschata</i> L. (<sp>Moskus-K.</sp>)
og <i>M. Alcea</i> L. (<sp>Rosen-K.</sp>) er begge kraftige,
fleraarige Urter; de har dybt fligede eller
snitdelte Blade og enlige Blomster med rosenrød
Krone. Den første, hvis Stængel har
udstaaende Haar, linie-lancetdannede Yderbægerblade
og haarede Delfrugter, vokser baade i
Danmark og Norge i Nærheden af beboede Steder,
men er ej alm.; den dufter af Moskus og er
vistnok opr. indført. <sp>Rosen-K.</sp>, hos hvem
Stængelhaarene er tiltrykte, Yderbægerbladene
ægdannede og Delfrugterne glatte, findes ej i
Norge, men vokser hist og her i Danmark
langs Gærder og i Krat: den dyrkes undertiden
i Haver som Prydplante. Begge blomstrer fra
Juli. De flg. Arter har lappede Blade og
Blomsterne i Knipper fra Bladenes Hjørner. <i>M.
silvestris</i> L. (<sp>Alm. K.</sp>) er toaarig og har en
opret, 40—90 cm høj Stængel og store, 2 cm
lange, rød violette Kronblade; den er temmelig
alm, i Danmark og findes i det sydligste og
sydøstlige Norge, men er der sjælden. Blade
og Blomster af denne og andre Arter kan p.
Gr. a. deres Indhold af Planteslim benyttes i
Medicinen (ej længere i den danske Farmakopé).
<i>M. neglecta</i> Wallr. (<sp>Rundbladet K.</sp>) og
<i>M. rotundifolia</i> L. (<sp>Smaakronet K.</sp>) er en-
ell. toaarige, har
nedliggende Stængel
og lila ell.
hvide
Kronblade.
Hos den
første Art
er
Kronbladene
2—3 Gange
længere
end
Bægerbladene, og
Delfrugterne er
jævne; den er
alm. i
Danmark, især
om Byer,
og findes i
det sydlige
og
sydøstlige Norge,
men er
sjælden.
Hos den
anden Art
er
Kronbladene af
Længde
med
Bægerbladene
og
Delfrugterne rynkede; den er ret alm. i Danmark paa
lgn. Voksesteder, ligeledes i Norges sydlige
Dele. Begge blomstrer fra Juni. Den nedenfor
nævnte M. crispa L. findes forvildet i det
sydøstlige Norge.
<i>A. M.</i>

<i>M. mauritiana</i> L. (Sydeuropa, Kina) er en
en- ell. toaarig, 1 m høj Plante med rosa
Blomster, stribede med purpurfarvede ell. violette
Aarer; Blomstringstid Aug.—Septbr. <i>M. crispa</i>
L. (Syrien) er enaarig og dyrkes for sine
smukke, i Randen stærkt krusede Blade; den bliver
2 m høj. De 2 Arter saas paa Blivestedet i Apr.,
den første udtyndes til 50 cm, den sidste til
70 cm Afstand mellem Planterne.
<i>(L. H.). P. F.</i>

<img>Malva.</img>
</chapter>

<chapter name="Malvaceæ">
<b>Malvaceæ,</b> se <sp>Katostfamilien</sp>.
</chapter>

<chapter name="Malvaglia">
<b>Malvaglia</b> [mal'val<sub>j</sub>a], Sogn i det sydlige
Schweiz, Kanton Tessin, ligger ved Brenno, 375
m o. H., og har Vinavl, betydeligt Kvægmarked
og (1910) 1377 ital. (kat.) Indb.
<i>N. H. J.</i>
</chapter>

<chapter name="Malvasia, Carlo Césaro">
<b>Malvasia,</b> <sp>Carlo Césaro</sp>, Greve, ital.
Forf., f. i Bologna 1616, d. smst. 1693. Efter at
have studeret forsk. Videnskaber ansattes han
som Kannik ved Katedralen og beklædte
Lærerposten i Retsvidenskab ved Univ. i sin Fødeby.
M.'s Forfatterskab gaar i
kunsthistorisk-antikvarisk Retning; hans Hovedværk er: <i>Felsina</i>
