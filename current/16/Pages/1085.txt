Pressen og som Taler, i sidste Egenskab ogsaa i
Sverige og Danmark. En Aarrække var han de
norske Socialdemokraters anerkendte Fører.
Som Organ har han navnlig benyttet Bladet
»Social-Demokraten« (nu »Arbeiderbladet«), til
hvis Udgivelse han i sin Tid ydede forholdsvis
betydelige aarlige Tilskud, og hvis Redaktion
han 1898—99 selv ledede. 1903 brød han med
Socialdemokraterne og har senere kun som
Forf. af Brochurer og Artikler i Tidsskrifter og
Dagspresse deltaget i den politiske Diskussion;
særlig kan mærkes hans »Socialistisk
Beskatning og Samfundsordning« (1917). Efter
Partiskismaet har han sluttet sig til det
kommunistiske Parti. M. var fra 1899 af i nogle Aar
Medlem af Kria Kommunestyre.
<i>(K. V. H.). Wt. K.</i>
</chapter>

<chapter name="Meyer, Ludvig Beatus">
<b>Meyer</b> [ma^i<sub>ə</sub>r], <sp>Ludvig Beatus</sp>, Broder
til ovenn. J. H. M., f. i Hertugdømmet
Braunschweig 3. Jan. 1780, d. paa Sjælland 28. Juli
1854. Han studerede Jura i Kiel, fik derpaa en
Lærerplads i Kbhvn og blev 1805 Hovmester i
det Schimmelmann'ske Hus. Han fik senere
Indfødsret og beklædte forsk. Embeder, sidst
som Kontorchef i Statsgældsdirektionen. Han
er bleven bekendt ved Udgivelsen af »Meyer's
Fremmedordbog« (1837, senere gentagne Gange
forøget af Prof. F. P. J. Dahl og dennes Sønner.
7. Udg. afsluttet 1901. En ny Udg. er under
Forberedelse).
<i>(C. A. N.). C. B-s.</i>
</chapter>

<chapter name="Meyer, Marie Paul Hyacinthe">
<b>Meyer</b> [mæ'jæ.r], <sp>Marie Paul
Hyacinthe</sp>, fr. Sprogforsker, f. i Paris 17. Jan. 1840,
blev efter at have beklædt forsk.
Arkivarstillinger 1876 udnævnt til Prof. i Sydeuropas
Sprog og Litteratur ved <i>Collège de France</i>. M.
en en udmærket Kender af romansk, særlig
oldfransk og provençalsk Litteratur- og
Sprogforskning og har store videnskabelige
Fortjenester af det romanske Studiums nuværende
Blomstring. Af hans skarpsindige og
dybtgaaende Undersøgelser er fremgaaet: <i>Le salut
d'amour dans les litteratur es provençales</i> (1867),
<i>Recherches sur l'épopée française</i> (1867),
<i>Recherches sur les auteurs de la chanson de la
croisade albigeoise</i> (1868), <i>Documents
manuscrits de l'ancienne littérature de France</i> (1871),
<i>Mémoires spir l'ëtude des dialectes de la langue
d'oc au mouen âge</i> (1874), <i>Alexandre le grand
dans la littérature française du moyen âge</i> (2
Bd, 1886), <i>Histoire de Guillaume le Maréchal</i>
(2 Bd, 1891—94) m. m. Desuden har han udg.
udmærket kommenterede, gl Tekster som <i>Le
Roman de Flamenca</i> (1865), <i>Guillaume de la
Barre</i> (1868), <i>Recueil d'anciens textes bas-latins,
provençaux et français</i> (2 Dele, 1874—76), <i>La
chanson de la croisade contre les Albigeois</i> (2
Bd, 1875—79), fremdeles Udgaver af <i>Brun de la
Montagne</i>, <i>Girart de Roussillon</i>, <i>Raoul de
Cambray</i>, <i>Nicole Bozon</i> o. s. v.; senest har han
udg. <i>Documents linguistiques du midi de la
France</i> (1909). Sammen med Gaston Paris har
han siden 1872 været Udgiver af det højst
værdifulde Tidsskr. <i>Romania</i>.
<i>S. Ms.</i>
</chapter>

<chapter name="Meyer, Markus">
<b>Meyer</b> ['ma^i<sub>ə</sub>r], <sp>Markus</sp>, lybsk
Felthøvedsmand, begyndte sin eventyrlige Løbebane som
Ankersmed i Hamburg, tog derefter Tjeneste
som Landsknægt og stod 1532 i Kong Frederik
I's Tjeneste. Paa Toget til Norge 1532 mod
Kong Christian II traadte han i lybsk
Tjeneste som Fændrik og gjorde sig bemærket som
en dristig og snild Krigsmand; han fik derfor
senere hen paa Aaret Kommandoen over
Lübecks Kontingent til Krigen mod Tyrkerne,
men kom for øvrigt ikke til at deltage i
Krigen. Ved sit Giftermaal med en rig
Borgemesterenke fik han ikke alene Formue, men
ogsaa indflydelsesrige Forbindelser, og
udnævntes til Oberst for Lübecks hvervede Tropper.
Da der 1533 udrustedes en lybsk Flaade mod
Hollænderne, fulgte han med den som Anfører
for Knægtene om Bord. Under Flaadens Togt
i Nordsøen kom den til at lide Mangel paa
Proviant, og M. gik i Land i England for at
skaffe Fødemidler, men blev straks fængslet,
da den lybske Flaade havde plyndret nogle
eng. Handelsskibe. Det lykkedes ham dog ved
Hjælp af de tyske Købmænd i London at faa
en personlig Sammenkomst med Henrik VIII,
og han vandt denne saaledes for sig, at han
ikke alene blev frigivet, men endog slaaet til
Ridder af Henrik VIII, hvorefter han med stor
Pomp og Pragt vendte tilbage til Lübeck. I den
flg. Tid er han i nøje Forbindelse med Jürgen
Wullenweber og bidrog sikkert ikke lidt til at
give dennes Politik et noget eventyrligt Præg,
særlig ved sine Løfter om Hjælp fra England.
Da Krigen brød ud, bemægtigede M. sig ved
et rask Overfald Trittau og kæmpede i den
flg. Tid i Holsten som Anfører for de lybske
Tropper. Efter at der i Novbr 1534 var sluttet
Fred mellem Lübeck og Hertugdømmerne, gik
han til Skaane, men blev fangen i det for
Lübeckerne uheldige Slag ved Helsingborg 13.
Jan. 1535 og sat i Fængsel paa Varberg Slot.
Allerede et Par Maaneder efter lykkedes det
ham dog ved Hjælp af Borgerskabet i Varberg,
som han havde sat sig i Forbindelse med, at
gøre sig til Herre paa Slottet, og han hævdede
her i længere Tid en selvstændig Stilling. Da
alle hans Forsøg paa at skaffe sig
Understøttelse fra England ikke førte til noget, maatte han
til sidst overgive sig 27. Maj 1536. Han synes
at have faaet Løfte om, at hans Liv skulde
blive skaanet, men hans personlige Uvenner bl.
Christian III's Omgivelser, særlig de holstenske
Adelsmænd, satte igennem, at han blev lagt
paa Pinebænken og paa Grundlag af de der
fremtvungne Tilstaaelser henrettet 17. Juni 1536.
<i>L. L.</i>
</chapter>

<chapter name="Meyer, Max Carl Georg Wilhelm">
<b>Meyer</b> ['ma^i<sub>ə</sub>r], <sp>Max Carl Georg
Wilhelm</sp>, tysk Astronom, f. 15. Febr 1853 i
Braunschweig, d. 17. Decbr 1910 i Untermais ved
Meran, studerede Astronomi i Göttingen,
Leipzig og Zürich, blev 1877 Assistent ved
Observatoriet i Genève og 1888—97 Forstander for
Observatoriet Urania i Berlin og redigerede i
denne Egenskab Tidsskr. »Himmel und Erde«.
I Fagtidsskrifter har han meddelt talrige
Observationer, hvoriblandt kan nævnes hans
Observationer af Planeten Saturn, med dens
Bingsystem og Drabanter. Bl. hans mange
populærastronomiske Publikationer nævnes »Das
Weltgebäude« (1898).
<i>J. Fr. S.</i>
</chapter>

<chapter name="Meyer, Niels Rasmussen">
<b>Meyer,</b> <sp>Niels Rasmussen</sp>, dansk
Ingeniør og Telegrafdirektør, f. i Rendsborg 3.
Apr. 1856, blev polyteknisk Kandidat 1878 og
traadte efter en toaarig Virksomhed ved
