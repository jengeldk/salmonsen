aristokratiske Embedsmandsgruppe, som i
Decennierne nærmest efter Foreningen med
Rusland ledede Finlands Styrelse«.
<i>(A. S.). G. C.</i>
</chapter>

<chapter name="Mannerheim, Lars Augustin">
<b>Mannerheim</b> ['man<sub>ə</sub>rhæ^im], <sp>Lars Augustin</sp>,
sv. Politiker (1749—1835) var Embedsmand i
»Kongens Kancelli« (den centrale
Forvaltning), men optraadte paa Rigsdagen 1789 i
Oppositionen mod Gustaf III og tog derefter
sin Afsked af Statstjenesten. 1809 var M.
medvirkende ved den ny Statsordens
Grundlæggelse og stod Adlersparre nær. Han tog først
af alle i Ridderhuset Ordet for Gustaf Adolf's
og hans Slægts Udelukkelse fra Tronen, var
1809 Formand i Konstitutionsudvalget og
1809—23 »Justitieombudsman«.
<i>(A. S.). G. C.</i>
</chapter>

<chapter name="Manners, J.">
<b>Manners</b> ['mänə.z], <sp>J.</sp>, se <sp>Rutland</sp>.
</chapter>

<chapter name="Mannerskantz, Karl Axel">
<b>Mannerskantz</b> ['man<sub>ə</sub>rskants], <sp>Karl Axel</sp>,
sv. Rigsdagsmand, f. 27. Novbr 1809, d. 5. Jan.
1888. Deltog som Medlem af Ridderskabet og
Adelen i de 9 sidste Stænderrigsdage, var
1867—72 Medlem af og Viceformand i
Rigsdagens 2. Kammer og tilhørte derefter 1.
Kammer 1872—83. M. interesserede sig som
Rigsdagsmand meget for Bank- og
Pengevæsenet, Repræsentationsreformen samt
Forsvarets Fremme og Ordning paa Grundlag af alm.
Værnepligt. Som stor Jordegodsejer udfoldede
han en nyttig Virksomhed til Landbrugets
Fremme og var Medlem af Kalmar Amts
sydlige Landbrugsselskabs Administrationsudvalg
og Selskabets Formand i en lang Række Aar.
<i>(A. B. B.). A. M. D.</i>
</chapter>

<chapter name="Mannesmann's Valsning">
<b>Mannesmann's Valsning</b> har sit Navn efter
Opfinderne, Brødrene Mannesmann; den
fremstod omtr. ved Aaret 1890 og gaar ud paa at
fremstille hule Legemer med højst forsk.
Godstykkelse og Diameter af en massiv Metalstang
af Staal, Kobber, Messing, Aluminium.
Processen udføres paa <sp>Skraavalseværket</sp>, hvis
Valser ikke som det alm. Valseværks er
parallelle, men danner en spids Vinkel indbyrdes.
Arbejdsstykket føres glødende ind i Valsernes
Halveringslinie og faar af Valserne, der løber
i modsatte Retninger, baade en omdrejende
Bevægelse om sin Akse og en Bevægelse i Retning
af denne, saa at det roterende trækkes gennem
Valseværket. Ved passende Form og Stilling af
Valserne griber de Stykkets yderste Lag og
krænger dem frem over dets Kerne, saa at der
fremkommer et Rør med konstant Godstykkelse
(Fig. 1). Da Rørdannelsen afhænger af Stykkets
Tykkelse i Forhold til Valsernes Stilling, er
man i Stand til af en Stang med variabel
Tykkelse at fremstille et helt lukket Hullegeme
(Fig. 2). Legemer af denne Art har Bet. som
Beholdere for fortættede Luftarter (Kulsyre, Ilt,
Ammoniak, Svovlsyrling o. s. v.). Vil man sikre
sig et indvendig glat Rør med ganske ens
Godstykkelse, valser man over en Dorn, som holdes
imod Arbejdsstykket (Fig. 3). Man kan ogsaa
anvende M. V. paa et allerede dannet Rør og
bruger da ogsaa Dorn (Fig. 4). M. V. bruges
navnlig til at omdanne massive Staalblokke til
hule Cylindre, der da ved alm. Valsning ell.
Presning strækkes og indsnævres til Rør af
alm. Dimensioner, sjældnere fuldendes Røret
ved M. V. Mannesmanns Rør er stærkere end
Rør med Svejsesøm, men den voldsomme
Behandling skørner Materialet, og sømløse Rør
fremstilles nu ogsaa ved andre Processer, der
leverer et sejgere Produkt.
<i>(F. W.) E. Su.</i>

<img>Fig. 1.</img>

<img>Fig. 2.</img>

<img>Fig. 3.</img>

<img>Fig. 4.</img>
</chapter>

<chapter name="Mannfeld, Bernhard">
<b>Mannfeld</b> ['manfælt], <sp>Bernhard</sp>, tysk
Raderer, født 1848 i Dresden, hvor han først
besøgte Bygningsskolen og lagde sig efter
Glasmaleriet; efter dernæst at have
arbejdet som Tegner for »Illustrierte Zeitung«
helligede han sig til sidst udelukkende
Raderkunsten. 1873 rejste han til Berlin,
hvor han udførte sine første af Ludwig
Richter paavirkede Raderinger, en Cyklus paa
60 Blade: »Durchs Deutsche Land. Malerisene
Stätten aus Deutschland und Österreich«
(1875—78). I M.'s flg. Raderinger spores Paavirkning
fra moderne eng. og fr. Raderkunst. Af M.'s
talrige Værker, der hovedsagelig gengiver ældre
tysk Arkitektur, fremhæves:
Kæmperaderingerne Kölner Dom (1880) og Slottet i Heidelberg,
endvidere Raadhuset i Breslau (1882),
Rheingrafenstein, Albrechtsburg i Meissen (1884), en
Suite paa 20 Blade: »Vom Rhein« (1885), »Der
lange Markt zu Danzig« (1886), Domkirkerne i
Erfurt og i Aachen (1888). (<sp>Litt</sp>.: <sp>Fuchs</sp>,
»Das Werk B. M.'s« [Berlin 1893]).
<i>L. S.</i>
</chapter>

<chapter name="Mannhardt, Johann">
<b>Mannhardt</b> ['manhart], <sp>Johann</sp>, tysk
Urmager og Opfinder (1798—1878). Han virkede
fornemmelig i München, konstruerede
adskillige sindrige Maskiner paa forsk. Omraader,
men har især vundet Navn ved sine
Forbedringer i Urfabrikationen; saaledes anses hans
Opfindelse af det saakaldte fri Pendul for
epokegørende. Han har leveret over 1200
Taarnure til Ind- og Udlandet.
</chapter>

<chapter name="Mannhardt, Wilhelm">
<b>Mannhardt</b> ['manhart], <sp>Wilhelm</sp>, tysk
Mytolog, f. 31. Marts 1831 i Frederiksstad i
Slesvig, d. 26. Decbr 1880 i Danzig, hvor han
levede det meste af sit Liv, idet det ikke
lykkedes ham at opnaa Ansættelse ved noget Univ.
Hans første Skr. tilhører den mere fantastiske
Retning fra Midten af 19. Aarh., men ved
grundigt Førstehaandsstudium og nogen Paavirkning
fra den eng. Folkemindeforskning hævede han
sig til at frembringe saa ypperligt et Værk som
»Wald- und Feldkulte. I, Baumkultus der
Germanen« (1875) og II, »Antike Wald- und
Feldkulte aus der nordeuropäischen Überlieferung
erläutert« (1875—77; 2. Udg. 1904—05). I dette
Arbejde, der ogsaa for nord. Mytologi er et
betydningsfuldt Kildeskrift, er den lavere
Myteverden for første Gang gransket paa
indtrængende Maade og dens stedlige Afændringer efter
