Generalløjtnant L., som om Efteraaret 1908
ledede de store Manøvrer paa Sjælland og i den
Anledning benaadedes med Storkorset af
Dannebrog, da Forsvarsspørgsmaalet i Aug. 1909
kunde ses at ville blive afgjort i den Retning, at
<sp>Nedlæggelsen</sp> af Kbhvn's Landbefæstning
1922 var Prisen for at faa Forsvarslovene
gennemførte. 17. Aug. indgav han direkte til
Kongen sin Begæring om Afsked, hvilken blev
modtaget, et Skridt, som vakte megen Opsigt. Faa
Dage efter udnsevntes han til Direktør i det
Classen'ske Fideikommis' Bestyrelse i St f. den
ved Døden afgaaede Generalløjtnant Bahnson.
<i>P. Nw.</i>
</chapter>

<chapter name="Lütken, Christian Frederik">
<b>Lütken</b> ['lytk<sub>ə</sub>n], <sp>Christian
Frederik</sp>, dansk Zoolog, f. 4. Oktbr 1827 i Sorø, d.
6. Febr 1901 i Kbhvn. Under Paavirkning af
Hauch og Steenstrup var allerede i Sorø hans
Interesse for Naturhistorie blevet vakt, og
under Vejledning af den sidstnævnte, der var
blevet ansat som Prof. ved Kbhvn's Univ.,
fortsatte han, efter 1844 at være blevet Student,
disse Studier. En Afbrydelse heri kom dog
1848 ved hans frivillige Deltagelse i Krigen,
hvorfra han vendte hjem som Premierløjtnant.
1852 fik han Ansættelse som Assistent ved
Univ.'s zool. Mus. under Steenstrup), tog 1853
Magisterkonferensen i Naturhistorie og
disputerede 1857 for Doktorgraden med en Afh. om
Grønlands Echinodermer. En lang Aarrække
virkede han derpaa som Assistent ved Mus.'s
Afdeling for de lavere Dyr og indlagde sig
navnlig megen Fortjeneste ved Mus.'s
Nyordning efter Foreningen med »det kgl. Mus.« og
Opførelsen af det ny Mus. 1868; 1882 overtog
han derefter Stillingen som Inspector ved
Hvirveldyr af delingen, og 1885 udnævntes han
til Prof. i Zoologi ved Univ., en Stilling, han
p. Gr. a. Sygdom maatte opgive 1899. 1878—86
havde han endvidere holdt Forelæsninger ved
polyteknisk Læreanstalt. Som videnskabelig
Forf. var L. meget produktiv og har, bl.
Fagmænd, især vundet sig et Navn ved sine
Arbejder over Pighude og Fisk; bl. de første kan
nævnes, foruden Disputatsen, hans »Bidrag til
Kundskab om Slangestjernerne«, bl. de sidste
»Velhas-Flodens Fiske«, der omhandler bras.
Fisk, dernæst Afh. om »Formforandringer hos
Fiske under deres Vækst: og Udvikling«, til
hvilken Materialet, ligesom til »Det aabne Havs
Laksesild ell. Scopeliner«, hovedsagelig
skyldtes Indsamlinger, foretagne fra Skibe i
Koffardifart —, samt endelig Bearbejdelsen af
Ingolf-Ekspeditionens Fisk. Men ogsaa paa
mange andre Omraader har han, været virksom;
han har saaledes f. Eks. udg. anselige
Arbejder over forsk. Delfiner samt over visse
Grupper af snyltende Krebsdyr, saasom Hvallus og
Copepoder. For det store Publikum vil L.
navnlig være kendt ved sine fortræffelige
Skolebøger, der med Rette har været overordentlig
meget benyttede, og i en fornuftig Lærers
Haand er langt mere værd end mangen af de
»moderne« Zoologier. Desuden besad L.,
navnlig i sine yngre Aar, en betydelig Evne til at
skrive, paa en Gang videnskabeligt og dog
for videre Kredse; Eksempler herpaa er dels
de 1880 udgivne »Skildringer af Dyrelivet i
Fortid og Nutid«, dels de talrige Bidrag fra
hans Pen, der findes i det af ham, C. Fogh og
C. Vaupell 1854 grundede »Tidsskrift for
populære Fremstillinger af Naturvidenskaben«, der
vedblev at udkomme indtil 1883.
<i>R. H. S.</i>
</chapter>

<chapter name="Lütken, Christopher">
<b>Lütken</b> ['lytk<sub>ə</sub>n], <sp>Christopher</sp>, dansk
Forstmand, f. 24. Marts 1826, d. 20. Marts 1906;
Student 1844, teol. Studium; Frivillig i Krigen
1848—50, Forstkandidat 1856, kem. Studier især
over Imprægnering af Træ, Assistent i
Statsskovvæsenet 1862, kgl. Skovtaksator 1870—1901,
fra 1882 tillige Leder af Statens forstlige
Forsøgsvæsen; L. har skrevet »Statistisk
Beskrivelse af de danske Statsskove«, »Den
Langenske Forstordning« samt Tidsskriftartikler m. m.
Mest blivende Bet. har L. faaet ved at anlægge
talrige faste Prøveflader i forskellige Træarter
rundt om i Statsskovene og undersøge dem
ved gentagne Maalinger, som fortsættes af
Forsøgsvæsenet.
<i>C. V. P.</i>
</chapter>

<chapter name="Lütken, Frederik Christopher">
<b>Lütken</b> ['lytk<sub>ə</sub>n], <sp>Frederik
Christopher</sp>, f. 27. Apr. 1698, d. 1. Febr 1784. Som
Kadet og Løjtnant deltog han i den store
nordiske Krig under Sehested ved Rügen (1712),
under Raben i Søslaget ved Jasmund (1715) og
under Tordenskjold ved dennes Angreb paa
Ny Elfsborg 1719. 1733 avancerede han til
Kaptajn og indtraadte Aaret efter i en
Kommission, der skulde undersøge den duelige
Fabrikmester Benstrup's formentlige Fejlgreb ved
Bygningen af nogle Orlogsskibe. Han kom
herved i Opposition til Marinens øverste Leder
Grev Fr. Danneskjold-Samsøe, nægtede at
underskrive Indstillingen og paadrog sig ved sit
djærve Forsvar af Benstrup Christian VI's
Unaade. Uden Forhør blev han derefter 1737
afskediget. Først 6 Aar senere fik han en
Ansættelse som Translatør ved Øresunds
Toldkammer, hvor han forblev til 1777; 1780
optoges han i den danske Adelsstand. Som
økonomisk Forfatter gjorde L. ligesom sin nedenn.
Broder O. D. L. sig meget kendt.
<i>C. W.-S.</i>
</chapter>

<chapter name="Lütken, George Frederik André">
<b>Lütken</b> ['lytk<sub>ə</sub>n], <sp>George Frederik
André</sp>, dansk Læge og Forf. (1839—1906),
Student 1858, deltog som frivillig Underlæge, i
Krigen 1864 og blev <i>cand. med.</i> 1865, hvorefter
han nedsatte sig som praktiserende Læge. Ved
Siden af sin Lægevirksomhed optraadte L. som
Forf. med talrige Afh. af
populær-naturvidenskabeligt Indhold i Tidsskrifter og Blade, særlig
i »Illustr. Familiejournal«. Han redigerede
»Allers illustr. Konversationsleksikon« (6 Bd,
1892—99) og »Aller's Fremmedordbog« (1900).
<i>Chr. Bl.</i>
</chapter>

<chapter name="Lütken, Johannes Christian">
<b>Lütken</b> ['lytk<sub>ə</sub>n], <sp>Johannes
Christian</sp>, dansk politisk Forf., f. 11. Maj 1791 i
Fensmark Præstegaard, d. 25. Juni 1856 i Sorø.
Han blev 1811 Student, dyrkede især filos.
Studier og hørte 1818 til »Tylvten« (imod J.
Baggesen); blev 1822 Adjunkt i Sorø og 1826
Lektor ved Akademiet indtil dets Nedlæggelse
1849; fik da Professortitlen. Han var sammen
med Bredsdorff Udgiver af »Blandinger fra
Sorø« (1831—33) og skrev 1847—48 fire
Smaaskrifter om »Sorø Akademis Idé«, tilraadende
en Indskrænkning af Undervisningen i de
klassiske Sprog til Bedste for Naturvidenskaberne.
1849—56 udsendte han talrige politiske
