afgøres paa den Maade, at Kongen (selv ell. ved
Delegerede) red M. Hele Begrebet og de dertil
knyttede Regler mistede sin Bet. ved
Jordfællesskabets Ophør. Ved Siden af M. forekommer
ogsaa i ældre Dansk <sp>Markemode</sp>, der
betyder det samme.
<i>P. J. J.</i>
</chapter>

<chapter name="Market Drayton (By i England)">
<b>Market Drayton</b> ['ma.<sub>ə</sub>k<sub>i</sub>t-'dre<sub>i</sub>t<sub>ə</sub>n]
(<sp>Drayton-in-Hales</sp>), en By i det vestlige
England, i Shropshire, 29 km NØ. f. Shrewsbury,
ved Severns Biflod Tern og
Birmingham-Kanalen, 8000 Indb. Der findes fl. Bryggerier og
fabrikeres en Del Papir og Haardug. Handel
med Landbrugsprodukter.
<i>N. H. J.</i>
</chapter>

<chapter name="Market Drayton (By i Australien)">
<b>Market Drayton</b> ['ma.<sub>ə</sub>k<sub>i</sub>t-'dre<sub>i</sub>t<sub>ə</sub>n], By i
Queensland, Australien, 105 km V. f. Brisbane,
med 8000 Indb.
<i>N. H. J.</i>
</chapter>

<chapter name="Marketender">
<b>Marketender</b> (af ital. <i>mercatante</i>,
Købmand), Personer, der i Kaserner o. l. sælger
Fødemidler, Drikkevarer, Tobak m. m. til
Soldaterne ell. følger Tropperne under Øvelserne
og i Felten, navnlig for at overtage
Tilvejebringelsen af saadanne Genstande, som
Forplejningskorpset ikke leverer. <sp>Marketenderi</sp>,
Stedet, hvor M. sælger sine Varer.
</chapter>

<chapter name="Marketeri">
<b>Marketeri</b> (fr.), Indlægning ell. ornamental
Finering til Pryd for fine Møbler o. a.
Luksusgenstande af Træ, kaldes paa dansk
sædvanligt Dekupørarbejde ell. Intarsia. Medens dette
sidste Ord særligt bruges om
Renæssancestilens Dekupørarbejder, betegnes som M. gerne
de senere Arbejder i denne Art, saaledes som
de forekommer paa Barokkens, Rokokoens og
Nyklassicismens Bohave. Dette nyere M., der
i Modsætning til Renæssancens Intarsia gerne
pryder helt finerede Møbler, synes først at
være dyrket i Nederlandene, som fra deres
Kolonier havde rig Tilførsel af kostbare
Træsorter til den brogede Indlægning. Fra Holland
paavirkedes sikkert Boulle, der arbejdede med
Skildpadde og Metaller. Langt skønnere og
finere er dog det 18. Aarh.'s M., af Mestre som
Oeben, Riesener og Roentgen, der er denne
Tekniks højeste Blomstring. Sml. Møbelkunst.
<i>C. A. J.</i>
</chapter>

<chapter name="Market Harborough">
<b>Market Harborough</b> ['ma.<sub>ə</sub>k<sub>i</sub>t-'ha.<sub>ə</sub>b<sub>ə</sub>r<sub>ə</sub>], By
i Midtengland, Leieestershire, med 7000
Indb. Der findes en interessant gl Kirke fra
14. Aarh. 8 km SV. f. Byen udkæmpedes Slaget
ved <sp>Naseby</sp>.
<i>N. H. J.</i>
</chapter>

<chapter name="Market Rasen">
<b>Market Rasen</b> ['ma.<sub>ə</sub>k<sub>i</sub>t-'re<sub>i</sub>z<sub>i</sub>n]. By i det
østlige England, Lincolnshire, 22 km NØ. f.
Lincoln. 3000 Indb.
<i>N. H. J.</i>
</chapter>

<chapter name="Markevitsch, Boleslav Mikajlovitsch">
<b>Markevitsch</b> ['mark<sub>i</sub>v<sub>i</sub>t∫], <sp>Boleslav
Mikajlovitsch</sp>, russ. Romanforfatter (1822—84),
beklædte forsk. Embeder, indtil han 1875
pludselig blev afskediget, mistænkt for at have gjort
sig privat Fordel. M. hører til en Skole, som
fuldstændig fornægter den russ.
Fremskridtsbevægelse fra 1860'erne; han udmærker sig ved
en krybende Beundring for den fornemme
Verden, dennes erotiske Eventyr medindbefattede,
og betragter alle det russ. Livs Rørelser fra et
stokbureaukratisk Synspunkt.
<i>(Hlg. P.). H. C-e.</i>
</chapter>

<chapter name="Markfund">
<b>Markfund,</b> se <sp>Mark- og Mosefund</sp>.
</chapter>

<chapter name="Markgreve">
<b>Markgreve,</b> se <sp>Greve</sp> og <sp>Mark</sp>.
</chapter>

<chapter name="Markgräfler">
<b>Markgräfler</b> ['markgræ.fl<sub>ə</sub>r], Hvidvin fra
den sydvestlige Del af Baden.
<i>K. M.</i>
</chapter>

<chapter name="Markgræshopper">
<b>Markgræshopper,</b> se <sp>Græshopper</sp>.
</chapter>

<chapter name="Markham, Albert Hastings">
<b>Markham</b> ['ma.<sub>ə</sub>k<sub>ə</sub>m], <sp>Albert Hastings</sp>,
Sir, eng. Søofficer og arktisk Rejsende, f. 11.
Novbr 1841 i Bagnères, d. 28. Oktbr 1918 i
London. Som ung var han særlig
udkommanderet til Stationerne i Østen og Australien. Da
han i Slutn. af 1872 kom hjem, diskuterede man
i England Udsendelsen af en
Nordpolsekspedition, hvilket Spørgsmaal M. optog med
Begejstring. Han deltog derfor 1873 i et Togt
med et Hvalfangerskib for at vinde Erfaring i
Isnavigation og for at undersøge Isforholdene
i Davis Stræde og Baffins Bugt. Han skrev
om denne Rejse: <i>A whaling cruise to Baffins
Bay etc.</i> (1874). — Da den arktiske
Ekspedition 1875 blev organiseret for gennem Smith
Sund at søge Nordpolen, blev M.
Næstkommanderende paa »Alert« under Kaptajn Nares'
Kommando. Skibet overvintrede ved
Nordenden af Robeson Kanal. M. ledede derfra det
nordgaaende Slædeparti, der efter at have
naaet Kap Josef Henry paa Nordsiden af Grant
Land, trængte frem mod N. paa voldsom
opskruet Is og naaede 12. Maj 1876 den højeste
Bredde, som hidtil var naaet, nemlig 83° 20′
26″. Slædepartiet kom tilbage til Skibet efter
en Fraværelse paa 72 Dage under de
frygteligste Strabadser. M. skrev om Ekspeditionen:
<i>The great frozen Sea etc.</i> (1879). — Senere
ledede M. fl. Krydstogter i de arktiske
Farvande, bl. a. 1886 et for at undersøge, om
Isforholdene i Hudson Stræde og Hudson Bugt
paa nogen Tid af Aaret var saadanne, at disse
Farvande kunde anvendes som navigabel Rute
for Ocean-Handelen. — M. benyttedes senere
meget til høje Tillidsposter. Han avancerede
1891 til Kontreadmiral og blev Aaret efter
Næstkommanderende paa Middelhavseskadren
under Sir George Tryan. Under denne
Kommando hændte ved Syriens Kyst det sørgelige
Sammenstød mellem de to Admiralskibe,
hvorved »Victoria« blev sænket af »Camperdown«,
M.'s Flagskib, idet dette udførte en Evolution,
som var beordret fra den Kommanderende ved
Signal. Tabet af de mange Menneskers Liv
gjorde et stærkt Indtryk paa M.; hertil kom
en heftig Sorg over at have taget Del i den
store Ulykke, men ang. Ansvaret for den
Handling, som foraarsagede Kollisionen, holdt
han til det sidste paa, at han følte sin
Samvittighed fri for al Bebrejdelse. Denne
skrækkelige Ulykke havde dog den Virkning, at den
praktisk afsluttede en Karriere, som havde
været lykkelig for ham selv og til stor Gavn
for Fædrelandet. Regeringen viste ham dog
senere, hvor højt den paaskønnede hans
udmærkede Tjeneste. Han tog sin Afsked 1906.
— Foruden Beretningen om sine egne Rejser
har M. for <i>The Hakluyt Society</i> udg. <i>John
Davis</i>, og har skrevet <i>Life of Sir John
Franklin and the Northwest Passage</i> i <i>The Worlds
Great Explorers</i> (1891) og <i>Life of Sir Clements
Markham</i> (1916). (<sp>Litt</sp>.: <i>The Geographical
Journal</i>, vol. L III, [Lond. 1919]).
<i>G. F. H.</i>
</chapter>

<chapter name="Markham, Clements Robert">
<b>Markham</b> ['ma.<sub>ə</sub>k<sub>ə</sub>m], <sp>Clements Robert</sp>,
Sir (1830—1916), eng. Geograf, Forf. og
Rejsende, traadte 1844 ind i den eng. Marine, som
han atter forlod 1851 efter bl. a. at have
deltaget i en af de Ekspeditioner, der 1850—51
