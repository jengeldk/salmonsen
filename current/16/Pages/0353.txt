sammensatte Klaser, er smaa ell. middelstore
og har hvid, violet ell. purpurfarvet Krone.
Støvdragerne er hyppigst enknippede. Frugten
er en sammentrykt og vinget Nød. 60 Arter i
det tropiske Amerika. De M.-Arter, der er
Træer, giver godt Gavntræ (i Brasilien under
Navn af <sp>Jacarandá</sp>), saaledes <i>M. legale</i>
Benth., <i>M. sceleroxylon</i> Tul. og <i>M. firmum</i>
Benth. En Slags Palisandertræ menes ogsaa at
stamme fra M.-Arter.
<i>A. M.</i>
</chapter>

<chapter name="Machærodus">
<b>Machærodus</b> [-'kæ'-], d. s. s. <sp>Sabelkat</sp>, se
<sp>Katte</sp>.
</chapter>

<chapter name="Machærus">
<b>Machærus</b> [-'kæ.-], stærk Fæstning, S. f.
Peræa, Ø. f. det Døde Hav, bygget af
Alexander Jannaj og siden af Herodes den Store;
iflg. Josefos blev Johannes Døberen halshugget
her. En Del Oprørere holdt sig her efter
Jerusalems Fald Aar 70. I det nuv. <i>Mukaur</i> er
der endnu en Cisterne og et Taarn af M.
<i>J. P.</i>
</chapter>

<chapter name="Macias">
<b>Macias</b> [ma'þi<sub>a</sub>s], kaldet <sp>el Enamorado</sp>,
den forelskede, sp. Troubadour i Beg. af 15.
Aarh., efter nogle Angivelser; maaske døde han
allerede 1390. Hans sværmeriske, dybt
rodfæstede Kærlighed til en Ridderfrue bragte
ham Døden for hendes Ægtefælles Haand;
saaledes lyder Legenden, der tilføjer, at han var
Page hos den lærde og mægtige Markis af
Villena — hvilket strider ganske mod
Kronologien — og at Villena straffede hans
formastelige Elskov med Fængsel; medens han der sang
til sin Dames Pris, ramtes han af den
skinsyge Ægtemands Spyd. Som Mønster paa
Elskere og Kærlighedsdigtere nød M. længe en
overordentlig Berømmelse, og mangfoldige
Troubadourer digtede i hans Stil; de faa Digte
af ham, man har tilbage, og som til Dels er i
galicisk Dialekt, er imidlertid ikke særlig
værdifulde, og til Dels er deres Ægthed endda
tvivlsom (de staar i Baena's <i>Cancionero</i>). M.'s
Skæbne er ofte blevet poetisk behandlet i ældre og
nyere Tid; M. J. de Larra har om ham endog
skrevet baade Romanen En doncel de <i>D.
Enrique et Doliente</i> og Dramaet <i>Macias</i>.
<i>E. G.</i>
</chapter>

<chapter name="Maciejovice">
<b>Maciejovice</b> [matsjæjå'vitsæ], By i det
polske Dept Lublin, ikke langt fra Weichsel, med
1900 Indb. Her vandt 10. Oktbr 1794 de i Tal
langt overlegne Russere deres afgørende Sejr
over Polakkerne under Kosciuszko.
<i>N. H. J.</i>
</chapter>

<chapter name="Maciejowski, Wacław Aleksander">
<b>Maciejowski</b> [matsiæf,jåfski], <sp>Wacław
Aleksander</sp>, polsk Rets- og
Litteraturhistoriker (1793—1883), var en Tid Dommer og i
over Halvdelen af sin Levetid Professor i
Warszawa. I sit Hovedværk »Historya prawodawst
slowianskich«, I—IV (1832—35), har han stillet
sig den Opgave at give en sammenlignende
Fremstilling af de slaviske Folks Retshistorie.
Han har vundet Anerkendelse ved at være den
første, der gjorde et saadant Forsøg, selv om
det paa hans Tid ikke kunde lykkes
tilfredsstillende, og skønt han som Romantiker og
Slavofil ofte lod sig forlede til at se Spor af
en slavisk Fortid langt uden for de slaviske
Folks virkelige Omraade. Hovedresultatet af
M.'s litteraturhistoriske Studier er hans polske
Litteraturhistorie »Pismennictwo polskie«
(1851—52), hvis vigtigste Fortrin er, at M. henleder
Opmærksomheden paa Folkepoesien og
paapeger Forbindelsen mellem Litteraturen og
Folkets Liv overhovedet.
<i>H. C-e.</i>
</chapter>

<chapter name="Macies">
<b>Macies</b> (lat.), Udtæring, Afmagring,
Magerhed.
</chapter>

<chapter name="Macigno">
<b>Macigno</b> [ma't∫in<sub>j</sub>o], en i Apenninerne
forekommende, til Tertiærsystemet hørende
Sandsten.
<i>J. P. R.</i>
</chapter>

<chapter name="Macintosh, Charles">
<b>Macintosh</b> [m<sub>ə</sub>''kintå∫ ell. 'mäkin-],
<sp>Charles</sp>, eng. Kemiker, f. 1766 i Glasgow, d. smst.
1843, har gjort sig særlig kendt ved sine
Forbedringer ved Fabrikationen af Blysukker og
af Berlinerblaat (1820—25) og ved den af ham
angivne Fremgangsmaade til Fremstilling af
vandtætte Stoffer ved Hjælp af Kautsjuk (1823).
<i>K. M.</i>
</chapter>

<chapter name="Macip, Vicente Juan">
<b>Macip</b> [ma'þip], <sp>Vicente Juan</sp>
(<sp>Joanes</sp>), sædvanlig kaldet <sp>Juan de Juanes</sp>,
sp. Maler, f. omkr. 1507 (efter andre 1523?) i
Fuenta la Higuera, d. i Bocairente 1579. M.
studerede i Italien og sluttede sig til den rom.
Skole, ligesom Faderen <sp>Vicente M.</sp>, der i
sine religiøse Værker søgte at efterligne Rafael;
muligvis har Juan haft en af Rafael's Elever
til Lærer (der siges, at han har haft Ghilio
Romano til Raadgiver) og han hædredes af sine
Landsmænd, med Tilnavnet »den sp. Rafael«.
Efter at være vendt tilbage til Spanien falder
hans Hovedvirksomhed særlig i Valencia. I
Museet der findes »Maria's Himmelfart« og
Portrætterne af Thomas de Villanueva og Juan
de Ribera, i Katedralen: den hellige Familie,
Kristi Daab og Paulus' Omvendelse. Andre
Billeder i S. Andreas, S. Nicola (»Nadveren«) og
S. Pedro smst. I Prado i Madrid er M. bl. a.
repræsenteret ved en Suite paa 5 Billeder,
behandlende den hellige Stefanus' Martyrium
samt Korsdragelsen, Nadveren og Portrættet af
Luis de Castelvi m. m. Uden for Spanien findes
Værker af M. i Petrograd (to Helgenbilleder),
i Karlsruhe (»Maria og Elisabeth«), medens
»Madonnas Død« i Dresden kun regnes for
Værkstedsarbejde; M.'s to Døtre. Dorotea og
Margarita, øvede ogsaa Malerkunsten; af den
første omtales et Korsfæstelsesbillede i den
hellige Korses Kirke i Valencia.
<i>(A. R.). A. Hk.</i>
</chapter>

<chapter name="Macisolie">
<b>Macisolie,</b> se <sp>Muskatnødolie</sp>.
</chapter>

<chapter name="Mack, Karl">
<b>Mack,</b> <sp>Karl</sp>, Friherre af Leiberich, østerr.
Feltmarskalløjtnant, f. 1752, d. 1828. 1770
traadte han ind i den østerr. Hær, forsattes
1783 som Kaptajn til Generalstaben, i hvilken
han med faa Afbrydelser forblev under hele sin
milit. Løbebane. Han deltog i Krigen mod
Tyrkiet 1788—90 og var 1793 Generalstabschef ved
Hæren i Vestflandern. 1797 forfremmedes han
til Feltmarskalløjtnant og fik efter Freden i
Campo-Formio Overkommandoen over den
neapolitanske Hær. Det lykkedes ham at trænge
de spredte fr. Tropper under General
Championnet tilbage, hvorefter han besatte Rom, som
han dog snart igen maatte opgive, navnlig p.
Gr. a. Troppernes demoraliserede Tilstand.
Under et i Neapel 1799 bl. Pøblen udbrudt Oprør
flygtede M. til det fr. Hovedkvarter, hvor han
erklæredes for Krigsfange og sendtes til Paris.
Trods afgivet Æresord flygtede han dog fra
Frankrig det flg. Aar. 1805 kom han til Dels
ved eng. Indflydelse i Spidsen for den østerr.
Hær, der samledes i Donau-Dalen. Han
