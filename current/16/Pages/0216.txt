<chapter name="Lütschg, Waldemar">
<b>Lütschg</b> [ljut∫k], <sp>Waldemar</sp>,
russisk-tysk Klaverspiller, f. 16. Maj 1877, Søn af en
anset Klaverpædagog <sp>Karl L.</sp> (1839—99), har
paa talrige Koncertrejser i Europa og i
Amerika (hvor L. en Tid var Lærer ved <i>Musical
College</i> i Chikago) skaffet sig betydeligt Navn
som en virtuos og poetisk Klaverspiller.
<i>W. B.</i>
</chapter>

<chapter name="Lütschine">
<b>Lütschine</b> ['løt∫in<sub>ə</sub>], venstre Biflod til Aare
i det schweiziske Kanton Bern, udmunder ved
Bönigen i Brienzer-Søen, 2 1/2 km Ø. f.
Interlaken. L. opstaar af to Strømme, Schwarze L.,
der udspringer fra Grindelwalds-Gletscheren i
en Højde af 983 m, og Weisse L., der opstaar
af Bække fra Tschingel-, Breithorn- og
Schmadri-Gletscherne, gennemstrømmer
Lauterbrunnen-Dalen og i venstre Bred optager Staubbach,
der er kendt ved sit 264 m høje Vandfald. L.
oversvømmede tidligere Egnen ved Interlaken,
men allerede i 13. Aarh. har man ved at grave
den et Leje bragt den til at udmunde i Søen.
Den har en Længde af 22 km.
<i>N. H. J.</i>
</chapter>

<chapter name="Lytta">
<b>Lytta,</b> se <sp>Cantharidæ</sp>.
</chapter>

<chapter name="Lyttelton">
<b>Lyttelton</b> ['£it<sub>ə</sub>£t<sub>ə</sub>n], <sp>Littelton</sp>, By paa
Ny-Zeeland, ligger paa Østkysten af Sydøen 13
km SSØ. f. Christchurch, hvis Havneplads den
er. Den har 4000 Indb. og er ved Jernbane
forbundet med Christchurch. L., der tidligere
kaldtes Port Cooper ell. Port Victoria, var den
første Bebyggelse i dette Distrikt.
<i>N. H. J.</i>
</chapter>

<chapter name="Lyttelton, Alfred">
<b>Lyttelton</b> ['£it<sub>ə</sub>£t<sub>ə</sub>n], <sp>Alfred</sp>, eng.
Politiker (1857—1913), vandt Opmærksomhed som
en særlig tiltalende Type paa den aandelig og
sportslig interesserede aristokratiske
Universitetsungdom, blev en anset Advokat,
Underhusmedlem 1895, Koloniminister i Balfours
Ministerium Oktbr 1903—Decbr 1905, og efter dets
Fald en af Lederne for den konservative
Opposition. Uagtet hans Ministertid faldt i en for
hans Parti særlig kritisk Periode, saa at den
liberale Opposition endog ved en enkelt
Lejlighed søgte at huje ham ned, og uagtet han
maatte tage det umiddelbare Ansvar for den
ildesete Kineserimport til Sydafrika, gjorde
hans mandige Væremaade, hans Loyalitet og
sympatetiske sociale Forstaaelse ham afholdt
ogsaa i Modstandernes Kreds — han var
Søstersøn af Gladstone's Hustru — og hans Død
føltes som et Tab for det parlamentariske
Arbejde. (<sp>Litt</sp>.: <sp>Edith Lyttelton</sp>. <i>A. L.</i>
[1917]).
<i>P. L. M.</i>
</chapter>

<chapter name="Lyttelton, George">
<b>Lyttelton</b> ['£it<sub>ə</sub>£t<sub>ə</sub>n], <sp>George</sp>, Lord, eng.
Politiker og Forf. (1709—73), Ætling af den
lærde Dommer Thomas de Littleton (1402—81),
hvis Skrift <i>Tenures</i> giver værdifulde
Oplysninger om de ældste eng. Ejendomsforhold. Han
blev 1732 Staldmester hos Prinsen af Wales,
vandt hurtig hans Yndest og var 1737—44 hans
Sekretær; valgtes 1735 til Underhuset og var
en af R. Walpole's ivrigste Modstandere. Han
var 1744—54 Skatkammerlord, 1755—56
Skatkammerkansler og blev derefter ophøjet til
Peer. Han var en ypperlig Taler, men ingen
stor Statsmand; søgte 1767 at faa dannet et
Blandingsministerium af Grenville's
Tilhængere og Whig'erne. Han var tillige en elegant
Digter og politisk Forf. Hans <i>Works</i> udkom i
3 Bd 1776; mest kendt blev <i>Dialogues of the
Dead</i> (1760, 4. Udg. 1765). Desuden skrev han
<i>History of Henry II</i> (3 Bd 1767—71). <i>Hans
Memoirs and correspondance</i> udgaves 1845 i 2
Bd. — <sp>George L.</sp> (1817—76), Sønnesøn af
foreg.'s Broder, blev 1837 Peer og var 1846
et halvt Aar Understatssekretær for Kolonierne.
Han var streng højkirkelig og gav sig særlig
af med Kirke- og Skolespørgsmaal; skrev
<i>Thoughts on national education</i> (1855) og 2 Bd
Smaaskrifter <i>Ephemera</i> (1865—72). Han var
1861 Medlem af Kommissionen til at undersøge
de store offentlige Skoler og 1869—74 første
Kommissær for de saakaldte <i>Endowed Schools</i>,
samt virkede for indgribende Ændringer i
disses Ordning. Han var gift med en Søster til
Gladstone's Hustru.
<i>E. E.</i>
</chapter>

<chapter name="Lyttelton, Neville Gerald">
<b>Lyttelton</b> ['£it<sub>ə</sub>£t<sub>ə</sub>n], <sp>Neville Gerald</sp>, Sir,
eng. General, f. 1845, gjorde som Officer først
Tjeneste i Kanada og Indien, deltog 1882 i
Ekspeditionen til Ægypten, var 1883—90
Militærattaché hos Guvernørerne i Gibraltar og
Bombay og 1895—98 Tjenstgørende i
Krigsministeriet. Under Sudan-Felttoget 1898 blev
han Generalmajor, deltog i Boerkrigen først
som Brigade-, derefter som Divisionsgeneral,
organiserede 1901 Forfølgelsen af De Wet og
blev efter Lord Kitchener's Tilbagekaldelse
Øverstbefalende for Tropperne i Sydafrika.
1904—08 var han Chef for Generalstaben og
havde derefter til 1912 Overkommandoen i
Irland.
<i>E. C.</i>
</chapter>

<chapter name="Lüttich">
<b>Lüttich</b> ['løtek], se <sp>Liège</sp>.
</chapter>

<chapter name="Lüttichau">
<b>Lüttichau</b> ['lytikå^u], en fra Mecklenburg
stammende Adelsslægt, der fører to, paa hver
Side af tre seksoddede Guld Stjerner ledsagede
Sølv Korn-Segl i rødt Felt, paa Hjelmen
samme Mærke. Hans <sp>Helmuth L.</sp> (1670—1732),
der traadte i dansk Tjeneste, kommanderede
med stor Tapperhed et Dragonregiment i Slaget
ved Malplaquet, hvor han blev saaret og
fangen, var senere med ved Erobringen af Rügen
og Stralsund, avancerede til Generalløjtnant og
hædredes med det hvide Baand. Han var
Fader til Generalmajor <sp>Christian Ditlev
L.</sp> (1695—1767), der 18. Novbr 1759 oprettede
Stamhuset Tjele, til Generalmajor <sp>Wulf
Caspar L.</sp> til Lerkenfeld, Hessel og Mølgaard
(1704—65) og til Generalløjtnant,
Kammerherre og Hvid Ridder Cæsar Læsar L.
(1709—87), der omtales som en meget erfaren
Kavaleriofficer. Den førstnævnte af disse Brødre
var Fader til Stamhusets anden Besidder,
Kammerherre <sp>Hans Helmuth L.</sp> til Grundet
(1704—1801), til Kæmmererer ved Øresunds
Toldkammer, Kammerherre og Hvid Ridder <sp>Adam
Mogens L.</sp> til Nordskov (1742—1808), til
Rigsgreve <sp>Frederik Christian Tønne
L.</sp> (s. d.) og til Overførster, Kammerherre <sp>Ove
Caspar L.</sp> (1745—1805). Bl. nævnte
Kammerherre H. H. L.'s Sønner skal nævnes
Kammerjunker <sp>Christian Ditlev L.</sp> til
Stamhuset Tjele (1766—1809) — hvis Sønnesønner
var Finansminister, Kammerherre
<sp>Christian Ditlev L.</sp> (s. d.) og Formand for Viborg
Amts landøkonomiske Forening, Direktør for
Den jyske Kreditforening af
Landejendomsbesiddere, Hofjægermester <sp>Hans Helmuth
L.</sp> til Viskum (1834—89), der som Officer med
Hæder deltog i Krigen 1864 — og
