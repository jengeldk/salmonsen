lidt. Han studerede i Oxford og synes at have
forladt Univ. i den sædvanlige Alder af c. 25
Aar. Han er Forf. af en lang Række — c. 40 —
Dramaer, af hvilke c. Halvdelen er bevarede.
Hans første kendte Arbejde, Tragedien <i>The
Virgin Martyr</i>, skrevet sammen med Dekker, blev
opført 1622. Hans betydeligste Værker er de to
Komedier <i>The City Madam</i>, der satiriserer over
Citydamernes Ødselhed, og det berømte <i>A New
Way to Pay Old Debts</i>, der holdt sig paa
Scenen helt op til Nutiden, og hvor
Hovedpersonen, Sir Giles Overreach er en af den eng.
Komediedigtnings klassiske Skikkelser. Af hans
øvrige Arbejder er de bedste: <i>The Duke of
Milan</i>, <i>The Roman Actor</i> og <i>The Fatal Dowry</i>.
— M.'s Værker er hyppig udgivne; her kan
nævnes: F. Cunningham, <i>Philip M.'s Plays</i>
(London 1870) og A. Symons, <i>Philip M.</i> (i <i>Mermaid
Series</i>, 2 Bd, London 1887—89). (<sp>Litt</sp>.: <sp>C.
Kalisch</sp>, »Shakespeare's yngre Samtidige og
Efterfølgere« [Kbhvn 1890]).
<i>I. O.</i>
</chapter>

<chapter name="Massinissa">
<b>Massinissa,</b> se <sp>Masinissa</sp>.
</chapter>

<chapter name="massiv">
<b>massiv</b> (fr.), hvad der bestaar af tæt Masse
(modsat: hul, løs); derfor benyttet om de ædle
Metaller i Bet. af gedigen ɔ: ikke indvendig
hul ell. udfyldt med en mindre værdifuld
Masse; om Murværk: helt af Sten, grundmuret. I
overført Bet. plump, grov.

Ordet M. bruges ofte i Geologien om større,
sammenhængende Bjergmasser af gl., eruptive
Stenarter, f. Eks. Skt-Gothard-Massrvet i
Alperne.
<i>(V. M-n). J. P. R.</i>
</chapter>

<chapter name="Massivrubin">
<b>Massivrubin,</b> med Kul og Svovl farvet
blodrødt Glas.
</chapter>

<chapter name="Massmannske Søndagsskoler">
<b>Massmannske Søndagsskoler,</b> stiftede af
Præsten <sp>Ernst Hinrich Massmann</sp>
(1766—1816), til Fremme af
Haandværkerstandens Oplysning. 4. Maj 1800 aabnedes den første
Skole med Undervisning om Søndagen. Den
omfattede 4 Klasser. Antallet af Klasser og
Elever steg meget hurtigt, hvad der ret viste
den Trang, der havde været til denne
Undervisning. Undervisningen omfattede Regning,
Skrivning, Dansk og Tegning, men er nu
indstillet. Midlerne bruges nu til Understøttelse af
Elever i teknisk Skole. (<sp>Litt</sp>.: <sp>C. Nyrop</sp>,
»De M. S. i 100 Aar«, korte Meddelelser [Kbhvn
1900]).
<i>R. B.</i>
</chapter>

<chapter name="Masson, Antoine">
<b>Masson</b> [ma'så], <sp>Antoine</sp>, fr.
Kobberstikker, f. 1636 i Loury ved Orléans, d. 1700.
Han begyndte sin Løbebane som Vaabengravør,
blev derefter Portrætstikker og naaede paa
dette Felt op bl. de store fr. Gravører fra 17.
Aarh., hvis Førstemand Nanteuil er. M. er
som denne en saare sikker Tekniker, men han
har ikke hans tilbageholdende, noble Form, han
ynder at vise sin Virtuositet; et Vidnesbyrd om
den er det dygtige Stik af Anne d'Autriche. Bl.
hans andre Stik kan nævnes Portrætterne af
Brisacier, Harcourt (kendt under Titlen <i>le cadet
à la perle</i>), af Maleren Pierre Dupuis, af
Gaspard Charrier, Ormesson o. fl. Ludvig, XIV's
Portræt har han stukket 5 Gange; endvidere
har han gengivet Dronning Marie Theresia og
den store Kurfyrste af Brandenburg. Den
altovervejende Del af M.'s Produktion (68 Blade)
er Portrætstik (62), nogle efter egne Tegninger,
men foruden disse har han stukket enkelte
Plader efter religiøse Malerier, saaledes efter
Tizian: »Kristus i Emaus« (kaldet <i>la nappe</i>
efter den i Stikket virtuosmæssig udførte Dug),
efter Rubens: Madonnas Himmelfart og efter
Mignard: den hellige Familie.
Kobberstiksamlingen i Kbhvn ejer de vigtigste af de ovenn.
Blade.
<i>L. S.</i>
</chapter>

<chapter name="Masson, Auguste Michel Benoît Gaudichaut-M.">
<b>Masson</b> [ma'så], <sp>Auguste Michel
Benoît Gaudichaut-M.</sp>, fr. Forf., kendt
under Navnet Michel (1800—83), forsøgte sig i sin
Ungdom som Statist, Opvarter,
Boghandlermedhjælper og Diamantsliber, læste flittig og
begyndte 1826 at skrive i Aviserne. Af hans
strengt moralske Romaner og Noveller kan
nævnes: <i>Contes de l'atelier ou Daniel le
lapidaire</i>. (1832—33), <i>Les romans de la famille</i>
(1838), <i>Souvenirs d'un enfant du peuple</i>
(1838—41), <i>La gerbée</i> (1861, prisbelønnet af
Akademiet), <i>Les drames de la conscience</i> (1866).
Meget yndet ogsaa uden for Frankrig var hans
<i>Les enfants célèbres</i> (1838, 10. Opl. 1875). Han
forfattede ogsaa, delvis sammen med andre,
Vaudeviller og rørende Dramaer, bl. a.
<i>Frétillon</i> (1829), <i>Le mari de la favorite</i> (1834), <i>Les
mystères du carnaval</i> (1847), <i>Les orphelins du
pont Notre-Dame</i> (1849), <i>Marthe et Marie</i>
(1851), <i>Aimer et mourir</i> (1855) og <i>Les fils
aimés de la république</i> (1873).
<i>S. Ms.</i>
</chapter>

<chapter name="Masson, David">
<b>Masson</b> ['mäs<sub>ə</sub>n], <sp>David</sp>, eng.
Litteraturhistoriker (1822—1907). Han studerede i
Aberdeen og Edinburgh, kom 1852 til London som
Prof. i eng. Litt. ved <i>University College</i> og
vendte 1865 tilbage til Edinburgh som Prof. i
Retorik og eng. Litt. M.'s Værker behandler
hovedsagelig eng. litterære Emner; her nævnes
<i>Essays, Biographical and Critical</i> (1856), senere
udg. i 3 Bd med de særlige Titler:
<i>Wordsworth, Shelley, Keats and other Essays</i>; <i>Life
of John Milton narrated in Connection with
His Time</i> (6 Bd, 1859—79), det bedste og
udførligste Værk, der er skrevet om Milton;
<i>British Novelists and their Styles</i> (1865); <i>Recent
British Philosophy</i> (1865); <i>Drummond of
Hawthornden</i> (1873); <i>Chatterton</i> (1874); <i>Th.
Carlyle, personally and in his Writings</i> (1885); <i>De
Quincey</i> (<i>English Men of Letters</i>), <i>Edinburgh
Sketches and Memoirs</i> (1892).
<i>(T. L.). I. O.</i>
</chapter>

<chapter name="Masson, Victor">
<b>Masson</b> [ma'så], <sp>Victor</sp>, fr. Forlægger
(1807—79), overtog 1846 den 1804 af Crochard
i Paris grundlagte Forlagsforretning. Det er
særlig med. Tidsskr og Encyklopædier, der
giver Forlaget dets Præg. Af store
Foretagender skal nævnes: <i>Dictionnaire encyclopédique
des sciences médicales</i>, udg. af Dechambre (100
Bd, 1864—89). Forlaget føres under Navnet
<i>Librairie de l'Académie de Médicine</i> og udgiver
<i>Les Bulletins</i> og <i>Mémoires</i> fra fl. lærde
Selskaber. 1857 blev M. Medlem af <i>Tribunal du
commerce</i> og 1862 Jurymedlem af
Verdensudstillingen i London. 1871 gik Forretningen over til
Sønnen Georges M. (1839—1900), der siden 1860
havde været Deltager. 1896 optog han sin Søn,
<sp>Pierre M.</sp>, som Associé, og samtidig ændredes
Firmaet til M. & Cie. Nuværende Ledere er
Pierre M. og Paul Bouchez.
<i>J. L. L.</i>
</chapter>

<chapter name="Massora">
<b>Massora,</b> se <sp>Masora</sp>.
</chapter>

<chapter name="Massoreter">
<b>Massoreter,</b> se <sp>Masoreter</sp>.
</chapter>

<chapter name="Massue de Ruvigny, Henry">
<b>Massue de Ruvigny</b> [ma'sy-d-ryvi'n<sub>j</sub>i],
<sp>Henry</sp>, fr. reformert General (1610—89). Han
var paa een Gang ivrig Protestant og trofast
