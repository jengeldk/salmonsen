og fra Træ til Træ; de griber for sig med
usvigelig Sikkerhed, selv i Sving paa indtil 12 m,
idet de ligesom flyver igennem Luften. Paa
Jorden kommer de sjældnere, men kan her
løbe ret stærkt, idet de bærer Kroppen opret,
og paa en meget pudsig Maade holder Armene
højt løftede, ud til Siderne, og med
nedhængende Hænder. Under Klatringen bærer de
Frugter o. l. med sig, holdende dem i
Fødderne. De faar, ligesom de øvrige M., 1 Unge ad
Gangen. Deres Føde er Frugter, Blade,
Knopper, Edderkopper, Insekter, Smaafugle, Æg o.
l. De c. 7 Arter er i Nutiden udbredt i
Sydøst-Asien, særlig talrig paa de fleste af de malajiske
Øer. De bebor i Smaaselskaber ell. i større og
mindre Flokke de højere liggende Bjergskove.
Ret sky Dyr, der ikke er lette at faa Øje paa,
men navnlig ved Morgen- og Aftentid udstøder
de i Kor deres ejendommelige fuldtonende, ret
velklingende Skrig, der høres fl. km bort. Den
største Art er <sp>Sumatra-Gibbonen</sp> eller
<sp>Siamangen</sp> (<i>H. syndactylus</i>), der naar en
Højde af 1 m. Den adskiller sig fra de andre
Arter ved at have Strubesæk og navnlig
derved, at 2. og 3. Taa er omsluttede af en fælles
Hud, lige ud til deres yderste Led. Deres Arme
er forholdsvis ikke saa lange, og dermed deres
Bevægelser ikke saa vidunderlige som hos de
andre Arter. Behaaringen lang, tæt og blød;
Farven over det hele glinsende sort. Udbredt i
Sumatras Skove. De øvrige Arter ligner
hinanden meget baade i Størrelse og Ydre;
ejendommelig er den store Variation i Farve, lige
fra graagult gennem graat til sort, selv hos
Individer, der ganske øjensynligt maa henføres
til samme Art, et Forhold, der naturligvis har
bragt stor Forvirring ind i de opstillede Arter.
<sp>Hulock</sp>'en (<i>H. hoolock</i>), hvis Navn er en
Gengivelse af dens Stemme, er sort med et
hvidt Tværbaand over Panden; 90 cm høj.
Udbredt fra Syd-Assam til Irawadi-Floddalen. Den
<sp>Hvidhaandede Gibbon</sp>, <sp>Lar</sp> (<i>H. lar</i>)
(Fig. 1) er oftest sortegraa, sjældnere gulgraa,
med en hvid Ring om Ansigtet; ogsaa
Hændernes og Føddernes Overside er hvide. 70 cm
høj. Udbredt i Bagindien og Siam. Den <sp>Graa
Gibbon</sp> (<i>H. leuciscus</i>) lever paa Borneo. Andre
Arter er den <sp>Brune Gibbon</sp> (<i>H. entelloides</i>)
og den <sp>Toppede Gibbon</sp> (<i>H. pileatus</i>)
fra Siam og Cambogia. — <sp>Orang-Utan</sp>'en
(<i>Simia satyrus</i>) (Fig. 2) danner en Slægt for
sig; Navnet er malajisk og betyder simpelt hen
»Mennesket fra Skoven«. Hovedet med høj,
smal og toppet Hjernekasse med stærkt hvælvet
Isse; den ret flade Pande ligger i Plan med det
flade Overansigt; under Øjnene fremstaaende
Valke. Amsigtsvinklen 30°. Underansigtet stærkt
fremstaaende og næsten kugleformet afrundet,
med paafaldende lang Afstand mellem
Næseborene og de tynde Læberande; Kæberne
kraftige, med svære Hjørnetænder. Øjnene hos
unge Dyr store og fremstaaende, uden
mellemliggende Næseryg; hos gl. Dyr er de
forholdsvis mindre og dybere liggende. Ørerne smaa
og menneskelignende, skjulte i Haarene.
Hjernen veludviklet, ligner Menneskets mere end
nogen anden Abes. Kraniet har, selv hos gl.
Hanner, ikke særlig kraftigt udviklede
Benkamme og kun ret ubetydelige
Øjenbrynsforbeninger. Ansigtet nøgent, blaaliggraat; hele
det øvrige Legeme ret sparsomt dækket af
lange tjavsede rødbrune Haar, tættest paa
Skuldre, Kropsider og Lemmerne, tyndere paa
Ryg, Bryst og Bug. Hannens mægtig store
Strubesæk, der strækker sig helt ned paa Brystet,
er næsten helt nøgen. Halsen kort, Skuldrene
brede, Kroppen svær og bred. 12 Par Ribben
og 4 Lændehvirvler. Benene forholdsvis korte;
Forlemmerne naar, naar Dyret staar oprejst,
til Anklerne. Hænderne, der er tyndhaarede, er
store med ret lange svære Fingre, der bærer
af studsede, stærkt hvælvede Negle. Haandens
Tommel ganske kort med ret flad Negl.
Fødderne med ganske kort sidestillet Tommel, der
som Regel mangler Negl. Dyret støtter under
Gangen paa Yderkanten af den nøgne Fodsaal,
idet de lange Fodfingre bæres indadbøjede.
Hannen, der er meget større end Hunnen, naar
en Højde af 1,35 og maaler om Livet indtil 1,5
m. Armene favner 2,4 m. Ved mægtig store,
stærkt fremstaaende, tykke Bindevævsvolde ned
langs Pandens og Hovedets Sider bliver dens
Ansigt, der bærer et stort Skæg, overordentlig
stort og bredt og giver disse gl. Hanner et ret
imponerende Udseende, der yderligere forøges,
naar de i Affekt puster Strubesækken op.
Orang-Utan'en lever ganske overvejende i

<img>Fig. 1.</img>

<img>Fig. 2. Ung Orang-Utan.</img>
