Oplysning i de rom.-kat. Lande. (<sp>Litt</sp>.: <sp>V.
Langlois</sp>, <i>Notice sur le couvent de St Lazare</i>
[1909]).
<i>L. M.</i>
</chapter>

<chapter name="Mecklenburg, Alfhilda Theodora Adelheid">
<b>Mecklenburg</b> ['mæk<sub>ə</sub>nbår'g], <sp>Alfhilda
Theodora Adelheid</sp>, f. <sp>Suensson</sp>,
dansk Forfatterinde (1830—1907), ægtede 1864
en norsk Officer og vendte efter dennes Død
tilbage til Danmark. Dels under Pseudonymet
<sp>Ivar Ring</sp>, dels under eget Navn har hun
udg. en Række fint og elskværdigt skrevne
Fortællinger, af hvilke skal nævnes »To
Fortællinger« (1872), »Fortællinger« (1878),
»Fjeldblomster« (1880), »I Tidens Løb« (1881), »Et
Kløverblad« (1882), »Gamle Minder« (1885),
»Skibbrud« (1889), »Ungdom« (1895), »I Vaar«
(1895), endvidere Skuespillet »Judith« (1875),
opført paa Folketeatret.
<i>J. Cl.</i>
</chapter>

<chapter name="Mecklenburg, Ezechias Gustav">
<b>Mecklenburg</b> ['mækl<sub>ə</sub>nbår'g], <sp>Ezechias
Gustav</sp>, dansk og norsk Officer, f. i
Rendsburg 17. Oktbr 1742, d. i Fredrikstad 15. Marts
1802, blev 1764 Sekondløjtnant i Artilleriet og
var 1788 avanceret til Oberstløjtnant og
Kommandør for Detachementet i Holsten, da han
beordredes til at overtage Kommandoen over
Artilleriet ved Indrykningen i Sverige; ved
denne Lejlighed udfoldede han megen praktisk
Dygtighed. Efter at han 1792 var blevet
Kommandør for Artillerikorpset aftraadte han 1802
fra Artilleriet og blev Kommandant i
Fredrikstad og Generalmajor af Infanteriet. (<sp>Litt</sp>.: <sp>C.
J. Anker</sp>, »Biografiske Data om 330 norske
Generalspersoner«).
<i>(O. A. Ø.). Edv. B.</i>
</chapter>

<chapter name="Mechrenga">
<b>Mechrenga</b> [mi'krjæng<sub>a</sub>], <sp>Migrenka</sp>, Flod
i det nordlige Rusland, udspringer fra Søen
Sharowyi i Guv. Olonez, gennemstrømmer de
uhyre Skove i Guv. Archangel og falder i Emga
(Dvina-Systemet); 255 km lang.
<i>N. H. J.</i>
</chapter>

<chapter name="Mechtilde">
<b>Mechtilde,</b> dansk Dronning, d. 1288. M. var
Datter af Grev Adolf IV af Holsten og ægtede
1237 Valdemar Sejr's Søn Hertug Abel. Herved
knyttedes Abel nøje til den holstenske
Greveslægt og blev Formynder for sine unge Svogre,
da Grev Adolf gik i Kloster. Da Abel blev
Konge, kronedes M. sammen med ham 1. Novbr
1250; men da Christoffer efter Abel's Død vandt
Kronen, maatte hun forlade Danmark og
bestaa en haard Kamp for at bevare
Hertugdømmet i Sønderjylland for sin Slægt; under denne
sluttede hun sig nøje til Kongens værste Fjende
Jakob Erlandsøn. 1260 pantsatte M. Landet
mellem Ejderen og Slien til sine Brødre, og
hendes Virksomhed dannede i det hele
Grundlaget for Holstens stadig voksende Indflydelse
i Sønderjylland, hvorfor hun ogsaa var forhadt
af de Danske; som Rydaarbogen vidner. Et
Led i M.'s politiske Bestræbelser var ogsaa
hendes Giftermaal med Sveriges Rigsstyrer
Birger Jarl (1261); efter dennes Død 1266 levede
M. i Holsten.
<i>J. O.</i>
</chapter>

<chapter name="Meckel, Johann Friedrich og Friedrich Theodor og Johann Friedrich">
<b>Meckel</b> ['mæk<sub>ə</sub>l], 1) <sp>Johann
Friedrich</sp>, tysk Anatom (1714—1774), studerede i
Göttingen, hvor han tog Doktorgraden 1748
med en Afh.: <i>Tractatus
anatomico-physiologicus de quinto pari nervorum cerebri</i>, i hvilken
<i>Ganglion submaxillare</i> beskrives. Det bærer
endnu M.'s Navn, ligesom <i>Ganglion
sphenopalatinum</i>, som han beskrev i en anden Afh.:
<i>Observation anatomique sur un noeud ou ganglion
du second rameau de la cinquième paire des
nerfs</i> (<i>Mémoires de l'Académie des sciences</i>,
Berlin, 5. Bd). Afh. er en Overs. af en nu
tabt lat. Original. M. kaldtes 1751 til Berlin som
Prof. i Anatomi, Botanik og Fødselshjælp og
ansattes som Lærer ved den nyindrettede
Jordemoderskole. Han har udfoldet en stor litterær
Virksomhed og især skrevet over Nervernes
og Karrenes Anatomi.

2) <sp>Friedrich Theodor</sp>, tysk Kirurg,
foreg.'s Søn (1756—1803), blev <i>Dr.</i> ved en Afh.
<i>De labyrinthi auris contentis</i>, i hvilken han
ang. Betydningen af de to Akvædukter
hævdede Anskuelser, der delvis er blevet
anerkendt rigtige i Nutiden; han var Prof. i
Anatomi og Kirurgi i Halle fra 1779.

3) <sp>Johann Friedrich</sp>, tysk Anatom,
foreg.'s Søn (1781—1833), tog Doktorgraden
1802 i Halle (<i>De cordis conditionibus
abnormibus</i>), studerede derefter fire Aar i Udlandet og
blev 1808 Faderens Efterfølger som Prof. i
Anatomi og Kirurgi i Halle. Han var Tysklands
første virkelige komparative Anatom, gjorde
Halle til Centrum for disse Studier og
udviklede den af Bedstefaderen grundlagte
komparativ-anatomiske Samling til en af de bedste
eksisterende. Hans Navn er knyttet til en Rest
af <i>Ductus vitello-intestinalis</i>, der findes som et
Vedhæng paa Tarmen og kaldes <i>Diverticulum
Meckelii</i>. En stor Mængde af hans talrige
Arbejder fremkom i det af ham fra 1815 udgivne
»Deutsches Archiv f. Physiologie«, der siden
1826 kaldtes »Archiv f. Anatomie und
Physiologie«. Endvidere kan nævnes »Beiträge zur
vergleichenden Anatomie« (2 Bd, 1808—12),
»Handbuch der patholog. Anatomie«, 3 Dele
(1812—18), »Handb. d. menschl. Anat.« (4 Bd,
1815—20), <i>Tabulæ anatomico-pathologicæ</i> (1817—26).
Hans berømteste Værk er det ufuldendte
»System der vergleichenden Anatomie« (6 Dele,
1821—30, fr. Udg. i 10 Bd, 1820—38). <i>I
Descriptio monstrorum nonnullorum</i> og i <i>De
dupticitate monstrosa commentarius</i> (1815) behandlede
han Misfostrene.
<i>J. S. J.</i>
</chapter>

<chapter name="Meckel, Klemens Wilhelm Jakob">
<b>Meckel</b> ['mæk<sub>ə</sub>l], <sp>Klemens Wilhelm
Jakob</sp>, preuss. General og Militærforf., f. 1842,
d. 1906, blev Officer 1860, deltog i Krigen
1870—71 og var derefter ansat i Generalstaben.
Han kom 1884 til Japan, hvor han i 4 Aar
virkede som Raadgiver, navnlig ved
Reorganisationen af den jap. Generalstab; han gjorde
dette saa godt, at man i Japan regner M. for
at have været Grundlæggeren af de af den jap.
Hær senere opnaaede store Resultater. Efter
at være vendt tilbage til Tyskland, tjente han
dels i Geleddet, dels i den store Generalstab,
hvor han blev Ovenkvartermester. Han tog
1896 sin Afsked som Brigadekommandør. M.,
der var en højtbegavet Mand, er meget kendt
som Forf. af Værker vedrørende Taktik og
Krigsspil, saaledes »Grundriss der Taktik« (5.
Udg. 1905) og »Anleitung zum Kriegsspiel«
(1875).
<i>E. C.</i>
</chapter>

<chapter name="Meckel's Divertikel">
<b>Meckel's Divertikel,</b> se <sp>Divertikel</sp>.
</chapter>

<chapter name="Meckenem, Israhel van">
<b>Meckenem</b> ['mæk<sub>ə</sub>n<sub>ə</sub>m], <sp>Israhel van</sp>,
nederlandsk Kobberstikker, f. henimod 1450, d.
i Bocholt 1503, muligvis Søn af den anonyme
»Meister der Berliner Passion«. Denne
Kunstners overmaade store Værk — der kendes c.
570 Blade af ham — vidner om stor Flid, men
