en anden, med hvilken den staar i
Sammenhæng. De er Udtryk for en rigere, mere
levende Forestilling: et Net af forbundne
Forestillingsled dukker op i Bevidstheden, og
Fantasien vælger nu det Led, der i
Sammenhængen synes det mest slaaende. Synekdoken hviler
mere paa et <sp>ydre Delforhold</sp>, sætter f.
Eks. en Del for det hele, Arten for Slægten,
Individet for Arten (»Hist, hvor <sp>Akset</sp>
Jorden dølger, — hist, hvor Øjet blidt forfølger,
— <sp>Agrens</sp> tunge, gule Bølger«); M. beror
mere paa et <sp>Aarsagsforhold</sp> ell. en mere
aandelig Sammenhæng, som naar den ombytter
Aarsagen med Virkningen (»Alcidens Vrede
havde slaaet Neleus' Sønner«), indsætter
Redskabet for den handlende (»Bajonetterne frelste
Hæren«), en Egenskab ell. Stoffet for Tingen
(»hur svenska Stålet biter«), Tiden for, hvad
der skete i den, Tegnet for det betegnede (som
Fanen Jor Hæren) o. s. v.
<i>Cl. W.</i>
</chapter>

<chapter name="Metope">
<b>Metope</b> (gr. μετόπη, Mellemværk), kaldes i
den doriske Arkitektur de Felter, sædvanlig af
kvadratisk Form, som findes mellem
Triglyfferne og sammen med disse danner Frisen. Idet
Triglyfferne maa forklares som dekorative Levn
af Bjælkehoveder, er M. at opfatte som
Murværk mellem dem. I den fuldt udviklede doriske
Stil, da alle Leddene udførtes i Sten, er M. altid
en Stenplade og hyppigst smykket med
Relieffer. Særligt bekendte M.-Relieffer findes paa det
ældste Tempel i Selinunt, paa Zeus-Templet i
Olympia og paa Parthenon. Smlg.
<sp>Bygningskunst</sp>, S. 318, og <sp>Søjleorden</sp>.
<i>C. A. J.</i>
</chapter>

<chapter name="Metozin">
<b>Metozin,</b> se <sp>Antipyrin</sp>.
</chapter>

<chapter name="Metra">
<b>Metra</b> (gr.), Livmoder, benyttes især i
Forbindelser (se ndf.).
</chapter>

<chapter name="Métra, Olivier">
<b>Métra</b> [me'tra], <sp>Olivier</sp>, fr. Musiker
(1830—89), var opr. Skuespiller, men gik tidlig
over til Musikken; 1849 traadte han ind i
Konservatoriet og havde der bl. a. Thomas til
Lærer (i Komposition). Sine Studier afsluttede M.
dog ikke, men tog mod Stillingen som
Kapelmester ved <i>Théâtre Beaumarchais</i>, skrev i
denne Egenskab sin første Vals (1850) og
udfoldede derefter en rig Produktion som
Dansekomponist (Valse, Mazurkaer, Polkaer,
Kvadriller etc.), og hans Danse blev hurtig meget
populære og vidt udbredte. M. virkede derefter
som Dirigent ved forsk. store Danselokaler,
som <i>Mabille</i>, <i>Folies Bergère</i>,
<i>Elysée-Montmartre</i>, <i>Frascati</i> o. fl., var ogsaa en Tid i samme
Egenskab ansat i Bryssel og ved sin Død
Dirigent ved den store Operas Baller.
<i>W. B.</i>
</chapter>

<chapter name="Metretes">
<b>Metretes</b> [gr. -'te.s] var i det gl.
Grækenland et Maal for flydende Varer. Det rummede
39,39 l. 1/12 M. kaldtes en Chus, som atter
rummede 12 Kotyler.
<i>H. H. R.</i>
</chapter>

<chapter name="Metreuryse">
<b>Metreuryse</b> [-træ^u-], Indlæggelse af elastiske
ell. uelastiske Blærer i Livmoderen. De
indlægges i sammenfoldet Tilstand og udvides derpaa
ved Indsprøjtning af Vædske gennem et
Tilledningsrør. M. benyttes i Fødselshjælpen for at
fremme Moderhalskanalens og Modermundens
Udvidning og standse Blødning.
<i>(Lp. M.) J. P. H.</i>
</chapter>

<chapter name="Metrik">
<b>Metrik</b> (gr.). Versbygningslære eller
Verslære, er Læren om et Sprogs Rytmeformer, for
saa vidt som de fremtræder regelbundne og
ordnede i Grupper af lige stor Tidsvarighed.
Dette finder kun Sted i Verskunsten, den
»bundne« Tale. Talesproget har vel i sig selv
Tilbøjelighed til at ordne Lydmasserne efter
afvekslende Styrkegrader og dele dem i
Grupper, hvis Udtaletid ikke afviger alt for stærkt;
men denne Tilbøjelighed modarbejdes af
mange andre Kræfter i Sproget. Det er altsaa den
egl. M.'s Opgave gennem Iagttagelse af den
foreliggende Digtning at fastslaa den bundne
Forms Principper og at give en systematisk
Fremstilling af deres Anvendelse i Enkeltheder,
derunder ogsaa Versbygningens mange
Udenværker som Assonans, Alliteration, Enderim o.
l. Dens Undersøgelsesstof er da i første Linie
det levende Sprog som bunden Tale ɔ: det
oplæste ell. fremsagte Nutidsvers. Den er følgelig
en Gren af Sprogvidenskaben, nær beslægtet
med og til Dels underordnet under Fonetik,
Læren om Sproglyd. Versbygningens Love kan
kun paavises og ordnes i sprogvidenskabelig
Belysning. Paa den anden Side kan
Versbygningslæren ofte klare sproglige Spørgsmaal,
hvis Løsning ellers var udelukket (f. Eks.
Kvantitetsforhold i forsk. Oldsprog), ligesom det er
en Kendsgerning, at Sprogstoffet kan undergaa
visse Forandringer i Versbygningens Tjeneste.

Den hist. M. fastslaar Versbygningslærens
Anvendelse og Udvikling gennem Tiderne. Særlig
Bet. faar den p. Gr. a. Digternes Tilbøjelighed
til at benytte de nedarvede digteriske Former,
og fordi fremmed Indflydelse ofte paa et givet
Tidspunkt gør sig stærkt gældende i de
metriske Regler (gr. Indflydelse paa rom. M. fra
Ennius og fremefter; fr. Indflydelse paa den tyske i
Middelalderen og senere; romansk Versbygnings
Indflydelse i de gotisk-germanske Lande i 17.,
18. og Beg. af 19. Aarh.). Den hist. M. er
saaledes et vigtigt Hjælpefag for
Litteraturhistorien. Af det sagte følger, at M.'s Forhold til
Grænsevidenskaber, som Fysiologi, Akustik,
Psykologi og Æstetik, ell. til andre
Kunstformer, som Musik og Dans, kun beror paa
Filologiens Berøringspunkter med disse
Videnskaber og Kunster. Undertiden opfattes M. som
Vejleder for Digtere, som Kunstteori for
metriske Arbejders Udførelse. Dette er selvfølgelig
en den videnskabelige M. uvedkommende
Opgave.

Da M. behandler Sprogets Rytmeformer, maa
som dens Forudsætning klarlægges de
Ejendommeligheder ved Sproget, hvorpaa Rytmen
er grundlagt (se <sp>Prosodi</sp>). Versrytme beror
paa regelmæssig Skiften mellem stærkere og
svagere Elementer, der ordnes i Grupper af
lige stor Tidsvarighed. I begge Henseender er
alle Maal relative, da de er afhængige af
Menneskets Sansning og Opfattelse. I de
gotisk-germanske Sprog hviler Rytmen paa
Lydmassernes ulige <sp>Trykstyrke</sp> (»Accent«, de
»accentuerende« Sprog), og deres øvrige
Egenskaber spiller i Sammenligning dermed en
underordnet Rolle. I den gr. og rom. Oldtidsdigtning
beror Rytmen ifølge de Gamles egne
Vidnesbyrd paa regelmæssig Skiften mellem »lange«
og »korte« Stavelser, som grupperes efter faste
Regler, medens vi ikke ved noget som helst
bestemt om Lydmassernes andre Egenskabers
Bet. for Rytmen (»Kvantitet«, »kvantiterende«
