musikvidenskabelige Studier. Men mest kendt
er han som Komponist til den russ.
Nationalhymne »Bošje tsarja chrani« (Gud bevare
Tsaren), hvortil Teksten var skrevet af Schukowsky
ved Afsløringen af Alexander-Søjlen i
Petrograd 11. Decbr 1833. Hans Memoirer (1880) og
Autobiografi (1884) er udg. af E. N. Lvov.
<i>S. L.</i>
</chapter>

<chapter name="Lwanho">
<b>Lwanho,</b> Flod i det nordlige Kina,
Provinsen Petshili, udspringer under Navnet
<sp>Shandugol</sp> paa Bjergene ved Mongoliets Grænse
og flyder derfra mod SØ. forbi den store By
Shehol. Kort neden for Byen Löting udmunder
den under Dannelse af et Delta i
Petshili-Bugten.
<i>M. V.</i>
</chapter>

<chapter name="Lwow">
<b>Lwow</b> [£våf] (tysk <sp>Lemberg</sp>, ruthensk
<sp>Lwihohrod</sp>, lat. <i>Leopolis</i>), Hovedstad i tidl.
østerr. Kronland Galizien, nu Polen, i en
snæver Dal ved Bugs Biflod Peltew; et vigtigt
Knudepunkt paa Banelinien
Krakow—Czernowitz. 1911 havde L. 206113 Lndb., hvoraf 77%
med pol., 13% med tysk og 9,7% med rutensk
Sprog. L. bestaar af den mindre, egl. By og
de 4 udstrakte Forstæder Halicz-, Lyczakow-,
Krakow- og Zolkiew-Forstaden. Den egl. Stad
var tidligere omgiven af en dobbelt Mur, Volde
og Grave, der siden 1811 er sløjfede og
omdannede til Promenader og Anlæg. Byen er godt
bygget og har fl. anselige Pladser, saaledes
Ringpladsen og Maria-Pladsen. Førstnævnte
danner en regelmæssig Firkant med fire
smukke Brønde; i dens Midte findes det mægtige
Stadstaarn, der betegner Byens Midtpunkt,
hvorfra temmelig lige og smukke Gader udløber i
alle Retninger. Der findes 37 rom.- og gr.-kat.
Kirker, hvoriblandt 3 Domkirker: en rom.-kat.
(1350—1460), en armenisk i byzantinsk Stil (1431)
og en gr.-kat. fra 1766. Desuden findes der
talrige Kapeller og Klostre samt Kirker tilhørende
andre Trossamfund. Foruden de ovenn. Kirker
maa anføres Dominikanerkirken (med et Billede
af Jomfru Maria samt Thorvaldsen's Gravmæle
over Grevinde Borkowska). De ældste Kirker er
Skt. Nikolaj Kirken (1292) og Maria Schnee
Kirken (1342). L. er Sæde for 3 Ærkebiskopper:
en rom.-kat., en gr.-kat. og en armenisk, samt
for en evangelisk Superintendent og en
Overrabbin. Forrest af Undervisningsanstalterne
staar et Univ. Det er stiftet 1784 af Kejser
Josef II, 1803 omdannet til et Lyceum, men 1817
genoprettet af Kejser Frants I med tre
Fakulteter; det med. Fakultet blev først tilføjet
1893—94. Undervisningen, der tidligere skete paa
Tysk, foregaar siden 1871 paa Polsk. Til Univ.
hører et Bibliotek med 85000 Bd og 389
Haandskr, en bot. Have o. fl. Samlinger. Endvidere
findes en tekn. Højskole (1844),
Veterinærhøjskole, 7 højere Gymnasier, 4 højere Realskoler,
et rom.-kat. og et gr.-kat. Seminarium.
Musikkonservatorium og fl. Fagskoler. Bl.
Samlingerne maa nævnes det grevelige Ossolinski'ske
Nationalinstitut, stiftet 1817 med det Formaal
at samle Tryk, Haandskrifter, Malerier, Stik
o. l. af polsk Oprindelse og Udgivelse af vigtige
Værker. 1913 fandtes der 143850 Bd, 4986
Haandskr. Fra det ukrainske Nationalinstitut
»Narodnyi Dom« (1849) bortførte Russerne 1915
de værdifuldeste Tryk og Haandskr, medens
den numismatiske Samling gik tabt 1918.
Foreningen til polsk Videnskabs Fremme stiftedes
1901. Statsarkivet, hovedsagelig omfattende
Tiden 1772—1867, men ogsaa fl. ældre Akter
(indtil 15. Aarh.), reorganiseredes 1908 og 1919.
Som den betydeligste Industri- og Handelsplads
i Provinsen har L. en meget forskelligartet
Industri; navnlig findes Jernbaneværksteder,
Maskinfabrikation, Fabrikation af
Landbrugsredskaber, Nafta, Arrak og Rosoglio, Tændstikker,
Chokolade og Teglbrænderi. Den i
Middelalderen blomstrende Handel gik næsten fuldstændig
tabt ved Polen's Undergang; først i den senere
Tid har der atter hævet sig en Kommissions-
og Speditionshandel. Denne fremmes ved et
Handels- og Erhvervskammer, fl. Banker og
Sparekasser samt ved det betydelige
»Trekongersmarked«, der begynder Mandagen efter
Hellig Trekongersdag og varer 4 Uger. — C.
1259 blev L. grundlagt af den rutheniske Kong
Daniel. Den tog sit Opsving, efter at Landets
tidligere Hovedstad Halicz var ødelagt af
Tatarerne. 1340 blev den erobret af Kasimir den
Store, der derefter betydelig udvidede Byen,
indførte tyske Kolonister, for hvem han byggede en
Kirke (Maria-Schnee), og gav 1352 Byen
Stadsret. 1412 blev L. Sæde for det i Halicz
oprettede rom.-kat. Ærkebispedømme og forblev
under hele den polske Periode Hovedstad for
<i>terrarum Russiæ</i>. Ligeledes blev den et vigtigt
Knudepunkt for den orientalske Handel, særlig efter
at Søvejen var bleven spærret ved
Konstantinopel's Erobring af Tyrkerne (1453). 1672
forsvarede den sig mod Tyrkerne, men blev 1704
indtagen af den sv. Kong Karl XII. Ved Polens
første Deling 1772 tilfaldt L. Østerr. Under
Verdenskrigen var L. et meget omstridt Punkt
grundet paa dens strategiske Bet. Byen ligger
paa Vandskellet mellem Bug og Dnjestr, og
her gaar Vejene, mens Lavningerne er
sumpede og sandede. I Slutn. af Aug. 1914 var L.
Skueplads for et stort Slag, som endte med
Østerrigernes Tilbagetog og Rømning af Byen
3. Septbr. 7. Septbr begyndte Østerrigerne igen
et Angreb, men maatte atter 11. Septbr trække
Tropperne tilbage bag San Floden. Den 22. Juni
1915 drog Østerrigerne og Tyskerne atter ind
i L.; efter at Byen i Efteraaret 1918 havde
været Skueplads for heftige Kampe mellem
Polen og Ukraine, tog Polakkerne 23. Novbr
s. A. Byen i Besiddelse.
<i>N. H. J.</i>
</chapter>

<chapter name="LXX">
<b>LXX</b> (lat. <i>septuaginta</i>, 70), alm. benyttet
Betegnelse for den alexandrinske
Bibeloversættelse. Navnet stammer fra Aristeasbrevets
Fortælling om, at 70 (ell. 72) Mænd foretog
Oversættelsen samtidig uafhængig af hverandre, og
dog overensstemmende.
<i>J. P.</i>
</chapter>

<chapter name="Lyall, Alfred Comyn, Sir">
<b>Lyall</b> ['£a^i<sub>ə</sub>£], <sp>Alfred Comyn</sp>, <sp>Sir</sp>,
(1835—1911), eng. Administrator i Indien og
Forf., kom til Indien 1855 og udmærkede sig
under det store Oprør, varetog med Dygtighed
og Takt en Rk. vigtige Stillinger, 1878—82 som
Vicekongens Udenrigsminister, 1882—87 som
Lieutenant-Governor over NV.-Provinserne,
1888—1903 som Medlem af det indiske
Regeringsraad i London. Varig Bet. har hans
indsigtsfulde og uhildede Skr om indiske Forhold,
dels historiske, dels Studier over Religion og
Folkesæt. Vigtigst er <i>Asiatic Studies</i> (2 Bd, 1888
