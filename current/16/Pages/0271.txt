en faablomstret Skærm af smudsig hvide,
sædvanlig golde Blomster. Hvid-L. hører hjemme
i Dsungariet og dyrkes væsentlig i to
Varieteter, men Dyrkningen er af ringere Bet. i
Norden; Lugt og Smag er overordentlig
gennemtrængende. Mange St. har Hvid-L. været
anvendt til Lægemidler af forsk. Art. <sp>Skov-L.</sp>,
<sp>Rokambol-L.</sp> (<i>A. scorodoprasum</i> L.), 40—80
cm høj, med flade og i Randen ru Blade,
sammentrykte Bladskeder, 1 Svøbblad og
rødviolette Blomster; temmelig alm. i Danmark i
Kratskove, meget sjælden i Norge (sydlige) og
blomstrer i Juni—Juli. Den dyrkes ogsaa, men
ikke synderlig alm.; L.'s Smag er mildere end
Hvidløgets. <sp>Strand-L.</sp> (<i>A. vineale</i> L.), med
halvtrinde Blade, 1 Svøbblad og en
faablomstret Skærm, bliver 20—60 cm høj og vokser
vildt hist og her (i Danmark i Krat og paa
tørre Marker nær Stranden. Hos <sp>Porre-L.</sp>,
norsk <sp>Purre-L.</sp> (<i>A. ampeloprasum</i> L.), der
er toaarig, findes ingen Løg i Blomsterstanden;
den har en kraftig Vækst og bliver indtil 1 m
høj; Bladene er flade, linie-lancetdannede og
kølede, og Skaftet ender med en næsten
kugleformet Skærm af tætstillede, rødlige Blomster
(Maj—Juni). Løget er hvidt, mere ell. mindre
aflangt og næsten valseformet. Porreløg hører
hjemme i Middelhavslandene og dyrkes alm.
som Køkkenurt. <i>A. porrum</i> Don. er en
Kulturvarietet, der har mere grønlige Blomster, og
som næsten mangler Biløg i Løgskællenes
Hjørner, medens <sp>Perle-L.</sp>, der er fleraarig,
udmærker sig ved en rig Dannelse af Biløg i
Hjørnerne af Moderløgets Blade; det kan
frembringes ved Afskæring af den unge
Blomsterstængel paa alm. Porre. Det gaar højt mod N.;
Sommerporre kan endog dyrkes paa 67° n. Br.

2. <sp>Afdeling</sp>. L. uden længere Rodstok;
Støvdragerne alle uden Tænder, ell. de indre
med saadanne; Bladene halvtrinde ell. trinde,
hule. Hertil hører de vigtigste dyrkede Arter.
<sp>Pur-L.</sp>, <sp>Snit-L.</sp>, norsk <sp>Græs-L.</sp> (<i>A.
schoenoprasum</i> L., se Fig. 2) er forholdsvis spæd af
Vækst, Stængelen bliver næppe mere end
godt 16 cm lang; Bladene er sylformede. De
røde Blomster sidder i Hoved; Støvdragerne
er indesluttede i Blosteret. Purløg er fleraarig;
Løget er aflangt, hvidt og forsynet med mange
Biløg. Den vokser vildt i Mellemeuropa og
forekommer undertiden forvildet baade i Danmark
og Norge; alm. dyrket dels som Køkkenurt,
dels som Prydplante (til Indfatning om Bede).
<sp>Skalot</sp>- ell. <sp>Skalolle-L.</sp> (<i>A. ascalonicum</i>
L., se Fig. 3) har sylformede Blade og hvide
ell. lila Blomster, hvori Støvdragerne er omtr.
lige saa lange som Blosteret; men Blomster
kommer i øvrigt sjælden til Udvikling i
Norden. Formeringen sker da ved Biløg, som
dannes i Mængde ved Moderløget; dette er skævt
ægformet og forholdsvis lille, dets ydre Skæl er
brungule, medens de indre er violette. Skalotten
stammer fra Lilleasien og dyrkes alm. som
Køkkenurt, i Danmark og Norge er det næst
efter flg. den hyppigst dyrkede Art. <sp>Rød-L.</sp>
ell. <sp>Alm. L.</sp> (<i>A. cepa</i> L., se Fig. 4) er toaarig
og bliver c. 60 cm høj; dets Stængel er oppustet
neden for Midten, og Bladene har en lgn.
Form; Skærmen indeholder ingen Løg og er
meget tætbiomstret; Blomsterne (i Maj—Juni)
er grønlighvide og Støvdragerne længere end
Blosterbladene, de indre har Tænder. Løget er
tyndhudet og danner ingen Biløg. Rødløg hører
til de ældste Kulturplanter; dets Hjemstavn er
ubekendt: det dyrkes nu meget alm. i talrige
Varieteter (se ndf.). I Norge gaar Dyrkningen
op til 68° n. Br. Hos <sp>Pibe-L.</sp>, <sp>Vinter-L.</sp> (<i>A.
fistulosum</i> L.), der ligner Rødløg meget, er
Stængelen oppustet omtr. paa Midten;
Støvdragerne har ingen Tænder. L. er
aflangt-ægformet og fleraarigt. Pibe-L. hører hjemme
i Siberien; det dyrkes om end ikke
almindelig.

3. <sp>Afdeling</sp>. Som 2. Afd., men
Svøbbladene bærer Snabel, er ofte smalle fra Grunden
af og af Længde med Blomsterne ell. længere.
Støvbladene har ingen Tænder. <sp>Vild L.</sp> (<i>A.
oleraceum</i> L.) er 30—60 cm høj og har
halvtrinde, mod Spidsen flade Blade, der paa

<img>Fig. 1. Hvidløg.</img>

<img>Fig. 2. Purløg.</img>

<img>Fig. 3. Skalotteløg.</img>

<img>Fig. 4. Blegrødt Erfurter-Rødløg.</img>
