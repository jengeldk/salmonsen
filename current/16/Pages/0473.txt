Akademi. (<sp>Litt</sp>.: <sp>Landsteiner</sp>, »H. M. u.
Hamerling« [1873]; <sp>v. Lützow</sp>, »H. M.«
[1887, Særtryk]. 1886—89 udkom »H. M.: Werke,
Vorwort u. Text v. E. Ranzoni« [Wien]; <sp>R.
Stiassny</sp>, »H. M.« [1886]).
<i>A. Hk.</i>
</chapter>

<chapter name="Makart-Buketter">
<b>Makart-Buketter</b> var i de sidste Aartier
af 19. Aarh. meget anvendte til Dekoration i
Værelser. De bestod af tørrede Palmeblade,
Græsser, Dunhammer, <i>Gynerium</i> m. m.
<i>(L. H.). P. F.</i>
</chapter>

<chapter name="Makassar">
<b>Makassar</b> [-'sar?], se <sp>Mangkassar</sp>.
</chapter>

<chapter name="Makassar-Olie">
<b>Makassar-Olie</b> [-'sar?] faas af Frøene af
den i Ostindien voksende <i>Schleichera trijuga</i>.
Den har ved alm. Temp. Konsistens som Smør,
smelter ved c. 28° og indeholder Glyceriderne
af Olie-, Laurin- og Arachin-Syre samt en ringe
Mængde Eddike- og Smørsyre. M. benyttes i
Ostindien som Middel mod Hudsygdomme og
til Befordring af Haarvæksten, og fra dens,
navnlig tidligere, her i Europa alm. Anvendelse
som Haarolie stammer Navnet
<sp>Antimakassars</sp>.
<i>K. M.</i>
</chapter>

<chapter name="Makassar-Strædet">
<b>Makassar-Strædet</b> [-'sar?], se
<sp>Mangkassar-Stræde</sp>.
</chapter>

<chapter name="Makdischu">
<b>Makdischu,</b> se <sp>Mogduschu</sp>.
</chapter>

<chapter name="Makedonien">
<b>Makedonien</b> (<sp>Macedonien</sp>, <sp>Macedonia</sp>)
var i Oldtiden en Stat paa Balkan-Halvøen,
men i vore Dage bruges Navnet uden politisk
Bet. om den samme Landstrækning. I geogr.
Henseende udgør M. en ret naturlig Enhed,
begrænset af Bjerge og Havet. Mod V. udgøres
Grænsen mod Epeiros og Illyrien af fl. Kæder
med forsk. Navn, som danner den nordlige
Fortsættelse af Pindos; mod N. er Grænsen
mindre skarp, idet der paa Højsletten kun
hæver sig enkelte Bjerggrupper, men mod NØ.
og Ø. danner Bjergkæderne <sp>Orbelos</sp> (nu
<sp>Perim Dagh</sp>) og <sp>Rhodope</sp> (nu
<sp>Despoto Dagh</sp>) atter en skarpere Grænse (mod
Thrakien). Mod S. danner <sp>Olympos</sp> for en
Del Grænsen mod Thessalien. Selve M.'s Indre
er ogsaa for en Del opfyldt af Bjerge, som er
adskilte ved ret betydelige, frugtbare
Floddale; den indre Del af Landet er for største
Delen et Højland. Af betydeligere Bjerge eller
Bjerggrupper i Landets Indre kan nævnes mod
V. <sp>Bermios</sp> og <sp>Bora</sp> (nu <sp>Bora Dagh</sp>
ell. <sp>Nidje</sp>) og længere mod Ø. <sp>Dysoron</sp>,
hvor der i Oldtiden fandtes berømte Sølvminer.
Ud til Havet i Landets østlige Del strækker
sig <sp>Pangaion</sp> (nu <sp>Bunar Dagh</sp>), hvor
der i Oldtiden vandtes Guld. Ret betydelige
Floder gennemstrømmer Landet. I den
thermæiske Bugt (Bugten ved Saloniki) udmunder
de to Floder <sp>Haliakmon</sp> (nu <sp>Vistritza</sp>)
og <sp>Axios</sp> (nu <sp>Vardar</sp>), østligere
<sp>Strymon</sp> (nu <sp>Struma</sp>); Grænsen mod Thrakien
dannes paa en Strækning af <sp>Nestos</sp> (nu
<sp>Mesta</sp>). I Oldtiden deltes M. i adskillige
Provinser, af hvilke fl. først i Tidens Løb blev
lagte ind under dets Omraade. Den egl.
centrale Del kaldtes <sp>Emathien</sp>; her fandtes
oppe i Bjergene den gl. Hovedstad <sp>Aigai</sp>
(ogsaa kaldet <sp>Edessa</sp>, nu <sp>Vodena</sp>), og
mere østlig, nede paa Sletten, den senere
Hovedstad <sp>Pella</sp>, endvidere <sp>Berrhoia</sp> ved
Foden af Bermios. Landskabet S. f. Emathien,
adskilt derfra ved Haliakmon, kaldtes
<sp>Pierien</sp>; her fandtes af Byer <sp>Dion</sp> og de opr.
gr. Kolonier <sp>Pydna</sp> og <sp>Methone</sp>. De
vestlige Landskaber <sp>Elimeia</sp>, <sp>Orestis</sp> og
<sp>Lynkestis</sp> og det vidtstrakte <sp>Paionien</sp>
imod N. var mindre let tilgængelige og
bevarede under egne Fyrster en relativ
Uafhængighed af M. indtil Alexander den Store's Tid
ell. endnu længere. Ø. f. Axios laa
<sp>Mygdonien</sp>, paa hvis Kyst der fandtes den gr.
Koloni <sp>Therme</sp>, som fra Kassandros' Tid
under Navn af <sp>Thessalonike</sp> (nu
<sp>Saloniki</sp>) hævede sig til stor Glans. I 5. Aarh.
f. Kr. underlagde Makedonerne sig ogsaa en
Del af Landet Ø. f. Strymon, hvor tidligere
de thrakiske Edoner havde hersket; her
anlagde Filip II Fæstningen <sp>Filippoi</sp>. Paa
Kysten af dette Land fandtes en Del gr.
Kolonier; den betydeligste var <sp>Eion</sp>, der senere
blev Havnestad for <sp>Amfipolis</sp>, som laa
højere oppe ved Strymon. Til M. maa endelig
ogsaa regnes Halvøen <sp>Chalkidike</sp> (s. d.),
som blev erobret af Filip II.

Befolkningen i M. var i Oldtiden af en
temmelig blandet Art, idet thrakiske og illyriske
Stammer beboede adskillige Strækninger af
Landet. Om selve det makedoniske Folks
Nationalitet herskede der allerede i Oldtiden Strid.
Spørgsmaalet er, om Makedonerne bør
betragtes som et gr. Folk ell. ikke. Grækerne var
mest tilbøjelige til at nægte Slægtskabet, men
det er dog sandsynligt, at
Nationalitetsforskellen mellem Grækere og Makedonere ikke har
været meget stor. Derimod blev Makedonerne
længe staaende paa et lavere Kulturtrin end
Grækerne, som derfor virkelig med nogen Ret
kunde regne dem for Barbarer; fra Filip II's
og Alexander den Store's Tid trængte det fælles
gr. Sprog og Kultur efterhaanden igennem i
M. Ejendommeligt for M. er det ogsaa, at her
holdt det gl., legitime Kongedømme sig,
medens næsten alle gr. Stater blev Republikker.
De makedoniske Konger nedledte deres
Herkomst fra det peloponnesiske Argos, idet
Kongeslægtens Stamfader <sp>Perdikkas</sp> af
Heraklidernes berømte Hus efter Sagnet skulde
være kommet derfra (7. Aarh. f. Kr.).
Langsomt udvidede de flg. Konger deres
Landomraade, idet de fra Bjerglandet søgte at trænge
frem til Kysten og samtidig maatte værge sig
mod Illyrernes Anfald fra den modsatte Side.
En stor Fare truede dem fra Persernes Side,
da Dareios I søgte at erhverve Land i Europa.
M.'s Konge <sp>Amyntas</sp> maatte anerkende hans
Overherredømme. Paa samme Maade maatte
hans Søn <sp>Alexander</sp> slutte sig til Xerxes,
da han drog imod Grækenland. Xerxes brugte
ham som Mellemmand ved Forhandlingerne
med Grækerne og havde den Plan at gøre M.
til Støttepunkt for sit Herredømme i Europa;
men da hans Plan mislykkedes, høstede
Alexander Fordelen af hans Bestræbelser. Hans
Søn <sp>Perdikkas</sp> II (454—13) forstod under
den peloponnesiske Krig at skaffe sig store
Fordele, især paa Bekostning af Athen, medens
hans Efterfølger <sp>Archelaos</sp> (413—399)
navnlig udmærkede sig ved den Iver, hvormed han
søgte at skaffe gr. Kultur Indpas i M. Efter
hans Død herskede der voldsomme

