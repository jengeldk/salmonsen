Trævæksten er yderst fattig, Kvægavl og
Fiskeri spiller en større Rolle end Agerbruget.
Med Undtagelse af Skomageriet er Haandværk
og Industri uden Bet. Øens Produkter er Fisk,
Faar, Geder, Svin, ypperlige Køer samt
Honning, Vin og Kapers. — Befolkningen stemmer
ganske overens med Mallorcas (se
<sp>Balearerne</sp>). — M. hører til Prov. Balearerne. De
vigtigste Byer er Hovedstaden <sp>Mahon</sp> samt
Ciudadela. Betydelig Interesse knytter sig til
M.'s Oldtidslevninger, kunstige Huler med
Menneske- og Dyreknogler samt Pyramider
(Ta-Layots) af Stenblokke og kyklopiske Murrester.
Historie, se <sp>Mahon</sp>.
<i>C. A.</i>
</chapter>

<chapter name="Menorrhagi">
<b>Menorrhagi</b> [-ra-], for stærk Menstruation.
</chapter>

<chapter name="Menorrhoea">
<b>Menorrhoea</b> [-'re.a] (gr.), d. s. s.
<sp>Menorrhagi</sp>.
</chapter>

<chapter name="Menostase">
<b>Menostase,</b> se <sp>Mens ruation</sp>.
</chapter>

<chapter name="Menotti, Ciro">
<b>Menotti</b> [me'nåt.i], <sp>Ciro</sp>, ital.
Frihedskæmper (1798—1831), var en rig
Straahattefabrikant i Modena og ledede 1831 en
Sammensværgelse for at gøre Hertug Frants IV til Konge
af Italien. Hvorvidt Hertugen havde nogen Del
i Planen, blev ikke opklaret; men da den
mislykkedes, blev M. hængt 26. Maj. Paa
Retterstedet advarede han sine Landsmænd mod at
stole paa Udlændinges Løfter. 1879 rejstes en
Statue af ham foran Slottet i Modena. Efter
ham blev Garibaldi's ældste Søn opkaldt.
<i>E. E.</i>
</chapter>

<chapter name="Menou, Jacques François">
<b>Menou</b> [m<sub>ö</sub>'nu], <sp>Jacques François</sp>,
Baron, fr. General, f. 1750, d. 13. Aug. 1810 i
Venedig. Han stammede fra en gl Adelsslægt
og traadte tidlig ind i Hæren, i hvilken han ved
Revolutionens Udbrud var naaet til
Brigadegeneral. 1789 valgte Adelen ham til Medlem af
Generalstaterne, hvor han sluttede sig til
Trediestand og som Medlem af Krigskomiteen var
meget virksom ved Hærens Reorganisation.
Efter i 1793 at have kæmpet i Vendée,
undertrykte han 1795 Revolutionen mod Konventet,
men var ikke dette rigtig tilpas; han var
General ved Hæren i Hjemlandet, indtil Bonaparte
under Felttoget i Ægypten betroede ham en
Division. Uden at vise fremragende
Føreregenskaber kæmpede han tappert, hvor han kom i
Ilden. Efter Mordet paa Kléber overtog M., der
var gaaet over til Islam, som den ældste
Divisionsgeneral Kommandoen over de fr.
Stridskræfter, men han var ikke denne ny Stilling
voksen. Da Englænderne under Abercromby i
Foraaret 1801 gjorde Landgang i Ægypten,
forsøgte M. at standse Fjenden, men hans
Hærstyrke blev kastet tilbage til Alexandria, og
han maatte kort efter kapitulere. Efter M.'s
Hjemkomst til Paris traadte Bonaparte som
Førstekonsul i Brechen for ham og sendte ham
som Guvernør til Piemont og senere til
Venedig, hvor han virkede til sin Død.
<i>(A. T. L.). E. C.</i>
</chapter>

<chapter name="Mens">
<b>Mens,</b> »Besindighed, Forstandighed«, dyrket
som Gudinde af Romerne i Oldtiden; et
Tempel for M. indviedes 215 f. Kr. af T. Otacilius
paa Capitolium.
<i>C. B.</i>
</chapter>

<chapter name="mensa">
<b>mensa</b> (lat.), Bord; <i>m. Domini</i>, Herrens
Bord; <i>m. gratuita</i>, gratis Bespisning.
</chapter>

<chapter name="Mensa">
<b>Mensa</b> ell. egl. <i>Mons mensæ</i>, se
<sp>Tafelbjerget</sp>.
</chapter>

<chapter name="mens agitat molem">
<b>mens agitat molem</b> (lat.), »Aanden sætter
Materien i Bevægelse«, Citat efter Vergil
(Æneiden 6, 727).
<i>H. H. R.</i>
</chapter>

<chapter name="Mensaleh">
<b>Mensaleh,</b> stor Strandsø i det nordlige
Ægypten, Nil-Deltaets østlige Del, indtager et
Areal paa c. 1200 km<sup>2</sup> og adskilles fra
Middelhavet ved en smal Klittange m. fl. Aabninger.
— M. er en Rest af en tidligere Havbugt, der
langsomt fyldes af Nilens Sedimenter, og
Gennemsnitsdybden er derfor ogsaa kun c. 1 m,
ligesom talrige Øer med Fiskerlandsbyer rager
op over Vandspejlet; ved Lavvande
besværliggøres endogsaa Sejladsen med Fiskerbaade.
Vandet er i Oversvømmelsestiden ferskt, ellers
brakt. M. er berømt for sin utrolige
Fiskerigdom, der aarlig indbringer Staten 1 1/2 Mill.
frc. i Forpagtningsafgift, foruden at den
forsyner Mill. af Vade- og Svømmefugle med Føde.
Sues-Kanalen afskærer den østlige Del, der
derved er bleven tørlagt og har givet et
frugtbart Agerland. Ved den sydlige Bred ligger
Byen M., (1917) 11000 Indb.
<i>C. A.</i>
</chapter>

<chapter name="Mensalgaarde">
<b>Mensalgaarde</b> kaldtes de Gaarde, der fra
gl Tid var henlagt til Præstens Bord, og som
i Modsætning til de tiendefri Præste- og
Anneksgaarde blev behandlede som egl.
Bøndergaarde og som disse var Fæstetvang
undergivne. Ved L. 24. Apr. 1860 blev det paabudt,
at M. som andet beneficeret Bøndergods skulde
afhændes til Arvefæste med Ret til at sælge,
udstykke og pantsætte paa de i Loven bestemte
Vilkaar. Efter at Arvefæsteafgiften m. v. er
afløst i Henhold til Loven om Afløsning af
Grundbyrder af 28. Septbr 1918, er M. ligesom
andre Arvefæsteejendomme overgaaet til
fuldstændig frit Eje.
<i>O. D.</i>
</chapter>

<chapter name="Mensalgods">
<b>Mensalgods</b> (af lat. <i>ménsa</i>, et Bord);
tidligere Betegnelse for Godser, hvis Indkomster
var bestemte til at tjene som Taffelpenge til
Bestridelse af Fyrsters Hofholdning ell. til
Underhold for Ærkebisper og Bisper ell. for
Præster.
<i>K. B.</i>
</chapter>

<chapter name="Menschikov, Alexander Danilowitsch">
<b>Menschikov</b> ['mæn∫<sub>i</sub>k<sub>å</sub>f], <sp>Alexander
Danilowitsch</sp>, Fyrste, russ. Feltmarskal
og Statsmand, f. 17. Novbr 1672 ved Moskva, d.
2. Novbr 1729 i Beresov (Sibirien), var af
simpel Herkomst.
Han blev
Underofficer i det
af Tsar Peter
den Store
oprettede og paa
vesteuropæisk
Vis indøvede
Livregiment
Preobaschensk,
viste sig som et
lovende
Officersemne,
velbegavet, rask og
energisk, som
han var, og
vandt Tsarens
Velvilje, saa at
han optog ham
i Kredsen af
sine fortrolige Venner. Da Peter foretog sin
store Udenlandsrejse med Holland som
Hovedmaal, fulgte derfor M. med, og under
Opholdet i Udlandet søgte han med stor
Iver at udvide sine Kundskaber og skaffe sig
Kendskab til Militærvæsenet, hvad der efter

<img>A. D. Menschikov.</img>
