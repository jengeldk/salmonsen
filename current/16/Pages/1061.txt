<chapter name="Meulen, Adam Frans van der">
<b>Meulen</b> ['mø.£<sub>ə</sub>(n)], <sp>Adam Frans van der</sp>,
flamsk Maler, f. i Bryssel 1632, d. i Paris 1690,
var Elev af Peter Snayers og blev paa le Brun's
Anbefaling kaldt til Paris, hvor han c. 1665
blev Ludvig XIV's Hofmaler og 1673 Medlem
af Akademiet M.'s hele kunstneriske
Virksomhed er nøje knyttet til Ludvig XIV, hvem han
ledsagede i Felten, og hvis krigerske Bedrifter
— Marcher, Belejringer, Slag og sejrrige
Indtog — hans Pensel forherligede i store, klart
og malerisk opfattede og livfuldt komponerede
Malerier (i høj Grad kulturhistorisk
interessante og tilmed forsynede med Mængder af
Portrætter) og Kartoner, hvilke sidste han
udførte for Gobelins-Fabrikken, hvor han
ansattes 1667. Af hans talrige Værker nævnes af de
store Samlinger i Versailles og Louvre: Ludvig
XIV's Indtog i Douai og i Arras, den fr. Hær
foran Tournay, Valenciennes' Indtagelse,
Overgangen over Rhinen o. m. fl.; i Bryssel: Ludvig
XIV foran Tournay, i Dresden: Ludvig XIV's
Udfart til Vincennes og Kongens Indtog i
Arras, i Wien: Indtagelsen af Byen Dole,
Beskydningen af Oudenaarde, Indtagelsen af Lille,
endvidere Billeder i Petrograd (en Rk. Krigsscener
fra den nederlandske Krig), i München,
Darmstadt, Kassel, Madrid, Nationalmuseet i Sthlm
o. fl. a. St.
<i>(A. R.). A. Hk.</i>
</chapter>

<chapter name="Meum">
<b>Meum</b> (Tournef.) Jacq., Slægt af
Skærmplanterne (Fennikel-Gruppen) med en enkelt
Art <i>M. athamanticum</i> Jacq., en c. 50 cm høj,
fleraarig Urt med 3—4 dobbelt fjersnitdelte
Blade, der er mørkegrønne og har meget fine og
tætte Afsnit. Blomsterne er rødlig hvide. Den
hører hjemme i europ. Bjergegne og findes
ogsaa i Norge, men er der sjælden; den vokser
paa Skovenge og ædes gerne af Kreaturerne,
dens stærke Aroma giver Mælken Smag deraf.
I Haver plantes den i dekorativt Øjemed.
<i>A. M.</i>

M. formeres ved Deling og ved Frø, som saas
straks efter Modningen. Det fine Løv er
anvendeligt som Grønt imellem Blomster.
<i>P. F.</i>
</chapter>

<chapter name="Meumann, Ernst">
<b>Meumann</b> ['må^yman], <sp>Ernst</sp>, tysk
Psykolog og Pædagog, f. 29. Aug. 1862 i Ürdingen ved
den nedre Rhin, d. i Hamborg 26. April 1915.
Efter at være uddannet som Teolog søgte M.
til Leipzig, hvor han i 1891—97, dels som Elev,
dels som Assistent, uddannede sig ved Wundtz'
psykol. Laboratorium. Derefter virkede han ved
forsk. Univ., fra 1911 til sin Død ved
Forelæsningsvæsenet i Hamborg. Han har drevet
omfattende Studier over forsk. Afsnit af
Psykologien og offentliggjort værdifulde Afh. fra
Barnepsykologiens Omraade samt ang. Æstetikken;
men hans Livs Hovedgerning var at anvende
den eksakte Forskning paa
Opdragelsesspørgsmaal og derved lægge Grund for
eksperimentel Pædagogik. I Hamborg grundlagde han et
Institut for psyk. Undersøgelser af Børn og
Ungdom. Uden at tilsigte Fremstillingen af et
pæd. System indsamlede og ordnede han en
Sum af Iagttagelser og Kendsgerninger og søgte
paa dette Grundlag at fremkalde Reformer i
og give Impulser til den praktiske
Skolevirksomhed. Han ydede derved væsentlige Bidrag
til at give den eksperimentelle Pædagogik et
videnskabeligt Grundlag, ligesom han ved sin
inciterende Virksomhed som Lærer,
Foredragsholder og Forfatter vandt den mange
Tilhængere.

Af hans Skr findes en karakteriserende
Fortegnelse i »Zeitschrift für päd. Psychologie und
experimentelle Pädagogik« (1915); her skal
nævnes: »Untersuchungen zur Psychologie und
Ästhetik des Rhythmus« (1894); »Die Entstehung
der ersten Wortbedeutung beim Kinde« (1902);
»Die Sprache des Kandes« (1903); »Über
Ökonomie und Technik des Lernens« (1903);
»Vorlesungen zur Einführung in die experimentelle
Pädagogik und Ihre psych. Grundlagen«
(1907—1914, 3 Bd); »Intelligenz und Wille« (1908);
»Über Institute für Jugendkunde« (1912). M.
har dels ene, dels sammen med andre i Aarene
1905—10 redigeret Tidsskr. »Die experimentelle
Pädagogik« og fra 1910 til sin Død Tidsskr.
»Zeitschrift für päd. Psychologie und
experimentelle Pädagogik«.
<i>H. A. S.</i>
</chapter>

<chapter name="Meung-sur-Loire">
<b>Meung-sur-Loire</b> ['mö-syr-'lwa.r], midtfr.
By, Dept Loiret, ligger ved højre Bred af Loire,
ved Orléans-Banen, 18 km SV. f. Orléans, har
3400 Indb. Af gl. Bygninger findes en Kirke
i gotisk Stil fra det 12. Aarh. og Resterne af et
befæstet Slot. Stenbrydning, Fabrikation af
Maskiner, Garvning og Mølleri. D. 7. Decbr 1870
kæmpede her Franskmændene under General
Chanzy mod de forfølgende tyske Tropper
under Storhertugen af Mecklenburg-Schwerin.
<i>N. H. J.</i>
</chapter>

<chapter name="Meunier, Constantin">
<b>Meunier</b> [mø'n<sub>i</sub>e], <sp>Constantin</sp>, belgisk
Billedhugger og Maler, f. 12. Apr. 1831 i
Mesbeck ved Bryssel, d. 4. April 1905 i Bryssel. M.
førtes ind paa Kunststudiet under sin ældre
Broder, den
udmærkede
Kobberstikker J. B.
M. (1821—1900,
Prof. i Bryssel)
og uddannede
sig til
Billedhugger paa
Bryssel-Akademiet
og under
Fraikin uden
dog i Længden
at føle sig
tilfredsstillet ved
de tilvante
Skønhedsformer, han her
oplærtes i
Under de Groux's
kyndige
Vejledning øvede han sig som Maler og vandt snart
Navn som saadan; han malede
»Trappistbegravelse« (Mus. i Courtrai), »D. hell. Frantz'
Henrykkelse« (Kirken i Xhendelesse), »St.
Stefan's Martyrium« (1868, Mus. i Gent),
»Brabantske Bønder forsvarer sig 1797« (Mus. i
Bryssel), Fresker i St-Josefskirken i Louvain,
»Pieta« m. m., Arbejder, baarne af ægte
Følelse og hørende til moderne religiøs Kunsts
bedste Ydelser i Belgien. En Rejse 1880 til
Bjergværksegnene mellem Charleroi og Liège
(hvor han senere slog sig ned) vakte den
Interesse for dette Kullands Natur og sociale Liv,
der blev Nerven i hans senere Produktion; i

<img>C. Meunier.</img>
