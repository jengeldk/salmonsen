blev en Mængde Spaniere myrdede; Hertugen
maatte atter flygte, og idet Republikken
proklameredes og først en Fyrste af Massa, senere
Bøssemageren Gennaro Annese ledede Kampen
mod Spanierne, lykkedes det Neapolitanerne at
slaa disse fuldstændig i en blodig Kamp,
uagtet en Flaade under D. Juan de Austria (den
Yngre), Filip IV's uægte Søn, var ilet Stadens
haardt betrængte Garnison til Hjælp.
Republikken henvendte sig derefter til den fr. Konge om
Bistand og vandt sig imidlertid en Hærfører i
Hertug Henri af Guise. Men denne havde kun
Held med sig i Beg.; en fr. Flaade sendtes nok
til Neapel, men gjorde ikke megen Gavn, og
da den sp. Regering havde besluttet sig til at
hjemkalde Hertugen af Arcos, blev Guise
forraadt af et stort Parti, der længtes efter Ro
og indgik Overenskomst med D. Juan; han
arresteredes og kastedes i Fængsel, og 5. Apr.
1648 var Staden paany i Spaniernes Vold. Det
opnaaedes dog ved Revolutionen, at en Del
Skatter blev nedsatte, og den, som specielt
havde foranlediget alle de 5 Maaneders Kampe,
blev helt ophævet. — M. er Helten i Scribes og
Aubers berømte Opera »Den stumme i Portici«,
tidligere havde ogsaa andre Komponister,
navnlig Italieneren Carafa, skrevet Operaer med M.
som Titelfigur. Fra den danske Litt. er at
nævne Ingemanns Tragedie »M.«. (<sp>Litt</sp>.: <sp>A. de
Saavedra</sp>, Hertug af Rivas, <i>Historia de la
sublevación de Nápoles</i> [2 Bd, Madrid 1848];
<sp>Reumont</sp>, »Die Carafa von Maddaloni« [2
Bd, Berlin 1851]).
<i>(E. G.) E. M-r.</i>
</chapter>

<chapter name="Masarinæ">
<b>Masarinæ,</b> se <sp>Gedehamse</sp>.
</chapter>

<chapter name="Masar-i-sherif">
<b>Masar-i-sherif</b> [-∫e'ri.f], By i det
nordøstlige Afghanistan, SØ. f. Balkh, er Sæde for
en Guvernør og har ca. 25000 Indb., der
tilvirker Sabler, Knive og Læderhjælme. I Byen
findes Profeten Alis Grav, der besøges af
talrige Pilegrimme. I Omegnen findes berømte
Sundhedskilder.
<i>M. V.</i>
</chapter>

<chapter name="Masaryk, Thomas Garrigue">
<b>Masaryk</b> ['masarik], <sp>Thomas
Garrigue</sp>, den tschekkoslovakiske Republiks første
Præsident, f. 1850. Udgaaet fra et
Smaakaarshjem af
delvis slovakisk
Oprindelse
arbejdede han
sig ved et
betydeligt
filosofisk og
sociologisk
Forfatterskab
frem til
Professorposten i
Prag.
Samtidig kastede
han sig ud i
det politiske
Liv,
grundlagde
Tidsskriftet
»Athenæum« og
blev Leder af
det saakaldte Realistparti, 1890
Rigsdagsmand, 1892 Medlem af Landdagen. Som
offentlig Personlighed er han præget af en
uforfærdet Sandhedskærlighed, saaledes afslørede
han den patriotiske Svindel, der havde givet
sig Udtryk i den af V. Hanka 1817 forfattede
tschekkiske »Oldtidsliteratur«, 1899 optraadte
han i en Ritualmordproces paa den Anklagedes
Side og fik ved den som ved den forrige
Lejlighed Nationens Vrede at føle. P. Gr. a. sin
dristige og skarpe Kritik af Østerrig-Ungarns
Regering og dens diplomatiske Metoder
erklæredes han for Højforræder, og der blev ved
Verdenskrigens Beg. udstedt Arrestordre imod
ham; det lykkedes ham at undkomme til
London, hvorfra han organiserede og ledede
Propagandaen mod Østerrig mellem sine
Landsmænd i Udlandet. Paa samme Maade virkede
han senere i Rusland og Amerika. I Decbr 1918
holdt han sit festlige Indtog i Prag som
Landets Præsident paa Livstid. Af hans
omfattende Forfatterskab bør nævnes
Habilitationsskriftet: »Der Selbstmord als sociale
Massenerscheinung der Gegenwart« (1881) (paa
tschekkisk [1904]). Aarsagen finder han, hvad der er
betegnende for hans hele Personlighed, i den
moderne Halvhed og Holdningsløshed, som
fremtræder under Form af Irreligiøsitet. 1885
udkom: »Zàkladové konkrétni logiky« (Den
konkrete Logiks Principper) en Lærebog for de
Studerende. Som hans Hovedværk maa betragtes
det stort anlagte Arbejde: »Rusland und
Europa« (1913) (paa tschekkisk »Rusko a Europa«
[1919—21]), hvori han gaaende ud fra
Dostojevskis Analyse af det russ. Folk giver en
Fremstilling af de aandelige Strømninger i
dette Land i det 18. og 19. Aarh. Han har
desuden skrevet en Mængde Artikler i forsk.
Tidsskrifter om filos. og religiøse Spørgsmaal
(Humanitet, det moderne Menneske og Religionen;
det religiøse Spørgsmaal og den moderne
Filosofi; Hume, Pascal, Plato o. s. v.), om sociale,
politiske og nationale Spørgsmaal (Det
tschekkiske Spørgsmaal; vor nuv. Krise; J. Hus, vor
Genfødelse og Reformation; i Kamp mod
Alkoholismen; Engifte og Mangegifte, mindende om
Bjørnson, o. m. a.). Hans Artikler og Taler fra
Krigens Tid er samlet og udg. af <sp>Pr. Maxa</sp> og
<sp>J. Papoušek</sp> under Titlen: »Masarykovy
projevy a řeči za války« (M.'s Udtalelser og
Taler under Krigen) (1919—20).
<i>E. D.-H.</i>

<img>T. G. Masaryk.</img>
</chapter>

<chapter name="Masaya">
<b>Masaya</b> [ma'saja], By i Mellemamerika, Stat
Nicaragua, ligger 16 km NV. f. Granada mellem
Nicaragua- og Managua-Søerne og ved Foden af
Vulkanen M. eller Popogatepec, der siden 1857
jævnlig har været i Virksomhed. 1902 havde
den sidste Gang Udbrud. Byens
Vandforsyning sker fra en nærliggende Kratersø,
M.-Søen. Befolkningen, der 1920 udgjorde 17287,
bestaar væsentligst af Indianere og har Ry for
Driftighed. Omegnen har stor Tobaksavl, og
selve M. driver Fabrikation af Bomuldstøjer og
Straahatte.
<i>N. H. J.</i>
</chapter>

<chapter name="Mascagni, Pietro">
<b>Mascagni</b> [ma'skan<sub>j</sub>i], <sp>Pietro</sp>, ital.
Operakomponist, f. 7. Decbr 1863 i Livorno og
uddannede sig til Musiker ved Konservatoriet i
Milano. I nogle Aar virkede M. som
Kapelmester ved forsk. ital. Smaabyers Teatre og
derefter som Musikforeningsleder i Cerignola.
En Kantate <i>Il filanda</i>, der opførtes i Livorno
[1881], havde ingen Opsigt gjort, desmere blev
dette Tilfælde med En akts-Operaen <i>Cavalleria</i>
