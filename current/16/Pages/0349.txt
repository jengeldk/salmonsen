faa fat paa, og skrev Viser for Kammeraterne.
19 Aar gl udgav han <i>Gleanings from a Navvy's
Scrap-book</i>; den gjorde Lykke, og M. blev
Journalist og Medarbejder ved <i>Daily Express</i>.
Senere (1912) fulgte <i>Songs of a Navvy</i>. Straks
ved Krigens Udbrud meldte han sig som
Frivillig og blev saaret ved Loos 1915; senere
blev han knyttet til Krigsministeriets
Efterretningsvæsen. Sine Oplevelser og Erfaringer fra
Krigstiden udnyttede han i de sjældent levende,
friske og muntre <i>The Amateur Army</i>, <i>The Red
Horizon</i>, <i>The Great Push</i>, der skildrer de store
Kampe ved Loos og er skrevet næsten
bogstaveligt under Kampen. De gjorde meget stor
Lykke og blev sammen med <i>The Brown
Brethren</i> straks oversat til Dansk af Valdemar
Rørdam. Allerede før Krigen havde han
skrevet de to stærkt selvbiografiske: Children of
the Dead End og <i>The Rat Pit</i> (ogsaa oversat
til Dansk); senere er fulgt <i>Glenmornan</i> (1918),
<i>Maureen</i> (1919), <i>Fear</i> (1921). Han har udgivet
to Rind Digte: <i>Songs of the Dead End</i>, hvori
er optaget en Del af hans to første Bøger, og
<i>Soldiers' Songs</i>.
<i>I. O.</i>
</chapter>

<chapter name="Mac Gregor, John">
<b>Mac Gregor</b> [m<sub>ə</sub>(k)-'gregə], <sp>John</sp>, eng.
Rejsende og Sportsmand (1825—92). Allerede
som Dreng var han en ivrig Rytter og Roer,
men til Trods herfor stærkt belæst og med en
Interesse for Mekanik, som han bevarede hele
sit Liv igennem. En Tid var han dybt religiøs
grebet og vilde være Missionær. Efter at have
afsluttet sine Studier i Cambridge var han
en Tid praktisk Jurist, men opgav denne
Virksomhed for at hellige sit Liv og sin Formue
til Rejser og til filantropisk Virksomhed i
Hjemlandet. Under Februarrevolutionen 1848
var M. i Paris og gennemstrejfede i de flg.
Aar Europa, Vestasien, Nordafrika og
Nordamerika. Sommeren 1865 lod han sin Kano Rob
Roy løbe af Stabelen og paabegyndte den første af
disse ensomme Baaderejser, for hvilke han er
mest kendt. Denne hans første Rob Roy var
bygget af Egetræ med Cederbeklædning for og
bag; den var 5 m lang, 23 1/2 cm dyb og vejede
c. 40 kg. Baade Aarer og Sejl kunde anvendes,
og den rummede Bagage for 3 Maaneder. I
dette Fartøj berejste han Vesteuropas Floder
og udgav 1866 <i>A Thousand Miles in the Rob
Roy Canoe</i>. S. A. rejste han i Norge og
Sverige, ad Østersøen til Danmark og gennem
Eider-Kanalen til Nordsøen og Helgoland. 1868
besejlede han Jordan og Gennesareth-Sø i sin
fjerde Rob Roy. M. skrev klart og
underholdende om sine Rejser og var tillige en god
Tegner, der selv illustrerede sine Rejsebøger,
hvoraf han har udg. fl.
<i>(H. P. S.). C. A.</i>
</chapter>

<chapter name="Mach, Ernst">
<b>Mach</b> [mak], <sp>Ernst</sp>, østerr. Fysiker og
Filosof, f. 18 Febr 1838 i Turas i Mähren, d.
22. Febr 1916 i Haar ved München. M. blev
1864 Prof. i Matematik ved Univ. i Graz, 1867
Prof. i Fysik ved Univ. i Prag og 1895 Prof. i
de induktive Videnskabers Historie og Filosofi
ved Univ. i Wien; 1910 trak han sig tilbage fra
sit Embede og bosatte sig i Haar. M. har skrevet
en Rk. rent fys. Afh., særlig vedrør. Lydbølger
med Hastigheder større end alm.
Lydhastighed, samt fysiske Lærebøger, men er især
blevet kendt ved sine højtansete historisk-kritiske
Fremstillinger af Fysikkens Udvikling. Som
hans betydeligste Arbejder af denne Art maa
nævnes: »Die Mechanik in ihre Entwickelung«
(1883, 6. Opl. 1908), »Die Prinzipien der
Wärmelehre, historisch-kritisch entwickelt« (1896,
3. Opl. 1919), samt det efterladte Arbejde »Die
Prinzipien der physikalischen Optik, historisch
und erkenntnisspsychologisch entwickelt« (1921).
Af hans filos. Arbejder kan nævnes: »Die
Analyse der Empfindungen und das Verhältnis des
Physischen zum Psychischen« (2. udvidede
Opl. 1900) og »Erkenntniss und Irrtum. Skizzen
zur Psychologie der Forschung« (1905). Blandt
de andre Arbejder: »Populär-wissenschaftliche
Vorlesungen« (3. Opl. 1903). (<sp>Litt</sp>.: F.
Auerbach, »Ernst M.'s Lebenswerk. Die
Naturwissenschaften« [1916], S. 177—183. En udførlig
Fremstilling af M.'s Filosofi findes i
<sp>Høffding</sp>, »Moderne Filosoffer« [1904]).
<i>E. S. J.</i>
</chapter>

<chapter name="Macha, Karel Hynek">
<b>Macha</b> ['maka], <sp>Karel Hynek</sp>, tschk.
Digter, f. 1770, d. 1836 i Leitmeritz, hvor han
det meste af sin Tid var beskæftiget ved jur.
Virksomhed. Sin digteriske Løbebane begyndte
han som et ægte Barn af den tyske Romantik,
særlig Novalis, skrev Digte af religiøst-filos.
Indhold, overfølsom Kirkegaardslyrik og
hist.-patriotiske Elegier. Disse Ungdomsforsøg,
hvoraf de fleste opr. var skrevet paa Tysk, er udg.
under Titlen: »Nové básně K. H. Machy« (»Ny
Digte af K. H. M.«) 1892. Senere paavirkedes
han gennem polsk Formidling af Byronismen
og ydede paa Grundlag heraf sin betydeligste
Indsats i den tschekk. Litt. Hovedværket er
den episke Digtning »Maj« (1835—36: paa Tysk
ved K. Müller 1882), hvis Hovedperson, den
ædle Røverhøvding Vilhelm, er en ren
romantisk Figur, men hvis hele Stil og Tone samt
negativt-pessimistiske Livssyn staar under
Byron's Indflydelse. Til Værkets ejendommeligste
og skønneste Partier hører en Række
Skildringer af den bøhmiske Vaarnatur, hvoraf det har
faaet sit Navn. Han har endvidere skrevet et
Par Romaner, hvoraf den betydeligste er
»Cikáni« (Zigeunere) samt nogle mindre
betydelige Dramaer. Som den eneste Byronist i
en Tid, der havde alle sine Idealer i en ældre
Tids Romantik, blev han langtfra modtaget med
Velvillie, og først et kvart Aarh. efter hans
Død har hans Digtning faaet den Plads i det
almindelige Omdømme, som tilkommer den.
<i>E. D~H.</i>
</chapter>

<chapter name="Machado, Antonio">
<b>Machado</b> [ma't∫að<sub>å</sub>], <sp>Antonio</sp>, sp. Digter,
f. 1875 i Sevilla. Han har virket som Lærer i
Fr. ved højere Undervisningsanstalter i forsk.
sp. Ryer. Imidlertid er han som Digter
ingenlunde nogen Efterligner af fr. Poesi; han er
tværtimod afgjort national, har lyttet til Tonen
i Folkets Romancer og lyriske Sange og har
efterlignet den, idet man i saa Henseende
upaatvivleligt kan spore en Arv hos ham fra hans
Fader, den dygtige og ansete Folklorist
Antonio Machado y Alvarez. Digtsamlingen
Soledades (1903) vakte Opsigt ved sin alvorlige sp.
Klang og en tydelig Tilsidesættelse af det
formalistiske, der ellers behersker meget af den
nyere sp. Digtning. Samlingen efterfulgtes 1912
