anbringes enten paa Vogn ell. i Skur, medens
Skibets Kraner kun afleverer Varerne ved
Skibssiden. De bevægelige Kajkraner kan løfte
1 1/2—2 1/2 t, de bygges af Pladshensyn enten
som Portalkraner ell. som Halvportalkraner
(se <sp>Kran</sp>); Drivkraften er enten Damp,
Vandtryk ell. (hyppigst) Elektricitet. Skurene
anbringes, for at Varerne let og bekvemt kan
udveksles mellem dem og Skibene, tæt ved K.'s
Yderkant, ofte saa tæt, at der mellem Skur og
Kajindfatning netop bliver Plads til et Par
Jernbanespor, et Kørespor og et Losse- og
Ladespor, der, naar det anbringes inderst
tæt ved Skurene, baade kan modtage Varer
fra Skure og Kraner.
Langs Skurenes
Bagside føres ogsaa to
ell. fl. Spor, Losse-
og Ladespor tæt ved
Skurene og
Kørespor lidt længere
borte; de forsk. Spor forbindes selvfølgelig med
det fornødne Antal Sporskifter (sjældnere
Drejeskiver), ligesom der ogsaa bag det hele
Anlæg anbringes øvrige fornødne Rangerspor
(Fig. 1). K.'s Overflade maa, saavel mellem
Kajindfatningen og Skurene som bag disse,
befæstes for Vognfærdselens Skyld ved
Brolægning ell. ved Chaussering, saaledes at der
kommer Kørevej paa begge Sider af Skurene.
Skurenes Længde gøres i Reglen c. 100 m (Kbhvn's
Frihavn), deres Dybde 20—50 m. Dog bygges,
saaledes ved Hamburgs Havn, Skure, der har
en Længde af c. 350 m og en Dybde af over
60 m. Deres Gulv lægges bedst i Højde med
Vognbunden i alm. Køretøjer ell.
Jernbanevogne (1 à 1,2 m over K.'s Niveau), og ofte
forsynes de langs begge Sider med en 2 m bred
Perron i Gulvhøjde. Ved en saaledes udstyret
moderne K. kan man regne, at man aarlig vil
kunne besørge losset og indladet c. 500 t
Varer pr m Kajlængde.

Foruden med de nævnte Kraner udstyres K.
ofte med en større fast Kran til Losning af
tungere Genstande; i Hamburg findes en saadan,
der kan løfte indtil 140 t.

K. maa endvidere forsynes med et
tilstrækkeligt Antal Fortøjningsredskaber til Skibenes
Fortøjning, Fortøjningspæle, -sten
ell. -ringe (s. d.).

K. udstyres ogsaa undertiden
med Pakhuse, der i Modsætning
til Skure tjener til Varers
Lagring i længere Tid, og hvortil Varerne, som
ved Stettin Havn (Fig. 2), kan overføres
direkte pr Kran fra Vareskuret, ell. (Kbhvn's
Frihavn, se <sp>Frihavn</sp>) endog direkte fra
Skib, i hvilket sidste Tilfælde den nederste
Etage ofte benyttes som Vareskur, men
hyppigere anbringes Pakhusene længere borte fra
K., og Varerne transporteres da til disse
enten pr Bane ell. Vogn ell. ved Hjælp af
Pramme, idet Pakhusene, saaledes som Tilfældet er
ved Hamburg Havn, da ofte ligger ved
Kanaler, der staar i Forbindelse med
Havnebassinet. Ligger
Pakhusene ved K., gør
dog deres nederste
Etage
(Underrummet) Tjeneste som
Skur.

For ensartede
Varer, der
ankommer i hele
Skibsladninger, betaler
det sig, naar Varernes Mængde er stor,
at indrette specielle Lagere med
specielle Indretninger til Skibenes Losning og
Ladning; saadanne Varer, Massegods, er
Korn, der opbevares i Kornpakhuse, ofte
Silopakhuse (se <sp>Pakhus</sp>) og losses ved særegne
Kornelevatorer (se <sp>Elevator</sp>), Kul, der
oplagres i Kullagere og ofte losses ved særegne
Kulelevatorer (Fig. 3) (se <sp>Hejseværker</sp>),
endvidere Petroleum (se
<sp>Petroleumslager</sp>), Stenmaterialer, Sand, Tømmer o. desl.
<i>J. M.-P.</i>

<img>Fig. 1.</img>

<img>Fig. 2.</img>

<img>Fig. 3.</img>
</chapter>

<chapter name="Kajak">
<b>Kajak,</b> Eskimoens Fartøj til en enkelt Mand.
Den er dannet af et Skelet af Flydetræ og er
gennemsnitlig 5 1/2 m lang, 45 cm bred
foroven, smallere forneden og c. 20 cm høj. Den
