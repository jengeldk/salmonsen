Paavirkning af Carlyle, gennem hans
embedsmæssige Berøring med Landalmuen og gennem
Venskab (1844) med Teologen og
Socialpolitikeren J. Denison Maurice; sammen med ham
og andre, som Th. Hughes (<i>Tom Brown's
Schooldays</i>), dannede han en lille, men virksom Kreds,
»kristne Socialister«, der spillede en ikke ringe
Rolle i de bevægede Chartist-Tider. Foraaret
1848 planlagde Kredsen en Række sociale <i>Tracts
for the Times</i>, der skulde tale Arbejdernes
Sag over for Overklassen; denne Plan blev dog
forandret til en Serie <i>Politics for the People</i>, der
henvendte sig til Arbejderne, og hvoraf første
Nummer udkom Maj 1848. Under Pseudonymet
<i>Parson Lot</i> skrev K. en Række Artikler; senere
skrev han i <i>The Christian Socialist</i> o. a. l.
Blade, samtidig med, at han udgav en Del
Piecer som f. Eks. <i>Cheap Clothes and Nasty</i>.
Over for Overklassen hævdede han det
berettigede i Arbejdernes Krav, og over for
Arbejderne, at deres politiske Krav, som de
udtryktes i <i>The People's Charter</i>, ikke vilde bringe
dem den attraaede nøjere Levefod; men at
dette bedre naaedes gennem Kooperation,
hvorved Arbejderne blev i Stand til selv at høste
Fortjenesten. Desuden kæmpede han ivrigt for
sanitære Reformer, bedre Boliger, frisk Luft,
Adgang til Natur og Kunst. Hans Romaner er
fra først af et Led i hans sociale Agitation; den
første, <i>Yeast, a Problem</i> (1848), skildrer
Landarbejdernes, den næste, <i>Alton Locke</i>, <i>Tailor
and Poet</i> (1850), Byarbejdernes Kaar (de har
Berøringspunkter med Disraeli's <i>Sybil</i> og
<i>Contarini Fleming</i> og med Mrs. Gashell's <i>Mary
Barton</i> og <i>North and South</i>). Senere fulgte
<i>Hypatia</i>, <i>New Foes with Old Faces</i>, paabegyndt
i <i>Frazer's Magazine</i> 1850, udkom i Bogform
1853. Handlingen er henlagt til 5. Aarh.'s
Alexandria og skildrer Kampen mellem den
agressive kristne Kirke og den gr. Filosofi; den ny
Fjende med et gammelt Ansigt, som Angrebet
ikke mindst gælder, er Skepticismen, en
Aandsform, der ogsaa maa staa for Skud i Dialogen
<i>Phaëton, or Loose Thoughts for Loose Thinkers</i>
(1852). I den næste Bog, <i>Westward Ho</i>, er
Scenen henlagt til Elisabeth's England, John
Oxenham's og Drake's Tid. Den er blevet til under
Indtrykket af Krimkrigen, og er mærket baade
af Forf.'s haandfaste Patriotisme og
»muskelstærke Kristendom«. Den regnes for hans
bedste Bog, og er vel nu den eneste, der læses
for dens egen Skyld. I den næste, <i>Two Years
Ago</i> (1857), er Handlingen flyttet tilbage til
Samtiden, medens <i>Hereward the Wake</i> er
henlagt til Normannertiden. — 1860 var K. blevet
udnævnt til Prof. i nyere Historie i Cambridge,
en Stilling, han beholdt til 1869. Som Resultat
af hans Stilling her udgav han <i>The Roman and
the Teuton</i> og enkelte andre — nu forældede
— Arbejder. 1863 udkom hans friskeste
Arbejde, Eventyrfortællingen <i>The Water-Babies</i>. —
Foruden sine Prosaarbejder har han skrevet
en Del Digte, deriblandt <i>Andromeda</i> paa
Hexameter; højest naar han i enkelte kortere
Ballader. Det skyldtes en Strid mellem ham og
Kardinal Newman, at denne skrev sin <i>Apologia
pro vita sua</i>. En samlet Udgave: <i>The works
of Ch. K.</i> i 28 Bd udkom 1880—85; en nyere:
<i>The Life and works of Ch. K.</i> i 19 Bd 1901—03.
(<sp>Litt</sp>.: <i>Ch. K. His Letters and Memories of his
Life</i> [<i>Ed. by his Wife</i> 1877]; forkortet Udg., 2
Bd 1901—02; <sp>Cazamia</sp>, <i>Le Roman social en
Angleterre</i> [Paris 1904]; <sp>Fr. Harrison</sp>, <i>K.'s
Place in Literature</i> [1895]; <sp>Mancott</sp>, <i>Ch. K.,
Novelist</i> [1892]; <sp>Stubbs</sp>, <i>Ch. K. and the
Christian Social Movement</i> [1899]).
<i>I. O.</i>
</chapter>

<chapter name="Kingsley, Henry">
<b>Kingsley</b> ['kiŋz£<sub>i</sub>], <sp>Henry</sp>, ovenn.'s Broder,
eng. Romanforfatter (1830—76), fik sin
Uddannelse ved King's College i London og senere i
Oxford, som han forlod uden at tage nogen
Eksamen for at rejse til Australien, hvor han
først var Guldgraver og senere ansat i det
beredne Politi. 1858 vendte han tilbage til
England, og Aaret efter udkom hans første Bog:
<i>The Recollections of Geoffroy Hamlyn</i>, der i
meget er en Selvskildring af Forf.'s Oplevelser
i Australien. Hans sidste Bog, <i>Ravenshoe</i> (1861)
anses i Alm. for hans bedste. 1869 blev han
Redaktør af <i>Daily Review</i>, Edinburgh, men
opgav ret hurtigt denne Post. Under den
fr.-tyske Krig var han Korrespondent til Bladet.
<i>I. O.</i>
</chapter>

<chapter name="King's Lynn">
<b>King's Lynn</b> ['kiŋz-'£in], <sp>Lynn Regis</sp>,
By i det østlige England, Norfolkshire, ligger
4 km fra Ouse's Munding i the Wash og har
(1921) 19968 Indb. Den har et gl. Raadhus, en
smuk St-Margaret-Kirke, Børs, og driver vigtig
Handel paa Østersøen, idet Skibe paa 4 m's
Dybgaaende ved Flodtid kan gaa op til Byen.
Maskinbyggeri, Skibsværfter og Hørhegleri.
<i>G. Ht.</i>
</chapter>

<chapter name="Kings-mill-Øer">
<b>Kings-mill-Øer</b> ['kiŋz-'mi£-, d. s. s.
<sp>Gilberts-Øer</sp>.
</chapter>

<chapter name="King's Norton">
<b>King's Norton</b> ['kiŋz-'nå.<sub>ə</sub>t<sub>ə</sub>n], sydvestlig
Forstad til Birmingham med Papir- og
Jernindustri. (1921) 63350 Indb.
<i>G. Ht.</i>
</chapter>

<chapter name="King Sound">
<b>King Sound</b> ['kiŋ-'sa^und], Havbugt paa den
nordvestlige Kyst af Vestaustralien, hvori
Fitzeroy-Floden udmunder.
<i>M. V.</i>
</chapter>

<chapter name="Kingston (Byer i Kanada og U. S. A.)">
<b>Kingston</b> ['kiŋzt<sub>ə</sub>n], 1) By i Prov. Ontario
i Kanada, ligger ved den nordøstlige Ende af
Lake Ontario, ved Lawrence-Flodens Udløb,
270 km ovf. Montreal ved Grand-Trunk-Banen.
Den er forbundet med Ottawa ved
Rideau-Kanalen, er Sæde for en Domstol, har et
Guvernementshus, kat. Katedral, et presbyteriansk
<i>Queen's University</i>, det kat. <i>Regiofolio College</i>,
Polyteknisk Selskab med Bibliotek,
Militærakademi, Sygehuse, et Hovedfængsel, indrettet
efter Auburn-Systemet, og er Sæde for en
angligansk og en kat. Biskop. Der er Bryggerier og
Brænderier, Værksteder for Lokomotiver og
Dampkedler, Skibsbyggeri, Jernværker og
Fabrikation af Agerdyrkningsredskaber. K. har
den bedste Havn ved Lake Ontario og en meget
betydelig Søfart. Kornskibene fra Lake Superior
omlader her deres Korn i mindre Fartøjer, som
fører det videre ad St Lawrence til
Oceandamperne i Montreal. Havnen forsvares af to
Batterier. 1 km fra Byen ligger Navy Bay
mellem to Landtunger, Hovedkrigshavn ved Lake
Ontario med Arsenal og Værfter. K. er
Ontarios ældste By; Franskmændene anlagde et
Fort her allerede 1673. Den var 1841—44
Hovedstad i Øvre-Kanada. (1911) 18874 Indb.

2) By i U. S. A., Stat New York, ved Rondout
