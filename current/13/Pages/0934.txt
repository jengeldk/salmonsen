hvorved Navnet er dannet, af Kaffe garvesyre o. l.;
det fremstilles ved Iltning af Anilin med
Kromsyre, og faas som gule Krystaller, der
fordamper allerede ved alm. Temperatur, smelter ved
116°, har en ejendommelig jodagtig Lugt og er
giftigt. Ved Reduktionsmidler, f. Eks.
Svovlsyrlingvand, brintes K. til Paradioxybenzol,
<sp>Hydrokinon</sp>, der igen ved Iltning giver K.;
K. og Hydrokinon forener sig let med hinanden
til <sp>Kinhydron</sp> (Chinhydron), intensivt
gulgrønne Krystaller.
<i>R. K.</i>
</chapter>

<chapter name="Kinoner">
<b>Kinoner</b> er Forbindelser, der afledes af de
aromatiske Dihydroxylforbindelser ved
Fraspaltning af to Brintatomer, ell. af de aromatiske
Kulbrinter ved Ombytning af to Brintatomer
med to Iltatomer, ell. af to CH-Grupper med
to CO-Grupper; i K. af Benzol ell. dets
Alkylsubstituter findes de to CO-Grupper næsten altid
i Parastillingen, dog kender man ogsaa et
Kinon af Brentzkatekin. K. er krystallinske, gule
ell. røde, lugter ejendommeligt som Klor ell.
Jod, sublimerer let, og er tungt- ell. uopløselige
i Vand (se <sp>Kinon</sp>).
<i>R. K.</i>
</chapter>

<chapter name="Kinosol">
<b>Kinosol,</b> Oxykinolinsulfonsyrens Kaliumsalt,
C<sub>9</sub>H<sub>6</sub>NO . SO<sub>2</sub>K, er et gult, krystallinsk, i Vand
let opløseligt Pulver, der lugter som Safran og
smelter ved 177°. Det benyttes i Medicinen som
Antiseptikum ved Saar behandling i St f.
Sublimat, det angriber ikke Huden, men angriber
Jern og Staal og kan derfor ikke bruges ved
Desinfektion af Instrumenter; ogsaa som
Mundvand finder det Anvendelse og gaar i
Handelen sammenpresset til Tabletter.
<i>R. K.</i>
</chapter>

<chapter name="Kinotropin">
<b>Kinotropin</b> (<sp>Kinoformin</sp>) er en
Forbindelse af Hexametylendiamin (Urotropin)
med Kinasyre. Det er et hvidt, letopløseligt
Pulver, der i Medicinen har Anvendelse som
Gigtmiddel, hyppig i Form af Tabletter à 0,5 g,
hvoraf der tages 5 à 7 eller flere daglig.
<i>E. K.</i>
</chapter>

<chapter name="Kinross">
<b>Kinross</b> [k<sub>i</sub>n'rås], By i Mellemskotland,
Hovedstad i Kinrossshire, ligger paa den
vestlige Bred af Loch Lewen og har (1921) 2631
Indb., Linnedvæveri og Uldspinderi. I et Slot,
der ligger paa en Ø i Søen, sad Maria Stuart
fangen 11 Maaneder.
<i>G. Ht.</i>
</chapter>

<chapter name="Kinrossshire">
<b>Kinrossshire</b> [k<sub>i</sub>n'rås∫ə], Grevskab i det
nordøstlige Mellemskotland, har et Areal af 212
km<sup>2</sup> med (1921) 7963 Indb., 38 paa 1 km<sup>2</sup>.
Jordbunden er bakket og velskikket til Faareavl;
der holdes 33500 Faar. Agerlandet indtager 39,8
% af Overfladen, Græsgange 25,8 %, Skovene
5,5 %. I Grevskabet ligger den 13 km store
Sø Loch Lewen.
<i>G. Ht.</i>
</chapter>

<chapter name="Kinsale">
<b>Kinsale</b> [k<sub>i</sub>n'se<sub>i</sub>£], Havnestad paa Sydkysten
af Irland, Grevskabet Cork, ligger ved
Mundingen af Floden Bandon og har c. 4000 Indb.
Havnen er fortrinlig og Fiskeriet betydeligt.
Handelen ubetydelig p. Gr. a. Naboskabet til
Cork. I Byen findes mange Huse i sp.
Bygningsstil, idet K. i 14. og 15. Aarh. stod i livlig
Handelssamkvem med Spanien.
<i>G. Ht.</i>
</chapter>

<chapter name="Kinsarvik">
<b>Kinsarvik,</b> <sp>Herred</sp>, Hardanger
Sorenskriveri, Hordaland Fylke, (1920) 1717 Indb.,
ligger ved Indløbet til Sørfjord, den indre Arm
af Hardangerfjorden; i Ø. grænser det mod
Hardangervidden. Jordbrug, især Frugtavl og
Kvægavl, er de vigtigste Næringsveje, men
ogsaa Turistvæsenet er af Bet. Af industrielle
Anlæg mærkes fl. Saft- og Syltetøjsfabrikker,
Tøndefabrikker, Savbrug, Brynestensværk,
Kinsarvik Vandkraft-Aktieselskab, Ljaa- og
Knivfabrik. Herredet er kendt for sin Naturskønhed,
hvorfor der er adskillig Turisttrafik, og det er et
alm. Sommeropholdssted især for Bergensere.
Kinso Elv falder ud i Havet ved K. Den har
en betydelig Vandføring og danner fl. Fosser,
hvoriblandt Tveitafoss (124 m), Nykkesøifoss
(93 m), og et Nedslagsdistrikt, som angives til
278 km<sup>2</sup> og med 67000 eff. HK. Navnet K.
knytter sig til den fremragende Træskærer Lars K.,
som har indlagt sig stor Fortjeneste ved
Optagelsen af de gl. Stavkirkeornamenter. Han er
født og bosat i K. Herredets Areal er 316,33
km<sup>2</sup>. Kinsarvik Sparebank oprettet 1846.
Antagen Formue 1919: 5251000 Kr og Indtægt
801222 Kr.
<i>M. H.</i>
</chapter>

<chapter name="Kinsbergen, Jan Hendrik van">
<b>Kinsbergen</b> ['kensbærk<sub>ə</sub>(n)], <sp>Jan
Hendrik van</sp>, holl. Admiral, f. 1. Maj 1735, d.
22. Maj 1819. K., der først var Fændrik i
Hæren, deltog 1744—50 i Krigen mod Frankrig;
14 Aar gl blev han Adelborst (Kadet) og
avancerede efterhaanden, saa at han 1762 var bleven
Kommandør. 1770—75 var han i russ. Tjeneste
og vandt europæisk Berømmelse ved sin Sejr
over Tyrkerne i Sortehavet 2. Septbr 1773;
senere kom han i Prinsen af Oraniens Tjeneste
og sluttede for denne Fred med Marokko; 1781
blev K. Schoutbynacht, s. A. udmærkede han
sig i Slaget paa Doggersbank; senere var han
virksom som Marineadministrator og anlagde
bl. a. Krigshavnen ved Nieuwediep. 1789
forfremmedes han til Viceadmiral; 1790 kæmpede
hån som Marinens Øverstkommanderende
heldig sammen med Englænderne mod den franske
Republiks General, Dumouriez. Da Prinsen af
Oranien forlod Landet, kom K. i Opposition til
Regeringen, blev arresteret og afskediget, men
kom paa ny til Ære og Værdighed ved Ludvig
Bonaparte's Tronbestigelse 1806; han blev nu
Statsraad, 2 Aar senere Marskal for hele
Hollands Sømagt og Greve af Doggersbank, 1811
kejserl. fr. Senator. Af Vilhelm I udnævntes K.
1814 til Løjtnantadmiral og optoges 1816 i det
Gelderlandske Ridderskab.
<i>C. W.-S.</i>
</chapter>

<chapter name="Kinston">
<b>Kinston</b> ['kinst<sub>ə</sub>n], By i U. S. A., Staten
North Carolina, ligger 110 km SØ. f. Raleigh
ved Neuse River og ved Banen fra Raleigh til
Newbern. (1910) 6995 Indb.
<i>G. Ht.</i>
</chapter>

<chapter name="Kintampo">
<b>Kintampo,</b> Handelsplads i den britiske Kolon
Guldkysten, Landskab Aschanti, ligger paa en
sandet Slette og har c. 15000 Indb., der især
handler med Kolanødder og fr. Fabrikater.
Karavanveje fører fra K. til Cape Coast Castle
og fl. Pladser i det Indre.
<i>C. A.</i>
</chapter>

<chapter name="Kintar">
<b>Kintar</b> (<sp>Kintal</sp>, <sp>Quintar</sp>), marokkansk
Vægt af forsk. Størrelse, den alm. à 100 Artal
i de nordlige Havne = 50,8 og i de sydlige
Havne = 54 kg, den store (à 100 Markeds-Artal)
er for Olie, Sæbe, Smør, Kød og Frugter samt
som Toldvægt 50 % (i Safi dog kun 25 %)
større; en K.-el-a'rub = 3/4 alm. K.; den gamle
Told-K. = 45 1/3 kg.
<i>(N. J. B.). H. J. N.</i>
</chapter>

<chapter name="Kintshou">
<b>Kintshou,</b> 1) By i Mantshuriet, Prov.
Mukden, ved Udløbet af Ta-ling-ho, er i senere Tid
gaaet stærkt tilbage. 2) stærkt befæstet By paa
Vestsiden af den Japan tilhørende Liautung
Halvø i Mantshuriet.
<i>M. V.</i>
</chapter>
