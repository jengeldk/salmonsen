han i Ritmester G. Isachsen's
Spitzbergen-Ekspedition og 1910—12 i Roald Amundsen's
Sydpolsekspedition; paa denne sin sidste Rejse var han
med bl. den Afdeling af Amundsen's Mandskab,
der foretog den spec. Ekspedition til Kong
Edward VII's Land. Om sine Færder paa
Spitsbergen publicerede han en Del Artikler i
»Aftenposten« 1908 og 1909. — J. var regnet for
en af Norges ypperste Idrætsmænd.
<i>(J. B. H.). Wt. K.</i>
</chapter>

<chapter name="Johansen, Peter">
<b>Johansen,</b> <sp>Peter</sp>, dansk Kunsthistoriker, f.
i Kbhvn 7. Juni 1858. 1883 blev han <i>cand. jur.</i>,
s. A. Assistent ved Kunstakademiets Bibliotek.
Udgaaet fra Krøyer's Malerskole udstillede han
fra 1894 i en Rk. Aar Landskaber m. v.;
1897—1901 var han Sekretær ved
Charlottenborg-Udstillingen, og som saadan organiserede han
Vandreudstillingerne i Provinsen. 1901—16 var
han Sekretær ved og Medlem af
Kunstakademiet. Med vaagent Blik slog J. tidligt til Lyd
for Værn af gl., hist. interessante Bygninger —
hvilket senere førte til Oprettelsen af
»Foreningen til gl. Bygningers Bevaring« (som J. var
Medstifter af), til Akademiets Indgriben til
Bevaring af Helsingørs Karmeliterkloster m. v. —.
og med levende Interesse for Naturens
Skønhedsværdier arbejdede han initiativrigt og
smagssikkert paa Hovedstadens Forskønnelse:
Omdannelsen af Christianshavns Vold til
Folkepark, Værnet af Frederiksberg Have m. v.;
adskillige Artikler (saaledes til seneste Tid i
»Forskønnelsen«) bærer bl. a. Vidne om J.'s Arbejde
i denne Retning. Tidlig havde J. desuden
metodisk dyrket kunsthistoriske Studier, sikkert
under stærke Impulser fra Jul. Lange's aandelige
Personlighed og Gerning, og fra 1901 har han
været Bibliotekar og Docent ved
Kunstakademiet. Som Kunsthistoriker har J. udfoldet ikke
ringe Virksomhed: foruden en Del Artikler i
inden- og udenlandske Tidsskrifter »Giorgione«,
»Jørgen Sonne«, »Nordisk Oldtid og dansk
Kunst«, »Før Thorvaldsen«, »Kunstakademiets
Historie« (1904, sammen med F. Meldahl),
»Kunst og Illusion« og »Dødens Billede«.
<i>A. Hk.</i>
</chapter>

<chapter name="Johansen, Viggo">
<b>Johansen,</b> <sp>Viggo</sp>, dansk Maler, f. i Kbhvn
3. Jan. 1851. Opr. var han bestemt for
Handelsstanden, men efter Tilskyndelse af
Marstrand, der havde set nogle af hans
Tegninger, kom han 1868 ind paa Kunstakademiet;
der arbejdede han til 1875, debuterede 1876 paa
Charlottenborg med et Portræt og udstillede
Aaret derpaa to mindre Genrebilleder, der med
eet skaffede ham Rang mellem de ypperste
danske Folkelivsmalere, udmærkede som de
var ved Følelsens Dybde og Inderlighed ikke
mindre end ved den trofaste og
kærlighedsfulde Gennemførelse, der vidnede om Slægtskab
med 17. Aarh.'s holl. Mestre, hvis Arbejder J.
havde lært at kende paa de offentlige
Malerisamlinger. Efter at have udstillet fl. lgn.
Arbejder studerede J. gentagne Gange i Udlandet
og udviklede sig der navnlig som Kolorist;
hjemme blev 1886 den Thorvaldsen'ske
Udstillingsmedaille tilkendt ham for »En
Aftenpassiar«, der erhvervedes til Nationalgaleriet, og
fra Udlandets Udstillinger hjembragte han de
største Æresbevisninger. I de senere Aar har
J. ved Siden af sin Virksomhed som
Genremaler med Iver dyrket Landskabskunsten og
paa dette Omraade udført en Mængde
Arbejder, der staar meget højt ved rig poetisk
Stemning og ved overordentlig Finhed i Farverne.

J. var 47 Aar gl, inden han første Gang saa
Italien, hvor han 1898 opholdt sig i 8
Maaneder; 1904 var han der igen omtr. lige saa
længe; begge Rejsers direkte Udbytte var kun
nogle Smaabilleder. Verdensudstillingen i
Paris saa han 1900. Hans Udvikling er i
Aarenes Løb gaaet stille, men stærkt for sig; uden
at have mistet noget af den Umiddelbarhed og
Friskhed, der gav hans tidligste
Frembringelser saa høj Værd, har hans Kunst stadig
vundet i Retning af personlig Kraft, samtidig med
at hans Pensel er blevet bredere og
livfuldere, hans Kolorit rigere og mere glansfuld.
J. staar nu som en af de danske Kunstnere,
der forener det dybeste tsjælelige Indhold med
den mest fremragende tekn. Dygtighed, og
har da ogsaa vundet et stort Navn i Udlandet,
saa at ikke faa af hans Hovedværker er blevne
indlemmede i de bedst ledede fremmede
Samlinger, hans »Konfirmationssøndag i Dragør«
og »Interiør fra mit Hjem« i Hamburgs
Kunstmuseum (1897), »Aftenselskab i mit Hjem« i
Münchens Neue Pinakothek (1898), »Mellem
Kunstnere« i Nationalmus. i Sthlm (1903) og
»Min Hustru og mine Døtre« i Galeriet i
Budapest. Det danske Kunstmuseum ejer nu
foruden det tidligere nævnte »Aftenpassiar« 8
Værker af J., deriblandt »Aftenselskab i mit
Hjem (1899), »Naar Sol gaar ned; Dragør« (1902),
»En Kostald«, »Selvportræt« og det store »Et
Akademiraadsmøde« (1908). Paa Kbhvn's
Raadhus findes hans Portræt af Justitiarius P. Koch
(1905); mellem hans øvrige fremragende
Portrætbilleder bør nævnes Dr. Rudolf Bergh
ved Klaveret (1903) og Prof. H. Høffding (1909),
Maleren Zacho (1910, Udstillingskomiteen), Grev
Ahlefeldt-Laurvigen og Komponisten Carl
Nielsen (1912). Mellem hans mange poesifyldte
Landskabsbilleder staar »Faar paa Bakken ved
Hindsgavl« (1900), forsk. sv. Partier samt de
senere Aars prægtige Landskaber fra Dragør,
de fleste med rig Dyrestaffage, højt; endelig
fl. Værker fra en Italiens-Rejse i senere Tid.
J. blev 1887 Medlem af Akademiraadet, 1888
Lærer ved Akademiets Kunstskole for Kvinder,
1906—20 Prof. i Malerkunst. 1909—11 og 1914—17
var J. Akademiets Vicedirektør, 1911—14 dets
Direktør. I denne Stilling har han Fortjeneste
af sin Medvirken til at forhindre, at der blev
sat en Kopi af Vincent Lerche's Spir paa C. F.
Hansen's Frue Kirke.
<i>(S. M.). P. J.</i>
</chapter>

<chapter name="Johanson, Arvid Klas William">
<b>Johanson,</b> <sp>Arvid Klas William</sp>, sv.
Maler, f. 29. Maj 1862 i Sthlm. Han kom 1882
til Düsseldorf, gik derefter til Paris, hvor han
bosatte sig og 1897 blev udnævnt til <i>peintre du
ministère de la Marine</i>. J. har udført en
Mængde Marinebilleder, gerne med moderne
Krigsskibe (en Del anbragt i den fr. Flaades
Etablissement i Paris og forsk. Havnestæder). I
Göteborgs Mus. »Torpedobaad«. Enkelte af J.'s
Billeder har ogsaa været udstillet i Kbhvn.
<i>A. Hk.</i>
</chapter>

<chapter name="Johanssen, Jan Christian">
<b>Johanssen,</b> <sp>Jan Christian</sp>, norsk
Filolog og Skolemand, f. i Throndhjem 16. Juni
1841, d. 11. Aug. 1911. Han blev Student 1857
og <i>cand. mag.</i> 1864. 1867—75 var han Stipendiat
ved Universitetet i lat. Filologi, besørgede i fl.
