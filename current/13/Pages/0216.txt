Styggevand under Lodalsbræen, den har sit hele
Løb et stærkt Fald og foraarsager ofte
ødelæggende Oversvømmelser. Den vil udbygget
kunne afgive 30000 H. K. Mægtige Fjelde med
evig Sne og Is begrænser Dalsiderne, og vakre
Bræarme skyder fra Jostedalsbræen ned i
Dalbunden (Bergseterbræen, Nigardsbræen,
Lodalsbræen m. fl.). Fjeldene naar i Lodalskaapa
2079 m. Jordbunden er mager, og dyrket Mark
forekommer næsten udelukkende i Hoveddalen
og Krondalen, som ogsaa er de eneste fast
bebyggede, i de øvrige Dale findes kun Sætre;
Agerbrug er derfor ogsaa af mindre
Betydning, Kvægavl er derimod af Vigtighed, da
Græsgangene er gode. Skov, baade Furuskov og
Løvskov, er tilstrækkelig til Herredets Behov.
Herredet danner et Præstegæld. Bebyggelsen
er spredt og Gaardene smaa, de største er
Myklemyr nederst i Dalen, Breum med
Kirken omtr. i Midten og Faaberg nordligst, her
er ogsaa opført et mindre Turisthotel. Kronen
ligger i Krondalen. Kørbar Vej fører gennem
Dalen op til Faaberg, herfra Overgange over
Bræen til Loen og Stryn mod N. og over
Skaret Handspikje mod Ø. til Skiaker. Fra
Hovedvejen kan ogsaa køres til Bergsæter i
Krondalen. J. er bekendt for sin Naturskønhed og
i den senere Tid meget besøgt af Turister. J.
Sparebank er oprettet 1895. Antagen Formue
1910 var 681700 Kr og Indtægt 137920 Kr.
Herredets Areal er 529 km<sup>2</sup>, hvoraf 6,6 km<sup>2</sup>
Indsøer, 3,4 km<sup>2</sup> Ager og Eng, 13 km<sup>2</sup> Skov, evig
Is og Sne 185 km<sup>2</sup>.
<i>(J. F. W. H.). M. H.</i>

<sp>Jostedalsbræen</sp> er det europ.
Fastlands største Ophobning af evig Sne og Is
(Vatnajøkul paa Island er større). Den ligger
udbredt over et Plateau mellem Sogn paa den
ene og Sønd- og Nordfjord paa den anden Side.
Plateauets Længdeudstrækning er fra NØ. mod
SV. Dets højeste Punkt er det fra Snemarken
opragende Fjeld Lodalskaapen. Bræens Længde
er omtr. 70 km, Bredden 6—13 km. Den
dækker en Overflade af 900 km<sup>2</sup> og har i det store
set Form af et Hustag, idet den fra en
Midtlinie skraaner ned til begge Sider. Fra
Snebræen udgaar 24 store Gletschere som
Istunger ned i de tilstødende Dale; de mest kendte
er Nigarsbræen (6 km lang), Tunsbergdalbræen
(Norges længste Gletscher, 14 km lang),
Boiumbræen (s. d.), Brigsdalsbræen (s. d.) og
Suphellebræen. Denne sidste er mærkelig derved,
at den er delt i to Dele. Først skrider den
som en alm. Gletscer ned fra Snemarken; saa
afbrydes den af en stejl Fjeldvæg, hvorover
Is stadig falder ned i Smaastykker (smaa
Laviner). Disse Isstykker sammenkittes derpaa
nederst til en sammenhængende
Gletschermasse, der med sin nedre Ende ikke ligger mere
end 42 m o. H. Denne og den nærliggende
Bojumbræ besøges aarlig af en Mængde
Turister. (<sp>Litt</sp>.: <sp>C. de Seue</sp>, <i>Le néve de
Jostedal et ses glaciers</i> [Univ.-Program med Kort
og Fotografier, Kria 1870]; <sp>J. Rekstad</sp>, »Fra
Jostedalsbræen« [Bergens Museums Aarbog,
1914]; <sp>M. Ebeling</sp>, »Die Ergebnisse einer
Studie im Gebiete des Jostedalsbrae« [»Zeitschr.
der Gesch. f. Erdkunde«, Berlin 1905]. Denne
sidste er væsentlig af turistisk Indhold).
<i>H. R.</i>
</chapter>

<chapter name="Josua">
<b>Josua</b> [hebraisk j<sub>e</sub>ho.'∫u<sub>a</sub>] »Jahvefrelser«.
1) Nun's Søn, Efraim Stamme, nævnes
i Mosebøgerne som Mose Tjener og
haandgangne Mand, som holder Vagt i
Aabenbaringsteltet (2. Mos. 33, 11). Han
besejrer Amalekitterne (2. Mos. 17) og deltager i
Spejdernes Tog til Kana'an (4. Mos. 13—14).
Efter Mose Død fører han Israelitterne og
leder Indtoget i Kana'an. Herom fortæller
<sp>Josua Bog</sp>, der slutter sig nær til Mosebøgerne
og er sammensat af de samme Kilder. Kap.
1—12 indeholder Beretninger om Landets
Erobring, mest af Jahvisten og Elohisten, hvortil
kommer enkelte Dele af Præsteskriftet samt
nogle deuteronomistiske Betragtninger; Kap.
13—21 giver en Oversigt over Landets
Fordeling, mest af Præsteskriftet, men tillige af
Jahvist og Elohist. Hertil slutter sig en
Fortælling af Deuteronomisten og Præsteskriftet
om Østjordanstammernes Hjemvenden Kap. 22;
Kap. 23: Afskedstale, af Deuteronomisten, Kap.
24: J.'s Tale til Folket i Sikem, af Elohisten.
Forskellen mellem Kilderne er væsentlig den,
at efter de ældre Kilder (Jahvist, Elohist)
opererer Stammerne mere isoleret og erobrer kun
Dele af Landet, efter de yngre optræder Israel
stadig som en Enhed og erobrer hele Landet.

2) Jozadak's Søn, sammen med Zerubbabel
Leder af de Hjemvendendes Tog fra Eksilet
537 og Ypperstepræst ved det første Tempel,
der rejstes efter Hjemkomsten. I denne
Egenskab nævnes han bl. Folkets ypperste
Repræsentanter af Haggaj og Zakarja.
<i>J. P.</i>
</chapter>

<chapter name="Jota (gr. Bogstav)">
<b>Jota,</b> det gr. i; <sp>ikke et J.</sp>, ikke det
allermindste, ikke en Tøddel.
</chapter>

<chapter name="Jota (Nationaldans)">
<b>Jota</b> ['kåta], en af de mest karakteristiske
Nationaldanse i det nordlige Spanien; den
danses til alle Tider og ved alle Lejligheder, ja
den er endog undertiden et mærkeligt
Appendiks til religiøse Fester, selv Begravelser. Den
ledsages ofte af Sang til Guitarens Lyd og
Kastagnetters Klang. Hver Provins har sin
egen J. — <i>la J. aragonesa</i>, <i>la J. valenciana</i>,
<i>la J. Navarra</i> — med sin ejendommelige
Melodi, men altid i tredelt Takt. Gode Eksempler
paa J. findes bl. a. i Glinka's Ouverture <i>J.
aragonese</i> og anden Sats af Sarasate's
»Spanske Danse«, Op. 22.
<i>S. L.</i>
</chapter>

<chapter name="Jotam">
<b>Jotam,</b> 1) den yngste af Gideon's 70 Sønner,
den eneste, der undslap det Blodbad, som
Abimelek anrettede paa dem for selv at blive
Konge. Fra Garizim raabte han til
Sikemiterne og advarede dem mod Abimelek's
Kongedømme ved en Fortælling, J.'s Fabel, hvis
Indhold var, at gode og nyttige Træer som Oliven,
Figentræ og Vinstok ikke vilde herske, men
kun unyttige og skadelige som Tjørnen (Dom. 9).

2) Konge i Juda i 8. Aarh. f. Kr., Søn af
Uzija, hvis Regering han overtog endnu før
dennes Død. Hans Regering var kort og lidet
betydelig. Han byggede Templets øvre Port.
Paa hans Tid begyndte Efraim og Damaskus de
Angreb paa Juda, der fik saa stor Bet. under
Efterfølgeren Achaz (2. Kong. 15, 32—38).
<i>J. P.</i>
</chapter>

<chapter name="Jothion">
<b>Jothion</b> [-ti-], Glycerindijodhydrin, C<sub>3</sub>H<sub>5</sub>J<sub>2</sub>OH,
fremstilles af den tilsvarende Klorhydrin ved
Omsætning med Jodkalium. Det er en gullig,
