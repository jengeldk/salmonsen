vil den ene af Evolutfjedrene blive
sammentrykket. Ved lange Vogne er de yderste Dele
af Trækstangen (med Trækkrogen) forbundne
med den øvrige Trækstang ved et Led (<i>j</i> paa
Fig. 12), der tillader Trækkrogenes Bevægelse
i vandret Plan; i saa Tilfælde er Hullet i
Bufferplanken aflangt. Undertiden anvendes
foruden Skruekobling ogsaa <sp>Sikkerheds</sp>- ell.
<sp>Nødkæder</sp>, og ved Transport af lange
Genstande paa Tømmervogne med Vrideskamler
forbindes Vognene med saakaldte stive
Koblingsstænger (se nærmere under <sp>Kobling</sp>).
Bogievognenes Vognrammer (Fig. 12) afviger
i Hovedsagen fra den 2-akslede Vogns ved den
større Længde, der nødvendiggør fl.
Tværafstivninger, samt den saakaldte <sp>Armering</sp> <i>æ</i>,
der kan bestaa af 2 skraatstillede
Rundjernsstænger, der er fastgjorte hver til sin af
Vognrammens Ender, og som ved deres
Samlingssted er afstivede ved en Støtte mod
Længdedrageren; Støtten er skrueskaaret i den
nederste Ende og forsynet med Møtrikker,
saaledes at dens Længde kan varieres, alt efter
den ønskede Grad af Længdedragerens Stivhed
over for Bøjning; ved en Del Vogne gøres
Armeringen dog trapezformet med 2 Støtter; der
anvendes ogsaa Armering <i>ø</i> paa tværs af
Vognen; en yderligere Forstærkning sker ofte (i
Indergangsvogne) ved at konstruere de
udvendige Længdedragere med betydelig Højde (ved
Hjælp af Jernplader), saa de naar et Stykke
op i Vognkassens Sider. Ved alle
Kupépersonvogne og i øvrigt de fleste 2-akslede
Godsvogne m. fl. bygges Undervogn og Vognkasse
hver for sig; de er fastgjorte til hinanden ved
Konsoller o. l. og mellem dem er anbragt et
Lag Filt for Personvognenes Vedk. og Tagpap
(for at beskytte Undervognen mod Rust) for
Godsvognenes Vedk. I Modsætning hertil er
Vognkassens Bund og Undervogn ved
Bogie-Indergangsvogne sammenbyggede til et Hele. Ved
2- og 3-akslede Vogne overføres Vægten af
Undervogn og Vognkasse gennem
<sp>Federophængningen</sp> (s. d.) med
<sp>Bærefjedrene</sp> <i>p</i> til <sp>Akselkasserne</sp>, der med
deres <sp>Lager</sp>- (<sp>Leje</sp>-) <sp>pander</sp> hviler paa
<sp>Hjulsættene</sp> <i>h</i>'s (s. d.) <sp>Akselhalse</sp>
(-<sp>søler</sp>); Akselkasserne styres i
<sp>Akselgaflerne</sp> <i>q</i>. Medens Hjul og Aksler ved alm.
2-akslede Vogne har en uforanderlig Stilling i
Forhold til hinanden og til den øvrige Del af
Vognen, naar der ses bort fra den
Bevægelighed, som Bærefjedrene tilsteder, maa derved
længere Vogne — for at lette deres Passage
gennem Sporkurverne — træffes særlige
Forholdsregler, saa at Hjulene kan indstille sig
saa godt som muligt efter Kurvernes Radius.
Dette opnaas dels gennem de saakaldte
<sp>Lænkeaksler</sp> i Forbindelse med <sp>svævende
Akselkasser</sp> ved 2- og 3-akslede Vogne,
dels ved <sp>Bogier</sp> (<sp>Trucker</sp>) ved
Bogie-(Truck-)vogne; Lænkeakslerne kan igen være
enten »fri« ell. »koblede«, i sidste Tilfælde er
Akslerne saaledes forbundne med hinanden ved
Stænger, at de maa dreje sig
samtidig, men til modsatte Sider. Ved
Bogievognene overføres
Vognkassens Vægt til Bogierne gennem
<sp>Centrumstykket</sp>, hvis
øverste Del <i>S</i><sub>1</sub> sidder paa et
Tværstykke i Vognbundens Ramme,
medens det underste er anbragt
paa Bogiens <sp>Svingbjælke</sp> <i>S</i><sub>2</sub>.
Bogierne bygges ofte helt af Jern,
men deres Ramme er dog hyppigt
af Træ, hvad der f. Eks. er mest
alm. ved de danske Statsbaner og
i Amerika; saadanne Bogier med
Træramme giver Vognene et
blødere og mere lydløst Løb. Paa
Undervognene er i øvrigt anbragt
forsk. Ledninger for Opvarmning,
Belysning og gennemgaaende
Bremser; desuden
<sp>Bremsecylindrene</sp> <i>D</i> (se Fig. 12) med
dertil hørende <sp>Beholdere</sp> <i>E</i>.,
de forsk. <sp>Bremseaksler</sp> og
<sp>Bremsetøjet</sp> i det hele taget
(se <sp>Bremse</sp>); endelig kan der være ophængt
<sp>Akkumulatorbatteri</sp>, evt. tillige en
<sp>Dynamo</sp>, drevet fra en Hjulaksel.

<sp>Vognkassens</sp> Konstruktion og
Indretning er som nævnt i Modsætning til
Undervognens forsk., rettende sig efter dens
Anvendelse. Ved Person-, Post- og Rejsegodsvognene
bestaar den som Regel af et <sp>Stel</sp> af Træ (se
Fig. 12), indvendig beklædt med Brædder <i>y</i><sub>2</sub>,
udvendig med et Lag isolerende Pap, der skal
beskytte de udenpaa liggende tynde
Beklædningsplader <i>y</i><sub>1</sub> af Jern mod Rust.
Mellemrummet er udfyldt med Træuld e. l. Materiale for
at gøre Vognkassen lunende for Blæst og

<img>Fig. 11. Skematisk Tegning af en Undervogn til en 2-akslet
Jernbanevogn.</img>

<img>Fig. 13. Engelsk, aaben Godsvogn fra omkring
Aar 1830.</img>
