saaledes at kun en Del af Slaggen bliver glasagtig.
Den luftgranulerede Slagge fylder mindre end
den vandgranulerede og behøver ikke at tørres,
inden den males.

Slaggesandet kan bruges paa 3 forsk. Maader:
1) ublandet, 2) blandet med Kalk, 3) som
Raastof for ell. blandet med Portlandcement.

1) Af <sp>ublandet</sp> Slaggesand (ell. saadant
blandet med c. 6 % brændt Kalk) fremstilles
Mursten ved Presning og Hærdning i Damp
af knapt 100°, omtr. som ved Fremstilling af
<sp>Kalksandsten</sp> (s. d.).

2) Naar Sandet tørres og males til Mel, kan
det bruges som <sp>hydraulisk Tilslag</sp> til
Kalkmørtel paa Byggepladsen ell. til
Fremstilling af <sp>Slaggecement</sp>
(<sp>Puzzolancement</sp>) ɔ: en fabriksmæssig fremstillet
Blanding af Melkalk og Slaggemel.

3) Slaggesand bruges som <sp>Raastof</sp> ved
Portlandcement-Fabrikation. Saadan
Slagge-Portlandcement fremstilles ved at sønderdele
Kalkstenen til Nævestørrelse og blande den med
tørret, granuleret Slagge, hvorpaa Blandingen
males til Mel og brændes i Roterovn. Der kan
paa denne Maade fremstilles en ganske normal
Portlandcement, men der er ikke megen
Fordel ved det, da Slaggerne blot erstatter Leret.

De Jernværker, der fabrikerer saadan
Cement, blander derfor gerne Klinkerne med
indtil 30 % ubrændt Slaggesand, inden de males.
Denne blandede Cement kaldes i Tyskland
<sp>Jern-Portlandcement</sp> og regnes for
jævngod med alm. Portlandcement til alle
Arbejder, ogsaa til Jernbeton. Til Fabrikationen
bruges kun de Slagger, der faas ved
Fremstilling af Støberiraajern, og som er særlig
kalkrige; Kalkmængden skal mindst være lig
Mængden af opløselig Kiselsyre + Lerjord.
Cementen, der undertiden eksnorteres til
Danmark f. Eks. fra Jernværket Kraft ved Stettin,
faar ved Hærdning i Vand en stærk grøn
Farve. Da Slaggen binder den fri Kalk, som
Portlandcementen udskiller ved Hærdningen,
anses den blandede Cement for bedre end den
rene i Henseende til Volumenbestandighed og
Modstandsdygtighed i surt Vand og Havvand.
Dens større Indhold af Kalciumsulfid (CaS)
synes uden Bet. Ogsaa alm. Portlandcement,
der er blandet med indtil 30 % Slagge,
benævnes J.

Bestræbelserne for at fremstille Cement af
Slaggerne uden at brænde dem paany og uden
at tilsætte de store Mængder Portlandcement
har i de senere Aar gjort store Fremskridt,
idet det er lykkedes at fabrikere de saakaldte
<sp>Højovnscementer</sp>, der indeholder indtil
85 % ubrændt Slagge. Hertil kræves, at
Slaggerne behandles paa særlige Maader. Førende
paa dette Omraade har Dr. <sp>Passow</sp> været,
der ved at blande glasagtige (ɔ: alm.
granulerede) Slagger med Slagger, der ved
Opvarmning var afglassede (ɔ: gjort krystallinske),
fremstillede en Cement, der i frisk Tilstand var
god, men som ødelagdes ved Lagring, idet de
smaa Mængder fri Kalk, som fandtes i den
afglassede Slagge, var saa findelte, at de meget
hurtig i Luften blev, omdannede til Karbonat.
Passow tilsætter derfor, 15—30 %
Portlandcement, som bevirker Størkningen, og hvis
Kalkudskillelse kommer Slaggerne til Gode. En
anden herhenhørende Cement er <sp>Collos
Cement</sp>, der fremstilles af luftgramileret
Slagge; den glødende Slagge løber hen over en
hurtig roterende Cylinder med ujævn
Overflade, der spreder den i Smaadraaber, som
derpaa møder en fin Regn af en svag
Magniumsulfatopløsning. Den saaledes behandlede
Slagge sammenmales med lidt Gips og en større
ell. mindre Mængde Portlandcementklinker.
Colloscementen indeholder mere Kiselsyre,
Lerjord og Magnesia end Portlandcement; den
er lysere og har kun en Vægtfylde af c. 2,88.
Efter de tyske Normer skal Højovnscement
mindst indeholde 15 % Portlandcement og
fremstilles af Slagger med højst 5 % MnO, og
for hvilke Forholdet (CaO+MgO+1/3 Al<sub>2</sub>O<sub>3</sub>):
(SiO<sub>2</sub>+2/3 A2<sub>2</sub>O<sub>3</sub>) er større end 1. Den skal
lagres tørt og trækfrit og bruges hurtigst muligt.
Paa 4900 Maskers Sigten maa den højst
efterlade 12 %. Den anses som jævngod med
Portlandcement ogsaa til Jernbeton og som
modstandsdygtigere mod surt Vand og Havvand.

I Henhold til det foregaaende er
Benævnelserne paa de Mørtelstoffer, der fremstilles af
Slagge, flg.:

Ren Slagge: Hydraulisk Tilslag. Slagge
blandet med Kalk: Slaggecement, Puzzolancement.
Slagge blandet med mindst 15 % Klinker:
Højovnscement. Slagge blandet med mindst 70 %
Klinker: Jern-Portlandcement. Rene Klinker:
Portlandcement.
<i>E. Su.</i>
</chapter>

<chapter name="Jernpræparater">
<b>Jernpræparater,</b> til med. Prug tjenende
jernholdige Præparater f. Eks.: <i>Chloretum
ferrico-ammonicum</i>, jernholdig Salmiak, tilberedt
af Salmiak og Jernklorid, indeholdende c. 2
% Jern. <i>Chloretum ferricum</i>, Jernklorid,
<i>Citras ferricus cum Chinina</i>, citronsurt Jerntveilte
med Kinin, tilberedt ved Inddampning af en
Opløsning af frisk fældet Jerntveiltehydrat,
Citronsyre og Kinin, indeholder 10—12 % Kinin
og c. 12 % Jern. <i>Crocus Martis adstringens</i>,
Jerntveilte, <i>Crocus Martis aperiens</i>,
Jerntveiltehydrat, <i>Extractum Pomi ferratum</i>,
Æbleekstrakt med Jern, tilberedt ved Opløsning af
Jernfilspaan i sur Æblesaft og Inddampning til
Ekstrakt. Ved Opløsning af en Del Ekstrakt i
5 Dele vinaandholdigt Kanelvand faas <i>Tinctura
Pomi ferrata</i>, æblesure Jerndraaber, <i>Ferrum
pulveratum</i>, pulveriseret Jen, der skal
indeholde mindst 98 % Jern, <i>Ferrum reductum</i>,
reduceret Jern, der skal indeholde mindst 90
% Jern. <i>Hydratocarbonas ferrosus saccharatus</i>,
kulsurt Jernforilte med Sukker, tilberedt ved
at inddampe en Blanding af frisk fældet
kulsurt Jernforilte og Sukker til Tørhed,
indeholder altid større ell. mindre Mængder af
Jerntveilte, <i>Lactas ferrosus</i>, mælkesurt
Jernforilte (se <sp>Mælkesyre</sp>), <i>Liqvor Ferri
albuminati</i>, Jernalbuminatopløsning, <i>Mixtura Ferri
composita</i>, Griffith's Mikstur, <i>Pilulæ Blaudii</i>,
Blaud's Piller, <i>Pilulæ Ferri Compositæ</i>,
sammensatte Jernpiller, indeholder Myrra og
kulsurt Jernforilte, dannet ved Vekselvirkning
mellem kulsurt Kali og svovlsurt Jernforilte.
Hver Pille indeholder 2 cg kulsurt Jernforilte.
<i>Pilulæ Jodeti ferrosi</i>, Jodjernpiller. Hver Pille
indeholder 5 cg Jod jern. <i>Soluti chloreii ferrici</i>,
opløst Jernklorid, en Opløsning af 1 Del
