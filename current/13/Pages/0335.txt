Samlinger, og hertil kom, at J. hverken var en
praktisk uddannet ell. en veltalende Mand. Og
dog løste han Opgaven godt. Thi han ejede et
solidt Fond af naturvidenskabelige Kundskaber,
han var ædruelig i sin Opfattelse og undgik
derfor alle løse Hypoteser, han havde Respekt
for og Forstaaelse af det praktiske Livs Krav,
hans Erfaring voksede med Aarene, og navnlig
vandt han et, ved sine aarlige Ferierejser rundt
om i Landet erhvervet, fortroligt Kendskab til
det danske Landbrug. Hans Auditorium paa
Læreanstalten fyldtes efterhaanden med en
betydelig Kreds af unge Studerende, og da han
overtog Undervisningen i Landøkonomi ved
Landbohøjskolen — i hvis fortrinlige
Organisation han havde en betydelig Andel —, virkede
han ogsaa her længe paa udmærket
Maade. Ofte kom de unge Elever ind til Skolens
Læresale med faa og smaa Forkundskaber,
men J. forstod at give dem Interesse og
Respekt for Kundskab og Viden, at knytte dem
personlig til sig og tale til dem, saa de med
Tillid og Forstaaelse lyttede til hans Ord.

1855—83 var J. Præsident i
Landhusholdningsselskabet og i en Aarrække virkede han
fortrinlig i Selskabet. Sammen med sine
Kollegaer i Præsidiet, Etatsraad Tesdorpf og Grev
Holstein-Holsteinborg, fik han gydt nyt Blod i
det dengang stagnerende Selskabs Aarer; det
begyndte, navnlig ved J.'s Initiativ, den
Foredragsvirksomhed, som det stadig fortsætter, og
som har medført, at saa mange udmærkede
videnskabelige Afhandlinger og Meddelelser af
Praksis har set Dagens Lys under Selskabets
Auspicier, det optog (ved Prof. Segelcke) sin
Konsulentvirksomhed, det udvidede sin
Lærlingeinstitution o. s. v. Under de nævnte Mænds
Ledelse kom Selskabet atter i levende
Forbindelse med Landbruget. Af dets Organ,
»Tidsskrift for Landøkonomi«, var J. Redaktør
1853—66, og han bragte Tidsskriftet betydelig op,
ikke saa meget ved selv at skrive i det —
han var lige saa lidt Pennens som Ordets
Mand —, men ved at knytte en Rk.
fremragende Medarbejdere til det.

J. var selvskreven til en Del offentlige Hverv
i Landbruget, han var saaledes Dommer ved
Landmandsforsamlinger og Udstillinger
herhjemme og ude, tilsynshavende ved
Landbrugsskoler, Medlem af mangfoldige Komiteer og
Udvalg, Formand (1868—79) for Kbhvn's Amts
Landboforening m. m. Ved denne omfattende
Virksomhed vandt han sig en overordentlig
stor Vennekreds, der stod i Gæld til ham for
en stor Del af den Oplysning, paa hvilken det
danske Landbrugs Udvikling i Nutiden er
baseret.
<i>H. H—l.</i>
</chapter>

<chapter name="Jørgensen, Carl Thorvald">
<b>Jørgensen,</b> <sp>Carl Thorvald</sp>, da. Officer,
f. 21. Jan. 1819 i Frederikshavn, d. 28. Aug.
1902 i Kbhvn, blev Sekondløjtnant 1837 og efter
at have gennemgaaet Højskolen 1838—42
Premierløjtnant i Ingeniørkorpset. 1847—53 var
han ansat ved Kongerigets Vejtjeneste, men var
dog i Krigsaarene ved
Feltingeniørdetachemen-et, hvormed han deltog i Slaget ved Slesvig,
Kampen ved Nybøl, Slaget ved Fredericia,
Fægtningen ved Helligbæk og Slaget ved Isted.
1848 blev han Kaptajn. 1853—56 stod han atter
ved Ingeniørtropperne og fungerede samtidig
som Lærer i Vejbygning ved den kgl. mil.
Højskole samt var Medlem af Kjøbenhavn's Vej-
og Brolægningskommission. Han kom derefter
tilbage til Vejtjenesten og var nogle Aar
Amtsvejsinspektør i Svendborg Amt samt 1861
Borgerrepræsentant i Odense. I Krigen 1864 var
J., som 1860 havde faaet Majors Karakter, ansat
ved Ingeniørkommandoen og deltog i
Fægtningerne ved Mysunde og Vejle. Efter Krigen
kom J. atter til Vejtjenesten, blev 1865
Kommandør for Ingeniørtropperne og 1867 Oberst
samt Chef for 1. Ingeniørbataillon. Som
saadan sendtes han 1872 til Lolland og Falster
for foreløbig at udbedre den ved Stormfloden
foraarsagede Skade. 1880 blev han Chef for
Ingeniørregimentet og afskedigedes 1884 med
Generalmajors Karakter. J. har væsentlige
Fortjenester af Ingeniørtroppernes Udvikling i
personel og materiel Henseende; han udgav 1865
»Praktisk Vejledning i Vejes Bygning og
Vedligeholdelse«. — J., der var en ivrig
Møntsamler, stiftede 1885 »Møntsamlerforeningen i
Kjøbenhavn« (fra 1889 »Den numismatiske
Forening«) og har udgivet en »Beskrivelse over
danske Mønter 1448—1888« (1889).
<i>P. Nw.</i>
</chapter>

<chapter name="Jørgensen, Christian">
<b>Jørgensen,</b> <sp>Christian</sp>, dansk
Skuespiller, f. i Kbhvn 18. Febr. 1812, d. smst. 29. Maj
1869. Han blev allerede meget tidlig Elev ved
det kgl. Teater, men da det ikke lykkedes ham
at faa en Debut, rejste han 1831 til Norge, hvor
han fik Ansættelse ved det Strømberg'ske
Teater i Kria, og hvor han optraadte saavel i
Elsker- som i Karakterroller. Efter det
Strømberg'ske Teaters Brand fortsatte han sin
kunstneriske Virksomhed ved det nyopbyggede
Teater paa Bankpladsen, ved hvis Aabning 4.
Oktbr 1837 han fremsagde den til Anledningen
af A. Munch forfattede Prolog samt spillede
Titelrollen i samme Forfatters »Kong Sverre's
Ungdom«. Ved Kria Teater forblev J. siden
uafbrudt indtil 1863, da han trak sig tilbage
fra Scenen og bosatte sig i Kbhvn. I dette lange
Tidsrum hørte han til Teaterets mest
fremragende og dygtige Kræfter. Han besad et
dram. Talent af betydeligt Omfang og kan
betegnes som en Repræsentant for sin Tids
bedste Kunst. Hans Repertoire bestod fornemmelig
af Datidens Helte- og Karakterroller, hvori han
med sit heldige Teaterydre, sit kraftige,
klangfulde Organ i Forening med sin Intelligens og
sin gennem Aarene erhvervede Rutine gjorde
megen Lykke. Til hans bedste Roller hørte
Hakon Jarl foruden fl. af den
Oehlenschläger'ske Tragedies Helte, og i Karakterdramaet er
hans Navn knyttet til Roller som Kean i Alex.
Dumas's Skuespil af samme Navn, Markis'en af
Seiglière i »Emigranten og hans Datter«,
Bolingbroke i »Et Glas Vand« og Sir Peter Teazle
i »Bagtalelsens Skole«. Men ogsaa i Lystspillet
og Vaudevillen optraadte han med Held; han
udførte her Roller som Palle Blok i »Pak«, Ole
Kaninstok i »Capriciosa« og Ledermann i
»Recensenten og Dyret«, hvorhos han med sin
gode Sangstemme tillige ofte anvendtes i større
Sangstykker og Operaer; han har saaledes
sunget baade Titelpartiet og Leporello i »Don
Juan«. Foruden som Skuespiller fungerede han
