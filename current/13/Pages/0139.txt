Ordensbanneret. (<sp>Litt</sp>.: <sp>Delaville le Roulx</sp>, <i>De
prima origine Hospitalariorum
Hierosolymitanorum</i> [Paris 1885]; <sp>samme</sp>, <i>Cartulaire
général de l'ordre des hospitaliers de S. Jean de
Jérusalem</i> I—IV, indeholdende Dokumenter fra
1100—1310 [afsluttet 1900]; <sp>samme</sp>, <i>Mélanges
sur l'ordre de S. Jean de Jérusalem</i> [Paris
1910]; <sp>W. Porter</sp>, <i>A history of the knights
of Malta</i>, I—II [London 1858]; <sp>Finck</sp>,
»Übersicht der Gesch. des ritterlichen Orden St.
Johannis vom Spital zu Jerusalem und der
Balley Brandenburg«; for Danmarks Vedk.
særlig O. Nielsen, »Dueholm's Diplomatarium«
med P. G. Thorsen's Indledning).
<i>J. O.</i>
</chapter>

<chapter name="Johannitius">
<b>Johannitius,</b> se <sp>Hunain ben Ishak</sp>.
</chapter>

<chapter name="Johannot">
<b>Johannot</b> [зoa'no], fransk Grafikerfamilie.

1) <sp>François</sp>, Blomstermaler og Litograf, f.
c. 1760 i Offenbach a. M., d. i Mannheim 1838,
af fr. Hugenotfamilie, oprettede efter Studier
i Lyon et Silkevæveri i Offenbach og indførte
1806 Litografien i Paris. Af hans 3 Sønner
virkede 2) <sp>Charles</sp> (1793—1825) som
Vignetstikker og Illustrator; 3) <sp>Charles Henri
Alfred</sp>, f. 1800 i Frankfurt, d. i Paris 1837,
Kobberstikker, Maler og Tegner, Elev af
Faderen og ovenn. Broder, vandt sit Ry ved Stikket
efter A. Scheffer's »De Forældreløse« (1824),
men var ogsaa virksom som Figurmaler: »Don
Juan's Skibbrud« (1831), »Mademoiselle de
Montpensier's Indtog i Orléans under
Fronden« (1833, Luxembourg-Samlingen),
Historiestykker til Versailles-Museet,
Udsmykningen af Notre-Dame de Lorette i Paris med
Billeder fra St Hippolyte's Liv, m. v. Hans
omfattende Arbejder som Illustrator foregik
for en Del under Samvirke med Broderen 4)
<sp>Tony</sp>, Maler og Kobberstikker, f. i Offenbach
1803, d. 1852 i Paris. De to Brødre indførte
efter eng. Mønster den illustrerede Vignet i
Frankrig; T. var Broderen behjælpelig med en
Rk. Illustrationer til W. Scott, Cooper, Byron,
Chateaubriand, m. fl.; selv gav han bl. m. a.
Illustrationer til Molière's »Don Quichote«,
»Manon Lescot«, Nodier, Goethe. Han malede
baade Genrestykker — meget populære blev
»De smaa Vildttyve« — og historiske Arbejder:
»Du Guesclin's Død« (1833), flere Billeder til
Versailles-Mus., »Louis Philip og Dronning
Victoria« (1846, Slottet Eu) m. v.
<i>A. Hk.</i>
</chapter>

<chapter name="Johannsen, Bertha Agnes Elise og Julius Ernst Christian">
<b>Johannsen,</b> 1) <sp>Bertha Agnes Elise</sp>,
Sangerinde, f. 24. Novbr 1820 i Glückstadt, d.
6. Aug. 1893 i Reichenhall. Hun var Datter af
den tyske Præst ved Skt Petri Kirke i Kbhvn
Dr. J., uddannedes først hos Rud. Bay og C.
Helsted, senere hos Garcia i Paris. Som
Sangerinde vandt hun et meget betydeligt Navn i
Udlandet, navnlig i Tyskland og Holland,
gjorde fl. Kunstrejser, bl. a. til Amerika. —
2) Hendes Broder, <sp>Julius Ernst
Christian</sp>, f. 28. Febr 1826 i Kbhvn, d. i
Petrograd 27. Juli 1904, dansk Musiker, Elev af
Dütsch, Berggreen, N. P. Jensen, senere af
Konservatoriet i Leipzig under Mendelssohn
og Gade. 1848 drog han til Rusland, hvor han
siden 1852 havde Ophold i Petrograd, særlig
anset som Musikteoretiker. 1867 knyttedes han
til det nyoprettede kejserlige Konservatorium,
hvor han blev Lærer for en Rk. af de yngre,
mest betydende russ. Komponister. 1891
udnævntes han til Direktør for Konservatoriet
som Anton Rubinstein's Efterfølger.
<i>A. H.</i>
</chapter>

<chapter name="Johannsen, Fritz">
<b>Johannsen,</b> <sp>Fritz</sp>, Direktør for Kbhvn's
Telefonaktieselskab, f. i Kbhvn 16. Apr. 1855.
Efter 1877 at have taget polyteknisk Eksamen
arbejdede J. først nogle Aar som Assistent ved
private Jernbaneanlæg,
Inddæmningsforetagender etc.;, var derefter i 3 Aar ansat som
Ingeniør ved Statsbaneanlægene i Jylland og Fyn og
i 3 Aar ved Kbhvn's Befæstningsanlæg.
1888—1902 udførte J. som Entreprenør en Rk.
betydelige Bane-, Havne- og Broanlæg samt
projekterede og ledede Ombygningen af de
Frederiksberg'ske og de Kbhvn'ske Sporveje 1897—1902;
desuden udarbejdede han 1900 et præmieret
Udkast til Ordningen af Kbhvn's
Banegaardsforhold og i 1902 et ændret Forslag til samme,
hvilket blev lagt til Grund for den vedtagne
Ordning. At J. 1903 udnævntes til
administrerende Direktør for Kbhvn's Telefonselskab, en
fra hans tidligere Virksomhed — baade i tekn.
og administrativ Henseende — vidtforskellig
Institution, er et Vidnesbyrd om J.'s alsidige
Ingeniørviden og administrative Dygtighed, særlig
naar henses til, at Telefonselskabet under
hans Ledelse er naaet til at blive et Mønster for
saadanne Foretagender. J. har beklædt en Rk.
betydelige saavel offentlige som private
Tillidshverv, bl. a. som Medlem af Frederiksberg
Kommunal bestyrelse 1897—1908, som Medstifter
af Dansk Ingeniørforening og som dennes
Formand 1916—20, som Medlem af Bestyrelserne
for talrige Handels- og Industriforetagender
m. m. J. er tillige Vicepræsident i Danmarks
naturvidenskabelige Samfund.
<i>H. D. H.</i>
</chapter>

<chapter name="Johannsen, Gustav Henrik Jøns">
<b>Johannsen,</b> <sp>Gustav Henrik Jøns</sp>,
slesvigsk Politiker, f. 2. Aug. 1840 i Gundeby
ved Sliens nordlige Bred, hvor hans Fader var
Lærer, d. 25. Oktbr 1901. J. voksede op i
Sylvested i Treja
Sogn, hvortil
Faderen
senere blev
forflyttet, og som
laa i det
blandede
Sprogdistrikt, der
dannedes ved de
slesvigske
Sprogforordninger 1851.
Han var fra
Barnsben
fortrolig saavel
med Dansk
som med Tysk.
1861 tog han
Skolelærereksamen i
Kbhvn og
ansattes s. A. som Lærer i Angel. 1864 blev han
afsat af Tyskerne og oprettede nu en
Privatskole i Flensborg. J. gjorde sig tidlig gældende
som dansk Patriot, og Autoriteterne forbød
derfor hans Skole, hvorefter han oprettede en
Boghandel i Flensborg. 1869 begyndte han
Udgivelsen af »Flensborg Avis«, som han ledede,

<img>G. H. J. Johannsen.</img>
