Holstenere, og 1778—82 opstilledes i Slotshaven
og Slotshegnet 54 Mindesmærker udførte i
Marmor af Joh. Wiedewelt.

1797 solgte Arveprinsen J. til Kronen, der
bortforpagtede Godset til Private. Christian
VIII, der havde tilbragt en stor Del af sin
Barndom her, besøgte af og til
Stedet, især i Jagttiden.
Frederik VII blev Marts 1834 p. Gr.
a. Forholdet til sin Hustru,
Frederik VI's Datter, pludselig
forvist til J., indtil Orlogsskibet,
der skulde føre ham til Island,
blev udrustet, og trøstede sig her
med at udgrave Kæmpehøje.
Han fattede Kærlighed til
Stedet og købte det 1854 for 600000
Rdl., efter at Fæstegodset var
frasolgt. Han opholdt sig hyppig
paa J. med Grevinde Danner,
der arvede det ved Kongens Død.
Hun lod opstille en Buste af
Frederik VII (modelleret af H. V.
Bissen) i Slotshaven og
begravedes selv 1874 i en aaben Gravhøj,
ved hvilken staar de 3 fynske
Runestene, Flemløsestenen,
Hagenskov- og Voldtofte-Stenen.

Den ældste Del af J., den nordlige Fløj, er
det gamle Abrahamstrup, en 3 Stokværk høj
Bygning med et højt Taarn paa Midten. Lige
over for denne lod Christian IV lægge en
Bygning paa eet Stokværk; 1722 sattes der andet
Stokværk paa denne, og 1743—46 opførte
Kronprins Frederik (V) endelig den mellemliggende
Forbindelsesfløj og satte to mindre Taarne paa
den søndre Fløj. Gravene ud mod Slotspladsen
er nu tørlagte. Midt paa Pladsen staar en
Bronzehjort (modelleret af Fru Vogt, f. Herbst).
J. ejes nu af <sp>Kong Frederik VII's
Stiftelse</sp> for hjælpeløse og forladte Pigebørn,
især af Almuen; den er oprettet af Louise
Christine, Lensgrevinde af Danner, ved Fundats af
30. Septbr 1873 (kgl. bekræftet 23. Maj 1874)
og har til Formaal at yde fattige og ulykkelig
stillede Pigebørn Ophold, Undervisning,
Opdragelse og Uddannelse til dygtige Tjenestepiger,
samtidig med, at J.'s Ejendom og navnlig
Slottet med dets Omgivelser altid sikres en, de
Minder, som dertil knytter sig, værdig
Vedligeholdelse. — Børnene optages i en Alder fra
2—4 Aar og har Ophold paa J. til det fyldte
16. Aar; ogsaa efter at de har forladt
Stiftelsen, fører denne saa vidt muligt Tilsyn med
dem. Børnene fordeles i Afdelinger
(»Familier«) paa 20. En saadan Familie tæller Børn
al enhver Alder (2—16 Aar) og bestyres af en
Plejemoder. Den danner et Hjem for sig og
har sin egen Husholdning. Kun Skolen
(Overlærer og 9 eksaminerede Lærerinder) er fælles
for alle Hjem, Skolen og Bolig for
Lærerinderne findes paa Slottet. Avlsbygningerne er
nedrevne, og i Stedet derfor er der omkr.
Slotspladsen opført 6 Nybygninger for de forsk.
Plejehjem, Kontorer, Lagere o. s. v. Den
tidligere Kavalerbygning samt Fasangaarden i
Slotshegnet er ogsaa omdannede til Plejehjem.
— Stiftelsen forvaltes af en opr. af Grevinde
Danner valgt Bestyrelse paa 3 Medlemmer,
hvoraf en er Formand. Stiftelsen har Plads til
omtr. 375 Plejebørn.

Selve Slotsbygningen rummer et lille Museum
for Frederik VII, bestaaende af en Række af
hans Dragter, hans Piber, mange Gaver til
ham, enkelte Oldsager af Guld fra hans
Samling o. s. v. samt endelig en Del Portrætter, alt
opstillet i de Værelser, som han og Grevinde
Danner særlig benyttede. (<sp>Litt</sp>.: <sp>C. F.
Wegener</sp>, »Hist. Efterretn. om Abrahamstrup
Gaard i ældre og nyere Tid« I—II [Kbhvn
1855—56] og Aarsberetninger fra Stiftelsens
Bestyrelse).
<i>B. L.</i>

<img>Jægerspris Slot.</img>
</chapter>

<chapter name="Jægt">
<b>Jægt</b> bruges i Norge jævnsides med Jagt,
især i Sammensætninger: <sp>Jægteskipper</sp>,
Fører af en J., <sp>Jægtefarer</sp> o. s. v.
</chapter>

<chapter name="Jähns, Friedrich Wilhelm">
<b>Jähns</b> [jæ.ns], <sp>Friedrich Wilhelm</sp>, tysk
Musikforfatter, (1809—88), levede som anset
Sanglærer i Berlin, hvor han dannede en efter
ham opkaldt Sangforening. J. var ogsaa
virksom som Komponist, men fik særlig Bet. ved
sin fortrinlige musikhistoriske Gerning, der
næsten udelukkende var helliget J.'s
Yndlingskomponist: C. M. v. Weber. J.'s enestaaende
Samlinger vedrørende denne Komponist findes
i Berlin-Biblioteket. Resultatet af J.'s Studier
er »C. M. v. Weber in seinen Werken« [1871],
en kronologisk ordnet Fortegnelse over
Weber's Arbejder ledsaget af udførlige og
udmærkede Noter, et Kildeskrift med Hensyn til
Weber's Biografi, samt det mindre Skr. »C. M. v.
Weber, eine Lebensskizze« (1873).
<i>W. B.</i>
</chapter>

<chapter name="Jællinge">
<b>Jællinge</b> (<sp>Jelling</sp>), Sogne- og
Stationsby i det sydøstlige Nørrejylland, Tørrild
Herred, Vejle Amt, havde 1. Febr. 1916 208 Gaarde
og Huse og 896 Indb. (1901: 827). Byen har
bl. a. Kirke, en stor, 1904 indviet By- og
Seminarieskole, Statsseminarium, Sparekasse
(oprettet 1870), Haandværkerforening med en
1901 opført Bygning, Markedsplads,
Andelsmejeri, Dampmølle, Tagstensfabrik,
Elektricitetsværk m. m. samt Station paa Vejle—Give
Banen og Postkontor.
<i>H. W.</i>

J. var i Oldtidens Slutning og den
tidligere Middelalder et Sted af stor Betydning.
