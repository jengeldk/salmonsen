Skibsliste ud for Skibets Navn. Bogstaverne
GQBC—GWVT er forbeholdt Krigsskibe og
Bogstaverne HBCD—WVTS Handelsskibene. K.
vises ved Møde i Søen ell. ved Passage af
Signalstationer, naar Skibet ønsker sig
rapporteret til dets Reder ell. af anden Grund
ønsker at give sig til Kende. Naar et Skib
hejser sit K. ved Passage af danske Signal- og
Telegrafstationer, bliver Passagen vederlagsfrit
telegraferet til Børsen i Kbhvn og under visse
Forhold til Børsen i Aarhus, hvorefter den
optages i Bladene i Ind- og Udland.
<i>C. B-h.</i>
</chapter>

<chapter name="kendt Mand">
<b>kendt Mand,</b> d. s. s. <sp>bekendt Mand</sp>.
</chapter>

<chapter name="Keneh">
<b>Keneh,</b> <sp>Kena</sp>, <sp>Qina</sp>, By i Øvreægypten,
ligger paa højre Bred af Nilen, 263 km S. Ø. f.
Siut og har (1917) 23300 Indb., hvoraf mange
Koptere og Grækere. Den staar i
Jernbaneforbindelse med Kairo og er Udgangspunkt for en
vigtig Karavanvej til Kosseir ved det Røde Hav
og er Rastplads for Pilegrimskaravanerne til
Mekka. K. er bekendt for sin Fabrikation af
fortrinlige Vandkrukker af Ler og er Hovedstad
i et Mudirieh af samme Navn.
<i>C. A.</i>
</chapter>

<chapter name="Kengka">
<b>Kengka,</b> se <sp>Chanka-Sø</sp>.
</chapter>

<chapter name="Kenia">
<b>Kenia,</b> Bjerg i Østafrika, ligger omtrent
under Ækvator (0° 10′ s. Br.) og hæver sig til
5240 m. Et stort Krater tyder paa vulkansk
Oprindelse, og fra dets 5 Gletchere modtager
Tana-Floden sine vigtigste Tilløb. K. blev første
Gang set 1849 af Missionæren Krapf, men først
1883 lykkedes det Thomson at naa dets Fod;
1887 besteg Grev Teleki det til Snegrænsen
(4680 m), men dets Top blev først naaet af
Mackinder i 1899.
<i>C. A.</i>
</chapter>

<chapter name="Kenilworth">
<b>Kenilworth</b> ['ken<sub>i</sub>£wə.þ], By i
Mellemengland, Warwickshire, ligger 7 km N. f. Warwick
ved en Biflod til Avon. (1921) 6752 Indb. K. har
særlig arkæologisk Interesse. Her ligger
prægtige Ruiner af en gl Borg, der blev bygget c.
1120 af Geoffroy de Clinton, senere af Dronning
Elisabeth skænket til hendes Yndling Leicester,
der byggede den større og benyttede den til sine
glimrende Fester (Walter Scott's »K.«), og
endelig ødelagt af Cromwell's Officerer.
<i>G. Ht.</i>
</chapter>

<chapter name="Kenitter">
<b>Kenitter,</b> semitisk Stamme, som fl. Gange
omtales i det Gl. Testamente. K. var nær i
Slægt med Amalekitterne, i hvis Land S. for
Judæa de levede som Nomader; men i
Modsætning til dem stod K. i venskabeligt Forhold til
Israel baade under Ørkenvandringen og senere.
Moses Svigerfader omtales som K. ell. Midianit,
og K. har muligvis bidraget en Del til
Jødedommens Udformning. Den af arab. Forf.
omtalte Stamme Balqain, som endnu paa
Muhammeds Tid levede S. f. Judæa, var maaske K.'s
Efterkommere.
<i>K. B.-S.</i>
</chapter>

<chapter name="Kenmare">
<b>Kenmare</b> ['kenm.r<sub>ə</sub>], By i det sydvestlige
Irland, Kerryshire, ligger ved K.-Bay og har
c. 1200 Indb.
<i>G. Ht.</i>
</chapter>

<chapter name="Kennan, George">
<b>Kennan</b> ['ken<sub>ə</sub>n], <sp>George</sp>, amer. Skribent,
i. 16. Febr. 1845 i Ohio, berejste som
Telegrafist i det rus.-amer. Telegrafselskab
Kamtschatka 1865 og Rusland og Sibirien 1870—71
[<i>Tent life in Siberia</i>, 1870]. En Rejse i Sibirien
1885—86 gav ham Stof til hans Bog <i>Siberia
and the exile system</i> [1889—90; oversat paa
Dansk som »Sibirien« 1891], hvori han beskriver
de russ. Forvistes Liv. Har senere optraadt som
Foredragsholder og Journalist og har som
saadan offentliggjort <i>Campaigning in Cuba</i> (1899),
<i>The Tragedy af Pelée</i> (1902), <i>A Russian Comedy
of Errors</i> (1915).
<i>C. A.</i>
</chapter>

<chapter name="Kennebec">
<b>Kennebec</b> ['ken<sub>i</sub>bek], Flod i U. S. A., Staten
Maine, kommer fra Moosehead-Søen (312 m o.
H.), løber mod S., er 260 km lang og udmunder
i Atlanterhavet. Dens Vandkraft udnyttes bl. a.
ved Maines Hovedstad Augusta.
<i>G. Ht.</i>
</chapter>

<chapter name="Kennebunk">
<b>Kennebunk</b> ['ken<sub>i</sub>bəŋk], By i U. S. A., Staten
Maine, ved Udløbet af <sp>Floden</sp> af samme
Navn i Atlanterhavet, har Kysthandel. (1910)
3099 Indb.
<i>G. Ht.</i>
</chapter>

<chapter name="Kennedy, John Pendleton">
<b>Kennedy</b> ['ken<sub>i</sub>d<sub>i</sub>], <sp>John Pendleton</sp>,
amer. Forf. og Politiker, (1795—1870). Hans
mest kendte Værker er Romaner, der skildrer
Livet i Sydstaterne, som: <i>Rob of the Bowl,
Swallow Barn</i> (1832); <i>Horse-Shoe Robinson</i>
(1835). Desuden udgav han <i>Life of William
Wirt</i> (1849); <i>Mr Ambrose's Letters on the
Rebellion</i> (1865). (<sp>Litt</sp>.: <sp>Tuckermann</sp> <i>Life
of John Pendleton K.</i> [New York 1871]).
<i>(T. L.) I. O.</i>
</chapter>

<chapter name="Kennedy, William">
<b>Kennedy</b> ['ken<sub>i</sub>d<sub>i</sub>], <sp>William</sp>, eng. Kaptajn,
f. 1824, d. 1890. Efter at have været i
Hudsonbugt-Kompagniets Tjeneste, valgtes K. til
Fører af »Prince Albert« for at eftersøge
Franklin. Ekspeditionen udsendtes af Lady Franklin,
og dens Maal var at undersøge Boothias
Kyster. Den fr. Marinelieutenant Bellot deltog i
Ekspeditionen. Afsejlede i Slutn. af Maj 1851
fra Aberdeen og naaede under store
Ishindringer til Vestkysten af Baffins Bugt 21. Aug.
Efter at have besøgt Ponds Bugt, sejlede K.
gennem Lancaster Sund og ned i Prince
Regent Indløb til Batty Bugt paa Østsiden af
North Sommerset Ø, hvor Skibet overvintrede.
I Slutn. af Febr 1852 begyndte Slæderejserne.
Da K. 5. Apr. naaede Brentford Bugt, sendtes
den største Del af Mandskabet tilbage, og den
øvrige Rejse udførtes alene af K., Bellot og
4 Mand, som medførte Slæder, af hvilke een
blev trukket af Hunde. Dagen efter opdagedes
Strædet mellem North Sommerset og Boothia,
som fik Navnet Bellot Stræde. Da det forekom
K., at Kysten af North Sommerset strakte sig
uafbrudt mod V., besluttede han at opgive den
opr. Plan, nemlig at undersøge Boothias
Vestkyst — som sandsynligvis havde ledet til
Opdagelsen af den eftersøgte Ekspeditions
Skæbne — og gik mod V. indtil 100° v. L., og
derfra N. paa til Kap Walker uden at finde noget.
Kom til Leopold Havn 15. Maj og derfra til
Skibet. Mandskabets slette Helbredstilstand
gjorde det utilraadeligt at forblive ude en
Vinter endnu. Først 6. Aug. 1852 lykkedes det
at komme ud af Vinterhavnen. Efter at have
landsat den Proviant, der ikke skulde bruges
paa Hjemrejsen, paa Beechey Øen, sejlede
»Prince Albert« tilbage til England. (<sp>Litt</sp>.:
<i>A short narrative of the second voyage of the
Prince Albert in search of Sir John Franklin</i>
[London 1853]; <sp>N. F. Ravn</sp>, »Udsigt over de
Rejser, som er foretagne for at finde
Nordvestpassagen« [Kbhvn 1860]).
<i>G. F. H.</i>
</chapter>

<chapter name="Kennedya">
<b>Kennedya</b> Vent., Slægt af Ærteblomstrede
(Bønne-Gruppen), slyngende Urter ell.
Halvbuske med trekoblede Blade og smukke
