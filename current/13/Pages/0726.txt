<sp>Aarhus Bugt</sp> samt endelig
<sp>Østerrenden</sp> og <sp>Vesterrenden</sp>, nemlig Farvandene
Ø. og V. f. den Rk. af Øer og Grunde, som
ligger i K.'s Midte fra N. til S. Den største og
nordligste af Øerne er <sp>Læsø</sp>, der omgives af
langt udskydende Rev og Flak, af hvilke skal
nævnes Nordre-Rønner mod NV, Læsø-Trindel
mod NØ., Kobbergrunden mod SØ. Den er
derfor en stor Hindring for Besejlingen af K.
Sydligere ligger <sp>Anholt</sp>, der ligeledes er
omgivet af farlige, paa mange Steder langt
udskydende Grunde og Rev, især mod Ø. og NV.
Omtr. 60 km S. f. Anholt ligger den lille
<sp>Hesselø</sp>, og c. 12 km NNØ. f. denne ligger
Lysegrunden, der er en af K.'s farligste Grunde,
dog er dens Farlighed betydelig forringet, fordi
der er opført en Fyrbaake paa den. Foruden
de nævnte tre Øer ligger endnu i K. de danske
Øer, Hirsholmene, Hjelm, Samsø med fl. Holme,
Tunø, Endelave, Æbelø, Sejrø og Nekselø og
langs den svenske Kyst, navnlig mod N., en
temmelig udstrakt Skærgaard.

<sp>Vesterrenden</sp> gaar under Navn af
Læsø Rende mellem Dvalegrunde og de fra
Læsø Vestside udskydende Rev og Flak og er
paa det smalleste kun c. 6 km bred. Sydligere
breder Farvandet sig i Aalborg Bugt, men
tværs over det ligger her fl. Plader med 6 1/4
m Vand, der vanskeliggør Passagen ad denne
Vej for store Skibe. S. herfor gaar Farvandet
videre mellem Grunden
Tangen og Anholt og
fortsættes forbi Fornæs. Den
sydlige Del af
Vesterrenden begrænses paa
Østsiden af en Rk. Grunde og
Rev, af hvilke skal nævnes
Schultz' Grund og
Sjællands Rev, og paa
Vestsiden af Grundene omkr.
Hjelm og Samsø.

I <sp>Østerrenden</sp>
skærer som nævnt en dyb
Rende sig ind. 40 m
Kurven maa paa begge Sider
betragtes som Farvandets
Grænser, men inden for
denne findes meget
uregelmæssige Dybder og mange
Banker. Midt i Østerrenden
ligger flg. Grunde: Fladen
med 6 1/2 m, Lille
Middelgrund med 5 1/2 og Store
Middelgrund med 6 1/2 m.

K. er det St., hvor
Kampen føres mellem
Nordsøens salte og Østersøens
ferske Vand. Beviset for
Kampen er den stærkt
vekslende Saltholdighed og
dens Resultat den
herskende <sp>Strøm</sp>. Den sydlige
(S. fra kommende) Strøm
er fremherskende i
Overfladen, idet Østersøens
udstrømmende ferske og
lettere Vand holder sig oven
paa det i Dybet
indstrømmende salte og tungere
Vand, saa længe
atmosfæriske Forhold ikke
griber forstyrrende ind; men
i saa Fald kan det salte
Vand, om end med
aftagende Saltholdighed,
optage hele Farvandet. Den
sydlige Strøms Styrke og
Mægtighed er afhængig
af Aarstiderne og Vindforholdene, af hine
afhænger den Mængde Vand, der tilføres
Østersøen, og som Strømmen sender N. paa.
Systematiske, hydrografiske Undersøgelser af de
danske Farvande viser tydelig, hvorledes den
egl. Kamp mellem det ferske og det salte Vand
udkæmpes i det nordlige K., da
Saltholdigheden der er underkastet de største
Svingninger. De viser, hvorledes Mægtigheden af det
ferske Vand aftager og tiltager med
