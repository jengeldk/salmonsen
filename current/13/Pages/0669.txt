Tidligere lagdes Soldaterne i Kvarter hos
Borgerne; de mange Ulemper, som er forbundne
med denne Ordning, i Forbindelse med de
staaende Hæres voksende Størrelse bevirkede,
at man allerede fra Ludvig XIV's Tid gik over
til Bygning af K. Ved disse opnaas, samtidig
med at Borgerne befries for de med
Indkvarteringen forbundne Byrder, væsentlige Fordele,
saaledes bedre Oversigt, virksommere Tilsyn og
en deraf flydende lettere Haandhævelse af
Disciplinen og af den milit. Aand. Hertil er i
den nyeste Tid, navnlig efter Indførelsen af
den alm. Værnepligt, kommet forøgede
Fordringer til gode sanitære Forhold, hvilket atter
har haft betydelig Indflydelse paa Bygningen
af nyere K.

I tidligere Tid stilledes ikke store Fordringer
til de for Mandskabet bestemte Lokaler; disse
var smaa og lave, det samme Rum benyttedes
baade som Soveværelse, Opholdsstue, til
Pudsning, Kogning o. s. v. Ofte anvendte man af
Hensyn til den bedst mulige Udnytten af
Pladsen Tomandssenge og anbragte Sengene i
Etager over hinanden.

K., hvis Konstruktion i første Rk. afhænger
af det paagældende Lands klimatiske og
militærorganisatoriske Forhold skal indeholde alle
de for Mandskabet og for dets Uddannelse
nødvendige Lokaler, Plads til Administrationen og
Befalingspersonalet ved beredne Afdelinger
tillige Rum for Heste, Køretøjer m. m. Der maa
fremdeles være Lokaler til Opbevaring af
Vaaben og Munderingssager. Umiddelbart ved K.
maa helst findes den egl. Øvelsesplads og inden
for K.'s Grund Alarmplads, tilstrækkelig stor til
Opstilling af de indkasernerede Afdelinger.

<img>Ingeniørkasernen i Kjøbenhavn. Situationsplan.</img>

<img>Etageplan af Kasernebygning.</img>
