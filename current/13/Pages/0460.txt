dannede ved Isranden under Afsmeltningen af en
Landis. Der kan optræde underordnede Lag af
Morænemateriale ell. en Kerne af Moræneler i
dem. Deres Overflade kan være blokstrøet.
Lagenes Stilling er i Reglen omtr. vandret;
un-dertiden er de rejste paa Kant, bøjede eller
foldede. K. forekommer mere ell. mindre
spredte, især ud for de større Dale, op til en Højde
af c. 500 m o. H. Paa det lavere Land mangler
i Reglen Morænematerialet fuldstændig; i
Højlande indeholder de mere af dette. Sammen
med dem kan der forekomme normale
Endemoræner og flade Sandstrækninger.
<i>(V. M-n). J. P. R.</i>
</chapter>

<chapter name="Kamfedt">
<b>Kamfedt,</b> se <sp>Bonesize</sp>.
</chapter>

<chapter name="Kamfen">
<b>Kamfen,</b> C<sub>10</sub>H<sub>16</sub>, en Kulbrinte, der hører
til Terpenerne, findes meget udbredt, i
Fyrrenaale, i Planteolier, i fr. og amer.
Terpentinolie o. l.; den optræder her i 3 optisk forsk.
Modifikationer. Syntetisk fremstilles den, paa
Grund af sin udstrakte Anvendelse, i
Teknikken til Fremstilling af Kamfer, af
Pinénhydroklorid (se <sp>Pinén</sp>) ved Klorbrintefrøspaltning,
der kan foretages f. Eks. ved Kogning med
vandige ell. alkoholiske Opløsninger af Ammoniak,
Alkalihydrater e. l. K. er en fast krystallinsk
Masse, der smelter ved c. 50° og lugter af
Terebintinolie og Kamfer. Den er mere bestandig
end Pinén og gaar ved Iltning over til Kamfer.
<i>R. K.</i>
</chapter>

<chapter name="Kamfer">
<b>Kamfer,</b> <sp>Laurinol</sp>, er den faste Del,
Stearoptenet, af en æterisk Olie, der findes i
Træet og Bladene af <i>Cinnamomum Camphora</i>.
Dette Træ forekommer dels vildtvoksende, dels
dyrket i Japan og Kina, navnlig paa Formosa
og nærliggende Øer, og nyttiggøres paa den
Maade, at Grene, Blade og Affaldet fra det som
Gavntræ (bl. a. til »Kamferkister«) benyttede
Ved koges med Vand i store Kedler, dækkede
med en Hjælm, der er udforet med
Bambusstraa o. l. K. forflygtiges sammen med
Vanddampene og afsætter sig i Hjælmen, hvorfra det
vindes ved Udskrabning. Det indeholder i
denne Tilstand en Del Vand og Olie, <sp>ægte
Kamferolie</sp>, hvoraf en Del siver ud ved K.'s
Lagring, medens Resten fjernes ved Presning
og benyttes dels paa Stedet, hovedsagelig som
Middel mod Reumatisme o. l., dels som
Erstatning for Terpentinolie til Fremstilling af
Lak. o. l. Den pressede K., der indeholder c.
10 % Urenheder, eksporteres fra Kina
(navnlig i blyforede Trækasser) og fra Japan
(navnlig i Kurve af Bambusfletning) og raffineres ved
Sublimation, hvorved den faas i Form af store
Kager. Ofte bliver disse underkastede en
Presning, hvorved de bliver fastere og tættere,
saaledes at der ved Lagringen ikke lides noget
synderligt Tab ved Fordampning. Den rene K.
er en hvid, krystallinsk, fedtglinsende Masse,
der er saa sejg, at den kun meget vanskelig
lader sig pulverisere; dette lykkes dog let, naar
man først befugter K. med Alkohol. Heri og i
Æter, Kloroform, fede og æteriske Olier o. a.
opløses K. let; i Vand er det temmelig
tungtopløseligt, idet 1 l Vand kun kan opløse c. 0,9
g K. Det er lettere end Vand og svømmer paa
dette under stadig kredsende Bevægelser,
fremkaldte ved Fordampningen. Denne finder
nemlig ret livlig Sted selv ved alm. Temp.,
medens Kogning først indtræder ved 204°.
Smeltepunktet ligger ved 175°. K., der, foruden som
nævnt, tillige forekommer i Rosmarinolie,
Spikolie og Salvieolie, har den empiriske Formel
C<sub>10</sub>H<sub>16</sub>O, danner Haloidsubstitutionsprodukter
ligesom de fede Alkoholer og iltes af
Salpetersyre ell. af en alkalisk
Kaliumpermanganatopløsning til <sp>Kamfersyre</sp>. Det drejer
Polarisationsplanet til højre og adskiller sig
derved fra det isomere <sp>Matricariakamfer</sp>
(i Matricariaolie), der drejer til venstre, og fra
det optisk uvirksomme isomere K., der faas
ved Iltning af den optisk uvirksomme
Kulbrinte <sp>Kamfen</sp>, C<sub>10</sub>H<sub>16</sub>. K. anvendes i
Medicinen, dels opløst i Alkohol,
Kamferspiritus, dels i fed Olie, <i>Oleum camphoratum</i>,
dels i Form af forsk. andre Præparater,
navnlig som udvendig anbragt, smertestillende
Middel; i større Doser virker det giftigt. Endvidere
anvendes det som Middel mod Møl, i
Fyrværkeriet, til Fremstilling af forsk. Slags røgfrit
Krudt og til Fremstilling af Celluloid. —
Betydelige Mængder K. fremstilles nu syntetisk
paa forsk. Maade, f. Eks. ved Iltning af
Borneol ell. Pinenhydroklorid, ved Behandling af
Terpentinolie med Acetater ell. Oxalsyre, ved
Indvirkning af Magnium paa Pinenhydroklorid
og paa andre Maader.

Foruden Laurinol eksisterer der talrige
andre <sp>Kamferarter</sp>, bl. hvilke navnlig kan
nævnes <sp>Borneo-K.</sp>, <sp>Borneol</sp>, ogsaa
kaldet <sp>Baros</sp>-, <sp>Sumatra</sp>- ell. <sp>malajisk K.</sp>
C<sub>10</sub>H<sub>18</sub>O, der faas af <i>Dryobalanops aromatica</i>, i
hvilket det forekommer sammen med en Terpen,
<sp>Borneen</sp>, idet det udskrabes af Hulheder i
Stammen. Det smelter ved 198° og koger ved
212°, lugter som alm. K. og kan fremstilles af
dette ved Addition af to Brintatomer. Det faas
fra Sumatra og Borneo. Ogsaa af denne
Kamferart forekommer en højre-, en
venstredrejende og en optisk uvirksom Modifikation,
<sp>Menthol</sp>, C<sub>10</sub>H<sub>20</sub>O, er en Kamferart, der
udkrystalliserer ved Afkøling af Pebermynteolie,
lugter og smager som denne, smelter ved 43—45°
og koger ved 212°. Det er meget
tungtopløseligt i koldt Vand, letopløseligt i Alkohol, Æter,
Kloroform o. a. Det bruges noget i Medicinen,
bl. a. til Mundvand og i Form af
<sp>Migrænestifter</sp>, der bestaar af Menthol, oftest med
en Tilsætning af en ringe Mængde K. ell.
Thymol, og har dels en svagt bedøvende Virkning
paa Nerveenderne, dels virker det
smertestillende p. Gr. a. den ved dets hurtige
Fordampning frembragte Afkøling.
<i>K. M.</i>

I Medicinen anvendes K. ikke blot, som
nævnt, til udvendig Brug (særlig som
Kamferolie ell. Salver ved Reumatisme) og til
Mundskyllevand o. l., men desuden hyppigt til
indvortes Brug. K. kan enten gives som Mikstur,
som Draaber ell. Midlet kan indsprøjtes under
Huden, i Reglen i Form af Kamferolie. K.'s
Anvendelse til indvortes Brug skyldes dets
stærke stimulerende Virkninger paa de Dele af
Centralnervesystemet, der regulerer
Aandedrættet og Blodkarrenes Kontraktioner.
Desuden stimulerer K. Hjertet og kan paavirke
Svedkirtlerne og Sekretionen fra Slimhinderne
