Præst«), kommer en ny Blomstringstid under
<sp>Ming</sp>-Dynastiet (1368—1644), hvor der
arbejdes med alle de gl. Motiver — og kopieres i
Mængde; Farven trænger sig atter mere frem,
Genremaleriet spiller større Rolle, og
Fremstillingssættet har en Tilbøjelighed mod det mere
naturalistiske. Tidens betydeligste Maler — der
kendes Navne paa c. 1200 — var Lin Liang
(Billeder med Gæs m. v.). Da Ming-Dynastiet
faldt for Tatarerne, det mantshufske
Ts'ing-Dynasti (indtil 1912), flygtede mange til Japan
og lagde kin. Frø i jap. Kunst. Efter Ming-Tiden
fortsattes den gl. Maleroverlevering i K.
(Træsnittet udvikledes, saaledes farvetrykte Bøger fra
1679), men som det synes efter det lidet man
ved, uden fornyende ell. uddybende Kræfter.

<sp>Billedhuggerkunsten</sp> fortoner sig
tilbage i Sten- og Bronzealder;
Bronzeteknikken — som Kineseren har været Mester i ned
gennem Tiderne — skabte Kar og Redskaber til
Optagelse af Offergaver og anden Bronzekunst
af rituel Karakter, ogsaa Kar som Æresminder
til fortjente Embedsmænd. Om formfine Kar
og Vaser af skøn blank Bronze slynger sig
linierytmisk den kin. Mæander
(Tordenmønstret). Fabeldyr fremstilles efter rituelle
Regler og med fast Symbolik: Enhjørning,
Skildpadde, Føniksfugl, Uhyret tao-tie (»Slughalsen«)
»Dragen«, der ogsaa er Kejserslægtens
Symbol, o. s. fr. I det Aartusinder gl. Flodleje
flyder ogsaa Strømme ude fra, der ofte stærkt
farver Hovedløbet ell. baner sig ny Sideløb. Der
spores stærke Strømninger fra de østlige
Middelhavslande: den præ-mykeniske
Bronzespiral, det kretisk-mykeniske Skymønster m. v.,
senere den gr. Indflydelse efter Alexander den
Store (runde Spejle med Dyrefigurer, og
Vinrankeornamenter, bælteformede
Billedfremstillinger paa Lerkar m. v.) og e. Kr. Fødsel over
Indien gennem gr.-indisk Buddhakunst; dennes
Forestillinger og Typer bliver for lange Tider
bestemmende for megen kin. Skulptur, men
dens Fantasis Yppighed beskæres i K. gerne
efter et mere forstandsmæssigt nøgternt og
stereotypt Mønster. Fra 129 f. Kr. er
Stenpladerne med de livfuldt graverede Billeder
(»Kongens Køretur« o. s. v.) fra Hsiao T'ang
Shan. Fra Han-Dynastiet omkring Kristi
Fødsel — under hvilket Indflydelsen V. fra
netop spores stærkt (c. 100 f. Kr. iværksatte
Kejser Wu-Ti en Sendelse til de fjerne vestlige
Egne af Hensyn til Markeds- og
Dynastiinteresser) — er bevaret kostbare Bronzevaser,
Røgelsekar m. v.; i Fremstillingen af
Monstre-Uhyrer, fantastiske og gigantiske Væsener »som
fra et Mareridts frygtelige Visioner« fejrer kin.
Genius sine Triumfer; berømte er de store
Pauker af Bronze med plastiske Figurer; paa
Gravenes Lerkar findes de ovennævnte Bælter
med Fremstillinger af Dyr, Ryttere m. v.; ved
Siden af de sædvanlige Brugsgenstande til
rituelt eller privat Brug: Røgelsekar, Bægre
etc. i Metal træffes lignende i Yade. Paa de
flade Stenrelieffer fra Gravkamre eller
Ærespiller fra 1. og 2. Aarhundrede e. Kr.
fremstilles — i Striber ell. i Virvar mellem
hinanden til Udfyldelse af de tomme Flader —
Vogntog, Slag, Jagter, Processioner,
Fyrste-Audiens, Gengivelser af Sagn og hist.
Begivenheder, alt gennemgaaende livagtigt i
Bevægelsen og rytmisk i Linievirkningen og næppe saa
paavirket af ægyptisk og vestasiatisk Relief,
som man har hævdet (Basreliefferne fra et
Mausoleum i Chantong 147 e. Kr. med hist. og
mytol. Scener). Fra den buddhistiske Tid ses
andre Stenrelieffer i Huletempler m. v.,
nærmest i ind. Gandhara-Stil, saaledes fra c. 5.
Aarh. i 10 Grottetempler nær Peking; endvidere
jættestore Buddha-Figurer i Bronze ell.
forgyldt Træ; om Tai-K'uei (d. 395) meldes, at
han støbte buddhistiske Statuer, som han
bagefter ciselerede, og at han var 3 Aar om en
Buddha (<i>Fo</i>) paa c. 16 Fod. Her kan ogsaa
nævnes de kæmpestore Statuer af Krigsguderne
(Kouantai) og fra senere Tid de atletiske
Dørvogtere ved Klippetemplet i Longmen.
Billedhuggerkunsten fortsattes ellers i de fastslaaede
Former under T'ang- og Sung-Dynastierne, fra
T'ang mærkelige, ret naturalistiske
Klipperelieffer. Ny Impulser kommer senere fra arab. og
pers. Kunst (Bronzer med dekorative
Indskrifter i arab. Skrift, indeholdende Bønner eller
religiøse Formler). Under Ming-Dynastiet
udføres kolossale Elefanter og Menneskeskikkelser
uden for Kejser gravene. Ming-Tidens Monstrer
(overlakket paa Træ), livfulde Bronzefigurer
af Guder, Løver (Peking-Hunde) etc.
efterstræbes nu som kostelige Skatte af Samlere. Ikke
mindst i denne Periode synes Bronzesagerne at
have udmærket sig ved Modeleringens Finhed
og Skønheden i selve Bronzen, hvis Overflade
spiller i alle Toner til det brunsorte. —
Kineserne har ogsaa udmærket sig i anden
Kunstindustri: udskaarne Arbejder i Sten (bl. a. den
haarde Yade), Træ, Elfenben m. v., fortrinlige
Laksager (ofte indlagte med Elfenben,
Perlemor, Metal; de ældste bevarede Laksager
vistnok fra Ming-Tiden; den sidste Periode for det
rigtig gode Lakarbejde sættes til Slutn. af 18.
Aarh.) og først og fremmest Porcelæn (se <sp>kin.
Porcelæn</sp>).

Den faste Overlevering og Pietet præger i høj
Grad kin. <sp>Bygningskunst</sp>. Den arbejder
efter ubrydelige hellige Grundsætninger i
Overensstemmelse med en Natursymboliks saa at
sige geomantiske Love, der foreskriver
Bygningsdelenes nøjagtige Plads i Verdenshjørnerne
efter disses lykke- og ulykkebringende
Egenskaber, og med streng Gennemførelse af
Bygningens Nord- og Syd-Akse, ogsaa gældende for de
forsk. adskilte 1-Etages Bygninger og Pavilloner,
hvoraf en Privatbolig — og ogsaa et Palads —
gerne bestaar. Da Bygningsmaterialet oftest har
været Træ og Mursten, er der derfor bevaret
forholdsvis lidt fra Fortiden. Berømt er den
kin. Mur, opført under Han-Dynastiet langs K.'s
Nordgrænse, c. 12 Fod bred,, 25 høj og 400
geogr. Mile i Udstrækning. Stilen i K.
kendetegnes især ved det svajende Tag, hvis Form
man udleder af Nomadeteltet — det ene Tag
nær det andet, stadig mindre i Højden, som
i paa Templerne og de smaa Taarne, hvis Tage
med Dragefigurer og andet Slyng ud over de
fremspringende Tagsparrer og behængt med
Klokker bæres af lette blanklakerede Træsøjler,
forbundne ved forgyldte Gittere. Da
Buddhismen kom til, affandt den sig med det
fastslaaede geomantiske System og med Bygningsstilen
