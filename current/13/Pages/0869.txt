er Grænsen mellem Kimstængel og Kimrod ikke
let at angive, men den sidste er gerne mørkere
end Stænglen og bærer Rodhaar; tillige er den
kendeligt tyndere og grener sig hurtigt.
<i>(V. A. P.). A. M.</i>
</chapter>

<chapter name="Kimsæk">
<b>Kimsæk</b> (<sp>Embryosæk</sp>) 1) se <sp>Foster</sp>.

2) (bot.) kaldes hos Blomsterplanterne den
(ell. de) i Æggets Kerne ved bestemte Delinger
opstaaede, ofte relativt meget store Celle, i
hvilken ved en ganske særegen
Kernedelingsproces de ved Befrugtningen betydningsfulde
Celler samt Frøhvide cellerne dannes. K., der
er homolog med Makrosporen hos
Karsporeplanterne, opdagedes af Marcello Malpighi
1671. Smlg. <sp>Befrugtning</sp>,
<sp>Generationsskifte</sp>, <sp>Æg</sp>.
<i>(V. A. P.). A. M.</i>
</chapter>

<chapter name="Kimtraad">
<b>Kimtraad</b> (bot.) kaldes det i Reglen
traadformede, flercellede Legeme, hvortil den
befrugtede Ægcelle hos Blomsterplanterne samt
hos Dværgulvefod umiddelbart udvikler sig, og
ved hvis Endecelles Delinger den egl. Kim først
udformes; undertiden danner den et med
Næring fyldt Legeme, der ernærer Kimen, saaledes
hos mange Bælgplanter.
<i>(V. A. P.). A. M.</i>
</chapter>

<chapter name="Kimære">
<b>Kimære</b> (fr. <i>chimère</i>), Hjernespind,
Fantasibillede, uigennemførlig Plan. Ordet betyder
egl. fabelagtigt Uhyre (se <sp>Chimaira</sp>).
<sp>Kimærisk</sp>, uigennemførlig, eventyrlig-fantastisk
og lign.
</chapter>

<chapter name="Kin">
<b>Kin</b> (<sp>King</sp>), Sølv- og Møntvægt i Kina og
Japan = 16 Liang = 601,163 g, anvendes ogsaa
som Vægtlod ved offentlig Vejning i de kin.
Havne, men er i øvrigt paa forsk. Vis, særlig
i den indenlandske Omsætning, af meget
afvigende Størrelse, jfr <sp>Catty</sp>. I Tuskhandelen
i Kiachta bruges som Handelsvægt en K. (=
583,426 g), der er 2 %, og en »lille« K. (=
575,092 g), der er 3,4 % mindre end en K.
Kronvægt for Sølv, 595 1/3 g. Fra 1. Oktbr 1906 er en
K. i Japan sat = 600 g. I Kina er ved Traktat
med England fastsat en K. = 604,79 g, ved
Traktat med Frankrig, Tyskland og Italien en
K. = 604,53 g. I Handelen regnes dog alm. en
K. = 605 g.
<i>H. J. N.</i>
</chapter>

<chapter name="Kina">
<b>Kina</b> (hermed et Kort), Republik i Østasien,
begrænses mod Ø. af det sydkinesiske Hav
(Nanhai) og det østkinesiske Hav
(Tunghai), hvorfra det gule Hav (Hoanghai)
skærer sig ind mellem K. og Korea; herfra
fører atter Petshili-Strædet mellem Halvøerne
Shantung og Liaotung ind til Petshili-Bugten,
hvis nordlige Del kaldes Liaotung-Bugten. N. f.
det gule Hav grænser K. til Korea, mod hvilket
Land Floderne Jalu og Tumen danner den
største Strækning af Grænsen. Mod N. grænser K.
til Sibirien, hvorfra det paa den østlige Del af
Grænsestrækningen adskilles ved Floden Amur
med dens Bifloder Ussuri og Argun; længere
mod V. dannes Grænsen af Kentei-Bjergene og
de sajaniske Bjerge. Mod V. danner Tienshan
en stærk Grænsemur mod Turkestan, ligesom
Himalaja i S. mod britisk Indien og
Himalaja-Staterne. Ogsaa den sydøstlige Del af Grænsen,
mod Birma og Tonkin, dannes af uvejsomme
og tyndtbefolkede Bjergegne, saa at det
kinesiske Rige paa alle Sider af Naturen er stærkt
afspærret fra sine Naboer. Til K. hører først
det <sp>egentlige</sp> K., 3877000 km<sup>2</sup> og en
Befolkning, der anslaas til 302,1 Mill. Indb.
Administrativt henhører til det egl. K. endnu
<sp>Hsinchiang</sp> (1426000 km<sup>2</sup> med 1,8 Mill.
Indb.) og <sp>Mantshuriet</sp> (939000 km<sup>2</sup> med
12,7 Mill. Indb.)« Hertil kommer to Bilande
<sp>Mongoliet</sp> (2788000 km<sup>2</sup> med 1,8 Mill. Indb.)
og <sp>Tibet</sp> (2109000 km<sup>2</sup> med 1,8 Mill. Indb.),
saa at hele Riget omfatter et Areal af 11139000
km<sup>2</sup> med 320 Mill. Indb., en Befolkning, der,
forudsat at Antagelsen om dens Størrelse
nogenlunde svarer til Virkeligheden, udgør mere
end en Femtedel af hele Jordens Folkemængde.
Om Bilandene se de særlige Artikler.

Kineserne har fl. Betegnelser for deres Land.
Siden Shang-Dynastiets Tid (1500 f. Kr.) har
Navnet <sp>Tshungkwo</sp> (Riget i Midten) været
alm. brugt. Det mantshuriske Dynasti kaldte
Landet <sp>Tatsingkwo</sp> (det store rene Rige),
medens det efter Republikkens Indførelse (1912)
kaldes <sp>Tshunghua Minkwo</sp> (Blomsten i
Midtens Republik). I den tidlige Middelalder
sondrede Araberne meUem <sp>Tshin</sp> (Sydkina)
og <sp>Katai</sp> (Nordkina), under hvilket sidste
Navn Riget var bekendt i Europa paa Marco
Polo's Tid, ligesom det endnu af Russerne
kaldes <sp>Kitai</sp>. Man afleder dette Navn fra en
Folkestamme, <sp>Kitah</sp>, der i 10. Aarh. udbredte
sit Herredømme over Nordkina. Navnet K.
(anamesisk <i>Sina</i>, pers. <i>Shin</i>) stammer fra det
indiske <sp>Maha-tshina</sp> (det store K.), der
allerede nævnes i Manu's Lovbog, men Bet. er
ukendt. De latinske Betegnelser <i>Seres</i>, <i>Serica</i>
stammer fra Ordet <i>ser</i>, Silke. Kineserne
betegner sig selv <sp>Tshungkwodjin</sp> (Folk fra
Riget i Midten) ell. <sp>Handjin</sp> efter
Han-Dynastiet (200 f. Kr.). Ogsaa bruges Betegnelsen
<sp>Tshingdjin</sp> efter det sidste Dynasti.
</chapter>

<chapter name="Kina (Terrainforhold)">
<b>Terrainforhold.</b>

K. er ganske overvejende et Bjergland.
Sletter findes ved Kysten og ved Floderne, men
naar kun mod N. større Udstrækning.
Bjerglandet er af meget gl Oprindelse, idet der ikke
forekommer marine Dannelser, der er yngre
end Kulformationen; men i den geologiske
Bygning saavel som i Terrainets Former viser der
sig en betydelig Forskel mellem Nordkina og
Sydkina. Disse to Hoveddele af Landet
adskilles ved den østlige Fortsættelse af <sp>Kwenlyn</sp>,
der som et System af parallelle Bjergkæder
under forsk. Navne gennemskærer K. fra V.
til Ø. Længst mod V. danner <sp>Nanshan</sp>
Grænsen mellem Prov. Kansu og Thibet og naar
Højder paa 6000 m o. H. Ø. f. Hoangho
fortsættes Kwenlyn-Systemets Kæder af
<sp>Tshinlingshan</sp>, <sp>Funiushan</sp> og
<sp>Hwai-Bjergene</sp>. I disse Kæder er <sp>Tapaishan</sp> (3350
m) i Tshinlingshan det højeste Punkt, Passerne
ligger her i en Højde af 1400—2000 m o. H., de
øvrige Kæder er lavere (1200—2000 m med
ganske lave Pashøjder). N. f. disse Bjergkæder
ligger Nordkinas Højland, der imidlertid ved
det store kinesiske Lavland deles i to Dele, af
hvilke den østlige opfylder den største Del af
Provinsen Shantung. Længst mod Ø. i denne
Prov. danner <sp>Lai-Bjergene</sp> Halvøen
mellem det gule Hav og Petshili-Bugten; de naar
i <sp>Kwaniushan</sp> en Højde af 880 m og
begrænses mod V. af en Sænkning, der gaar fra
