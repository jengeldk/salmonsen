den i c. 200 Aar, indtil den atter blev arabisk
indtil 1826. I den sidste Periode drev den en
meget betydelig Slavehandel.
<i>C. A.</i>
</chapter>

<chapter name="Kilwa (se Schirwa)">
<b>Kilwa,</b> se <sp>Schirwa</sp>.
</chapter>

<chapter name="Kilwinning">
<b>Kilwinning</b> [k<sub>i</sub>£'win<sub>i</sub>ŋ], By i det sydvestlige
Skotland, Ayrshire, har (1921) 8762 Indb. I
Nærheden Eglinton-Jernværkerne og Ruiner af
St-Winning-Abbediet.
<i>G. Ht.</i>
</chapter>

<chapter name="Kim (bio.)">
<b>Kim</b> (<i>émbryo</i>), den første Spire ell. det
første Anlæg til et levende Væsen ell. til en
selvstændig Del af et saadant. Ordet K. bruges
desuden ensbetydende med <sp>Mikrob</sp> som
Betegnelse for de smaa, for det blotte Øje usynlige,
levende Væsner, der findes saa at sige overalt
paa Jordens Overflade. <sp>Kimfri</sp> betyder
saaledes det samme som <sp>steril</sp>.
<i>S. B.</i>
</chapter>

<chapter name="Kim (bot.)">
<b>Kim</b> (<i>émbryo</i>, bot.) kaldes hos
Blomsterplanterne Planten i Fostertilstand. Saa snart
Ægget ell. Ægcellen er befrugtet, omgives den
med en Cellulosehinde og er da en K. Dens
første Stadium er saaledes encellet, men ved
(i Reglen paa bestemt Maade optrædende)
Delinger bliver den snart flercellet og udformes
efterhaanden til en vis Fuldkommenhed. K.
bliver derpaa i kortere ell. længere Tid
staaende paa det lavere Trin, gemt i Frøet som
et væsentligt af ensartede ell. dog kun lidet
differentierede Celler opbygget Foster, der ved
Frøets Spiring enten ernæres af den saakaldte
Frøhvide (s. d.), ell. af de i K. selv aflejrede
Oplagsnæringsstoffer. Visse Snylteplanter, som
f. Eks. Gyvelkvæler, Saprofytter, som f. Eks.
Snylterod samt alle Gøgeurter, har en af kun
meget faa Celler dannet, altsaa udifferentieret
K. Den fuldstændige K. bestaar af
Kimroden, som bliver Plantens senere Primrod,
<sp>Kimbladene</sp>, <sp>Kimstængelen</sp> og
<sp>Kimknoppen</sp>, der senere udvikler sig til
Primskuddet. I Reglen er K. bleg og farveløs;
Mistelten, Benved, <i>Tropæolum</i>, Katost, <i>Celtis</i>,
Pistacie og enkelte andre har grøn K. K.'s
Beliggenhed i Frøet er hos forsk. Slægter ell.
Familier forsk., og den har saaledes
systematisk Bet.; men fælles er dog, at Rodenden
vender hen imod Ægmunden. Som oftest findes
der kun een K. i hvert Frø, da der kun er een
Ægcelle i Kimsækken; undtagelsesvis dannes
der hos visse Planter (<i>Alchornea</i>, <i>Citrus</i>) fl. K.,
men disse er rent vegetative Dannelser
(<sp>Adventivkim</sp>, <sp>Polyembroni</sp>). Hos mange
Arter af Nøgenfrøede anlægges der p. Gr. a.
de ved Kimudviklingen stedfindende
Celledelingsprocesser normalt fl. end een K., men
meget hyppig kommer dog kun den ene til endelig
Udvikling. I visse Frø, f. Eks. Piletræets, er
K.'s Livskraft kun kortvarig (c. 12 à 14 Dage);
i andre formaar den ofte i Aaringer at holde
sig spiredygtig. (Det kan dog her bemærkes,
at Beretningerne om »Mumiehvedens« Spiring
beror paa Opdigtning).
<i>(V. A. P.). A. M.</i>
</chapter>

<chapter name="Kiman-el-Metanah">
<b>Kiman-el-Metanah,</b> By og
Dampskibsstation i Øvre-Ægypten, paa venstre Bred af Nilen
mellem Luxor og Esneh. (1917) 6000 Indb.
<i>C. A.</i>
</chapter>

<chapter name="Kimara">
<b>Kimara,</b> <sp>Hisashi</sp>, jap. Astronom, f. 1870
i Kanazawa, studerede i Tokio, hvor han har
anstillet væsentlig astron. Bredde- og
Længdeobservationer og er Direktør for det
internationale Polhøjde-Observatorium i Mizusawa,
Rikuchu. K. er især kendt ved sin Paavisning
af Leddet <i>z</i> i Polhøjdevariationen, en periodisk
Variation paa et Aar uafhængig af Stedets
Længde. Hidtil har man ikke fuldt ud kunnet
forklare dette Fænomen, men sandsynligvis er
Jordens Tyngdepunkt underkastet en periodisk
Forskydelse efter Jordaksen i en Periode paa
1 Aar. Herom har K. offentliggjort fl. Afh. i
Fagtidsskrifter.
<i>J. Fr. S.</i>
</chapter>

<chapter name="Kimawensi">
<b>Kimawensi,</b> d. s. s. Mavensi, se
<sp>Kilima-Ndsharo</sp>.
</chapter>

<chapter name="Kimberley (se Diamant)">
<b>Kimberley</b> ['kimbə£<sub>i</sub>], se <sp>Diamant</sp>.
</chapter>

<chapter name="Kimberley (By i Sydafrika)">
<b>Kimberley</b> ['kimbə£<sub>i</sub>], By i Sydafrika,
Prov. Cape of Good Hope, ligger i Landskabet
Griqualand-West mellem Floderne Oranje og
Vaal, ikke langt fra Grænsen af
Oranje-Fristaten og har (1911) 44000 Indb., hvoraf 17200
Hvide. K. er af temmelig ny Oprindelse, da den
skylder Opdagelserne af Diamantminerne sin
Opkomst; den blev grundlagt 1870, og da den
voksede op af Lejrene ved Diamantminerne,
har den et mere uregelmæssigt Udseende end
de øvrige i regelmæssige Kvadrater byggede
sydafrikanske Byer. Omkr. Market square
ligger de anseligere Bygninger: The Law courts
med et fint Klokketaarn, Raadhuset, Post- og
Telegrafbygningerne. I Distriktet Newton, der
blev udlagt under Belejringen 1899—1900, er
rejst et Monument over de under Belejringen
faldne. Siege Avenue i Forstaden Kenirworth
er næsten 2 km lang og beplantet med 16
Rækker Træer. I Parken findes Statuer af
Dronning Victoria og Cecil Rhodes. Byens største
Seværdighed er dog Diamantgruberne. De Beer's
berømte Mine ligger 1 1/2 km Ø. f. Byen, de
andre Hovedminer Bultfontein, Du Toits Pan
og Wesselton ligger noget længere borte.
Pigtraadshegn omgiver Minerne saavel som
Kafferarbejdernes Barakker. De fleste hvide
Tjenestemænd bor i Kenilworth, der er udlagt af De
Beer's Kompagniet som en Model-Arbejderby.
Beaconsfield, nær ved Du Toits Pan-Minen, er
ogsaa afhængig af Diamantindustrien. Byen er
1873 opkaldt efter Jarlen af K., den daværende
Minister for Kolonierne.
<i>C. A.</i>
</chapter>

<chapter name="Kimberley, John Wodehouse,, Jarl">
<b>Kimberley</b> ['kimbə£<sub>i</sub>], <sp>John Wodehouse</sp>,
<sp>Jarl</sp>, eng. Statsmand, f. 17. Jan. 1826, d. 8.
Apr. 1902, fulgte 1846 efter sin Farfader som
Lord Wodehouse og indtraadte n. A. i
Overhuset, hvor han sluttede sig til det liberale
Parti. Han var 1852—56 Understatssekretær i
Udenrigsministeriet, 1856—58 Sendemand i
Rusland og Juni 1859—Aug. 1861 paa ny
Understatssekretær. I Decbr 1863 sendtes han i
overordentligt Hverv til Kbhvn for at deltage i
Stormagternes »Pression« paa den danske
Regering og opnaa Novemberforfatningens
Tilbagekaldelse. Oktbr 1864 blev han Vicekonge i
Irland og Juni 1866 ophøjet til Jarl K., men
kort efter fjernet fra sit Embede ved det
liberale Ministeriums Fald. I Decbr 1868 blev han
Lord Seglbevarer og dermed en af Regeringens
Ordførere i Overhuset, i Juli 1870 forfremmet
til Minister for Kolonierne indtil Febr 1874;
overtog Maj 1880 paa ny denne Post, men
ombyttede den Decbr 1882 med Posten som
Minister for Indien og styrede denne indtil Juni
1885 samt paa ny Febr—Juli 1886. Endelig blev
han Aug. 1892 i Gladstone's sidste Ministerium
Præsident for Geheimeraadet og desuden
