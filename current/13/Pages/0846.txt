forfremmedes han til Generalfelttøjmester og Chef
for Artilleriet, 1895 til Generalløjtnant, Landets
højeste militære Stilling, fra hvilken han tog
sin Afsked 1. Jan. 1897. Med samvittighedsfuld
Dygtighed, men uden længere at besidde det
Initiativ og det Organisationstalent, der
udkræves for at gennemføre en betydeligere Reform,
deltog han sine sidste Leveaar i det Arbejde,
der fra Midten af 1890'erne blev indledet for
at genrejse Norges Forsvarsvæsen. (<sp>Litt</sp>.:
»Norsk militært Tidsskrift« [1897]).
<i>(K. V. H.). Edv. B.</i>
</chapter>

<chapter name="Kiesel, Conrad">
<b>Kiesel</b> ['ki.z<sub>ə</sub>l], <sp>Conrad</sp>, tysk Genre- og
Portrætmaler, f. 29. Novbr 1846 i Düsseldorf.
K. studerede i Berlin under F. Paulsen, i sin
Fødeby under W. Sohn. Hans glat malede,
meget sødladne og tomme Kvindehoveder
(Manuela, Mandolinata o. s. v.) har, kolporterede
rundt gennem illustrerede Ugeblades
Gengivelser, vundet stor Popularitet ved deres rent
formelle Skønhed; for den tyske Kejserinde har
han malet Kejser Vilhelm II. Uddannet i
Skulptur under Schaper har K. ogsaa udført
fl. Statuetter (Melusine m. m.).
<i>A. Hk.</i>
</chapter>

<chapter name="Kieserit">
<b>Kieserit</b> [ki-], et Mineral, som bestaar af
vandholdigt Magniumsulfat (MgSO<sub>4</sub> . H<sub>2</sub>O) med
29 % Magnesia. Den opløses langsomt af Vand,
har monoklin Krystalform og hvid, graalig ell.
gullig Farve. Pulveriseret og udrørt med en
ringe Mængde Vand størkner den ligesom brændt
Gips; med mere Vand danner den Bittersalt.
K. forekomriier ved Stassfurth i Preussen, ofte
blandet med Carnallit og Gips i c. 1/3 m tykke
Lag, der afveksler med Stensalt. Den finder
her Anvendelse ved Fabrikationen af Kalisalte
og til Gødning. I ringere Mængde findes K.
ogsaa i Saltlejerne ved Hallstadt i Østerrig og
Kalusz i Galizien.
<i>(N. V. U.). O. B. B.</i>
</chapter>

<chapter name="Kiesewetter, Raphael Georg">
<b>Kiesewetter</b> ['ki.z<sub>ə</sub>væt<sub>ə</sub>r], <sp>Raphael Georg</sp>
(adlet under Navnet von <sp>Wiesenbrunn</sp>),
østerr. Musikforfatter (1773—1850), var indtil
1845 Embedsmand i vekslende Stillinger og
med skiftende Opholdssteder, men dyrkede ved
Siden deraf med fremragende Evner, Iver og
Omhu musikhistoriske Studier, der snart
skaffede ham Ry som en af de betydeligste
Forskere paa dette Omraade og talrige
Æresbevisninger. K. var Onkel til <sp>Ambros</sp>, der
delvis fortsatte hans videnskabelige Gerning.
Allerede 1826 havde K. vundet den af det
nederlandske Akademi udsatte Pris med sit
grundlæggende Arbejde: »Die Verdienste der
Niederländer um die Tonkunst«, senere fulgte
en Række Monografier vedrørende Oldtidens
og Middelalderens Musik (»Guido von Arezzo«,
»Schicksal und Beschafienheit des weltlichen
Gesanges vom frühen Mittelalter bis zur
Erfindung d. dramat. Stil«, »Die Musik d. Araber«,
»Über die Oktave des Pythagoras«, »Galerie
alter Kontrapunktisten« etc.) samt »Geschichte
der europäisch-abenländischen oder unserer
heutigen Musik« (1834). Desuden skrev K.
talrige værdifulde Tidsskriftartikler.
<i>W. B.</i>
</chapter>

<chapter name="Kiesling, Leopold">
<b>Kiesling</b> ['ki.sleŋ], <sp>Leopold</sp>, østerr.
Billedhugger (1770—1827), Elev af M. Fischer, videre
uddannet ved et 3-aarigt Ophold i Rom, hvor
Canova blev hans Beskytter, har ved forsk.
Værker, udførte i Wien (hvor han blev
udnævnt til Hofbilledhugger), saaledes »Mars,
Venus og Amor« og Gravmælerne over
Greverne Ph. og L. Cobenzl, samt ved en Del
Portrætbuster haft adskillig Bet. for østerr.
Skulptur; han har saaledes udført fl. i forsk. østerr.
Byer opstillede Buster af Kejser Franz.
<i>A. Hk.</i>
</chapter>

<chapter name="Kiev">
<b>Kiev</b> ['kij<sub>i</sub>f], se <sp>Kijev</sp>.
</chapter>

<chapter name="Kifti">
<b>Kifti,</b> se <sp>Ibn al Kifti</sp>.
</chapter>

<chapter name="Kighoste">
<b>Kighoste,</b> <i>Tússis convulsiva</i> ell. <i>Pertússis</i>,
er en Infektionssygdom, foraarsaget af
K.-Bacillen (s. d.) (Bordet og Gengou's Bacil 1906), som
kan paavises i den Syges Opspyt. K. er meget
smitsom, overføres som oftest fra Individ til
Individ og angriber særlig Børn, men ogsaa
Voksne; selv gl. Folk, som ikke tidligere har haft
K., gaar ikke altid fri, naar de udsættes for
Smitten. En Overstaaen af Sygdommen plejer
at beskytte mod en Gentagelse ligesom ved de
andre Børnesygdomme. Man kan efter
Undersøgelser her hjemme fra fastslaa, at den
praktisk talt ikke smitter længere end 5 Uger efter
det konvulsive Stadies Beg. (se ndf.). K.
optræder i Reglen epidemisk, snart med sværere,
snart med lettere Tilfælde. Inkubationstiden er
som oftest omkring 1 Uge, derpaa begynder
Sygdommen med Feber, let Snue og Hoste,
i Reglen af en ejendommelig tør Karakter
(det katarrhalske Stadium).; men først efter at
Sygdommen har bestaaet i 8—14 Dage,
begynder Hosten at antage den karakteristiske
Kighostelyd, som let genkendes af den, der har
hørt K. engang; før. Den optræder da i Anfald,
som indledes med en dyb Indaanding,
derefter kommer der en Række korte Hostestød og
tilsidst en langtrukken hivende Indaanding;
dette kan gentage sig fl. Gange, hvorpaa
Anfaldet, under hvilken Patienten er blevet stærkt
rod i Ansigtet, ender med Opbringeise af en
ringe Mængde sejt Slim ell. med en større
Opkastning af Slim og Madrester. Efter Anfaldets
Ophør er Patienten noget mat, men snart
indfinder der sig fuldstændigt Velbefindende, indtil
næste Anfald begynder. Anfaldenes Antal og
Hyppighed er meget variabel, i lette Tilfælde
kun ganske faa, i sværere 20—30 i Døgnet. De
fremkaldes ofte uden Anledning, hos Børn
dog hyppig ved Graad, Skrig o. l. Anfaldene
kan være meget voldsomme og ledsages tit af
Blødning fra Næsen, Øjnene, Munden. Lette
Anfald kan derimod, ofte gaa næsten
ubemærkede hen. — Det her beskrevne Stadium,
<i>Stadium convulsivum</i>, i hvilket Patienten er
feberfri, har en noget forskellig Varighed,
bestaar i Almindelighed i 4—6 indtil 8 Uger;
Anfaldene taber derefter lidt efter lidt i Styrke
og Antal. Nogen bestemt Tid, i hvilken K.
tager til og atter tager af, findes ikke.
Varigheden retter sig hovedsagelig efter
Sygdommens Heftighed. — Faren ved K. er sjældnere
Anfaldenes Voldsomhed end de dem
ledsagende Komplikationer, af hvilke de hyppigste er
Bronchitis og Lungebetændelse; jo mindre og
jo svageligere Børnene i Forvejen er, desto
farligere er i Reglen K.

I Sygdommens første Stadium, hvor
Patienterne endnu er febrile, maa de — og dette
gælder især Børnene — holdes i Sengen, men
i øvrigt kan de i ukomplicerede Tilfælde være
