<chapter name="Kakaopulver">
<b>Kakaopulver,</b> se <sp>Chokolade</sp>.
</chapter>

<chapter name="Kakaosmør">
<b>Kakaosmør,</b> se <sp>Kakaobønner</sp>.
</chapter>

<chapter name="Kakaote">
<b>Kakaote,</b> se <sp>Kakaobønner</sp>.
</chapter>

<chapter name="Kakaotræ">
<b>Kakaotræ,</b> se <sp>Theobroma</sp>.
</chapter>

<chapter name="Kakapo">
<b>Kakapo,</b> se <sp>Papegøjer</sp>.
</chapter>

<chapter name="Kakaralli">
<b>Kakaralli,</b> det meget tunge, haarde og tætte
Ved af forsk. Arter <i>Leycithis</i> fra eng. Guyana
og Brasilien. P. Gr. a. sin store
Modstandsdygtighed mod Vandets Paavirkning egner det sig
særlig til Skibsbygning og til Bygning af
Bolværker o. l.
<i>K. M.</i>
</chapter>

<chapter name="Kakardista">
<b>Kakardista,</b> Bjerg i Epirus, se <sp>Pindos</sp>.
</chapter>

<chapter name="Kakeksi">
<b>Kakeksi</b> (gr.), den Tilstand, der kan udvikle
sig under kroniske, tærende Sygdomme (f. Eks.
Kræft), og som giver sig til Kende ved
Afmagring, sygeligt, gustent Udseende, mangelfuld
Virksomhed af de forsk. Organer o. s. v.
<i>J. P. H.</i>
</chapter>

<chapter name="Kakemono">
<b>Kakemono,</b> jap., ɔ: ophængt Genstand,
Navn for jap. Akvareller, Tegninger, Broderier
etc., der er tildannede i et bestemt Format. En
K. ser nærmest ud som en Tapetrulle og
bestaar af en aflang Rektangel af Silke ell. Papir,
som holdes spændt ved Hjælp af runde
Træstave for oven og neden. Billederne paa en K.
er yderst let henkastede, undertiden næppe
mere end antydede, i Vandfarver og Tusch. De
jap. K. anbringes ikke som europæiske Malerier
tæt sammen i Massevis, men ophænges
enkeltvis paa en Væg og kommer derved til at virke
langt stærkere. En anden Form for jap.
Malerier er de saakaldte Makimonoer, Friser af
højst 1/2 m Højde, men i Længden indtil 6 m
ell. mere. De bestaar af sammenheftede
Akvareller, der skildrer en Rk. fortløhende
Begivenheder ell. sammenhørende Scener, festlige
Optog e. l.
<i>F. de F.</i>
</chapter>

<chapter name="Kakerlakker">
<b>Kakerlakker</b> (<i>Blattidæ</i>), Familie hørende
til Gruppen <i>Cursoria</i> inden for de Retvingedes
(<i>Orthoptera's</i>) Orden, indbefattende
gennemgaaende store Insekter af flad, aflang-oval
Legemsform med bredt, skjoldformet Forbryst og
med et af dette skjult, skraat, bagudrettet
Hoved med lange, tynde, mangeleddede Følehorn;
Bagkroppen ender i Alm. i to (sjælden fire)
leddede Vedhæng, Benene er kraftige og
hyppig tornede. Af Vingerne, der ofte kan mangle,
i alt Fald hos det ene Køn, er det forreste Par
tykke, brede, flade og griber over hinanden, det
bageste Par er tyndere og kan ofte paa meget
ejendommelig Vis sammenfoldes saaledes, at de
skjules helt af første Par. En Læggebrod
mangler, og Æggene aflægges ikke hvert for sig, men
i ejendommelige, stærkt kitiniserede Kapsler af
forsk. Form hos de forsk. Slægter; i Kapslerne
indesluttes et Antal Æg, f. Eks. hos vore alm.
K. c. 20. Af den indre Bygning mærkes særlig
det store Antal malphigiske Rør og vel
udviklede Spytkirtler.

K. er en navnlig over Troperne udbredt,
endnu ret artsrig Insektgruppe, hvis Antal anslaas
til c. 5000. Af de tropiske Former, hvoraf
mange opnaar en betydelig Størrelse, udmærker
adskillige sig ved prægtige Farver og mærkeligt
Udseende; fl. meget plumpe Arter er ganske
vingeløse, og enkelte karakteriseres ved deres
Evne til at rulle sig sammen i Kugleform
ligesom visse Tusindben. I Danmark og Norge
saavel som i den største Del af den tempererede
Zone findes enten ingen ell. yderst faa hjemlige
Arter; begge de ovenn. Landes K. er med
Skibsfarten indførte S. fra, uden at vi derfor med
Sikkerhed kan konstatere deres Hjemstavn. I
Danmark er K. væsentlig knyttede til
Menneskenes Boliger og Fabrikker, en enkelt Art
træffes ogsaa i Skovene. De store brune
Former indgyder os altid Afsky, men hører i
øvrigt til vore mere godartede Husfæller, da den
Skade, de foraarsager ved at begnave vore
Fødevarer, Stoffer o. s. v., gennemgaaende er
ringe. I vore Huse træffes navnlig to Arter,
<i>Blatta</i> (<i>Periplaneta</i>) <i>orientalis</i> og <i>P. americana</i>;
de er dog sjældnere nu, end tidligere; i Skibe
er de alm. Gæster.

Familien <i>Blattidæ</i> er en overordentlig gl
Insektgruppe, som menes at have optraadt i den
siluriske Periode og i alt Fald have været
almindelig i Kulperioden. Datidens K. synes ikke at
have afveget fra Nutidens i særlig mærkværdige
Bygningsforhold; dog bør man
fremhæve, at fl. af de gl.
Former menes at have været
udstyrede med et lgn.
Læggerør som Skovgræshopperne.
(<sp>Litt</sp>.: <sp>Brunner</sp>,
<i>Prodromus Orthop. europ.</i> [1882]; <sp>de
Saussure</sp>, <i>Rev. Syst.
Orthop.</i> [1892]; <sp>Miall and
Denny</sp>, <i>The Cockroach</i>; <sp>de
Saussure</sp>, <i>Biol. Centr.
Amer. Orthoptera</i> [1893]).
<i>C. W.-L.</i>

<img>Kakerlakker.</img>
</chapter>

<chapter name="Kaki">
<b>Kaki,</b> se <sp>Diospyros</sp>.
</chapter>

<chapter name="Kakia">
<b>Kakia</b> (gr.),
Personifikationen af Sletheden (κακία)
i Sofisten Prodikos'
Fortælling »Herakles paa
Skillevejen«. Af sine Velyndere kaldes K.
<sp>Eudaimonia</sp> (Lykke).
<i>H. A. K.</i>
</chapter>

<chapter name="Kakinada">
<b>Kakinada</b> (<sp>Cocanada</sp>), Havnestad paa
Østkysten af Forindien i Præsidentskabet
Madras, Hovedstad for Distriktet Godavari, ligger
i Godavari-Flodens Delta og ved en sejlbar
Kanal, forbundet med Byen Radshamandri, har
(1911) 54110 Indb., overvejende Hinduer, 2642
Muhammedanere, 1044 Kristne. Sproget er
Telugu. Der udføres især Bomuld, Hamp, Oliefrø
og Sukker.
<i>M. V.</i>
</chapter>
