<i>The Stone- and Bronze-Ages</i>; II <i>The Iron Age</i>
(Lond. 1882—83); ligesaa fra Middelalderen. —
Tekstilafdelingen er meget omfattende og
righoldig. Fra den sidste ægypt. Oldtid, fremfor alt fra
Akhmim og fra Fajûm haves store Samlinger
af Klædningsstykker og Rester af saadanne. En
Del stammer fra den senere rom. Kejsertid,
andet fra den ældste kristne og den koptiske
Tid. Fra Europa, særlig fra Storbritannien
stammer en Mængde Ornater fra Kirker,
desuden verdslige Dragter, bl. a. mange prægtige
Damekjoler fra ældre Tider. Hertil kommer
Vifter, forsk. Prydelser o. l. — Endelig er der i
K. M. en stor Mængde Malerier og Tegninger.
Man finder saavel Oliemalerier som Billeder i
Vandfarve. Bl. a. ser man syv af Rafael's
berømte Kartoner, efter hvilke Tapeterne i
Vatikanet er udførte; de var tidligere i Hampton
Court og er tegnede med Kridt paa stærkt Papir
med Farver. Forsk. værdifulde Samlinger, der
efterhaanden er skænkede til K. M., holdes
samlede i egne Rum. Det indiske Museum, hvis rige
Samlinger ovf. omtaltes i Forbigaaende, hører
ogsaa med til K. M. og danner en vigtig Del
deraf. Med K. M. er forbundet et udmærket
Bibliotek (henved 90000 Bd), særligt beregnet
paa Kunststudier. Til K. M. hører fremdeles <i>The
National Arts Training School</i> til Uddannelse af
Lærere i Tegning. Den aabnedes allerede 1852;
den har øvet en heldig Indflydelse, og dens
Virkninger spores over hele England, ja ogsaa
uden for Landet. Det hele staar under <i>Science
and Art Department</i>, som har udg. en Rk.
fortræffelige Haandbøger til Nytte og Forstaaelse
af Mus. forsk. Afdelinger og Samlinger.
<i>V. S.</i>
</chapter>

<chapter name="Kent (Shire)">
<b>Kent</b> [kent], det sydøstligste Shire i England,
grænser mod N. til Themsen og Nordsøen, mod Ø.
til Strædet ved Dover, mod S. til Sussex og mod
V. til Surrey. 4028 km<sup>2</sup> med (1911) 1045591 Indb.
Nordkysten bestaar fl. St. af Marskland, medens
Sydkysten har stejle Kridtklinter ud mod Havet,
Yderpunkterne af de Kridthøjderygge, North
Downs og Ragstone Ridge, der gennemskærer
Landet; i øvrigt bestaar Shiret af et frugtbart
Bakkeland. Af Floderne udmunder Darent i
Themsen, Medway, hvis Munding danner en
rummelig Havn mellem Chatham og Sheerness,
udmunder i Nordsøen, Stour i Strædet ved
Dover. Ingen Del af England er frugtbarere
end K. 3/4 af Arealet er under Dyrkning. Havre
og Hvede er de vigtigste Kornsorter, men
særlig kendt er Shiret for sine Frugt- og
Humlehaver, især i Darents og Medways Dale. I
Londons Nærhed dyrkes især Grøntsager. S. f.
North Downs ligger Weald, der opr. var en
stor Skov, og endnu findes her prægtige Ege-
og Bøgeskove. Paa Engene græsser Kvæg i
Mængde, og Mejeridriften staar højt. Langs
Kysten drives Fiskeri; allerede i Romertiden var
K.'s Østersbanker berømte. I Weald fandtes
tidligere betydelige Jernværker, og Faareavlen
leverede Raastoffet til en stor Uldindustri; disse
Virksomheder er nu ophørte, men ved Bredden
af Themsen og Medway findes kem. Fabrikker,
Teglværker og Cementfabrikker. Shiret deles
fra gl Tid i 5 Distrikter (<i>lathes</i>), som tidligere
hver havde sin særlige Domstol; endnu har
enkelte Omraader særlige Friheder og
Embedsmænd, der ikke staar under Shirets Myndighed,
saaledes Canterbury, Rochester, Cinque Ports,
Romney-Marsk og Maidstone. Hovedstaden er
<sp>Maidstone</sp>. K. (Cantia ell. Cantwara) var
det først oprettede (449) af de angelsachsiske
Kongeriger.
<i>G. Ht.</i>
</chapter>

<chapter name="Kent (By i U. S. A.)">
<b>Kent</b> [kent], By i U. S. A., Stat Ohio, ligger
195 km N. Ø. f. Columbus ved Banen fra
Ravenna til Mansfield. (1910) 4488 Indb.
<i>G. Ht.</i>
</chapter>

<chapter name="Kent (eng. Jarle- og Hertugtitel)">
<b>Kent</b> [kent], eng. Jarle- og Hertugtitel, blev
1321 givet af Edvard I til hans yngre Søn
Edmund Woodstock, der støttede Dronning
Isabella og Mortimer ved Afsættelsen af
Edvard II. Da Edmund siden traadte over til
deres Modstandere, blev han henrettet. Senere
gik Titlen og Besiddelserne over til Sir Thomas
Holland, i hvis Familie de blev til 1407, da den
uddøde. 1465 gik Værdigheden over i Familien
Grey (Edmund Grey af Ruthyn), hvor den
forblev til 1740. Henrik Grey blev 1706 Markis,
1710 Hertug af K. Hertugtitlen gaves igen til
Georg III's 4. Søn Edvard, Fader til Dronning
Viktoria. Hendes 2. Søn, Alfred, fra 1893
Hertug af Sachsen-Koburg-Gotha, var siden 1866
Jarl af K. Han døde 30. Juli 1900.
<i>C. S. C.</i>
</chapter>

<chapter name="Kent, Georg">
<b>Kent</b> [kænt], <sp>Georg</sp>, norsk Teolog og
Filosof, f. i Kria. 16. Apr. 1842, d. smst. 24. Decbr
1892, blev Student 1860, <i>cand. theol.</i> 1865,
hvorefter han blev Præst; fra 1876 til sin Død var
han residerende Kapellan ved Johannes-Kirken
i Kria. Som Teolog og Gejstlig var han en
yderst konservativ Modstander af alle
kirkelige Reformer, saasom Luther-Stiftelsen,
Indremission, Lægmandsprædiken, Stifts- og
Landsmøder, og ikke mindre konservativ var han
som Filosof, da Hegel — plejede han at sige
—, naar man havde læst og forstaaet ham,
»havde altsammen«. 1886 tog han
Doktorgraden for sin religionsfilosofiske Udvikling af »Det
absolutte Gudsbegreb«; et senere Arbejde af
ham var »Die Lehre Hegels vom Wesen der
Erfahrung und ihre Bedeutung für das
Erkennen« (»Kria Vid. Selsk.'s Forhdl.«, 1891). Hans
Kundskaber var lige saa solide og grundige,
som hans historisk-konservative Standpunkt
var fast; hans polemiske Pen derimod var hvas
og lidenskabelig som en stormløbende
Radikalers. En kirkehistorisk Specialitet var hans
Polemik imod alt lavkirkeligt Væsen, saaledes
navnlig mod den, særlig af Dr. A. Chr. Bang
hævdede Opfattelse af det ældre norske
Præsteskabs Rationalisme og Bet. af H. N. Hauge's
Optræden. Gennem mange Artikler i
»Morgenbladet« optraadte han mod denne i hans Øjne
kirkehistoriske Vildfarelse og førte paa
Foranledning ogsaa Kampen over i tyske
Tidsskrifter, hvor man endog efter hans Død (i »Theol.
Studien«, 1894) i en efterladt Afh. af ham finder
et skarpt Indlæg mod »hin uhistoriske Myte«.
Fra 1876 til sin Død var han Medredaktør af
»Schreudermissionens« Maanedsblad.
<i>(J. B. H.). Abs. T.</i>
</chapter>

<chapter name="Kent, James">
<b>Kent</b> [kent], <sp>James</sp>, nordamer. Retslærd,
f. 31. Juli 1763 i Putnam i Staten New York, d.
12. Decbr 1847 i New York, Sagfører 1785, 1793
Prof. ved <i>Columbia College</i> i New York, 1798
Dommer i Højesteret, 1804 Præsident
sammesteds, 1814 Kansler for Staten New York, 1823
