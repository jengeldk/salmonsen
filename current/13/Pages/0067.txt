Mogrebiner- ell. Møgporten, <i>Bâb el-Maghâribe</i>,
(5) og 6) Zions-Porten, <i>Bâb en-Nebi-Dâûd</i> (6),
de to sidste mod S. Hertil kommer den i
Reglen aflukkede Herodes-Port, <i>Bâb es-Sâhire</i>,
(7) imod N. og den for længst tilmurede
»Gyldne Port« imod Ø. (8) i Tempelpladsens
Østmur.

Gaderne i J. er smalle og mørke; ofte er
Stykker af dem overhvælvede
som en Art Tunneler.
Husene har smalle Døre og meget
faa Vinduer ud til Gaden. I
Reglen er det kun større ell.
mindre Aabninger, der lukkes
ved Træskodder. Glasruder
er ikke meget hyppige uden
i Huse, der bebos af
Europæere. Værelserne er gerne
hvælvede, men Kuppelen
begynder ikke paa Væggenes
øverste Kanter, men
nedenfor, saaledes at Taget
derover er fladt, kun med en
lille Kuppel i Midten. Hvert
Værelse har sin egen
Indgang, og de forbindes kun
ved ubedækkede Gange og
Trapper. Hvert Hus har en
Cisterne, hvor Regnvandet
samles. Gulvet i Værelserne
er en Kalkmasse, der er
meget fast. De vigtigste Gader i
J. fører fra Portene gennem
Byen. Fra Jaffa-Porten
fører en Hovedgade, hvoraf en
Del kaldes »Davids-Gaden«
og er en Basargade, mod Ø.
til Tempelpladsen (se ndf.),
til hvilken en Port
<i>Bâb-es-Silsile</i> (9) fører ind. Den
overskæres af en anden
Hovedgade, som løber fra
Damaskus-Porten til Zions-Porten,
omtr. fra N. til S. Den
midterste Del er ligeledes Basar
(10). Disse to deler J. i 4
Kvarterer, de Kristnes mod
NV., Muhammedanernes mod
SV. Nær Skæringspunktet er
fl. Basargader (10). Alle
Gader er slet brolagte og er
kun fremkommelige for
Gaaende og Ridende. I den ny
Del af Byen uden for Muren
er Gaderne derimod farbare
for Kørende.

Til Byens Forsvar tjente et
Art Kastel, <i>el-Kala</i>, ved
Jaffa-Porten (11). Det kaldtes
gerne Davids-Borgen. I en Del af Bygningen ses
forneden indtil en Højde af 12 m et Stykke gl
Mur, opført af uforstyrrede, vel tilhuggede,
randede Stenblokke. Den nederste Del stiger
op fra Grunden i en Vinkel af 45° for derpaa
at hæve sig lodret. Vi har her vistnok
Levninger af det af Herodes opbyggede Taarn Fasael,
der efter Josefos maalte 26 m i Længde og
Bredde. I Nærheden laa Taarnene Mariamne
og Hippikos. Af et andet Kastel, <i>Kasr-Dshâlûd</i>
ɔ: Goliaths-Borg, er kun nogle Rester tilbage
(12), nær Nordvesthjørnet af J., paa en Grund
der tilhører det latinske Patriarkat. Her ser
man ogsaa mægtige, fortrinlige Blokke. Man
mener her at have Rester af Taarnet Psefinos
som Herodes byggede.

Af fri Pladser har J. kun faa. Den vigtigste
er Tempelpladsen, <i>Haram-esh-Sherif</i>, en for
Muhammedanerne meget hellig Plads, der indtil
Krim-Krigen var utilgængelig for Kristne og
Jøder. Der var endog sat Dødsstraf for dem,
der vovede sig ind paa Pladsen. Blot man
nærmede sig en af Indgangene, fik man ofte en
Sten kastet efter sig. Efter Krim-Krigen fik

<img>Kort over Jerusalem.

1. Jaffa-Port. 2. Abd-ul-Hamid*s Port. 3. Damaskus-Port. 4. Stefan's
Port. 5. Møgport. 6. Zion's Port. 7. Herodes' Port. 8. Gyldne Port.
9. Bâb-es-Silsile. 10. Basar. 11. David's Port. 12. Goliath's Borg. 13.
Omar's Moské. 14. Kubbet-es-Silsile. 15. El Aksa. 16. Halle (fra
Tempelherrernes Tid. 17. Salomo's Stalde. 18. Barklav's Port. 19.
Robinson's Bue. 20. Wilson's Bue. 21. Gamle Serrail. 22. Kaserne (Antonia).
23. Dervishkloster. 24. Muristan. 25 Frelserens Kirke (tysk). 26. Den
hellige Grav. 27. St. Anna Kirke. 28. Zion's Søstre (Bethesda?). 29.
Armeniernes Kirke 30. Armeniske Patriarks Residens. 31. Spedalskes
Hytter. 32. David's Grav. 33. Jernbanestation. 34. Gethsemane 35.
Marie's Grav. 36. Absalom's Grav. 37. Josafal's Grav. 38. Jakob's Grav.
39. Zakarias' Grav 40. Landsbyen Selvan. 41. Hakeldama (Blodageren).
42. Jeremias' Grotte. 43. Russernes Bygninger. 44. Kristnes
Begravelsesplads. 45 Job's Brønd. 46. Marie-Kilde. 47. Kilden Selyan (Siloah).
48. Gammel Dam. 49. Israel's Dam. 50. Marie's Dam. 51. Patriarkdam.
52. Sultandam. 53. Levninger af Bymure.</img>
