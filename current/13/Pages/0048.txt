er det som oftest det af Søjler, Bjælker o. s. v.
dannede Skelet, der alene bærer hele Vægten,
medens Murene, ogsaa Ydermurene, kun er
Udfyldninger af Maskerne. Ogsaa ved
Funderingen af disse Bygninger anvendes Jern i
stor Udstrækning; i Chicago f. Eks. dannes de
enkelte Søjlefundamenter alm. af fl. hinanden
krydsende Lag af I-Bjælker, der ligger tæt
sammen og er omstøbte med Beton; paa den
Maade bliver Trykket fordelt over en stor
Flade af Grunden. Søjlerne i de Ydervægge, der
støder op til en Nabogrund, kan ofte ikke
funderes paa den Maade, men er da stillede
paa Enden af en meget svær Cantilever-Biælke,
hvis ene Understøtning befinder sig saa tæt
ved Skellet mod Nabogrunden som muligt. For
at sikre disse høje Bygninger over for
Vindtrykket, har man i nogle Tilfælde anbragt
fortløbende Diagonalkryds af Jern i Fagene
mellem Søjler og Bjælker, hvorved faas en
Jernkonstruktion, der i og for sig er fuldstændig
stabil, uafhængig af det udfyldende Murværk;
i Alm. kommer disse Kryds dog i Vejen for
Vinduer og Døre, og maa da erstattes af stive
Hjørneforbindelser, hvorved faas en
Rammekonstruktion, der rationelt udformet og
dimensioneret meget godt kan gøre det ud for
Krydsene og medføre den nødvendige
Stabilitet: ved de ældre (og lavere) Bygninger af
denne Slags har man ofte ladet Murværket
overtage den Funktion at tjene som
Afstivning.

J. maa for at sikre en lang Varighed
beskyttes mod Rust. Hertil anvendes mest
Overstrygning med en ell. anden beskyttende
Komposition, i Alm. en Grunding med varm
Linoliefernis og derefter med Blymønje; derover
kan stryges med en passende Dækfarve.
Malingen maa holdes godt ved lige i Tidens Løb,
og inden den første Overstrygning maa
Jernets Overflade være omhyggelig renset for
mulig begyndende Rust.
<i>A. O-d.</i>
</chapter>

<chapter name="Jernkontoret">
<b>Jernkontoret,</b> et for Sverige ejendommeligt,
privat Pengeinstitut, som har til Opgave at
understøtte sine Inte:essenter,
Jernværksejerne, under slette Konjunkturer og mod
Udlandets Konkurrence. Det traadte i Virksomhed
1. Jan. 1748. Midlerne tilvejebragtes ved en
Afgift af 1 Daler for hvert Skippund færdigt
Jern (omtr. 2,5 Øre pr Ctnr = 42,5 kg),
<sp>Jernkontorsdaleren</sp>. Fælles Anliggender
drøftedes paa »Jernkontorsrigsdage«. De fleste
sv. Jernbrug er Interessenter i J., hvis
Kapital gaar op i mange Millioner. Dets stilfulde
Bygning ligger i Østra Trädgårdsgatan i Sthlm.
I Beg. var J.'s Hovedvirksomhed at
understøtte Interessenter med Pengelaan, men snart
udvidedes denne til at støtte Jernindustriens
Udvikling, en Opgave, som løstes saa fortrinlig,
at man vistnok kan sige, at Sveriges
Jernindustris høje Standpunkt skyldes J. Landets
ypperste Teknikere har arbejdet dels i J. som
»Overmasmestere«, Direktører o. s. v., dels
for det. J. har en Fond til Prøver og Forsøg,
giver aarlige Bidrag til Bjergskoler,
Kulsvierskoler og geol. Undersøgelser, har indretteten
Prøveanstalt for Jern og andet
Bygningsmateriale, uddeler talrige Rejsestipendier; og har
sit eget Korps af Teknikere, som bistaar
Jernværkerne ved Driften. Siden 1772 er der paa
J. udkommet en Række til Dels epokegørende
Skr, fra 1817 udgives de af Ind- og Udland lige
højt skattede »Jernkontorets Annaler«. Som
Belønning for dem, der særlig har gjort sig
fortjente af den sv. »Bjerghaandtering«
(Jernindustri), uddeler J. store Guldmedailler. En
»Sølvjeton«, som bæres paa Brystet i en Kæde,
uddeles for Flid og Duelighed, »Guldjeton«
tildeles i særlige Tilfælde. J. har kun haft den
Statsunderstøttede, at dets Interessenter i
Rigets Stænders Bank kunde faa Laan paa
færdigt Jern og fra 1818—1870 et 4 %'s Kreditiv
paa 900000 Bdr. Rgd. i samme Bank. Direkte
Udbytte til Interessenterne har J. kun
undtagelsesvis givet, og derfor har det trods store
Tab paa Interessenterne kunnet opspare sin
store Formue.
<i>(F. W.). E. Su.</i>
</chapter>

<chapter name="Jernkorset">
<b>Jernkorset,</b> preuss. Orden, indstiftet 10.
Marts 1813 af Kong Frederik Vilhelm III for
milit. Fortjenester under
Befrielseskrigen. Ordenen fornyedes
under Krigen med Frankrig
1870 og atter under
Verdenskrigen 1914. Ordenstegnet er
et sølvindfattet J.;
Ordensbaandet er sort og hvidt. Ordenen
inddeles i Storkors (bæres om
Halsen), 1. Klasse (bæres paa venstre Bryst
uden Baand) og 2. Klasse (bæres i Baand i
Knaphullet.
<i>E. C.</i>

<img></img>
</chapter>

<chapter name="Jernkrone, den lombardiske">
<b>Jernkrone,</b> <sp>den lombardiske</sp>, er den
Krone, med hvilken de lombardiske Konger fra
Slutn. af 6. Aarh., derpaa Karl den Store og
de fleste tyske Konger indtil Karl V samt
Napoleon I (1805) og Kejser Ferdinand af
Østerrig (1838) blev kronede til Regenter over
Lombardiet. Den bestaar af en med Diamanter
prydet Guldring, der er lagt uden om en smal
Jernring, som efter Sagnet er smedet af et
Søm fra Christi Kors. Den opbevares i
Domkirken i Byen Monza.
</chapter>

<chapter name="Jernkulilte">
<b>Jernkulilte,</b> d. s. s. <sp>Jernkuloxyd</sp>.
</chapter>

<chapter name="Jernkuloxyd">
<b>Jernkuloxyd,</b> <sp>Jernkarbonyl</sp>, er
Betegnelsen for forsk. højst ejendommelige
Forbindelser, der langsomt dannes, naar Kuloxyd og
Jern paavirker hinanden ved alm. ell. lidt
forhøjet Temp., og som paa 1 Atom Jern
indeholder fra 4 til 7 Molekyler CO. Forbindelserne
er brune, let flygtige Vædsker; selv om de kun
dannes i ringe Mængde, kan de findes i
kuliltehoidig Gas, der passerer lange
Jernledninger, og virker uheldigt ved Gassens Anvendelse
til Auer-Glødelyset, idet Glødenettet
overtrækkes med et Lag Jerntveilte, der nedsætter
Lysevnen væsentligt.
<i>R. K.</i>
</chapter>

<chapter name="Jernkulstoflegeringer">
<b>Jernkulstoflegeringer</b> spiller en stor Rolle
i Teknikken, da denne næsten kun gør Brug
af kulholdigt Jern. Kullet kan forekomme i
4 Former: <sp>Diamant</sp>, Grafit, Temperkul og
Karbidkul. <sp>Diamant</sp> kan man faa dannet ved
at smelte Jernet i en elektrisk Ovn sammen
med Kul og hælde det kulrige Metal ud i koldt
Vand. Ved Overfladens pludselige Størkning
og Sammentrækning udsættes den indre Masse
for et saa stort Tryk, at Kulstoffet kan
udskilles i draabeflydende Tilstand. <sp>Grafit</sp> er
krystallinsk Kulstof i Form af tynde Blade og
findes kun i Raa- og Støbejern, ikke i
