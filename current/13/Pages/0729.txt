<chapter name="Katyayana">
<b>Kātyāyana,</b> gl ind. Forf. (maaske fra 3.
Aarh. f. Kr.) til Skr paa Sanskrit om Ritual og
Grammatik. Han nævnes som Forf. til den til
Yajur-Veda hørende Prātiçākhya (jfr. <sp>indisk
Filologi</sp>) og til Çrauta-Sūtra'erne (jfr.
<sp>Brahmanisme</sp>, S. 812); af størst Bet. er
dog hans Oplysninger og Noter (de saakaldte
<sp>Vārttika</sp>'er) til <sp>Pāṇini</sp>'s Grammatik (s.
d., jfr. <sp>indisk Filologi</sp>), der findes
udgivne sammen med denne. Navnet K. gaar igen
i Pāliformen <sp>Kaccāyana</sp>, der er Navn paa
Forfatteren til en Pāli-Grammatik og Grunde
lægger af en hel grammatisk Skole paa Ceylon,
fra hvilken fl. andre grammatiske Værker over
Pāli stammer. Man antog tidligere, at de to
Navne tilhørte en og samme Person fra
Buddhismens ældste Tid; dette er dog næppe
sandsynligt. Kaccāyana, om hvem ellers intet
bestemt vides, er snarere en fra Ceylon
stammende Grammatiker, som har antaget
Forgængerens berømte Navn. Hans Levetid kan næppe
sættes før c. 500 efter Kr. Af K.'s
Pāli-Grammatik blev først et Par Afsnit udgivne af <sp>E.
Kuhn</sp>, den hele senere af <sp>E. Senart</sp>,
<i>Kaccāyana et la littérature grammaticale du Pāli</i>
I, <i>Grammaire Pālie de Kaccāyana, avec une
traduction et de notes</i>, Paris 1871 (ogsaa i <i>Journal
Asiatique</i>). (<sp>Litt</sp>.: <sp>R. O. Franke</sp>, »Gesch. u.
Kritik der einheimischen Pāli-Grammatik u.
-Lexicographie« [Strassbourg 1902]; <sp>W.
Geiger</sp>, »Pāli-Litteratur und Sprache« [i
»Grundriss der indo-arischen Philologie«, I. Bd, 7. Hft.,
Strassbourg 1916]).
<i>D. A.</i>
</chapter>

<chapter name="Katzbach">
<b>Katzbach</b> ['katsbak], Biflod til Oder,
udspringer i det preuss. Distrikt Liegnitz; den
optager fra S. Tilløbet »wütende Neisse« og er
bekendt p. Gr. a. det ved den den 26. Aug. 1813
stedfundne Slag mellem de forenede Preussere
og Russere, c. 98000 Mand (den schlesiske Hær)
under Blücher, og Franskmændene, c. 80000
Mand under Macdonald. Den schlesiske Hær,
der bestod af 1. preuss. Korps under York og
af 2 russ. Korps Langeron og Sacken, var af
Franskmændene bleven trængt tilbage bag K.
til Egnen om Jauer; men da Blücher erfarede,
at Napoleon med en Del af sin Styrke var gaaet
tilbage til det truede Dresden, besluttede han
igen at gaa frem over Floden for at angribe
Fjenden, der antoges at være omkr. Liegnitz.
Sacken fik Befaling til at beskæftige Fjenden i
Fronten, medens York's Korps i Centrum og
Langeron's Korps paa venstre Fløj paa begge
Sider af »wütende Neisse« skulde rykke frem
til K. og overskride Floden. Macdonald, der var
ukendt med Forholdene paa Fjendens Side,
vilde den 26. passere K. for den flg. Dag at
levere Blücher en Kamp; begge Modstanderne
blev som Følge heraf overraskede ved at træffe
Fjenden i det Terrain, hvor Slaget kom til at
staa. Kl. 10 1/2 Form. kastede Franskmændene
de af York's Korps fremskudte Tropper tilbage
over Floden og fortsatte deres March over
Defileerne mod Plateauet S. f. K., hvor Blücher
stod i Linien Mahlitsch—Hennersdorf med
Langeron paa venstre Fløj ved sidstnævnte By.
Saa snart Blücher var klar over
Franskmændenes Fremrykning, gav han Befaling til
Korpsene York og Sacken om at gaa over til
Modangreb, og de fr. Batailloner maatte vige. Det
fr. Rytteri, der energisk brød ind paa York's
Centrum, kastedes af det russ. og preuss.
Rytteri, ført af Blücher personlig, tilbage paa sit
eget Fodfolk, som herved bragtes i Uorden, og
som nu ved York's og Sacken's forenede
Angreb med Voldsomhed dreves fra Plateauet ned
i den af Regn opblødte Floddal, hvor de mod
Flodovergangen sammentrængte Tropper
dannede et godt Maal for de Allieredes Artilleri,
der droges frem til Dalranden. Langeron's Korps
deltog ikke i denne Kamp, men kastedes ud af
sin i øvrigt stærke Stilling af Lauriston's Korps
og maatte understøttes af Preusserne. De
Forbundne overnattede paa Valpladsen uden Læ
for den voldsomme Regn og uden Forplejning,
medens Franskmændene hovedsagelig gik
tilbage mod Bunzlau. Forfølgningen udførtes i
Dagene 27.—31. Aug. med Blücher's sædvanlige
Energi og gav som Resultat Opløsning af
Macdonald's Hær og Schlesien's Rensning for
Fjenden. Franskmændenes Tab beløb sig til c. 30000
Mand, hvoraf c. 18000 Fanger. De Allierede
havde et Tab af c. 3400 Døde og Saarede.
<i>(B. P. B.). E. C.</i>
</chapter>

<chapter name="Katzenjammer">
<b>Katzenjammer</b> (tysk), det Ildebefindende,
der gerne følger efter en Rus »Dagen derpaa«.
— »Tømmermænd«.
</chapter>

<chapter name="Kauai">
<b>Kauai,</b> <sp>Atoui</sp>, den nordvestligste af
Sandwich-Øerne i det store Ocean, er sammen med
den nærliggende lille Ø Niihau 1707 km<sup>2</sup>. Den
er helt igennem bjergrig og naar i Weialeale
1500 m. Den forvitrede vulkanske Jordbund er
overordentlig frugtbar, og der dyrkes især
Sukkerrør.
<i>M. V.</i>
</chapter>

<chapter name="Kauar">
<b>Kauar,</b> se <sp>Bilma</sp>.
</chapter>

<chapter name="Kauberskifer">
<b>Kauberskifer</b> ['ka^ubd<sub>ə</sub>r-]. En meget anvendt
Tagstensskifer, som forekommer ved Rhinen.
Denjiører til Devonformationen.
<i>(V. M-n.). J. P. R.</i>
</chapter>

<chapter name="Kaudervælsk">
<b>Kaudervælsk,</b> uforstaaeligt Sprog. Ordet
stammer fra Tysk (<sp>kauderwelsch</sp>) og
synes opr. at have betegnet de fra Italien
kommende Bissekræmmeres Sprog; smlg. det
sydtyske Dialektord <sp>Kauderer</sp>, »Hørkræmmer,
Bissekræmmer«, og <sp>vælsk</sp> (s. d.) i Betydningen
fremmed, især italiensk.
<i>O. Jsp.</i>
</chapter>

<chapter name="Kauer, Ferdinand">
<b>Kauer</b> ['ka^u<sub>ə</sub>r], <sp>Ferdinand</sp>, østerr.
Komponist (1751—1831), var Kapelmester ved forsk.
Sangspilscener og en overordentlig yndet
Komponist i denne Genre; senere, da hans Værker
gik af Mode, maatte han virke som Bratschist i
et Teaterkapel. K. har foruden en Mængde anden
Musik komponeret omkr. 100 folkelige Operaer
og Sangspil; berømtest deraf og vidt og bredt
opført var »Das Donau-Weibchen«.
<i>W. B.</i>
</chapter>

<chapter name="Kaufbeuren">
<b>Kaufbeuren</b> ['ka^ufbå^yr<sub>ə</sub>n], By i det sydlige
Bayern i Regeringsdistriktet Schwaben, 60 km
SSV. f. Augsburg, ved Lech's Biflod Wertach
og ved Jernbanelinien München—Lindau. (1910)
9000 Indb. Der findes et
Franciskanerindekloster, en Latin- og Realskole samt
Bomuldsspinderi og Væveri.
<i>G. Ht.</i>
</chapter>

<chapter name="Kauffmann, Angelika">
<b>Kauffmann</b> ['ka^ufman], <sp>Angelika</sp>,
Malerinde, f. 30. Oktbr 1741 i Chur (Graubründen),
d. 5. Novbr 1807 i Rom. K. var Elev af sin Fader,
Maleren Joh. Jos. K. Hun var smuk, med udpræget
Talent for Musik, Sang og Sprog og beriget paa
Studierejser rundt om i Italien og ved Samliv
