Creeks Udmunding i Hudson River, ligger
malerisk ved Foden af Catskill-Bjergene;
Baneknudepunkt. Den har Dampskibsforbindelse
med New York og Albany. (1910) 25908 Indb.
K. har et smukt Raadhus, fl. højere Skoler, og
er et Centrum for Teglværks- og
Cementindustrien. K. blev grundlagt 1661 af Hollænderne.
1872 blev den Købstad, efter »at de nærliggende
Landsbyer Rondout og Nilbur var indlemmede.

3) By i U. S. A., Staten Pennsylvania, ligger
154 km NØ. f. Harrisburg ved Susquehanna
River lige over for Wilkesbarre og ved Banen
fra Lackawanna til Bloomsburg, (1910) 6449
Indb.
<i>G. Ht.</i>
</chapter>

<chapter name="Kingston (Hovedstad paa den britiske Ø St Vincent)">
<b>Kingston</b> ['kiŋzt<sub>ə</sub>n] (<sp>Kingstown</sp>),
Hovedstad paa den britiske Ø St Vincent i Vestindien,
har (1911) 4300 Indb., Udførsel af Sukker, Rom
og Kakao. Den udmærkede Red er stor nok til
at rumme en hel Flaade.
<i>M. V.</i>
</chapter>

<chapter name="Kingston (Hovedstad paa den britiske Ø Jamaica)">
<b>Kingston</b> ['kiŋzt<sub>ə</sub>n], Hovedstad paa den
britiske Ø Jamaica i Vestindien, ligger paa
Sydsiden af Øen ved Hunt Bay, der ved en
Landtunge, Palisados, er skilt fra Havet. Indløbet
forsvares af stærke Batterier ved Port Royal
paa den vestlige Ende af Landtungen. Byen har
(1911) 57379 Indb., for største Delen Negre og
Mulatter. Husene har næsten alle kun een Etage.
Der findes en Regeringsbygning (<i>King's House</i>),
en Højskole, et Seminarium, en Industriskole,
Teater, Hospital og Sindssygeanstalt. Handelen
er livlig. I Nærheden af Byen ligger en bot.
Have.
<i>M. V.</i>
</chapter>

<chapter name="Kingston, Elisabeth Chudleigh">
<b>Kingston</b> ['kiŋzt<sub>ə</sub>n], <sp>Elisabeth
Chudleigh</sp>, Grevinde af Bristol og Hertuginde af
K., f. 1720, d. 26. Aug. 1788, levede i sin
Barndom og første Ungdom under forholdsvis smaa
Kaar, da hendes Fader Oberst Thomas
Chudleigh døde tidlig. Da hun var smuk, fik hun
mange Tilbedere, og en af dem, William
Pulteney, siden Jarl af Bath, skaffede hende Plads
som Hofdame hos Prinsessen af Wales. Ikke
længe efter ægtede hun hemmelig Søofficeren
August John Hervey, som 1775 efterfulgte sin
Broder som Jarl af Bristol. Ægteskabet mellem
dem holdtes stadig hemmeligt, da hun ellers
vilde miste sin Plads som Hofdame, og
efterhaanden kølnedes deres Forhold, og det endte
med. at hun 1759 blev Hertugen af K.'s
Elskerinde, hvem hun ti Aar efter ægtede uden at
være lovformelig skilt fra Hervey. I
Mellemtiden havde hun været paa en Rejse i
Tyskland, hvor hun havde vakt Frederik II's
Opmærksomhed, og da Hertugen døde 1773, rejste
hun til Italien, hvor Pave Clemens XIV viste
hende megen Ære. Medens hun var her, blev
hun stævnet for Peerdomstolen for Bigami.
Dommen gik hende imod, og kun ved at rejse
bort fra England undgik hun Straf. Resten af
sit Liv tilbragte hun mest i Pairis og Rom, men
var ogsaa i andre af Europas Hovedstæder; en
Tid lang opholdt hun sig hos Katharina II, som
behandlede hende med stor Udmærkelse.
Lystspildigteren Samuel Foote har fremstillet hende
som Kitty Crocodile i sit Stykke <i>A Trip to
Calais</i>, som senere udkom under Titelen <i>The
Capuchin</i>, og Thackeray skal have benyttet
hende ved Skildringen af Beatrice's Karakter
i sin Roman <i>Esmond</i>. (<sp>Litt</sp>.: <i>Trial of Elizabeth
duchess dowager of Kingston before the house
of peers</i> [Lond. 1776]; <sp>Whitehead</sp>, <i>Original
anecdotes of the late duke of Kingston and
miss Chudleigh</i> [Lond. 1792]; <sp>Mme.
Guénard</sp>, <i>La Duchesse de Kingston ou Mémoires
d'une Anglaise celebre</i> [Paris 1813]).
<i>C. S. C.</i>
</chapter>

<chapter name="Kingston Lacy">
<b>Kingston Lacy</b> ['kiŋzt<sub>ə</sub>n-'£e<sub>i</sub>s<sub>i</sub>], Herresæde i
Dorsetshire i England, tilhørende Fam. Bankes,
indeholdende en berømt Malerisamling, hvori
Arbejder af Giorgione, Tizian, Velasquez,
Rubens o. a.
<i>(A. Ls.). A. Hk.</i>
</chapter>

<chapter name="Kingston on Thames">
<b>Kingston on Thames</b> ['kiŋzt<sub>ə</sub>n-<sub>ə</sub>n-'temz],
By i det sydøstlige England, Grevskabet
Surrey, ligger paa højre Bred af Themsen, tæt V.
f. London og har (1921) 39484 Indb. I Byen
findes en gl, 1862 restaureret Kirke, et Hospital
og et Asyl for Soldaterenker. Der drives
Køkkengartneri, Fabrikation af Landbrugsredskaber
og Pottemageri. K. var Residens for de
angelsachsiske Konger.
<i>G. Ht.</i>
</chapter>

<chapter name="Kingston's Ventil">
<b>Kingston's Ventil</b> ['kiŋzt<sub>ə</sub>ns-] (Søv.)
benævnes de Ventiler, der er anbragt under
Vandlinien i et Skib og tjener som Til- og
Afgangsventiler for Søvand. K. er et eng. Udtryk, som
opr. betegnede en bestemt Konstruktion af
Søventiler, anbragte i Bunden af Skibet, men
efterhaanden anvendes Navnet ogsaa om alm.
Søventiler.
<i>H. P. C.</i>
</chapter>

<chapter name="Kingston upon Hull">
<b>Kingston upon Hull</b> ['kiŋzt<sub>ə</sub>n-<sub>ə</sub>pån-'ha£],
se <sp>Hull</sp>.
</chapter>

<chapter name="Kingstown">
<b>Kingstown</b> ['kiŋzta^un] (forhen <sp>Dunleary</sp>),
By paa Østkysten af Irland, Dublins Havnestad,
ligger ved Sydkysten af Dublin-Bugten og har
(1911) 16941 Indb. Havnen har et Areal af
101 ha. og beskyttes ved to lange Moler af 1067
og 1493 m's Længde.
<i>G. Ht.</i>
</chapter>

<chapter name="Kingswood">
<b>Kingswood</b> ['kiŋzwud]. By i det sydvestlige
England, Gloucestershire, ligger 5 km NØ. f.
Bristol og har (1921) 12957 Indb. I Nærheden
findes Kulgruber.
<i>G. Ht.</i>
</chapter>

<chapter name="Kingtetjin">
<b>Kingtetjin,</b> By i det sydøstlige Kina, Prov.
Kiangsi, ligger ved venstre Bred af Floden
Tshang-kiang og har c. 100000 Indb. og talrige
store Porcelænsfabrikker.
<i>M. V.</i>
</chapter>

<chapter name="Kington">
<b>Kington</b> ['kiŋt<sub>ə</sub>n], By i det sydvestlige
England (Herefordshire), ligger ved Arrow og har
(1921) 1688 Indb., en Latinskole og Handel med
Korn.
<i>G. Ht.</i>
</chapter>

<chapter name="King Williams Town">
<b>King Williams Town</b> ['kiŋ-'wi£j<sub>ə</sub>mz-'ta^un]
By i Sydafrika, Prov. Cape of Good Hope,
ligger ved Buffalo-Floden, c. 40 km V. f. East
London. (1911) 9000 Indb. Udførsel af Uld.
Omegnens hvide Befolkning nedstammer for en Del
fra tyske Kolonister, der 1854 hvervedes i
Anledning af Krimkrigen, men blev benyttet som
Grænsevagt mod Kafferne.
<i>C. A.</i>
</chapter>

<chapter name="Kinin">
<b>Kinin,</b> C<sub>20</sub>H<sub>24</sub>N<sub>2</sub>O<sub>2</sub>+3H<sub>2</sub>O, er et Alkaloid,
som forekommer i Kina-Bark sammen med en
stor Mængde andre Alkaloider. Dets
Fremstilling lønner sig kun i særlig dertil indrettede
Fabrikker (Kininfabrikker) og sker i
Hovedsagen paa flg. Maade. Den fint pulveriserede
Kina-Bark tilsættes Kalkmælk for at frigøre K.
og de andre Alkaloider af de Forbindelser,
hvori de forekommer i Barken. De frigjorte
Alkaloider udtrækkes dernæst med Mineralolie
ell. Vinaand og udrystes af
Mineralolieudtrækket med fortyndet Svovlsyre ell. opløses i Syren
