Skjaldesprog, <i>Lexicon poeticum</i> (1912—15); dette
er en fuldstændig omarbejdet Udgave. J.'s
Hovedarbejde er »Den Oldnorske og oldislandske
Litteraturs Historie« I—III Bd, 1894—1902, ny
Udgave 1920 flg., der er lige saa udtømmende,
som den er grundig, og en uundværlig
Haandbog for alle, der beskæftiger sig med den
oldislandske og Oldnorske Litteratur. Han har
ogsaa leveret en kortere Fremstilling af den
samme Litteratur paa Islandsk (»Bókmentasaga
endinga« [1904—05]) og paa Dansk (»Den
islandske Litteraturs Historie« [1907]). Hans
sidste litteraturhistoriske Arbejde er »Udsigt
over den norsk-islandske Filologis Historie«
(1918). Af J.'s grammatikalske Arbejder kan
nævnes »Det norsk-islandske Skjaldesprog
omkr. 800—1300« (1901), »Islandsk Sproglære«
(1905) og »Málfræði islenskrar tungu« (1908). Af
meget talrige Afhandlinger maa særlig
fremhæves »De ældste Skjalde og Kvad« (i »Aarh. f.
nord. Oldk.« 1895) i Anledning af Prof. S.
Bugge's Bog om den ældste
Skjaldedigtningshistorie, »Tilnavne i den islandske
Oldlitteratur« (smst 1907), »Oldislandske Ordsprog og
Talemaader« i Ark. f. nord. Fil. XXX samt
islandske Gaardnavne, »Bæjanöfn à Íslandi«
(i »Safn til Sögu Íslands« IV). Somrene
1907—09 foretog J. sammen med Kaptajn Daniel
Bruun paa Carlsbergfondets Bekostning
Udgravninger af nogle Ruiner (Templer o. l.) paa
Island, hvorom de har offentliggjort
Afhandlinger i »Aarh. f. nord. Oldkynd.« og i
»Videnskabernes Selskabs Forhandlinger«. J.'s nyeste
Arbejde er: »Norsk-islandske Kultur- og
Sprogforhold i 9. og 10. Aarhundrede«. (1921). (<sp>Litt</sp>.:
<sp>Halldór Hermansson</sp>, <i>Icelandic authors
of to-day i Islandica</i>, Vol. VI [Ithaca, N. Y.
1913]),
<i>B. Th. M.</i>
</chapter>

<chapter name="Jónsson, Gisli">
<b>Jónsson</b> ['jo^un.så.n], <sp>Gisli</sp>, isl. Biskop
(1513—87), sluttede sig tidlig hemmelig til
Reformationen og blev af Biskop Gissur
Einarsson udnævnt til Præst i Selárdalur paa
Vestlandet. Da han efter Gissur Einarsson's Død
ivrig støttede Reformationen, stødte han
sammen med Biskop Jon Arason og maatte forlade
Landet (1550). I Kbhvn stiftede han
Bekendtskab med Biskop Paladius. Da Biskop Marteinn
Einarsson trak sig tilbage 1556, blev J. paa
Altinget valgt til Biskop. 1557 rejste han til
Kbhvn for at vies som Biskop og udgav under
Opholdet der nogle religiøse Skr. I sin 29-aarige
Embedstid som Biskop søgte han efter Evne
at udrydde papistiske Skikke samt at uddanne
lutherske Præster. Over for den verdslige
Øvrighed viste J. sig eftergivende og maatte finde
sig i, at der blev skaltet med Bispestolens
Ejendomme, noget, som hans Forgænger ikke
vilde taale. (<sp>Litt</sp>.: »Safn til sögu Íslands«, I;
<sp>Jón Halldórsson</sp>, »Biskupasögur« I; <sp>F.
Jónsson</sp>, <i>Historia eccles. Mandix</i>, III).
<i>B. Th. M.</i>
</chapter>

<chapter name="Jónsson, Guðmundur">
<b>Jónsson</b> ['jo^un.så.n], <sp>Guðmundur</sp>, isl.
Præst (1763—1836); sidst Præst til Staðastaður
(1797—1836). Fra hans Haand foreligger en
særdeles righoldig, men meget ukritisk
bearbejdet Samling af islandske Ordsprog og
Talemaader, <i>Safn af islenzkum orðskviðum</i>, udgiven
af »Det isl. litt. Selskab« (1830).
<i>F. J.</i>
</chapter>

<chapter name="Jónsson, Halldór">
<b>Jónsson</b> ['jo^un.så.n], <sp>Halldór</sp>, isl. Præst,
f. 25. Febr 1810, d. 17. Juli 1881; sidst Præst til
Hof i Vopnafjorden (1850—81). Han var en
af sin Tids mest ansete Mænd i Island og var
Altingsmand i en lang Rk. Aar, først som
kongevalgt indtil 1851, da han sluttede sig til
Oppositionen under Forhandlingerne om
Forfatningssagen, men senere (1859—71) som
folkevalgt.
<i>B. Th. M.</i>
</chapter>

<chapter name="Jónsson, Helgi">
<b>Jónsson</b> [jo^un.sån], <sp>Helgi</sp>, isl. Botaniker,
f. 11. Apr. 1867 paa Island, <i>mag. sc.</i> (Kbhvn) 1896,
<i>Dr. phil.</i> 1910 (»Om Algevegetationen ved Islands
Kyster«), Lærer i Reykjavik. J. har foretaget
omfattende Rejser paa Island for at studere
Landets Plantevækst. Han har skrevet en Rk.
Afh. om Islands Flora, saavel dets
Landvegetation som dets Havalgevegetation.
Saaledes foreligger der Arbejder om
Plantevæksten i Øst-Island, Syd-Island og paa
Snæfellsnæs (i Botan. Tidsskr.). Havalgerne er hans
Speciale, og vort Kendskab til Islands
Havalger skyldes hovedsagelig J.'s Arbejder (dels i
Botan. Tidsskr., dels i <i>Bot. of Iceland</i>).
Foruden de paa Dansk og Engelsk skrevne
Arbejder har J. publiceret en Mængde Artikler paa
Islandsk, dels originale Afh., dels Bearbejdelser
og populære Skildringer. J. har oversat fl.
danske botaniske Værker til Islandsk og har paa
dette Sprog skrevet fl. Lærebøger.
<i>C. H. O.</i>
</chapter>

<chapter name="Jónsson, Hjálmar">
<b>Jónsson</b> ['jo^un.så.n], <sp>Hjálmar</sp>, isl. Digter,
f. 6. Febr 1796, d. 5. Aug. 1875. Denne Mand,
der aldrig fik nogen boglig Opdragelse og
levede hele sit Liv under kummerfulde
Forhold, var begavet med en sjælden aandelig
Kraft og Tænkeevne. Hans trykkede Kaar
bevirkede, at han følte Livets Modgang dobbelt
stærkt, og hans heraf opstaaede Følelser
kommer med stor Styrke til Syne i hans Digte. Det
er særlig de Rige og Gerrige, og ikke mindst
Præsterne, han svinger sin sviende Svøbe over
med en fyndig Kraft i Udtrykket og en
forbavsende logisk Tankestyrke. Det er navnlig i
sine satiriske Digte, J. naar højest. Men ogsaa
hans alvorlige Digte indeholder ofte smukke
Enkeltheder. Hans Digte er overhovedet
prægede af den ukultiverede Oprindeligheds Fejl
og Dyder. I formel Henseende er hans Digte
ofte fortrinlige. Et Udvalg af dem er
udgivet ved H. Hafstein: »Kvaði og Kviðlingar«
(1888, med en Biografi). Senere er en samlet
Udgave udkommet.
<i>F. J.</i>
</chapter>

<chapter name="Jónsson, Jón (isl. Præst)">
<b>Jónsson</b> ['jo^un.så.n], <sp>Jón</sp>, isl. Præst
(1759—1846). Denne nidkære Mand virkede som Præst
i over 60 Aar i Eyjafjorden. Med Englænderen
E. Hendérson's Hjælp stiftede han en Forening
til Udgivelse af evangeliske Smaaskrifter (<i>Hið
islenzka evangeliska smábókafjelag</i>), der fra
1816 aarlig udgav eet ell. fl. opbyggelige Skr,
i alt 67 smaa Bøger inden hans Død; de fleste
af disse var oversatte.
<i>B. Th. M.</i>
</chapter>

<chapter name="Jónsson, Jón (islandsk og dansk Embedsmand)">
<b>Jónsson</b> ['jo^un.så.n], <sp>Jón</sp>, islandsk og dansk
Embedsmand, f. paa Gaarden Drumhoddsstaðir
i Árnessyssel 24. Febr 1806, d. i Aalborg 7.
Juli 1881, blev <i>cand. jur.</i> 1830 og var 1836—48
anden Assessor i Landsoverretten i Reykjavik,
derpaa til 1873 Byfoged i Aalborg. 1847 udgav
han en Fortegnelse over samtlige Gaarde paa
Island, »Jarðatal à Íslandi«, med disses
