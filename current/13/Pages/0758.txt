(Enyo i Ares-Templet i Athen, Kadmos i
Theben) og Portrætstatuer (Taleren Lykurgos og
hans Sønner, Digteren Menandros i Teateret i
Athen). Broderparrets Signatur læses paa flere
bevarede Fodstykker i Athen og Eleusis; i
Herondas' Mimiamber omtales et Arbejde af dem
som opstillet i Asklepios-Helligdommen paa
Kos. K. synes at have været den betydeligste
af de to Brødre; den litterære Overlevering
nævner ikke faa Arbejder som udførte af ham
alene, deriblandt Portrætter af Filosoffer og af
Digterinderne Anyte og Myro; nogle af hans
Gudefigurer blev førte til Rom (Leto, Afrodite,
Asklepios og Artemis), hvor K. bestandig sattes
meget højt. Han synes at have fortsat den af
hans Fader grundlagte Retning i Kunsten og
navnlig at have udmærket sig ved en teknisk
fuldkommen Behandling af Marmoret; men i
øvrigt er vort Kendskab til hans
Kunstnerpersonlighed ganske ufuldkomment.
<i>C. B.</i>
</chapter>

<chapter name="Kefissos">
<b>Kefissos</b> [gr. -'sås] (lat. <i>Cephissus</i>), Navn
paa fl. Floder i Oldtidens Grækenland. Den
største flød gennem Landskaberne Fokis og
Boiotien, hvor den dannede Søen Kopais,
hvorfra dens Vand gennem Jorden sivede ud i
Havet mellem Boiotien og Euboia. Samme Navn
bar ogsaa to mindre Floder i Attike.
<i>H. H. R.</i>
</chapter>

<chapter name="Keflavík">
<b>Keflavík</b> ['Kjæb.la'vi.k], en Handelsplads ved
den sydlige Del af Faxaflói paa Island, havde
(1914) 473 Indb., der næsten udelukkende lever
af Fiskeri, da Omegnen er stenet og ufrugtbar.
<i>Th. Th.</i>
</chapter>

<chapter name="Kefr">
<b>Kefr,</b> se <sp>Kafr</sp>.
</chapter>

<chapter name="Keg">
<b>Keg</b> [keg], lille Tønde, i England et Talmaal
for 60 Stkr Sild og Laberdaner, = 1/2 Hundred;
i de forenede Stater er en K. Frugter 100 eng.
Pd.
<i>H. J. N.</i>
</chapter>

<chapter name="Kegle (mat.)">
<b>Kegle</b> (mat.). Ved K. forstaas i daglig Tale
hyppigst et Legeme som det paa Fig.
fremstillede, der begrænses af en
Omdrejningskegleflade (se <sp>Kegleflade</sp>) med Toppunkt <i>T</i>
og Akse <i>TC</i> samt af den
Cirkel, <sp>Grundfladen</sp>,
hvori Keglefladen skæres
af Planen vinkelret paa
Aksen i <i>C</i>. I Matematikken
kaldes ethvert Legeme
begrænset af en
Kegleflade og en Plan en K.
En <sp>cirkulær K.</sp> har
en Cirkel til Grundflade;
den paa Fig. fremstillede
specielle Form kaldes den
<sp>rette cirkulære K.</sp>
eller <sp>Omdrejnings-K.</sp>, da den kan
frembringes af den retvinklede Trekant <i>TCA</i> ved
Drejning om Kateten <i>TC</i>. En K.'s <sp>Højde</sp> er
Toppunktets Afstand fra Grundfladen.
Rumfanget maales ved 1/3 af Produktet af Højde og
Grundflade, hvilket vil sige, at man faar
Antallet f. Eks. af Kubikmeter i K. ved at
multiplicere Antallet af <i>m</i> i Højden med Antallet af
Kvadratmeter i Grundfladen og dividere
Produktet med 3. Kaldes i den rette cirkulære K.
Højden <i>CT</i> for <i>h</i> og Radius <i>CA</i> i Grundfladen for <i>r</i>, er
Rumfanget altsaa = 1/2π<i>r</i><sup>2</sup><i>h</i>; ved samme K. er
den krumme Overflades Areal = π<i>rs</i>, naar
<sp>Sidelinien</sp> <i>TA</i> betegnes ved <i>s</i>.
— <sp>Keglestub</sp> kaldes den Del af en K., der ligger
mellem Grundfladen og et med denne parallelt
plant Snit; Snittet og Grundfladen kaldes
<sp>Endefladerne</sp>, deres Afstand <sp>Højden</sp>.
Stubben er <sp>cirkulær</sp> ell. <sp>ret cirkulær</sp>
(<sp>Omdrejningskeglestub</sp>, se Fig.)
samtidig med K.; dens Rumfang er = <i>h</i>/3 (<i>G</i>+<i>G</i><sub>1</sub>+
√<i>GG</i><sub>1</sub>), hvor <i>h</i> er Højden, <i>G</i> og <i>G</i><sub>1</sub>
Endefladernes Arealer. Ved Omdrejningskeglestubben med
Radierne <i>CA</i>=<i>r</i> og <i>DB</i>=<i>r</i><sub>1</sub> i Endefladerne og
<sp>Sidelinien</sp> <i>AB</i>=<i>s</i> er Rumfanget = π/3 <i>h</i>
(<i>r</i><sup>2</sup>+<i>r</i><sub>1</sub><sup>2</sup>+<i>rr</i><sub>1</sub>) og den krumme Overflades Areal
= π<i>s</i> (<i>r</i>+<i>r</i><sub>1</sub>).
<i>Chr. C.</i>

<img></img>
</chapter>

<chapter name="Kegle (se Skriftsystemer)">
<b>Kegle,</b> se <sp>Skriftsystemer</sp>.
</chapter>

<chapter name="Kegleflade">
<b>Kegleflade</b> (mat.). En K. beskrives af en
ret Linie, <sp>Frembringeren</sp>, der bevæger
sig saaledes, at den stadig gaar gennem et fast
Punkt, <sp>Toppunktet</sp>, og skærer en fast
Kurve, <sp>Ledekurven</sp>. Toppunktet deler K. i
2 Dele, der kaldes dens 2 <sp>Net</sp>. En Plan gennem
Toppunktet og en Tangent til Ledekurven er
Tangentplan til K. langs Frembringeren
gennem Tangentens Røringspunkt,
<sp>Røringsfrembringeren</sp>; den indeholder nemlig
Tangenten til en vilkaarlig Kurve paa K. i
Kurvens Skæringspunkt med
Røringsfrembringeren. En K. med en Cirkel til Ledekurve
kaldes <sp>cirkulær</sp>; er Linien fra Toppunktet til
Cirklens Centrum vinkelret paa Cirklens Plan,
kaldes K. <sp>ret cirkulær</sp> ell. en
<sp>Omdrejningskegleflade</sp> med den nævnte Linie
til Akse, da den kan beskrives af en
Frembringer, der drejer sig om Aksen.
<i>Chr. C.</i>
</chapter>

<chapter name="Keglehjul">
<b>Keglehjul</b> ell. <sp>koniske Hjul</sp>, se
<sp>Tandhjul</sp>.
</chapter>

<chapter name="Keglenæb">
<b>Keglenæb,</b> d. s. s. <sp>Conirostres</sp>.
</chapter>

<chapter name="Kegler">
<b>Kegler,</b> et Billardspil (se <sp>Billard</sp>).
</chapter>

<chapter name="Keglesnegle">
<b>Keglesnegle</b> (<i>Conus</i>), en Slægt af
højtstaaende Forgællesnegle, der ernærer sig ved Rov
og er udstyrede med dolkformede Gifttænder.
De allerfleste Arter tilhører de tropiske Have,
hvor de hyppig træffes ved Koralrevene eller i
Klippernes Huler og Revner. Deres Skal er
kegleformig med en meget lang og smal
Munding; Laaget er lille og kloformet, men mange
Arter mangler et saadant. Skallens Farve er
ofte meget smuk, og enkelte sjældnere Former,
der har været Genstand for Samleres
Efterstræbelser, er navnlig i tidligere Tid blevne
betalte med meget høje Summer, indtil flere
Tusind Kroner. Nutildags koster selv de
allersjældneste og smukkeste Eksemplarer næppe
mere end et Par Hundrede Kroner. — Slægten
tæller godt 300 nulevende Arter.
<i>(A. C. J.). C. M. S.</i>
</chapter>

<chapter name="Keglesnit">
<b>Keglesnit</b> (mat.) er en fælles Betegnelse for
Ellipser, Hyperbler og Parabler (s. d.), til
hvilke Kurver alle plane Snit i cirkulære
Kegleflader horer. De er opfundne af Menaichmos til
Brug ved Løsningen af det deliske Problem
(s. d.), der kan reduceres til Bestemmelse af
<i>x</i> og <i>y</i> af Ligningerne <i>ay</i>=<i>x</i><sup>2</sup>, <i>xy</i>=<i>ab</i>;
Grækerne, der udtrykte Ligningerne i Ord og løste
dem ved Konstruktion, havde saa meget af den
analytiske Geometris Metode, at de kunde
identificere Ligningernes Løsning med
Bestemmelsen af Skæringspunkterne mellem de Kurver
