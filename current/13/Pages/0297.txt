han gav ægte og umiddelbart Udtryk for en
væsentlig Side af den danske Folkekarakter.
Det var vel næppe hans egen Tanke at
offentliggøre disse Indfald, men ved hans Venners
Mellemkomst blev dog en Samling udgiven,
efter hans Død, med Indledning af Peter
Hansen. Desværre er Tegningerne gjort »pæne«
af Litografen, saa de viser ikke hans egen
Haand. Nogle andre er siden offentliggjorte
med Tekst af P. Johansen: »Gads danske
Magasin 1910«. Hans Biografi er skrevet af Nic.
Bøgh 1897. Ny Udg. af Tegningerne med
Indledning af Vilh. Andersen og en Udg. med
Forord af Alfr. Schmidt udkom 1919.
<i>P. J.</i>
</chapter>

<chapter name="Jürgensen, Jørgen">
<b>Jürgensen</b> (<sp>Jørgensen</sp>), <sp>Jørgen</sp>, dansk
Eventyrer, f. i Kbhvn 7. Apr. 1780, død paa
van Diemens Land 1845. J., der tidlig kom til
Søs i eng. Tjeneste, er navnlig bekendt, fordi
han under Krigen mellem Danmark og
England 1809 opkastede sig til Enevoldshersker paa
Island. Paa et anseligt eng. Fregatskib, der var
forsynet med Kaperbrev, kom J. sammen med
Købmanden Phelps og Kaperkaptajnen Liston
21. Juni til Reykjavik. Handelen paa Island
var dengang monopoliseret for danske
Undersaatter, og Phelps mente, at de danske
Myndigheder vilde forbyde deres Handel. 25. Juni
lod han med bevæbnet Mandskab
Stiftamtmanden Grev Trampe bringe i Fangenskab paa det
eng. Skib, men Landets Styrelse overlod han
stiltiende til J., der Dagen efter ved offentlig
opslaaede Proklamationer ophævede al dansk
Myndighed og konfiskerede danske
Handelsvarer paa Island samt lovede Landet
Uafhængighed og Folkestyre og paa forsk. Maade søgte
at vinde Islændingerne. Reykjavik, der let
kunde ødelægges af det godt armerede
Kaperskib, havde dengang kun c. 350 Indb. og var
saavel som hele Landet fuldstændig uden
Forsvarsmidler. Desuden vidste man i Island
ikke andet end, at J. optraadte med den eng.
Regerings Billigelse, og de fleste valgte rolig
at afvente nærmere Efterretninger. I Midten
af August ankom et eng. Krigsskib; man satte
sig i Forbindelse med dettes Kaptajn, der 22.
Aug. sluttede en Konvention med to af de
øverste indfødte Embedsmænd, hvorved J.'s
Foranstaltninger ophævedes, og han førtes til
England. J. døde efter et meget vekslende og
omflakkende Liv. Han var en modig Mand med
en hurtig Opfattelsesevne, men upaalidelig og
med fuldstændig Mangel paa moralsk Hold.
Han har skrevet fl. Bøger paa Engelsk,
deriblandt en Selvbiografi. (<sp>Litt</sp>.: <sp>Johansen</sp>,
»Kong J. J.« [i »Museum«, 1892]; <sp>Hogan</sp>, »En
deporteret Konge« [Kbhvn 1892]; <sp>J.
Þorkelsson</sp>, »Saga Jörundar hundadagakóngs« [Kbhvn
1892]).
<i>B. Th. M.</i>
</chapter>

<chapter name="Jürgensen, Urban">
<b>Jürgensen,</b> <sp>Urban</sp>, dansk Urmager, f. 5.
Aug. 1776 i Kbhvn, d. smst. 14. Maj 1830. Han
lærte hos sin Fader Hofurmager Jørgen J. (d.
1811), og efter at være udlært opholdt han sig
5 Aar i Udlandet. 1801 kom han hjem igen og
blev Associé i Faderens Forretning, hvor hans
store Dygtighed hurtig gjorde sig gældende.
1804 bekostede Staten Udgivelsen af hans Værk:
»Regler for Tidens nøjagtige Afmaaling ved
Ure«, der senere udkom baade paa Fransk og
Tysk. 1804 fik han Videnskabernes Selskabs
Medaille for en Afh. om Maaden, hvorpaa
Urfjedre forfærdiges paa Maskine og hærdes, og
1805 Landhusholdningsselskabets store
Guldmedaille for et af ham opfundet Termometer.
Han indførte Brugen af Staal i St f. Messing til
Cylinderhjulet, hvorved Cylinderuret fuldendtes
som solid Tidsmaaler. Paa en Udenlandsrejse
(1807—09) lærte han i Neuchâtel at
gennembore ædle Stene. Navnlig hans Kronometre
søgtes ivrig saavel i Udlandet som i Indlandet,
men i 20 Aar frembragte han kun c. 50, saa
omhyggelig var Tilvirkningen. 1815 blev han
Medlem af Videnskabernes Selskab, i hvis Skr
der findes Bidrag af ham ligesom i
Schumacher's »Astronomische Nachrichten«. 1818
udnævntes han til kgl. Søurmager, 1822 blev det
overdraget ham at observere Søetatens
Længdeure, 1826 blev han Medlem af
Landhusholdningsselskabets Kunstkomité.
<i>(C. N.). R. B.</i>
</chapter>

<chapter name="Jürgenson, Peter Ivanowitsch">
<b>Jürgenson,</b> <sp>Peter Ivanowitsch</sp>,
Grundlæggeren af det store Musikforlag i Moskva, f.
17. Juli 1836 i Reval, d. 2. Jan. 1904 i Moskva.
Forlaget omfatter væsentlig Arbejder af russ.
Komponister, særlig saa godt som alle
Tschaikowsky's Værker.
<i>S. L.</i>
</chapter>

<chapter name="Jyryk">
<b>Jyryk,</b> Nomadefolk i Lilleasien. J. taler
Tyrkisk, men skal være en Gren af Zigeunerne.
Deres vigtigste Husdyr er Kameler, Faar og
Geder. Forfærdigelsen af Tæpper staar højt.
De er Muhammedanere, men overholder ikke de
befalede Faster, og Kvinderne gaar utilslørede.
De spæde Børns Hoveder omformes kunstigt
ved Ombinding. (<sp>Litt</sp>.: <sp>F. v. Luschau</sp> i
»Verhandl. d. Berliner Gesellsch. f.
Anthropologie. Zeitschrift für Ethnologie«, XVIII
[Berlin 1886]).
<i>(C. Fr.) K. B-S.</i>
</chapter>

<chapter name="Jyske Aas">
<b>Jyske Aas,</b> ogsaa kaldet <sp>Allerup
Bakker</sp> efter det sydøstlige Parti, et fra N. til S.
gaaende, stærkt kuperet Højdeparti i
Højvendsyssel, beliggende V. og VSV. f. Sæby.
Bakkepartiet, der er rigt paa Smaaskove, smukke Dale
og vide Udsigtspunkter, gaar med en Højde af
c. 95 m mod S. over Søhedens Bakke (112 m)
og Storstens Bakke (109 m), hvorpaa det slaar
ind i sydøstlig Retning og sænker sig til c. 60
m, medens det mod Ø. udsender en Sidegren,
hvori Vendsyssels højeste Punkt, Knøsen (135,5
m), ligger, i Storeskov. Paa J. A. udspringer
nogle af Vendsyssels største Vandløb, som Rye
Aa og Lindholm Aa, der søger mod V. og S.
ud til Limfjorden, Uggerby Aa, der løber mod
N. ud i Tannis Bugt, og Vors Aa. der løber
mod SØ. ud i Kattegat.
<i>H. W.</i>
</chapter>

<chapter name="Jyske Lov">
<b>Jyske Lov.</b> 1241 paa en i Marts Maaned i
Vordingborg afholdt Rigsforsamling, hvor alle
de bedste Mænd i Riget var nærværende,
stadfæstede og offentliggjorde Kong Valdemar Sejr
faa Dage før sin Død den berømte Lovbog, der
efter det Retsomraade, den angik, Nørre- og
Sønderjylland samt Fyn, senere er bleven
kaldet J. L. Den er den eneste af de gl. danske
Provinslove, som er udgiven med kgl.
Stadfæstelse, og den er Nordens ældste kongegivne
Lovbog. I hvilken Anledning J. L. er udstedt,
om for at tilvejebringe Retsenhed paa det jyske
Retsomraade ell. af andre Grunde, vides ikke,
lige saa lidt som vi har Oplysning om
