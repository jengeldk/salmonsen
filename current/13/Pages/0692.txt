en Del fulgte Jødernes Forbilleder. Men i
Udsmykningen af Graven sluttede de sig til den
rom. Skik at udstyre Gravkamrene kunstnerisk
med Fresker o. l. Naturligvis undgik man alt,
hvad der mindede om Afgudsdyrkelsen; alle
usædelige Billeder var bandlyste. Rummene, i
hvilke de Døde stedtes til Hvile, prydedes
derimod med Planteornamenter, med kristelige
Symboler og med Scener fra Gl. og Ny Test.
Det er disse Billeder, der sammen med andre
Fund i K. har været saa lærerige for os til
Kendskab om Oldkirkens Forhold. De Kristne
besøgte fra først af ofte de Afdødes Hvilesteder
og bad ved deres Grave. Særlig skete det ved
Kirkens Velgøreres Grave, ved Martyrers,
Bekenderes og Kirkelæreres Gravsteder. For at
skaffe Plads til alle dem, der samtidig ønskede
at besøge slige Grave, udhuggede man ofte paa
Stedet smaa Kapeller ell. Kirker, hvor man
kunde holde Gudstjeneste. Særlig Anvendelse
fik disse underjordiske Smaakirker i
Forfølgelsernes Dage, naar Forsigtighed bød ikke at
træde offentlig frem mere end højst nødvendigt.
I Rom har man i K. fundet fl. saadanne
Kirker, som vist er ældre end fra 3. Aarh.
(saaledes ved S. Agnese og under Via Salaria). Da
Ediktet i Milano 313 gav de Kristne fuld
Forsamlingsfrihed, rejstes der mange Kirker, og
man begravede vist nu ofte de Døde i Kirkernes
Nærhed, om man end vedblev at bruge K. som
tidligere. Af hvad Kirkefaderen Hieronymus
fortæller om sin Skolegang i Rom som Dreng
og sine Vandringer i K., synes det at fremgaa,
at K. ikke benyttedes synderlig til Begravelse
paa den Tid. Efter Roms Ødelæggelse 410 ved
Goterne og siden (455) ved Vandalerne hørte
al Begravelse i K. op. Man kunde nu begrave,
hvor man vilde. Jorden om Rom, der før var
saa kostbar, havde intet Værd; der var nok af
herreløs Jord. Dog besøgtes K. endnu for
Martyrgravenes Skyld, men efterhaanden tog man
de hellige Mænds Levninger op af K. og gemte
dem i Kirkerne. K. glemtes saa at sige for 1000
Aar, indtil pludselig 31. Maj 1578 i en
Vingaard ved Via Salaria en Hvælving i en K.
styrtede sammen. Der kom herved kristne
Fresker, Sarkofager, Indskrifter m. m. frem for
Dagens Lys. Man trængte længere frem i
Gangene og opdagede fl. ikke mindre interessante
Mindesmærker. Baronius, der dengang skrev
sin Kirkehistorie (<i>Annales</i>), anede Fundets store
videnskabelige Bet., og Antonio Bosio anvendte
sin hele Livskraft paa Undersøgelsen af, hvad
man kunde opdage af K. i Rom. Hans <i>Roma
sotterranea</i> udkom 1632 i Rom efter hans Død.
K. vedblev at tildrage sig Opmærksomhed,
studeredes (fra 1800) bl. a. af Seroux d'Agincourt
og Raoul Rochette, men det grundlæggende
Arbejde for en udtømmende, videnskabelig
Granskning af K. skyldes Jesuitten <sp>Marchi</sp>, der bl.
a. grundig undersøgte K. ved San Agnese, og
dennes højst fortjente Discipel <sp>Giovanni
Battista de Rossi</sp>, der systematisk
undersøgte lige saavel alle K. (her støttet af sin
Broder Geologen St. M. de Rossi) som de
litterære Kilder. De Rossi skylder vi fremfor
andre vort Kendskab til K. og mange højst vigtige
Fund. Iblandt disse maa vi nævne en
Begravelsesplads (opdaget 1851—54), hvor Paverne
fra 3. Aarh. laa begravede (Fig. 2 efter de
Rossi's Restauration). De Rossi beskrev sine Fund
i <i>Bulletino di archeologia christiana</i> (1863—95)
og gav en samlet Fremstilling i sin <i>Roma
sotterranea</i>, I—III (1864—77). — Af Genstande,
fundne i K., maa alle Glassager af kristen
Oprindelse særligt fremhæves som oplysende i fl.
Henseender, ikke blot Glaskar, der er godt
bevarede, men
ogsaa
Brudstykker, af hvilke
der oftere
findes adskillige i
Murene i K. Fl.
af Glaskarrene
er udstyrede
med Guldrande
og Billeder
med
Forgyldning med spc.
kristelige
Fremstillinger,
hvilke er af
ikke ringe
Værd. Af K. i
Rom er den
hellige
Kallistos' K. let
tilgængelig og en
af de
interessanteste; her
findes den nys
beskrevne »Pavegrav« og den hellige
Cæcilie's Grav. — K. i Neapel er i
arkitektonisk Henseende mere storartede end K. i Rom,
men mindre interessante. Freskerne er i K. i
Neapel næsten alle i klassisk Stil; minder
meget lidet om Kristendommen. Paa Malta, i
Hadrumetum, i Alexandria og Kyrene er der
i K. fundet en Del vigtige Fresker fra
Oldkirkens Dage (se Smith-Porcher, <i>Hist. of the
recent discoveries at Cyrene</i> [1851]). — K. i
Paris er gl. Stenbrud, hvor man tog Gips og
Kalk. Da Byen udvidedes, byggedes der Huse
oven paa de underjordiske Gange, hvad der
førte til Nedstyrtning af fl. Huse 1774—79. Det
Offentlige tog sig nu af Sagen; Brugen af
Stenbrudene blev forbudt; man opfyldte nogle af
dem, men da Kirkegaardene i Paris var
overfyldte, og pestagtige Sygdomme udbrød i disses
Nærhed, ryddedes den ene Kirkegaard efter den
anden (især i Tiden 1792—1814); de fundne
Menneskeben anbragtes i K., hvor de er
smagfuldt ordnede. 1786 indviedes K. til Benhus ved
en religiøs Ceremoni. Til K. i Paris er der
Adgang 2 Gange om Maaneden. (<sp>Litt</sp>.: Om K. i
Paris <sp>Dunkel</sp>, <i>Topographie et consolidation
des carrières sous Paris</i> [1885]; om K. i Rom
foruden de Rossi's Værker: <sp>Desbassayns
de Richemont</sp>, <i>Nouv. études sur les
catacombes romaines</i> [Paris 1870]; <sp>Spencer
Northcote</sp> og <sp>Brownlow</sp>, <i>Roma
sotterranca</i> [Lond. 1879]; <sp>Kraus</sp>, »Die röm. K.« [2.
Udg., Freiburg 1879]; <sp>Roller</sp>, <i>Les catacombes
de Rome</i> [2 Bd, Paris 1881]; <sp>V. Schultze</sp>,
»Die K.« [Leipzig 1882]; <sp>Garucci</sp>, <i>Cimitero
degli antichi Ebrei</i> [Roma 1862]; <i>Storia dell'</i>

<img>Fig. 2. Pavernes Katakombe
(3. Aarh.).</img>
