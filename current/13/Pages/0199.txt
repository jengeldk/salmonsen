sig dog meget store Vanskeligheder og ikke
mindst da den, at Besidderne af J. for
største Delen har købt og betalt den med fuld
Pris, saaledes at den for deres Vedk. ikke
mere er nogen virkelig Gevinst. J. vil nemlig
altid blive kapitaliseret. Selve denne bestaar
ganske vist kun i en overskydende Indtægt
udover den sædvanlige, men da denne har en
blivende Karakter, vil den i Handel og Vandel
ligesom alle andre varige Indtægtskilder blive
værdsat lig med en Kapital med tilsvarende
Renteafkastning. Et Jordstykke med en aarlig
J. af eksempelvis 1000 Kr vil saaledes, naar
den sædvanlige Rentefod er 5 %, blive
vurderet til 20000 Kr og vil kunne ombyttes med
en Kapital af denne Størrelse. En J. kan
saaledes, selv om den for den opr. Erhverver
har været ufortjent, ikke længere, naar den
har skiftet Haand og er blevet betalt med fuld
Pris, behandles som saadan. Over for J.'s
fremtidige Tilvækst er man derimod væsentlig friere
stillet, om det end ogsaa her er muligt, at den
delvis kan være gaaet op i den betalte Pris.

J. fremkommer overalt, hvor Jord tages i
Brug, altsaa ikke blot i Agerbruget og under
dens Anvendelse til Byggegrund, men ogsaa
naar den anvendes til Skovbrug ell. Minedrift,
ell. naar det drejer sig om Udnyttelse af
Fiskepladser, Vandkraft til Drift af Maskiner o. s. v.,
kort sagt overalt, hvor Menneskene under deres
økonomiske Virksomhed kommer under
Indflydelse af Naturens Knaphed.

Ogsaa uden for Jorden kan der under
Kapitalens Anvendelse i Produktionen iagttages
noget tilsvarende. Saaledes kan en
Produktionshemmelighed, en patenteret Maskine ell.
Fremgangsmaade, der muliggør at fremstille en
Vare billigere end Konkurrenterne kan, et anset
Navn ell. en vel indarbejdet Kundekreds, der
gør Afsætningen let og billig, og endelig det
økonomiske Forspring, den store Kapital giver
sin Besidder fremfor de mindre kapitalstærke
Producenter, give Indehaverne deraf en lgn.
Fortrinsstilling, der, naar de nævnte Fortrin
kan regnes at være varige, vil antage Karakter
af en Fortrinsrente, der ligesom J. vil blive
kapitaliseret og ansat til Værdi som en virkelig
Kapital. Særlig har Englænderen <sp>Marshall</sp>
paa denne Vis stærkt udvidet Rentebegrebet til
ikke at være noget for Jorden særligt.

Paa et væsentligt Punkt afviger denne
<sp>Kapitalens Fortrinsrente</sp> dog fra J. Medens
J. som Helhed taget er blivende og nærmest
voksende, vil den enkelte Fortrinsrente, der
staar i Forbindelse med de ulige Vilkaar,
hvorunder Kapitalens Fastgørelse sker,
gennem Konkurrencen efter kortere ell. længere
Tids Forløb bringes til Ophør.
Produktionshemmeligheder siver ud ell. gøres
betydningsløse af tekniske Fremskridt, Patenter løber ud,
det gode Navn og dermed Kundekredsen sættes
over Styr, og den kapitalkraftige Producent
overfløjes af andre, hvis Kapitalstyrke er endnu
større. Dog antager det sidstnævnte Fortrin
ofte en mere varig Karakter og munder
desuden ofte ud i Monopolet. (<sp>Litt</sp>.: <sp>Ricardo</sp>,
<i>On the influence of a low price of corn on the
profits of stock</i> [London 1815] og <i>Principles of
political economy</i>; <sp>von Thünen</sp>, »Der
isolierte Staat« [Hamburg 1826, 2. Udg. Rostock
1842]; <sp>Carey</sp>, <i>The past, the present and the
future</i> [Philadelphia 1848]; <sp>Rodbertus</sp>, »Zur
Beleuchtung der sozialen Frage« [Berlin 1875];
<sp>George</sp>, <i>Progress and poverty</i> [San
Francisco 1879]; jfr i øvrigt de økonomiske
Systemværker [Art. <sp>Samfundsøkonomi</sp>]).
<i>K. R.-H.</i>
</chapter>

<chapter name="Jordrotte">
<b>Jordrotte,</b> se <sp>Markmus</sp>.
</chapter>

<chapter name="Jordrystelse">
<b>Jordrystelse,</b> se <sp>Jordskælv</sp>.
</chapter>

<chapter name="Jordrøg">
<b>Jordrøg</b> (<i>Fumaria</i> L.), Slægt af
Valmuefamilien, mest enaarige Urter, hos hvilke
Kronen kun har 1 Udposning, ligesom hos
Lærkespore, fra
hvilken den kun
adskiller sig ved
sin
stenfrugtagtige
Nødfrugt. Omtr. 40
Arter, de fleste
enaarige. I
Danmark og Norge
vokser
<sp>Læge-J.</sp> (<i>F.
officinalis</i> L.) paa
dyrket Jord, i
Haver og paa
Marker; den har en
opret, grenet og
10—30 cm høj
Stængel med
dobbelt fjer
snitdelte Blade og
røde Blomster.
Blomstrer fra
Maj—August. I
Norge findes
tillige en anden
Art (<i>F. muralis</i> Loud.) med større, over 1 cm
lange Blomster; den vokser paa Marker i de
sydlige Egne, men er sjælden. Den har i øvrigt
ogsaa vist sig i Danmark et Par Gange, indført
med fremmede Frø.
<i>A. M.</i>

<img>Jordrøg.</img>
</chapter>

<chapter name="Jordrøgfamilien">
<b>Jordrøgfamilien,</b> se <sp>Valmuefamilien</sp>,
</chapter>

<chapter name="Jordskok">
<b>Jordskok</b> (<i>Heliáthus tuberosus</i>) er ret
tidligt indført til Europa fra Amerika. I Beg. af
17 Aarh. blev den allerede dyrket i Italien o.
fl. St., men dens Bet. tabte sig noget ved
Kartoffeldyrkningens Udbredelse. Ved
Kartoffelsygdommens Fremkomst vandt Dyrkningen af J.
dog atter Fremgang, navnlig i Frankrig,
Belgien og Mellemtyskland. Her i Landet har dens
Dyrkning aldrig haft stor Bet., om den end
stadig finder Sted. Rodstokken er fuldkommen
haardfør her, og de paa denne fremkommende
spiselige Knolde er rige paa Inulin. Dyrkningen
er let og kan enten være enaarig, i hvilket
Tilfælde alle Knoldene optages om Efteraaret
og kules som Kartofler, ell. fleraarig, hvad der
er det almindeligste, og da optages kun de
tjenlige Knolde, enten paa een Gang om
Efteraaret ell. efterhaanden til Forbrug. Efter at
Stænglerne om Efteraaret er skaaret af ved
Jorden, spredes Gødning ell. et lille Lag Jord
over Stykket, da Knoldene i Aarenes Løb
fremkommer højere paa Rodstokken. Ved enaarig
Kultur ell. Nyanlæg lægges Knoldene c. 8 cm
