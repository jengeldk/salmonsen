Skyld. Baade <i>Cavia</i> og <i>Dolichotis</i> er
repræsenterede i Knoglehulernes Fauna i Brasilien.
<i>R. Hg.</i>
</chapter>

<chapter name="Kavirondo">
<b>Kavirondo</b> [kävi'rondo<sub>u</sub>], Landskab og Bugt
paa Østsiden af Victoria Nyansa-Søen i
Mellemafrika, Brit. Østafrika, er beboet af en
Negerstamme, beslægtet med Schilluk, men blandet
med Massai'er. Fort Florence ved Bugten er
Endepunktet for Jernbanen fra Mombassa ved
Kysten til Viktoria-Søen.
<i>C. A.</i>
</chapter>

<chapter name="Kavitet">
<b>Kavitet</b> (lat.), Hulning. Hulhed.
</chapter>

<chapter name="Kavli, Arne Texnes">
<b>Kavli,</b> <sp>Arne Texnes</sp>, norsk Maler, f. i
Bergen 27. Maj 1878. Han fik sin første
Uddannelse paa den tekn. Aftenskole i Bergen og
udstillede første Gang i Kunstforeningen smst. 1895.
Fra 1897 studerede han nogen Tid ved
Akademiet i Antwerpen, samtidig med at han hver
Sommer arbejdede i Norge, særlig paa Jæderen.
Paa Statens aarlige Udstilling i Kria 1899 tiltrak
en Samling Portrætter og Landskaber fra
Jæderen sig megen Opmærksomhed og skaffede ham
i de 2 flg. Aar Schäffer's Legat tillige med
Statens Rejsestipendium. Han studerede da i
Kjøbenhavn en Tid paa Krøyer's Malerskole og i
Paris paa egen Haand. Han har senere opholdt
sig afvekslende hjemme og i Udlandet og har
udstillet paa Statens aarlige Udstilling i Kria
fra 1896, i Kbhvn paa Charlottenborg og paa
den fri Udstilling, har desuden afholdt
Separatudstillinger i Stockholm 1901, i Kbhvn 1905, i
Berlin s. A. og hyppig i Kria samt været
repræsenteret i den norske Afdeling paa Udstillingen
i Krefeld 1902 og i Venezia 1908. K. hører til
den Slægt af unge Kunstnere, som brød
igennem med Nyromantikken i 1890'erne, og
dyrkede i en Aarrække en koloristisk mørk og
dæmpet og stærkt liniebehersket Stil i sine
Portrætter og Landskaber, der var adskillig
prægede af symbolistiske Anskuelser. Efter c.
1905 har han omlagt sine Synsmaader, er
bleven en raffineret Kolorist, i hvis Billeder
Formen udvikler sig af den delikate, lyse Kolorit
konturløst og afstrejfet alle Detailler. Hans
Arbejder er prægede af en Smag og en Elegance,
som ikke er alm. i norsk Kunst. Billeder af ham
findes i Galerierne i Kria og Bergen.
<i>C. W. Sch.</i>
</chapter>

<chapter name="Kavring">
<b>Kavring,</b> se <sp>Brød</sp>, S. 174.
</chapter>

<chapter name="Kavvadias, Panagiotes">
<b>Kavvadias,</b> <sp>Panagiotes</sp>, gr. Arkæolog,
f. 1. Maj 1852 paa Kefallenia. Som Generalefor
(øverste Styrer) for Mindesmærkerne og Prof.
i Arkæologi ved Universitetet i Athen og derhos
Sekretær for det arkæologiske Selskab har han
i en Aarrække været Føreren for gr. Arkæologi.
Han har ledet Udgravninger i stort Omfang, fra
1881 i Epidauros' Asklepioshelligdom, 1885—90
de vigtige Undersøgelser paa Akropolis.
Nationalmuseet, Akropolismuseet, og adskillige
Provinsmuseer er organiserede. Foruden talrige
Afhandlinger kan af hans Arbejder nævnes:
»Prähistorische Archäologie in Europa,
Griechenland und Kleinasien« (1914), og med G.
Kaverau udgav han det grundlæggende Hovedværk:
»Die Ausgrabungen der Akropolis« (tysk og
græsk, 1907). Han redigerer Tidsskrifterne
»Efemeris« og »Praktika«.
<i>H. A. K.</i>
</chapter>

<chapter name="Kavya">
<b>Kavya,</b> i Poetikken Betegnelse for de ind.
Kunstdigte (se <sp>indisk Filologi</sp> og
<sp>indisk Litteratur</sp>).
<i>D. A.</i>
</chapter>

<chapter name="Kawa">
<b>Kawa,</b> <sp>Kawa-Kawa</sp> ell. <sp>Awa</sp> er
Rodstok og Rødder af <i>Piper methysticum</i> (se
<sp>Peber</sp>), der er vildtvoksende og dyrket paa
mange af Øerne i Stillehavet; den indeholder
virksom Harpiks (bestaaende af Harpikssyre,
Resin og Resen), desuden Methysticin
(Kawakin), ψ Methysticin, Yangonin, et Alkaloid og
to Glykosider. De Indfødte tilbereder en Drik af
samme Navn ved at tygge Roden, hvorefter den
findelte Masse spyttes ud i Awakarret og
fortyndes med Vand. Drikken anvendes dels ved
festlige Lejligheder, dels ogsaa som dagligt
Nydelsesmiddel; nydt i ringe Mængde virker
den beroligende og smertestillende, i større
Mængder fremkalder den Muskelslaphed,
langsom og usikker Gang, Søvnighed. Dens Brug er
i Tilbagegang, efter at Beboerne har faaet
Kendskab til Brændevin. Harpiksen anvendes en
Del i Medicinen, især mod Gonorre.
<i>B. G.</i>
</chapter>

<chapter name="Kaweri">
<b>Kaweri</b> (<sp>Cauvery</sp>), Flod i Forindien, paa
Halvøen Dekan, udspringer paa de vestlige
Ghats-Bjerge i Fyrstendømmet Kurg,
gennemstrømmer Fyrstendømmet Majssur og derefter
Præsidentskabet Madras, hvor den optager
Bifloderne Bhavani og Amravati. Ved
Triehinopoly deler den sig i fl. Arme og danner et stort
Delta, der er bekendt for sin overordentlige
Frugtbarhed. Den nordligste af Deltaarmene er
Coleroon. Flodens Længde er 760 km. Den er
kun sejlbar for Smaabaade.
<i>M. V.</i>
</chapter>

<chapter name="Kayenbergh, Marie Émile Albert">
<b>Kayenbergh</b> [kajã'bærg?], <sp>Marie Émile
Albert</sp>, belgisk Digter, kendt under
Pseudonymet <sp>Albert Giraud</sp>, f. i Louvain 1860,
var med til at grundlægge <i>La jeune
Belgique</i> og redigerede siden <i>L'Etoile belge</i>, udgik
fra Parnassien-Digterskolen og har særlig
mestret Sonetformen. Af hans Digte kan nævnes
<i>Le scribe</i> (1883), <i>Pierrot lunaire</i> (1884), <i>Hors
du siècle</i> (1888—93. def. Udg. 1897), <i>Les
dernières fêtes</i> (1891), <i>Héros et Pierrots</i> (1898), <i>La
guirlande des dieux, Le sang des roses</i> (1910)
o. fl. 1908 udgav han <i>Anthologie des écrivains
belges de langue française</i>.
<i>S. Ms.</i>
</chapter>

<chapter name="Kayser, Emanuel">
<b>Kayser</b> ['ka^iz<sub>ə</sub>r], <sp>Emanuel</sp>, tysk Geolog
og Palæontolog, f. 26. Marts 1845 i Königsberg.
Efter at have studeret ved Univ. i Halle,
Heidelberg og Berlin ansattes K. ved den preussiske
geol. Undersøgelse og virkede som Prof. i Geol.
ved Bjergakademiet i Berlin fra 1881, indtil
han 1885 udnævntes til Prof. i Geol. og
Palæontologi ved Univ. i Marburg, hvilken Stilling han
fratraadte 1917. K. har særlig beskæftiget sig
med Tysklands palæozoiske Aflejringer og har
offentliggjort en Rk. Afh. herom. Meget
benyttet er hans »Lehrbuch der Geologie«, 1. Del:
»Allgemeine Geologie« (1893, 6. Udg. 1921), 2.
Del: »Geologische Formationskunde« (1891, 5.
Udg. 1913).
<i>J. P. R.</i>
</chapter>

<chapter name="Kayser, Harald Hartvig">
<b>Kayser,</b> <sp>Harald Hartvig</sp>, dansk
Industridrivende, f. 6. Marts 1817 i Kbhvn, d. smst.
10. Oktbr 1895. Efter sin Konfirmation kom han
i Tømmerlære, og da han 1885 var bleven
Tømmersvend, skaffede han sig Undervisning i
Matematik og tog 1837 polyteknisk
Eksaminandeksamen, 1842 polyteknisk Eksamen i
Mekanik. Sit Ophold tjente han som Lærer i
Matematik og Tegning; 1843 blev han den først
antagne Lærer ved tekn. Institut. 1845 tog han
