mobiliseret, og i Korea havdes 20000 Mand
Okkupationstropper.

Kineserne havde efterhaanden samlet 38000
Mand under General Sung, deraf 5000 Mand i
Takushan, Gros'et i Niu-tshuan og Gaiping,
Fortropper ved Yalu-Floden (Kiulendse og
Witshu). I Port Arthur og Wei-hai-wei stod
desuden 25000 Mand Besætningstropper, og 50000
Mand var under Formering i Peking.

4. Oktbr begyndte General Nodsiu
Fremrykningen mod Yalu-Floden, der er 900—1000 m
bred, 25 km fra Udløbet. Her fandtes 24. Oktbr
et Vadested, saa Fordækningen kunde komme
over, Avantgarden fulgte i Baade om Natten,
og ved et Skinangreb paa Fushang blev
Kinesernes Opmærksomhed afledet, saa at en
Pontonbro kunde slaas for Gros'et, der gik over
26. Oktbr om Morgenen. Hæren vendte sig imod
Kiulendse, hvor General Sung med 16000 Mand
havde forskanset sig. Efter 3 Timers Kamp
blev Byen erobret, og Kineserne flygtede i
forskellige Retninger, efterladende hele deres Lejr
og 32 Kanoner. Japaneserne maatte derefter
ligeledes dele sig: 5. Division vendte sig mod
NV. ad Vejen til Mukden, 3. Division imod V.
for at erobre Ju-jang-ting-Passet paa Vejen til
Niu-tshuan. Til Erobring af Flaadestationen
Port Arthur bestemtes II. Armé.
Flaadestationen var saa stærkt befæstet fra Søsiden, at et
Flaadeangreb paa Forhaand maatte opgives;
et Angreb fra Landsiden lovede større Resultat,
da af Besætningen mange var Rekrutter og
Befæstningsanlæggene svage; Kiutshan og
Talienvan c. 40 km NØ. f. Port Arthur, besatte med
henh. 1000 og 3000 Mand, vanskeliggjorde dog
Adgangen dertil. Medens Admiral Ito 16. Oktbr
sejlede til Petshili-Strædet for at rense
Farvandet, indskibedes II. Armé (25000 Mand) paa
50 Dampere og afgik, ledsaget af andre
Krigsskibe, til det udsete Landgangssted, Bugten Ø.
f. Talienvan, hvor Transportflaaden indtraf 23.
Oktbr. For at demonstrere sejlede en Brigade
videre til Kiutshan, og begge St. begyndte næste
Dag Landsætningen, der fuldførtes 28. Oktbr,
uden at Kineserne søgte at forhindre det. En
Brigade sendtes til Futsbou for at dække
Landgangskorpset mod Angreb N. fra, medens
Rytterpatrouiller tilvejebragte Forbindelse med
I. Armé. Flaaden cernerede Port Arthur fra
Søsiden og afbrød Telegrafforbindelsen med
Peking. 8. Novbr blev Kiutshan og Talienvan
erobrede, og Marchen S. paa begyndte, 1. og 2.
Brigade fra førstnævnte og 12. Brigade fra
sidstnævnte By. Brigaden i Futshou blev
staaende og havde fl. Sammenstød med General
Sung's Tropper i Gaiping, hvilke gik offensivt
frem. 1. Divisions Fremrykning var p. Gr. a.
Terrainet og Kinesernes Modstand meget
vanskelig, og først 19. Novbr erobredes
Spærrefortet Siu-Tsheng 13 km N. f. Port Arthur.
S. D. opstilledes fra en Belejringspark, der 15.
Novbr var indtruffen (i alt 78 Kanoner), Skyts
i Batteri, og 20. Novbr beskødes Forterne, saa
at Fodfolket kunde komme dem nær paa 800
m. Ved Daggry 22. Novbr skredes til Storm,
og Kl. 4 Efterm. var alle Forter erobrede,
hvorefter Byen blev angreben, samtidig med at
Flaaden løb ind i Havnen og ødelagde
Kinesernes Krigsskibe. Sejren var fuldstændig; 100
Kanoner, 15000 t Stenkul og store Beholdninger
faldt i Japanesernes Hænder. Deres Tab var
kun 500 Mand, Kinesernes 4 à 5000 Mand, men
en Del af Besætningen undslap. Allerede 26.
Novbr brød Oyama op imod N. for at forene
sig med I. Armé, som imidlertid havde lidt
meget af Kulde og Anstrengelse. 5. Division
havde 29. Oktbr naaet Fen-huan-tseng, hvorfra
Kineserne flygtede, dels til Nju-tshuan og dels
til Liao-jan-tshou, hvor General Nich stod med
10000 Mand. For at sikre sig mod denne
Flankestilling maatte Nodsiu detachere 10. Brigade
derhen, som havde at kæmpe med mange
Vanskeligheder og først 24. og 25. Novbr kastede
Kineserne fra Lan-tsu-shang, hvorefter den i
Beg. af December vendte tilbage til
Fen-huan-tseng, forfulgt af kin. Rytteri. Hele 5. Division
rykkede derefter til Haitsheng. General Nodsiu
afløste her Marskal Yamagata, der var bleven
syg. Imedens havde 3. Division forfulgt
Kineserne under General Mah over Tahu-shan til
Yu-jang-ting, hvor 5000 Kinesere 12. Decbr ydede
Modstand. De forjoges, og Marchen fortsattes
mod Haitsheng, som ogsaa erobredes, medens
samtidig Dele af II. Armé var under
Fremrykning mod Gaiping.

General Sung, som bag Liao-ho-Floden
afventede Japanesernes Ankomst for herfra at
gribe Offensiven, blev meget overrasket over sin
Modstanders raske Fremrykning, men
besluttede da at standse ham ved et Angreb paa
Haitsheng. Med 11000 Mand naaede han 18. Decbr
Kung-wassi 15 km V. f. nævnte By og tog
Stilling her, medens 3. Division Dagen efter skred
til Angreb og efter en haard Kamp (Tab 434
Mand) kastede Kineserne uden dog at turde
forfølge. General Sung samlede derpaa sin Hær
paa 34000 Mand i Linien
Gaiping-Liao-jan-tshou, medens en Reserve paa 20000 Mand
formeredes i Niu-tshuan.

10. Jan. 1895 naaede 1. Division (General
Nogi) Gaiping, fordrev 4000 Kinesere herfra; og
slog ligeledes 10000 Mand, der rykkede frem fra
In-tsu. Forbindelsen imellem I. og II. Armé var
saaledes tilvejebragt, men Operationerne
standsede nu p. Gr. a. Kulde og (1. Jan. havde
Japaneserne 18000 Mand syge) Mangel paa
Forplejning, da Havnene var tilfrosne. Ogsaa i Korea
var Forholdene meget vanskelige, idet der atter
var udbrudt Oprør.

Imidlertid var III. Armé bleven krigsberedt
og kunde saaledes have været ført til
Krigsskuepladsen, hvis ikke de fleste af Havnene
havde været tilfrosne. Japan, som fik at føle, at
de europæiske Magter ønskede Krigen endt
snarest muligt, besluttede derfor at nytte Tiden
og at vælge et nyt Objekt, nemlig Wei-hai-wei,
hvor den kin. Flaade opholdt sig, hvis
Ødelæggelse var af stor Vigtighed, Da denne
Flaadestation med sin fortræffelige Havn (der fandtes
dog ingen Dok som i Port Arthur) var stærkest
befæstet fra Søsiden, og den svage
Landbefæstning kun var forsvaret af 11000 Mand (deraf
kun 6000 øvede) under General Taj, besluttedes
Angrebet ført herimod. III. Armé (4. og 6.
Division med tilsammen 27000 Mand)
indskibedes 10. Jan. i 35 Transportdampere, hvilke først
