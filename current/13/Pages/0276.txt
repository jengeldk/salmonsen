eksaminerede, i Sønderjylland bosiddende ell.
hjemmehørende Læger <i>j. p.</i>

<i>J. p.</i> kan midlertidig fratages en Læge, hvis
der opstaar Spørgsmaal om, at hans
Kaldsvirksomhed er farlig for hans Medmennesker
<sp>enten</sp> p. Gr. a. mangelfuld Sjælstilstand
(Sygdom, Misbrug af narkotiske Midler, Alkohol
o. l.) <sp>eller</sp> p. Gr. a. udvist grov Uduelighed
i hans Gerning. Sager herom afgøres af
Justitsministeren efter Indstilling af
Sundhedsstyrelsen ell. ved en af Justitsministeren foranlediget
Retssag (jfr L. om Sundhedsvæsenets
Centralstyrelse af 30. Apr. 1909 § 7). <i>J. p.</i> synes ikke
at kunne fradømmes en Læge som Del af Straf
for en ell. anden Forbrydelse, men kun ved
Afgørelse af Justitsministeriet ell. ved en af
dette foranlediget særlig Retssag.

<i>J. p.</i> <sp>for Tandlæger</sp> er betinget af, 1) at
Vedk. har bestaaet Eksamen for Tandlæger, 2)
at han (hun) i 2 Aar efter Eksamen har virket
som klinisk Assistent hos en autoriseret
Tandlæge her i Landet ell. paa anden Maade her
i Landet ell. i Udlandet har erhvervet sig en
efter Sundhedsstyrelsens Skøn tilsvarende
Uddannelse, 3) at han ikke ved Dom er funden
skyldig i en i den offentlige Mening vanærende
Handling, 4) at han for Sundhedsstyrelsen har
dokumenteret, at Betingelserne under 1) og 2)
er til Stede, og 5) at han over for
Sundhedsstyrelsen har afgivet en højtidelig skriftlig
Forsikring om samvittighedsfuldt at ville
opfylde sine Pligter som Tandlæge. —
Sundhedsstyrelsen meddeler da Bevis for Vedk.'s <i>j. p.</i>
i Form af et <sp>Tandlægebrev</sp>. Vedk. har
derefter Ret til at betegne sig som Tandlæge
og til at udøve Tandlægevirksomhed overalt
her i Landet. Bopæl og Bopælsforandringer
skal anmeldes til Embedslægen. Personer med
Tandlægeeksamen, som endnu ikke har faaet
Tandlægebrev, har ikke <i>j. p.</i> og kan
derfor kun fungere som Assistenter ell. med
Sundhedsstyrelsens Tilladelse som Vikarer paa en
anden Tandlæges Ansvar. Personer med
udenlandsk Tandlægeeksamen kan kun opnaa
Tilladelse af Sundhedsstyrelsen til at virke som
Assistenter hos autoriserede Tandlæger. Ogsaa
for Tandlæger gælder der særlige Regler for de
sønderjydske Landsdele, idet saadanne med
tysk Tandlægeeksamen, som senest den 1. Jan.
1920 var bosatte og udøvede
Tandlægevirksomhed der, kan fortsætte denne Virksomhed.

<i>J. p.</i> som <sp>Jordemoder</sp> er betinget af, at
vedk. Kvinde paa lovlig Maade har faaet
Lærebrev som Jordemoder her i Riget (taget
Jordemodereksamen paa Rigshospitalets
Jordemoderskole) og har underskrevet en Forsikring
om at ville opfylde de hende som Jordemoder
paahvilende Forpligtelser. Retten giver Adgang
til at drive Næring som Jordemoder overalt
her i Landet, men Bopæl og Bopælsforandring
skal anmeldes for Embedslægerne. Enhver
Jordemoder har Adgang til at søge og opnaa
Ansættelse som Distriktsjordemoder.
Jordemødrenes Udøvelse af deres Virksomhed er
under en noget mere indgaaende Kontrol fra
Embedslægernes og Sundhedsstyrelsens Side
end Lægernes og Tandlægernes Virksomhed.

<i>J. p.</i> kan paa lgn. Maade frakendes
Jordemødre og Tandlæger som Læger, og
Embedslægerne kan for kortere Tid suspendere
Jordemødrene, hvis der i deres Praksis optræder
smitsom Sygdom.

Paa <sp>Island</sp> har kun Personer, der har
bestaaet Lægeeksamen ved Reykjavik Univ.,
Adgang til at opnaa <i>j. p.</i>

Medens nu alle, som uden at have opfyldt de
ovf. omtalte Vilkaar findes »at tage syge under
Kur og saaledes udsætte dem for Fare«, i
Lovens Øjne er at betragte som Kvaksalvere
og bliver at straffe med Bøder ell. simpelt
Fængsel, ja i særdeles graverende Tilfælde
med Fængsel paa Vand og Brød, tilsteder Frd.
5. Septbr 1794 dog en Undtagelse fra sin strenge
Regel, idet det i dens § 6 hedder, at om
nogen, Mand ell. Kvinde, skulde have erhvervet
sig »udmærket Duelighed i en ell. anden enkelt
Del af Lægekunsten ell. i at helbrede en ell.
anden Sygdom, da kan de, naar de med
Amtmandens og Fysici Vidnesbyrd godtgøre
saadant, forvente gennem Kancelliet (nu
Justitsministeriet) at erholde Tilladelse til at
praktisere, dog blot i det Distrikt, hvori de bor, og
at Retten til at foreskrive Lægemidler
indskrænkes til det Omraade, hvori de har bevist
sig at være dygtige«. Disse Bestemmelser har
næppe længere nogen praktisk Bet., thi
Sundhedsstyrelsen og Justitsministeriet vil sikkert
aldrig finde, at nogen Lægmand er udmærket
duelig i en ell. anden enkelt Del af
Lægekunsten o. s. v., og <i>licentia practicandi</i> meddeles
derfor aldrig i vore Dage. Dog gør de
sønderjydske Landsdele foreløbig ogsaa en Undtagelse
paa dette Punkt, idet saakaldte
Lægpraktikanter, som var bosatte inden for disse Landsdele
inden 1. Jan. 1918 og drev Virksomhed som
Lægpraktikanter dér, skal kunne opnaa
Tilladelse til at fortsætte Virksomheden.
Justitsministeriet har dog ved særlig Bekendtgørelse
fastsat særlige Indskrænkninger for deres
Virksomhed i Alm. og kan desuden fastsætte særlige
Indskrænkninger for den enkelte. De vil ikke
kunne betegne sig som Læger og maa ikke
skrive Recepter. I Tilfælde af ulykkelig
Hændelse er det desuden enhver tilladt at yde den
øjeblikkelige Bistand, han formaar, uden at
rammes af Kvaksalverlovgivningen; ligeledes er
det tilladt at anvende Massage, elektrisk og
magnetisk, naar det sker efter en Læges
Anvisning, samt at anvende alm. Husraad (<i>medicina
domestica</i>).

I <sp>Norge</sp>, hvis Medicinalordning ligesom i
Danmark hviler paa Frd. 4. Decbr 1672,
udfordres til at opnaa Praktiseringsret, at
paagældende har bestaaet lægevidenskabelig
Eksamen ved Universitetet i Kria samt fremlagt
Bevis for tilfredstillende Praktikanttjeneste og
aflagt Løfte om samvittighedsfuldt at ville øve
sit Hverv, hvorefter Dekanus ved det
medicinske Fakultet meddeler Justitsdepartementet
fornøden Underretning, og den unge Kandidat
kan nu bosætte sig, hvor han mener at kunne
finde sit Erhverv, men det paahviler ham at
give vedk. Distriktslæge ell. Stadsfysikus
Meddelelse om Bopælsvalget og senere
Forandringer i dette, ligesom det er hans Pligt at afgive
visse foreskrevne Beretninger til den øverste
