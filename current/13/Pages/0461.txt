i Aandedrætsvejene. I næsten alle Tilfælde,
hvor der er Grund til at stimulere
Aandedrættet ell. Hjertet, kan K. anvendes; over for
Hjertelidelser anvendes dog i Reglen med
Fordel andre Medikamenter. Ved forsk.
Lungelidelser anvendes K. meget, desuden hvor man vil
modvirke Indtræden af pludselig Svækkelse
(<i>Collaps</i>). — I meget store Doser (langt større
end de i Medicinen anvendte) kan K. fremkalde
Forgiftningssymptomer som psykisk Forvirring,
eksalteret Livlighed, ved meget stærk
Forgiftning: Kramper.
<i>L. F.</i>
</chapter>

<chapter name="Kamferdraaber">
<b>Kamferdraaber</b> (<i>Æther spirituosus
camphoratus</i>), en Opløsning af 15 Dele Kamfer i 85
Dele Hoffmannsdraaber, benyttes i Medicinen
i en Dosis af 10—30 Draaber som stimulerende,
sveddrivende, krampestillende Middel etc. Er
brandfarlige.
<i>E. K.</i>
</chapter>

<chapter name="Kamferliniment">
<b>Kamferliniment,</b> se <sp>Kamferolie</sp>.
</chapter>

<chapter name="Kamferolie">
<b>Kamferolie</b> (<i>Oleum camphoratum</i>) er en
Opløsning af 1 Del Kamfer i 4 Dele Olivenolie.
<sp>Tyk K.</sp>, <sp>Kamferliniment</sp> (<i>Linimentum
ammoniacatum camphoratum</i>), en hvid,
flødelignende Vædske, faas ved at ryste en
Opløsning af 1 Del Kamfer i 14 Dele Rapsolie
sammen med 5 Dele 10-procentholdig
Ammoniakvand. Benyttes Olivenolie i St f. Rapsolie, faas
en mindre holdbar og gullig Blanding. Saavel
K. som tyk K. benyttes i Medicinen som
fordelende Middel, ved reumatiske Smerter o. l.
<i>E. K.</i>
</chapter>

<chapter name="Kamfersalve">
<b>Kamfersalve</b> er en Blanding af Kamfer og
en indifferent Salvemasse som Vaselin,
Vokssalve e. l., sædvanlig i Forholdet 1 + 9. K.
virker blødgørende paa Huden og mildnende
ved Irritationer.
<i>E. K.</i>
</chapter>

<chapter name="Kamferspiritus">
<b>Kamferspiritus</b> (<i>Spiritus camphoratus</i>), en
Opløsning af 1 Del Kamfer i 9 Dele fortyndet
Vinaand (à 69 Rumfangs-%), benyttes i
Medicinen til Omslag og til Indgnidning ved
reumatiske Lidelser etc.
<i>E. K.</i>
</chapter>

<chapter name="Kamfersyre">
<b>Kamfersyre,</b> se <sp>Kamfer</sp>.
</chapter>

<chapter name="Kamfertræ">
<b>Kamfertræ,</b> se <sp>Cinnamomum</sp>.
</chapter>

<chapter name="Kamfin">
<b>Kamfin,</b> Betegnelse for forskellige
Belysningsvædsker, bestaaende af renset Terpentinolie
med ell. uden Tilsætning af Alkohol og Æter,
der nu næsten er ude af Brug.
<i>K. M.</i>
</chapter>

<chapter name="Kamgarn">
<b>Kamgarn,</b> se <sp>Garn</sp>.
</chapter>

<chapter name="Kamgran">
<b>Kamgran</b> er Navnet paa en Varietet af
Rødgran, karakteriseret ved, at Sidegrenene af 2.
Orden er tynde, lange og næsten lodret
nedhængende. K. forekommer særlig i det nordlige
Skandinavien.
<i>C. V. P.</i>
</chapter>

<chapter name="Kamgræs">
<b>Kamgræs</b> (<i>Cynosurus</i> L.), Græsslægt af
Svingelgruppen med flerblomstrede Smaaaks
samlede i en ensidig, akslignende Dusk. Ved
Siden af hvert frugtbart Smaaaks findes et goldt,
hvis Avner danner et kamformet,
dækbladlignende Organ. Inderavnerne tilvoksede til
Frugten. Der findes 5 Arter, hvoraf een er
hjemmehørende i de nordiske Lande, nemlig <sp>Alm. K.</sp>
(<i>C. cristatus</i> L.), der danner smaa Tuer og har
30—40 cm høje Straa og en c. 5 cm lang,
linieformet Dusk. »Frøet« c. 4 m langt, Inderavnen
tilspidset ell. kortstakket, ru, karakteristisk
ved, at Farven varierer i alle Overgange fra
brun gennem brungraa, gulbrun, graagul til
livlig gul. 1000 Korn vejer c. 0,36 g. Dens naturlige
Voksested er høje, tørre Græsarealer paa
lettere Jorder, hvor den dog holder sig bladfattig
og kun afgiver et sparsomt Bidrag til
Vegetationen; paa naturlige Højbundsgræsgange i
Mellemeuropas Bjergegne bliver den betydelig
kraftigere og mere bladrig og maa der anses
for et værdifuldt Græs. Da den er meget varig,
indgaar den undertiden i Frøblandinger til
Besaaning af permanente Højbundsgræsarealer,
hvor der da saas indtil højst 5 kg pr ha. Den
benyttes endvidere undertiden sammen med
andre Græsser til Besaaning af varige Græsplæner.
<i>K. H-n.</i>
</chapter>

<chapter name="Kamgylte">
<b>Kamgylte</b> (<i>Ctenólabrus</i>), se <sp>Læbefisk</sp>.
</chapter>

<chapter name="kamgællede Snegle">
<b>kamgællede Snegle</b> (<i>Pectinibránchia</i> ell.
<i>Monotocárdia</i>), Navn paa den ene
Hovedafdeling af Forgællesneglene, hvis anden Afdeling
er de Skjoldgællede. De udmærker sig
navnlig ved, at deres Hjerte kun har eet
Forkammer, og at Gællen er kamformig og fæstet
til Kappen i hele sin Længde. Nervesystemet er
temmelig stærkt koncentreret og Øjnene vel
udviklede. Der findes kun een Nyre. Paa
Radula'en er der kun een Mediantand, og denne
kan endogsaa mangle. Til de k. S. hører
<i>Tænioglossa</i>, <sp>Kølsneglene</sp> (Heteropoderne),
<i>Rhachiglossa</i> og <i>Toxiglossa</i>.
<i>(A. C. J.). C. M. S.</i>
</chapter>

<chapter name="Kamhjul">
<b>Kamhjul,</b> d. s. s. Tandhjul, bruges
fortrinsvis om Hjul med løse Trætænder (Kamme).
<i>F. W.</i>
</chapter>

<chapter name="Kamienski, Matthias">
<b>Kamienski</b> [-'m<sub>i</sub>æn-], <sp>Matthias</sp>, polsk
Komponist (1734—1821), skrev den første polske
Opera »Nedza Uzcze sliwiona« (»Held i Uheld«),
hvilken opførtes paa Nationalteatret i Varzawa
1778; den efterfulgtes af endnu nogle polske (og
et Par tyske) Operaer, der gjorde stor Lykke,
navnlig »Zoska« (»Landsbykærlighed«), som
opnaaede talrige Opførelser.
<i>W. B.</i>
</chapter>

<chapter name="Kamiesch-Bugten">
<b>Kamiesch-Bugten</b> [ka'mjæ∫],
<sp>Kamysch-Bugten</sp>, en lille, men dyb Indskæring paa
den sydvestlige Spids af Halvøen Krim. Her
havde den fr. Flaade Ankerplads under
Sevastopols Belejring 1854—55.
<i>G. Ht.</i>
</chapter>

<chapter name="Kamil">
<b>Kamil</b> (arab.) betyder »fuldkommen« og er
Betegnelsen for forsk. litterære Værker,
ligesom ogsaa Tilnavn til forsk. historiske
Personligheder. Den mest betydelige af disse er
<sp>el-Melik-el-K.</sp>, Sultan af Ægypten og Syrien
1218—38. Det var ham, der med Frederik II
af Hohenstaufen Aar 1229 sluttede det
bekendte Forlig, hvorved Jerusalem uden
Sværdslag blev overgivet de Kristne; allerede 1244
blev den hellige By dog atter fratagen disse.
I øvrigt udvidede K. med stor Energi sit
Herredømme under stadige Kampe i Lilleasien, men
disse Vindinger fik ikke blivende Bet.
<i>J. Ø.</i>
</chapter>

<chapter name="Kamil Pasha">
<b>Kamil Pasha,</b> se <sp>Kiamil</sp>.
</chapter>

<chapter name="Kamille">
<b>Kamille</b> (norsk <sp>Baldersbraa</sp>,
<i>Matricaria</i> L.), Slægt af Kurvblomstrede
(Asters-Gruppen), glatte Urter med fjerdelte Blade.
Kurvene er smaa til middelstore og har et
kegle- ell. halvkugleformet Blomsterleje uden
Avner. Randblomsterne er hvide; undertiden
mangler de helt. Frugterne er ribbede;
Fnokken mangler ell. er hindeagtig. 50 Arter, de
fleste i Middelhavslandene. <sp>Vellugtende
K.</sp>, norsk <sp>Kamilleblom</sp> (<i>M. chamomilla</i> L.)
er enaarig, c. 30 cm høj og stærkt krydret
lugtende. Kurvenes Svøbblade har en hvid ell.
