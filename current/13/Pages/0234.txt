Generalmajor <sp>Hans Adolph J.</sp> (1789—1874),
der 1848 fremsatte Forslag til Reorganisation
af Rytteriet, og som deltog i hele den første
Krig. 1836 havde han købt den da stærkt
forfaldne Hovedgaard Villestrup, som han med
stor Bekostning og ved omhyggelig Drift bragte
i overraskende Opkomst. Hans Efterslægt er
uddød. Hans yngste Broder, Forpagter af
Nielstrup, <sp>Carl Johan J.</sp> (1800—81), f. efter
Forældrenes Separation 1795, blev opdraget
paa Taasinge under Navnet <sp>Engelbrecht</sp>,
idet hans Herkomst hemmeligholdtes. Hans
Søn, Generalinspektør for Rytteriet,
Generalmajor <sp>Carl Christian Emil
Engelbrecht</sp> (1833—1913), blev Fader til Oberst,
Kammerherre <sp>Frederik Carl
Johannes Engelbrecht J.</sp> (f. 1860), 1907—20
Chef for Gardehusarregimentet og Forf. til en
Bog om dettes Historie, og til Kaptajn,
Kammerherre <sp>Carl Julius Engelbrecht J.</sp>
(f. 1862), Ceremonimester hos Kongen fra 1908,
tillige 2. Hofmarskalk 1912. Efter fremlagte
Bevisligheder blev disse to Brødre 1915
anerkendt af Slægten J. som fødte og baarne
Medlemmer af samme, hvorpaa de antog det dem
rettelig tilkommende Slægtsnavn.

Ovenn. Jens J. til Lindbjerggaard (d. 1636)
var Fader til Hofjunker <sp>Henrik J.</sp> til
samme Gaard (1627—1707) — hvis sønneløse
Sønner var Viceadmiral <sp>Just J.</sp> (s. d.) og den
1712 ved Gadebusch faldne Oberstløjtnant
<sp>Henrik J.</sp> til Elved — og til Patron for Sorø
Akademi, Oberst <sp>Peder J.</sp> til Vreilevkloster
(1634—76). Dennes yngre Søn, Generalmajor af
Rytteriet <sp>Christian J.</sp> til Strandet
(1668—1717), udmærkede sig ved Wismar og
Gadebusch; hans Søn døde ugift. Oberst P. J.'s
ældre Søn, Skoleherre for Herlufsholm,
Generalløjtnant og Hvid Ridder <sp>Gregers J.</sp> til
Trudsholm, Aastrup og Kongsdal (1667—1731),
ægtede Søhelten Niels J.'s Datter <sp>Vibeke</sp>,
da Enke efter Admiral Christian Bielke til
Basnæs. Deres Søn, Ceremonimester,
Geheimeraad, Kammerherre og Hvid Ridder <sp>Peter
J.</sp> til Aastrup, Eriksholm og Hverringe
(1707—79), oprettede 10. Juni 1768 Stamhuset
Hverringe. Hans ældste Søn, dansk Gesandt i Sthlm,
senere 1. Deputeret i Rentekamret,
Geheimeraad, Kammerherre og Hvid Ridder <sp>Gregers
Christian J.</sp> til Sparresholm og
Raskenberg (1738—76), en myndig og meget dygtig,
men reaktionær Embedsmand, var, som
allerede omtalt, gift med ovenn. Overhofmester
Carl J.'s Enke, f. Raben, Stifterinden af
Stamhuset Juelsberg. Hendes ældste Søn i
Ægteskabet med G. C. J., Oberst, Kammerherre
<sp>Hans Rudolph J.</sp> (1773—1857), arvede
Stamhuset Hverringe efter sin Farfader og
Juelsberg efter sin Moders og Carl J.'s ovenn.
Søn, der altsaa var hans Halvbroder. Begge
disse Stamhuse besiddes nu af H. R. J.'s
Sønnesøns Søn, Kammerherre, Hofjægermester,
<i>cand. polit.</i> <sp>Hans Rudolph J.</sp> (f. 1859), hvis
Broder, Kammerherre, Hofjægermester, <i>cand.
jur.</i> <sp>Niels Joachim Christian
Gregers J.</sp> (f. 1861), ejer Meilgaard og
Østergaard. Ceremonimester P. J.'s yngre Søn,
Kaptajn i Søetaten, Kammerherre <sp>Niels
Krabbe J.</sp> til Billeshave (1740—93), har ogsaa
efterladt Afkom. Hans Sønnesøns Datter, <sp>Anna
Sophie Frederikke Augusta
Vibeke J.</sp> (f. 1863), Enke efter Kammerherre,
Baron Jørgen Rosenkrantz til Sophiendal, er
Priorinde for Odense adelige Jomfrukloster.

Foruden de alt nævnte Gaarde har Slægtens
Medlemmer skrevet sig til Donslund,
Totterupholm, Vormstrup, Lykkesholm, Hesselmed,
Gjorslev, Giessingholm, Buderupholm,
Vaargaard, Vadbygaard, Rønnebæksholm,
Hindemae, Holbæk Ladegaard, Nordruplund,
Ødemark, Brolykke, Bramstrup o. s. v.

Navnet J. førtes i Middelalderen af fl. lidet
kendte og lidet udbredte Adelsslægter med
andre Vaabner. Se i øvrigt Slægten <sp>Juul</sp>.
<i>P. B. G.</i>
</chapter>

<chapter name="Juel, Axel">
<b>Juel,</b> <sp>Axel</sp>, dansk Forf., f. i Kbhvn 12.
Febr 1883, har bl. det sidste Slægtleds
Lyrikere vundet sig et fremskudt Navn. J., der
efter 1901 at have taget Studentereksamen gik
over i Marineministeriets Tjeneste, hvor han
er Kontorchef, har (indtil 1922) udgivet 7
Digtsamlinger: »De første Blomster« (1909),
»Frimodige Sange« (1913), »Vandringsmanden
synger« (1915), »Himmel og Hav« (1916), »Ved
Kærlighedens Korsvej« (1917), »Grethe« (1920);
»Kongelige Hjerter« (1921). 1922 præmierede
Studenterforeningen hans »Studentersang«. Ved
en tilsyneladende Simpelhed og Jævnhed i
Formen, men som i Virkeligheden dækker over en
betydelig poetisk Koncentration, har J. i Kraft
af den Inderlighedens Rigdom og Stemningens
Finhed, som besjæler næsten alle hans Digte,
samlet en stor og lyttende Kreds om sig.
<i>J. Cl.</i>
</chapter>

<chapter name="Juel, Christian Sophus">
<b>Juel,</b> <sp>Christian Sophus</sp>, dansk
Matematiker, f. i Randers 25. Jan. 1855. Han blev
Student 1876, tog 1879 Magisterkonferensen og
1885 Doktorgraden i Matematik og vandt 1881
Univ.'s Guldmedaille. 1894 ansattes han ved
Polyteknisk Læreanstalt som Docent i
Matematik for Kemikerne, og 1907 overtog han smst.
et nyoprettet Professorat i rationel Mekanik.
1901 optog Videnskabernes Selskab ham som
Medlem. Han fungerer som Censor ved
Skoleembedseksamen og ved den afsluttende Prøve
for Lærere og Lærerinder i Folkeskolen. J.
har i sin videnskabelige Produktion, der er
præget af skarp logisk Sans og videnskabeligt
Overblik, overvejende behandlet rent geom.
Emner, men tillige vist sig som en meget alsidig
Matematiker. Hans Hovedarbejde er en
Undersøgelse af reelle Kurver og Flader, som er
underkastede visse alm. Betingelser, men ikke
behøver at være analytisk fremstillelige. Det
vises her, at forsk. Egenskaber ved algebraiske
Kurver og Flader ikke er knyttede til den
algebraiske Karakter. J. er Forf. af adskillige
Lærebøger til Brug i Skoler og ved
Polyteknisk Læreanstalt, deriblandt en i rationel
Mekanik; hans Lærebøger i Stereometri indledes
med en Præcision af de Forudsætninger,
hvorpaa Geometrien bygges op. J.'s Afh. findes i
»Nyt Tidsskr. f. Matematik«, hvis Redaktør han
var 1890—1915, »Mathematische Annalen«, <i>Acta
matematica</i>, »Jahresbericht der deutschen
Mathematiker-Vereinigung« og »Videnskabernes
Selskabs Skrifter«.
<i>Chr. C.</i>
</chapter>

<chapter name="Juel, Jens (dansk Statsmand)">
<b>Juel,</b> <sp>Jens</sp>, dansk Statsmand, f. 15. Juli 1631,
