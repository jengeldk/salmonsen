maadeholden liberal, beundrede især
Forfatningsliv efter eng. Mønster og virkede for disse
Tanker i den slavofile, patriotiske Kreds, hvori
han færdedes. Polakoprøret 1863 gjorde ham til
Nationalist, han blev efterhaanden
Panslavismens Hovedpennefører og virkede i Forbindelse
med Pobjedonostrev 1881 for at hindre en fri
Forfatning. Gennem hele sit Liv nærede han
stor Interesse for den højere Skole, grundede
1865 et Privatgymnasium i Moskva, havde bl.
a. Danskeren Thor Lange i sin Tjeneste og
havde megen Indflydelse paa den russ.,
klassisk prægede Gymnasieordning, der
gennemførtes i 1870-erne.
<i>A. J. W.</i>

</chapter>

<chapter name="Katla">
<b>Katla</b> (ell. <i>Kötlugjá</i>), en af Islands
virksomste Vulkaner, ligger i det sydøstlige Hjørne af
den store Jøkelmark i Myrdalsjøkull, og selve
Vulkanen er mellem Udbrudene begravet under
Isen. Udbrudsstedet findes i en Lavning mellem
to Snekupler, og derfra strækker en Gletscher
sig ned paa Lavlandet; denne har et
Flademaal af c. 35 km<sup>2</sup> og er gennemkløvet af dybe
Spalter. Under Udbrudene sønderbrydes en Del
af Gletscheren og smelter, og vældige
Vandflomme med store Isstykker oversvømmer det
ndf. liggende Fladland, medens Vulkanen
samtidig udkaster en Mængde Slagger og Aske.
Katla-Gletscheren adskilles fra Havet af en c.
700 km<sup>2</sup> stor Sandørken, der er frembragt ved
Vulkanens Oversvømmelser; fl. Jøkelelve
forgrener sig over Sandene, men forandres idelig
under Udbrudene. K. har i historisk Tid haft
12 ell. 13 Udbrud, men om de første er
Efterretningerne meget ufuldstændige. Det første
bekendte Udbrud synes at have fundet Sted omkr.
Aar 900; ved Udbrud i 12., 13. og 14. Aarh. blev
mange Bøndergaarde ødelagte, og Lavlandet
neden for Vulkanen, der før var beboet,
forvandledes til en Ørken. Under et Udbrud 1625
førtes Asken til Bergen i Norge, 1660 førte
Jøkelløbene saa meget Grus og Sten ned til
Kysten, at der efter Udbrudet var tørt Land,
hvor man før havde fisket paa 40 m's Dybde.
1721 var der ogsaa et meget voldsomt Udbrud;
Vandflommene førte en saadan Masse Isbjerge
ud til Havet, at man fra de højeste Toppe i
Omegnen ikke kunde se ud over Ismasserne,
der bedækkede Havet, store Klippestykker og
Grusaase fejedes bort, og ved Gaarden
Hjörleifshöfði, der ødelagdes, blev en 40 m høj
Klippespids skyllet hort af Jøkelflommen. Ved
Udbrudet 1755 var Askefaldet saa stærkt, at
50 Gaarde helt maatte forlades. I 19. Aarh.
havde K. to Udbrud 1823 og 1860, der begge
gjorde betydelig Skade ved Oversvømmelser og
Askefald. K.'s sidste Udbrud 12. Oktbr 1918
varede til 16. Novbr s. A.; det var meget
voldsomt, oversvømmede et Areal af 650 km<sup>2</sup>;
Askesøjlens Højde var 12—14 km, og den kunde ses
næsten over hele Island. (<sp>Litt</sp>.: <sp>Th.
Thoroddsen</sp>. »Oversigt over de isl. Vulkaners
Historie« [Kbhvn 1882]; om Udbrudet 1918, se
Geogr. Tidsskr. 1919).
<i>Th. Th.</i>
</chapter>

<chapter name="Katmandu">
<b>Katmandu,</b> Hovedstad i Nepal, ligger i en
Højde af 1337 m o. H. ved Bredden af Floden
Wishnumati, over hvilken to Broer fører.
Indbyggernes Antal anslaas til c. 50000, for største
Delen Newarer. Byen har snævre, smudsige
Gader. Husene, der i Reglen har fl. Etager, er
i Forstæderne straatækte. Af større Bygninger
findes Maharajaens Palads og en stor Mængde
Templer, af hvilke fl. har forgyldte Kupler.
<i>M. V.</i>
</chapter>

<chapter name="Kato, Taka-Akira">
<b>Kato,</b> <sp>Taka-Akira</sp>, Vicomte, jap.
Statsmand, f. 3. Jan. 1860 i Provinsen Nagoja. Var
som ung ansat i det store Firma Mitsu Bishi,
blev 1887 Privatsekretær hos Udenrigsminister
Grev Okuma og var senere Direktør i
Finansministeriet. Var 1894—99 Gesandt i London,
1900—01 Udenrigsminister i Itos 4. Ministerium
og Jan.—Marts 1906 i Saionji-Kabinettet, men
traadte kort efter tilbage, da han var
Modstander af Nationaliseringen af de private Jernbaner.
Blev derpaa igen Ambassadør i London
1908—12 og Udenrigsminister i Katsura's 3. Ministerium
Decbr 1912—Febr 1913. Efter Katsura's Død s. A.
blev K. Leder af det af denne stiftede politiske
Parti <sp>Doshikai</sp>, var igen Udenrigsminister
1914—15 og udnævntes til Peer og Medlem af
Overhuset 1915. Blev 1911 Baron, 1916 Vicomte.
K. nyder Anseelse som en af de kraftigste
Personligheder bl. Japans yngre Statsmænd.
<i>F. de F.</i>
</chapter>

<chapter name="Katode">
<b>Katode,</b> negativ Elektrode, se <sp>Elektrolyse</sp>
og <sp>elektrisk Strøm i Luftarter</sp>.
</chapter>

<chapter name="Katodestraaler">
<b>Katodestraaler,</b> Straaler, som udsendes fra
Katoden i et elektrisk Udladningsrør; de
bestaar af Elektroner, som bevæger sig med stor
Hastighed.

Som omtalt under <sp>elektrisk Strøm i
Luftarter</sp> bemærkes en grøn Lysning
(Fluorescens, Luminiscens) af Glasvæggen i et
Geisslerrør, naar Trykket i dette gøres saa lavt, at
det negative Lys naar helt ud til Rørvæggen.
En nærmere Undersøgelse af denne Luminiscens
førte 1869 <sp>Hittorf</sp> til den Opdagelse, at den
fremkaldes af en Slags Straaler, som udbreder
sig retlinet fra Katoden. Disse Straaler kaldes
efter <sp>Goldstein</sp> (1876) K. De første,
grundlæggende eksperimentelle Undersøgelser af K.
blev navnlig foretaget af <sp>Hittorf</sp>,
<sp>Goldstein</sp> og <sp>Crookes</sp>.

1. <sp>K.'s alm. Egenskaber</sp>. En stor
Mængde Forsøg blev gjort for at undersøge <sp>K.'s
Udbredelse fra Katoden</sp>. Hertil anvendtes
f. Eks. et Rør som det paa Fig. 1 viste. Et
Stykke fra Katoden <i>a</i> er anbragt en korsformet
Metalskærm <i>b</i>. Paa Glasvæggen ses da ved <i>d</i> en
skarpt begrænset Skygge af Korset, idet
Glasset kun luminiscerer, hvor det træffes af K. En

<img>Fig. 1.</img>
