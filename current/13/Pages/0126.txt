Vesteuropa for at søge Hjælp mod Osmannerne. Men
efter hans Hjemkomst (ca. 1403) blev J. atter
fjernet fra Regeringen og tilfredsstilledes
senere med en Strimmel Land i Makedonien og
Thessalien. Han synes at være død nogle Aar
efter.

8) <sp>Johannes</sp> VIII <sp>Palaiologos</sp>, Søn
af Manuel II, regerede 1425—48. Under ham
bragte Osmannerne Riget Undergangen nær.
Han rejste selv til Italien for at søge Hjælp
og overværede Konciliet i Ferrara og Firenze
(1438—39), hvor der blev sluttet en Union
mellem den græske og den romerske Kirke,
hvilket dog ikke var i Stand til at redde Riget,
tilmed da Grækerne bagefter nægtede at gaa
ind paa Unionens Bestemmelser. Slaget ved
Varna, hvor Kong Ladislaus af Polen og
Ungarn blev slaaet af Sultan Murad (1444),
berøvede J. ethvert Haab om ved Bistand fra
Vesten at forhindre Rigets Undergang, som dog
først indtraf nogle Aar efter hans Død.
<i>H. H. R.</i>
</chapter>

<chapter name="Johannes (Paver)">
<b>Johannes,</b> 23 Paver af dette Navn.

<sp>Johannes</sp> I, den Hellige (523—26), var
fra Toscana, blev 525 sendt af Østgotekongen
Theodorik til Konstantinopel for at stemme
Kejser Justinus I mildere mod Arianerne. Da
han kom hjem uden noget Resultat, blev han
kastet i Fængsel i Ravenna, hvor han døde.
— <sp>Johannes</sp> II (533—35), Romer. —
<sp>Johannes</sp> III (561—74), Romer, havde
Fortjeneste af Kirkernes Udsmykning. —
<sp>Johannes</sp> IV (640—42) fra Salona, lod
Monoteleterne fordømme paa et Koncil i Rom. —
<sp>Johannes</sp> V (685—86) fra det syriske Antiocheia.
— <sp>Johannes</sp> VI (701—05) Græker. —
<sp>Johannes</sp> VII (705—07) Græker. —
<sp>Johannes</sp> VIII (872—82) Romer. Han søgte med
Energi og Statsmandskløgt at hæve
Pavemagten over Fyrstemagten og at gøre Bisperne
uafhængige af verdslig Magt. 875 kronede han
Karl den Skaldede til Kejser og støttede sig
i det hele til de franske Karolinger, men disse
var for svage til at hjælpe ham mod
Saracenerne, der stod foran Roms Mure. Først fik
han sine Fjender uenige, derefter sejrede han
over dem i et Søslag. For at vinde en Støtte
i Konstantinopel mod Saracenerne godkendte
han Fotios som Patriark (879). Da Frankrig
ikke kunde hjælpe ham og det tyske Parti i
Rom intrigerede imod ham, maatte han 881
kejserkrone Karl III den Tykke. Han stræbte
efter at føre en national italiensk Politik. —
<sp>Johannes</sp> IX (898—900) fra Tivoli,
Benediktiner. — <sp>Johannes</sp> X (914—28), tidligere
Biskop i Bologna og Ærkebiskop i Ravenna,
blev Pave vod Hjælp af den romerske Adel,
der beherskedes af det mandhaftige
Fruentimmer Theodora d. Ældre. Ved Hjælp af
Italien's Konge, Berengar af Friaul, hvem han
915 kejserkronede, vandt han en stor Sejr
over Saracenerne ved Garigliano (916). Han
skal være bleven dræbt af Theodora's Datter
Marozia. Med ham, der vist var bedre end
hans Rygte, begynder »Pornokratiet«. —
<sp>Johannes</sp> XI (931—36), Søn af Marozia og
Pave Sergius III, var kun 20 Aar gl., da han
blev Pave, og lededes som saadan af sin
Moder, indtil hans Broder Alberik gjorde Ende
paa Uvæsenet ved at kaste sin Moder i
Fængsel og lade Paven bevogte som Fange i
Lateranet, hvor han døde. — <sp>Johannes</sp> XII
(955—66), uægte Søn af Alberik, var 16 Aar
gl, da han blev Pave. Han hed Octavian,
under hvilket Navn han besørgede sine
verdslige Forretninger; til de kirkelige brugte han
sit Pavenavn. Han er den første Pave, der
skiftede Navn. Under ham var Lateranet et
Harem og Svirehus; med sin Faders og sine
egne Friller drak han Satans Skaal. Til Hjælp
mod Berengar II af Italien indkaldte han
Otto den Store, hvem han 962 kronede til
Kejser af det hellige romerske Rige. 963 lod
Kejser Otto ham afsætte, fordi han havde
brudt sine Løfter; han flygtede til Tivoli, men
kort Tid efter vendte han tilbage. Kort efter
døde han af et Slag, han havde faaet i
Tindingen, medens han havde Samleje med en
anden Mands Kone. — <sp>Johannes</sp> XIII
(965—72), Romer; Otto den Store gjorde ham til
Pave og holdt ham med Vaaben paa Skt Peter's
Stol. — <sp>Johannes</sp> XIV (983—84); under det
Navn blev Biskop Peter af Pavia af Kejser
Otto II, hvis Ærkekansler han var, gjort til
Pave; men styrtet ved et Oprør døde han
som Fange i Engelsborg enten af Sult ell. af
Gift. — <sp>Johannes</sp> XV (985—96), Søn af en
romersk Præst, maatte hidkalde Kejser Otto
III til Hjælp mod Crescentius, han er den
første Pave, der har foretaget en
Helgenkroning. — <sp>Johannes</sp> XVI (XVII) (997—98),
en Græker fra Kalabrien, blev af Crescentius
gjort til Pave mod den kejserlige Pave
Gregor V, men Otto III styrtede ham, han blev
blindet og indespærret. — <sp>Johannes</sp> XVII
(XVIII) (13. Juni—7. Decbr 1003), ligesom
sin Efterfølger et Kreatur af Crescentius den
Yngre. — <sp>Johannes</sp> XVIII (XIX)
(1003—09). — <sp>Johannes</sp> XIX (XX) (1024—32),
Greve af Tusculum; skønt Lægmand naaede
han, som »alle Romeres Senator«, ved
Bestikkelse at komme paa Skt Peter's Stol, og han
modtog alle Vielser paa een Dag, paa hvilken
Dag han ogsaa blev Rom's Præfekt. Han var
lige ved at sælge Overhøjheden over Orientens
Kirke til Patriarken i Konstantinopel, stod i
Forbindelse med Cluniacenserne. Det var ham,
Knud den Store besøgte. — <sp>Johannes</sp> XXI
(1276—77), Portugiser og oprindelig Læge,
maaske er han den samme som Petrus
Hispanus, af hvem der haves en Række medicinske
og filosofiske Skrifter. Han var en Fjende af
Munkene og en Ven af Videnskabsmændene. —
<sp>Johannes</sp> XXII (1316—34), en
Haandværkersøn fra Cahors, havde været Kansler hos
Neapel's Konge. Han residerede i Avignon og
er den mest typiske af de avignonske Paver;
Jurist og Finansmand. Han ordnede det
pavelige Kancelli og Kammer og bragte fast
System i disses mangfoldige Forretninger,
hvorved han reddede Pavestolen fra Fallittens Rand
og satte foreløbig Grænse for de underordnede
Embedsmænds Vilkaarlighed, men herved fik
Kurien ogsaa i det ydre helt og holdent
Karakter af en Finanshovedkasse for
Kristenheden. Han bekæmpede Ludvig af Bayern,
