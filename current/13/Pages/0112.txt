dannet KJ<sub>3</sub>, der kan krystallisere som
mørkeblaa, næsten sorte, prismatiske Krystaller. Ved
J. forstaar man sædvanlig en Opløsning af en
vilkaarlig Mængde Jod i en vandig
Jodkaliumopløsning; den bruges som Reagens f. Eks. paa
Alkaloider, af hvis Saltes Opløsninger det
fælder brune, undertiden meget karakteristiske
Bundfald.
<i>E. K.</i>
</chapter>

<chapter name="Jodkadmium">
<b>Jodkadmium,</b> se <sp>Kadmiumjodid</sp>.
</chapter>

<chapter name="Jodkalium">
<b>Jodkalium,</b> se <sp>Kaliumjodid</sp>.
</chapter>

<chapter name="Jodkaliumsalve">
<b>Jodkaliumsalve</b> (<i>Ungvéntum Jodeti kalici</i>),
en Salve, der efter den tidligere danske
Farmakopé tilberedes af 10 Dele Jodkalium, 7,5
Dele Vand og 82,5 Dele Benzoefedt, efter den
norske 10, 5 og 85. J. er frisk tilberedt
gullighvid, men bliver ved Henstand hurtig stærkere
gult farvet p. Gr. a. udskilt Jod. J. finder
nogen Anvendelse i Medicinen til Indgnidning
mod Kirtelsvulster o. l. I Tyskland benytter
man en Tilsætning af en ringe Mængde
(0,1—0,15 g) svovlundersyrlet Natron for at
forhindre Udskilning af frit Jod.
<i>(A. B.). E. K.</i>
</chapter>

<chapter name="Jodklorider">
<b>Jodklorider.</b> Af disse kendes to vel
definerede Forbindelser, der begge dannes direkte
af Bestanddelene. <sp>Jodmonoklorid</sp>
(<sp>Klorjod</sp>), JCl, dannes som en rødbrun Vædske,
der ved Afkøling stivner til en Krystalmasse,
indeholdende to forsk. Former af
Forbindelsen, den ene af Smeltepunkt 14°, den anden,
den stabileste, smeltende ved 27°. Forbindelsen
spaltes af Vand i Jodsyre, Jod og Klorbrinte.
<sp>Jodtriklorid</sp>, JCl<sub>3</sub>, dannes, naar Jod
behandles med Overskud af Klor, og danner
rødgule Naale, der ret let spaltes i Klor og
Monokloridet; det opløses uden Sønderdeling i lidt
Vand, men af mere Vand sønderdeles det
delvis under Dannelse af Jodsyre og Klorbrinte,
idet der indstiller sig en Ligevægt ved
Processen; ved Sammenblanden af koncentrerede
Opløsninger af Jodsyre og Klorbrinte dannes
derfor delvis Jodtriklorid. Ogsaa med <sp>Brom</sp> og
<sp>Fluor</sp> danner Jod Forbindelser svarende til
Monokloridet.
<i>R. K.</i>
</chapter>

<chapter name="Jodkobber">
<b>Jodkobber,</b> se <sp>Kobberjodider</sp>.
</chapter>

<chapter name="Jodkvægsølv">
<b>Jodkvægsølv,</b> se <sp>Kvægsølvjodider</sp>.
</chapter>

<chapter name="Jodkvælstof">
<b>Jodkvælstof.</b> Ved Indvirkning af Jod paa
Ammoniak dannes sorte, eksplosive
Forbindelser, der benævnes J. De indeholder foruden
Jod og Kvælstof tillige Brint og har forsk.
Sammensætninger, alt efter de Betingelser,
hvorunder de er dannede. J. eksploderer i tør
Tilstand med stærkt Knald og stor Voldsomhed
ved den ringeste Anledning, f. Eks. ved
Berøring med en Pennefjeder; i fugtig Tilstand
kan man bedre arbejde dermed. J. kan ogsaa
bringes til Eksplosion ved Luftsvingninger af
bestemt Art, saaledes ved stærke Toner paa
mere end 60 Svingninger i Sekundet. Ved
Henstand under koldt Vand sønderdeles J.
langsomt, under varmt Vand hurtig, idet der
dannes Kvælstof, Ammoniumjodid og
Ammoniumjodat; af fortyndet Saltsyre sønderdeles det i
Ammoniak og Jodmonoklorid.
<i>(O. C.). R. K.</i>
</chapter>

<chapter name="Jodl, Friedrich">
<b>Jodl</b> ['jo.d<sub>ə</sub>£], <sp>Friedrich</sp>, tysk Filosof, f. i
München 23. Aug. 1849, d. 26. Jan. 1914, blev 1885
Prof. i Prag, 1896 i Wien. Efter opr. at have
været inderlig troende Katolik, gled han
efterhaanden over i en fri, rent menneskelig
Livsopfattelse. Mod Angrebene paa Univ. og
Skolerne fra klerikal Side optraadte han med
Kraft. Han var med i den Bevægelse, der med
F. W. Foerster og V. Gizycki som ledende
1892 førte til Grundlæggelsen af »Deutsche
Gesellschaft für ethische Kultur« i Berlin og 1894
»Etische Gesellschaft« i Wien, hvis
Hovedopgave var at hævde Etikkens fuldstændige
Uafhængighed af Religion og Metafysik og arbejde
for en borgerlig Moralundervisning. Den
Tænker, han følte sig som staaende nærmest, var
Feuerbach, hvis Værker han har udg. Hans
betydeligste Arbejder er hans »Geschichte der
Ethik« (1882—89, 2. Udg. 1906—12) samt hans
»Lehrb. d. Psychologie« (1897, 3. Udg. 1908).
Desuden har han bl. a. skrevet »Leben und
Philosophie David Humes« (1872), »L.
Feuerbach« (1904). (<sp>Litt</sp>.: <sp>Margareta J.</sp>, »Fr.
J.« [1920]; <sp>Høffding</sp>, »En moderne Filosofs
Liv og Kaar« [»Tilskueren«, 1921]).
<i>Edg. R.</i>
</chapter>

<chapter name="Jodlen">
<b>Jodlen</b> ['jåðl<sub>ə</sub>n, tysk 'jo.d<sub>ə</sub>ln], en blandt
Alpebeboerne, særlig i Tyrol, brugelig
Syngemaade, hvis Ejendommelighed bestaar i en
pludselig Overgang fra Brysttoner til Falset.
Som oftest danner J. Omkvæd paa en Vise,
men undertiden optræder den ogsaa
selvstændig.
<i>S. L.</i>
</chapter>

<chapter name="Jodmetaller">
<b>Jodmetaller,</b> se <sp>Jodider</sp>.
</chapter>

<chapter name="Jodmetyl">
<b>Jodmetyl,</b> se <sp>Metyljodid</sp>.
</chapter>

<chapter name="Jodnatrium">
<b>Jodnatrium,</b> se <sp>Natriumjodid</sp>.
</chapter>

<chapter name="Jodobromit">
<b>Jodobromit,</b> et Mineral, der bestaar af
Jodbromklorsølv, 2AgCl.2AgBr.AgJ, er fundet ved
Dernbach i Nassau.
<i>(N. V. U.). O. B. B.</i>
</chapter>

<chapter name="Jodofan">
<b>Jodofan</b> udgives for at være et
Reaktionsprodukt af Jod, Resorcin og Formaldehyd, men
er næppe nogen ren kem. Forbindelse. Det er
et rødligt Pulver, der bruges som et ikke
irriterende, antiseptisk Middel ved
Saarbehandling, sædvanlig i Form af et Strøpulver eller
udrevet med Vaselin til en Salve.
<i>E. K.</i>
</chapter>

<chapter name="Jodoform">
<b>Jodoform,</b> <sp>Trijodmetan</sp>,
<sp>Formylodid</sp>, <sp>Metylentrijodid</sp>, en
Jodforbindelse, der svarer til Kloroform (s. d.), blev
opdaget 1822 af <sp>Serullas</sp>. Det dannes ved
Indvirkning af Jod paa Alkohol, Aldehyd,
Acetone o. l., i Nærværelse af Alkalimetallernes
Hydroxyder ell. Karbonater, og herpaa beror
»Jodoformreaktionen« til Paavisning af
Ætylalkohol og til kvantitativ Bestemmelse af
Acetone i Træspiritus; denne direkte Dannelse
benyttedes ogsaa tidligere til fabriksmæssig
Fremstilling af J., men nu sker denne næsten
udelukkende ved Elektrolyse af en alkoholisk ell.
acetoneholdig Kaliumjodidopløsning under svag
Opvarmning og Tilledning af Kuldioxyd. J.
danner citrongule, tavleformede Krystaller af
gennemtrængende safranagtig Lugt, af
Smeltepunkt 119°, næsten uopløselige i Vand,
opløselige i Alkohol og i Æter; J. kan forflygtiges
med Vanddamp, og sønderdeles ved Lysets
Indvirkning. J. finder udstrakt Anvendelse i
Medicinen ved Saarbehandling som Antiseptikum,
idet det ved Saarvædskens Indvirkning
sønderdeles, men p. Gr. a. den gennemtrængende Lugt
er Brugen ubehagelig; visse Præparater som
<sp>Jodoformin</sp>
(Jodoform-Hexametylentetramin), lysegult Pulver, uopløseligt i Vand,
Alkohol og Æter, og af Smeltepunkt 178°, og
