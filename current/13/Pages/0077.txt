»Bemærkninger om psykologiske Spørgsmaal«, hvori
det konsekvent materialistiske Standpunkt
hævdes, at der ingen Forskel er paa Dyrs og
Menneskers Sjæl, at det sjælelige udelukkende
beror paa Sansning, og at Bevidsthed opstaar
ved, at »visse Stofkombinationer under visse
Bevægelseskombinationer geraade i visse
Tilstandskombinationer, der ere det ubegribelige,
vi kalde Bevidsthed«. Retskrivning blev ved at
interessere J., der fra at have været meget
radikal gik over til bevidst Reaktion. I talrige
Artikler ironiserede han over Sv. Grundtvig
og den af Kultusministeriet anbefalede
Retskrivning; da Ministeriet 1888 gik til at
paabyde en Retskrivning for Skolerne, kom J.'s
hvasse Indhug »Cultusministeriel Orthographi«
(i »Ny Jord«, 1888), ligesom han n. A. var en
af Hovedmændene for »Den literaire
Retskrivning«; det var vel ogsaa væsentlig ortografisk
Interesse, der fik ham til at genoptage sine
gl. Studier, saa at han 1891 udgav en »Dansk
Grammatik«, der dog i videnskabelig Bet. staar
langt under den fra 1868, og 1893 en »Dansk
etymologisk Ordbog«, der paa mange Punkter
vender sig skarpt mod de i Samtidens
Sprogvidenskab gængse Opfattelser og Metoder.
Hertil slutter sig en Rk. »Etymologiserende
Notitser« i fl. Aarg. af »Nord. Tidsskr. f. Fil.«. I
»Oversigt over de religiøse Illusioners Historie«
(1904) angribes de positive Religioner, særlig
Kristendommen, med en her i Landet ellers
ukendt Voldsomhed).
<i>O. Jsp.</i>
</chapter>

<chapter name="Jessen, Carl Vilhelm">
<b>Jessen,</b> <sp>Carl Vilhelm</sp>, dansk Søofficer,
f. 10. Juli 1764, d. 30. Marts 1823. J., der blev
Officer 1782, avancerede efterhaanden til
Kommandør og tog 1822 sin Afsked med
Kontreadmirals Karakter. 1782 udmærkede han sig i
de vestindiske Farvande som Chef for Snauen
»Lærken« i en Kamp med to engelske Kapere.
1793 deltog han om Bord i Briggen »Lougen«
atter i Vestindien ærefuldt i nogle Affærer mod
engelske Kapere. 1801 var han som Chef for
sidstnævnte Skib paa ny i Vestindien, hvor han
3. Marts tilbageslog et Angreb af to engelske
Orlogsfregatter; for denne Daad modtog han
ved sin Hjemkomst en Guldæressabel. 1807—08
var J. Chef for Linieskibet »Prins Christian
Frederik«, med hvilket han 22. Marts 1808
bestod en Kamp ved Sjællands Odde mod de 2
engelske Linieskibe »Nassau« og »Stately« samt
en Fregat og to Korvetter. Ved denne
heltemodige Kamp, under hvilken den bekendte
Søhelt Peder Willemoes foruden mange fl.
faldt, satte han Skibet paa Grund, da det var
umuligt at undkomme, hvorefter Fjenden
erobrede det. Dagen derefter maatte Englænderne
brænde Vraget, da det ikke lod sig slæbe bort.
De Faldne jordedes senere paa Oddens
Kirkegaard i en Fællesgrav, der fredes endnu. J.,
der ved denne Lejlighed selv blev saaret,
ansattes senere (1822) som Guvernør for de
vestindiske Øer, hvor han forblev til sin Død.
<i>C. W. S.</i>
</chapter>

<chapter name="Jessen, Franz Christopher von">
<b>Jessen,</b> <sp>Franz Christopher von</sp>,
dansk Journalist, f. i Horsens 18. Apr. 1870 af
gl sønderjydsk Slægt. Efter Skolegang paa
Herlufsholm og i Ribe Katedralskole kom J.
til Kbhvn og fik Ansættelse i en Bank, men
begyndte tillige at dyrke Journalistikken, som han
tidlig havde følt sig draget til, og i hvis
Tjeneste han snart traadte helt. Efter at have været
Redaktionssekretær, først ved »Aarhus
Stiftstidende«, derpaa ved »Illustreret Tidende«, var
J. 1897—1910 Medarbejder ved »Nationaltidende«
i Kbhvn og 1910—12 Redaktør af Dagbladet
»Riget« smst. Han har som Korrespondent for
forsk. Blade foretaget en lang Rk. Rejser, 1897
til Grækenland under den græsk-tyrkiske Krig,
s. A. til Frankrig i Anledning af
Dreyfus-Affæren, senere bl. a. 1901—02 til Dansk
Vestindien og Amerikas Forenede Stater under
Forhandlingerne om de dansk-vestindiske Øers
Salg, 1904—05 til Rusland, Mantshuriet og
Kina under den russisk-japanske Krig, 1912—13
til Balkanhalvøen under Krigene der; siden
1914 har han opholdt sig i Frankrig og er der
traadt ind i Redaktionen af <i>Le Temps</i>. J. har
paa disse Rejser vist sig som en udmærket
Iagttager af fremmede Forhold og har forstaaet
at komme i Forbindelse med mange
fremragende og interessante Personligheder.
Foruden i Bladkorrespondancer har han skildret
sine Rejser i fl. Bøger: »Egne, jeg saa« (1906),
»Begivenheder, jeg oplevede« (1907),
»Mennesker, jeg mødte« (1908) og »Mænd og Kampe
paa Balkan« (1913). Ved Siden af
Udenrigspolitikken har den sønderjydske Sag haft J.'s
varmeste Interesse. 1901 udgav han det
værdifulde og monumentale Værk, »Haandbog i det
nordslesvigske Spørgsmaals Historie«, 1906 den
samme Bog i fr. Udgave (<i>Manuel historique
de la Question du Slesvig</i>). Som Frugt af hans
Studier i Frankrig udkom endelig 1919:
<i>L'intervention de la France dans la question du
Slesvig en 1866</i>. 1906—11 var J. Formand for
Journalistforeningen i Kbhvn, og i denne
Egenskab fremkaldte og ledede han bl. a. det
britiske Journalistbesøg i Danmark 1907.
<i>H. L. M.</i>
</chapter>

<chapter name="Jessen, Jens">
<b>Jessen,</b> <sp>Jens</sp>, sønderjydsk Politiker og
Journalist, f. 5. Septbr 1864 i Togshale ved
Møgeltønder, hvor Faderen var Skolelærer, d.
22. Juli 1906 i Kbhvn. Han kom 17 Aar gl paa
Tønder
Seminarium, bestod
Afgangsprøven
herfra 1874 og
var saa i nogle
Aar Huslærer
i danske Hjem
i
Sønderjylland. Det var
længe hans
Tanke at
komme til at
forestaa en dansk
Skole i sit
Hjemland; for
at uddanne sig
hertil
studerede han et Aars
Tid i Paris
fr. Sprog og
Litteratur og tog siden tysk Rektorateksamen.
Men da han vilde overtage den private danske
Realskole, som dengang endnu bestod i
Haderslev, blev denne lukket af de tyske
Myndigheder. Da J. saaledes var afskaaret fra

<img>J. Jessen.</img>
