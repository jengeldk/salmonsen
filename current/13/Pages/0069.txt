ligger 4,5 m over Kirkens. Kapellet er 13 m
langt, omtr. 10 m bredt. En Grundplan af alle
de til Kirken hørende Bygninger har Schick
udgivet i »Zeitschr. d. Deutschen Pal. Vereins«
VIII (1885). Herrens Smertensvej, <i>Via
dolorosa</i> fører til Gravkirken fra Antonia. Den
har 14 Stationer, deriblandt
<sp>Ecce-homo-Buen</sp>, opr. maaske en Triumfbue. Tæt herved
er de franske Zions-Søstres Kloster, hvor man
i Grunden har fundet Oldtidslevninger
(Bethesda?). Fra Korsfarernes Tid stammer
St-Anna-Kirken (27), givet Napoleon III 1856 af
Sultanen, siden restaureret. Det er en gotisk
Kirke med Spidsbuer og 3 Skibe, 37 m lang,
19,5 m bred. Armeniernes Kirke (29) er ikke
meget gl, men interessant, Væggene er indtil
2 m fra Gulvet beklædte med Fajance,
ovenover prydede med Malerier. Længere mod S.,
udenfor Zions-Porten ses en Muhammedanerne
tilhørende Moské (32), hvori David's Grav
forevises, og det Værelse, hvor Jesus nød
Nadveren med sine Disciple (<i>Coenaculum</i>). I
Nærheden (44) er de Kristnes Kirkegaard. Inden
for Muren nær Zions-Porten boede før de
Spedalske i usle Hytter (31). Nu er de fleste i
Hospitaler. Som omtalt ligger
Jernbanestationen 1/2 km SV. f. Jaffa-Porten (33). Lige
overfor er et Hospital for Øjensvage. I <i>Vâdi
er-Rabâbi</i> (Hinnom's Dal) ses huggede i Foden
af det »Onde Raads Bjerg« (<i>Djebel Abu-Tôr</i>)
mange Grave. Foran en af dem er en
Stenmur; Stedet kaldes Hakeldama (41). Her skal
Blodageren være, som købtes for Forræderens
Penge.

Grave fra Oldtiden findes foruden ved
Hakeldama mange Steder i J.'s Omegn huggede i
Klippen. De største er »Kongernes Grave«, 800
m N. f. Damaskus-Porten med mange Kamre;
et Par Sarkofager er herfra komne til Louvre.
Graven er anlagt af Helene, Dronning af
Adiabene, som med sin Familie gik over til
Jødedommen. Store Gravanlæg, huggede ind i
Fjeldet, er »Profeternes Grave« paa Oliebjerget
(nu tilhørende Russerne), »Dommernes Grave«,
2 1/2 km NV. f. Damaskus-Porten, og i Foden
af Oliebjerget Josafat's (37) og Jakob's Grave
(38). I den sidste findes en hebraisk Indskrift.
Fritstaaende, men ogsaa ud af Klippen
huggede Gravminder findes i Foden af Oliebjerget;
de kaldes Absalom's (36) og Zakarias' Grave
(39); men ingen af alle disse Grave har den
mindste Forbindelse med de Personer, hvis
Navne de bærer. I Landsbyen <i>Kafr Silvân</i>
hinsides Kedron ses et Gravminde i en Art ægypt.
Stil (40), maaske fra Kongeperioden. Ved Foden
af Oliebjerget har Jøderne en meget søgt
Begravelsesplads. Lige for Stefans-Porten (4)
ligger Marie's Grav (35) med Levninger af
Krypter og Kapeller fra Middelalderen. Ved
»Jeremias-Grotten« (42) N. f. J. er der Boliger for
muhammedanske Munke. Her som andre St.
nær J. findes store muhammedanske
Gravpladser.

Klimaet i J. er i det hele sundt.
Temperaturen er meget forsk. Sommer og Vinter, ogsaa
ofte stor Forskel mellem Dag og Nat.
Middeltemperaturen er Jan. og Febr 9°, Juni—Septbr
22°—24°, Aarets 17,3°. Regnmængden er 581
mm — Regnvandet samles i Cisterner. Nu er
der nemlig kun een Kilde i J., Marie-Kilden
(46); thi <i>Bir Ejub</i> d. e. »Jobs-Brønd« (45) er
ingen Kilde, men en 38 m dyb Cisterne, der
gerne engang om Aaret pludselig fyldes med
Vand fra ukendte underjordiske Vande og
saaledes, at Kedrons tørre Løb en Tid fyldes af
Vand. Marie-Kilden (46), <i>Ain Sitti-Marjam</i> ell.
Ain umm-ed-Deresh (d. e. Trinkilden, fordi 30
Trin fører ned til Vandet) ligger paa Skrænten
af Sydøst-Højen mod Ø. Ikke uden Grund
antages den for Bibelens Gihon. En mærkelig 533
m lang Tunnel er hugget gennem Fjeldet og
bringer Vandet fra Marie-Kilden til <i>Ain Selvan</i>
(<i>Silvan</i>) d. e. Siloah-Kilden (47), paa Højens
Vestside. Nedenfor ses Rester af en gl Dam,
<i>Birket-el-Hamra</i> (48). Tunnelen er bugtet.
Afstanden mellem Marie- og Siloah-Kilden er i
lige Linie kun 335 m, 200 m kortere end
Tunnelen. Disse Bugtninger skal efter
Clermont-Ganneau skyldes den Omstændighed, at man
vilde undgaa Juda Kongers Grave, som han
mener findes her (se <i>Compte-rendu de l'Acad.
des Inscr.</i>, 1897). 1880 fandtes i Tunnelen en
gl hebraisk Indskrift (Siloah-Indskriften, s. d.),
nu i Museet i Konstantinopel; den hentyder til
Arbejdet paa Tunnelen. 1891 opdagedes
Levninger af en gl Vandrende, der førte Vandet
fra Marie-Kilden uden om Højen til Vestsiden
af Højen, hvor der rimeligvis fordum var
Haver, bl. a. Kongens.

For Vandforsyningens Skyld er der anlagt fl.
Damme ved J., men de er alle nu temmelig
forfaldne. N. f. Tempelpladsen, 21 m under
dens Niveau, ligger <i>Birket Israin</i>, »Israels
Dam« (49), 110 m lang, 38 m bred. Den er nu
i en Højde af 6 m opfyldt med Murgrus; i
Hjørnet mod SV. fandt Warren Hvælvinger i
2 Etager, Levninger af Anlæg, der har tjent
til at regulere Vandstanden. 100 m mod NØ.
for den, uden for Muren, findes <i>Birket el
Marjam</i>, Marie-Dammen (50), 29 m lang, 23 m
bred, 4 m dyb. Nær Gravkirken og
Kristengaden, kun 3 m under Gadens Niveau, ligger
<i>Birket Hammam-el-Batrak</i> (51),
Patriarkdammen, der forsyner det paa den anden Side af
Gaden liggende Patriarkbad med Vand.
Bassinet er 73 m lang, 44 m bred; om Sommeren
har Dammen gerne kun Mudder. Vandet ledes
til den fra Mamilla-Dammen, der ligger 600 m
V. f. Jaffa-Porten midt i en muhammedansk
Begravelsesplads; den er 89 m lang, 59 m bred
og 6 m dyb, om Sommeren i Reglen tør. 400 m
SV. f. Jaffa-Porten ligger <i>Birket-es-Sultan</i> (52),
restaureret af Sultan Soliman. Den er 169 m
lang, 67 m bred og indtil 13 m dyb, men oftest
uden Vand. Et Anlæg ved Dammens Sydmur,
en Art Brønd, fik tidligere Vand fra »Salomo's
Damme« ved Bethlehem. Det er vanskeligt at
bestemme, naar disse Bassiner først er anlagte,
og i hvad Forhold de staar til de i Bibelen
omtalte Damme.

I det hele er det vanskeligt at afgøre,
hvilken Tid de forsk. Levninger tilhører, som
efterhaanden er komne frem for Dagens Lys,
saavel ved tilfældige som ved systematiske
