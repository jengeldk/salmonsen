til Kirkegaarden. S. A. fik J. af det isl. Alting
et Stipendium paa 3000 Kr, der satte ham i
Stand til at foretage en Studierejse paa 1 1/2
Aar til Tyskland, Italien, Østerrig og Ungarn.
Efter sin Hjemkomst har han som Medlem af
»de fri Billedhuggeres Selskab« udstillet en
Rk. delvis omfangsrige Statuer og Grupper, der
gennemgaaende har vidnet om
Kompositionsevne, men endnu stærkere om en
Oppositionslyst, der kan give sig helt puerile Udtryk, som
naar han under Navnet »Antiken« (1905)
fremstiller en antikt draperet, hæslig Kvindefigur,
som op for sig holder et halvraaddent
Menneskehoved, hvorfra Slanger kryber ned; hermed
beslægtede Arbejder er Grupperne
»Skypumpen« (1906) og »Daggry«, Trolden, som har
røvet den unge Kvinde og af Sollyset
forvandles til Sten (1907). Efter Bestilling fra Island
har J. udført Monumenter for Landnamsmanden
Ingolf, Kong Christian IX og Digteren Jon
Halgrimson; desuden har han gjort Skitser til
Mindesmærker over Snorre Sturlassøn og over
Mylius Erichsen og hans Rejsefæller samt
modeleret fl. livfulde Buster.
<i>(S. M.). P. J.</i>
</chapter>

<chapter name="Jónsson, Eiríkur">
<b>Jónsson</b> ['jo^un.så.n], <sp>Eiríkur</sp>, isl.
Leksikograf, f. 22. Marts 1822, d. 30. April 1899. Som
Student kom J. til Kbhvn 1846, hvor han
derefter opholdt sig som stip. Arnamagn. fra 1872.
Fra 1874 var han Viceprovst paa Regensen.
Han har forfattet et righoldigt islandsk-dansk
Leksikon: »Oldnordisk Ordbog« (1863), der er
bleven meget benyttet. Desuden deltog han i
Udgivelsen af forsk. Oldskrifter. som »Njála«
og »Hauksbók«. Endelig forfattede han i en lang
Rk. af Aar det isl. litt. Selskabs Oversigt over
udenlandske Begivenheder Aar for Aar,
»Skirnir« (Arkiv f. nord. Filol. XVI).
<i>F. J.</i>
</chapter>

<chapter name="Jónsson, Finnur">
<b>Jónsson</b> ['jo^un.så.n], <sp>Finnur</sp>, isl. Biskop
og Lærd, f. 16. Jan. 1704, d. 23. Juli 1789. Efter
at have afsluttet sine Studier ved Universitetet
(1728) blev han Præst i Reykholt (1732—53) og
derpaa valgt til Biskop i Skalholt 1754. Som
saadan søgte han først og fremmest at ordne
den til Bispesædet knyttede Latinskoles
økonomiske Forhold, men førend hans Virksomhed
herfor sluttede, flyttedes Skolen til Reykjavik.
I sin øvrige Virksomhed viste J. sig som en
særdeles dygtig og samvittighedsfuld
Embedsmand, der bl. a. søgte at forbedre Præsternes
Kaar og den religiøse Undervisning i sit Stift.
Tidlig begyndte han at give sig af med
videnskabelige Studier, særlig af historisk Art,
hvilket uden Tvivl var en Arv fra Faderen,
Præsten Jón Halldórsson. Efter en Opfordring fra
dansk Side gav han sig i Lag med sit store
Hovedværk, en Fremstilling af den kristne
Kirkes Historie paa Island, <i>Historia
ecclesiastica Islandiæ</i>, der udkom i 4 statelige Kvartbind
1772—78. Dette Værk, der omfatter langt mere
end Kirkehistorien i egl. Forstand, gaar fra
Landnamstiden og ned til Forfatterens
Samtid; det indeholder i Virkeligheden hele
Landets Historie; dets Administration, Skolevæsen,
Kultur og øvrige Forhold behandles med en
overvældende Lærdom og Benyttelse af en
Mængde Skr, Dokumenter og Breve. Det er
rent ud forbavsende, hvorledes Forfatteren har
kunnet faa fat paa alle sine Kilder. En Del af
disse beror paa, at hans Søn, H. Finnsson
(Finsen), besørgede Udgaven og tilføjede en
hel Del efter Samlinger og Arkiver i Kbhvn.
I Værkets sidste Bd findes bl. a. en
Fremstilling af de isl. Klostres Historie. Dette nøjagtige
og fyldige Værk vil altid indtage en
Hædersplads i den isl. Litteratur og hævde sin Plads
som et Kildeskrift af Rang. J. skrev ogsaa
Snorre Sturluson's »Vita«, trykt i »Heimskringla«, I
(1777), samt en Afh. om Døgnets Inddeling
(trykt i »Rimbegla«, 1780) m. m. J. blev
Æresdoktor 1774 og nød stor Anseelse i Udlandet.
(<sp>Litt</sp>.: »Ævisaga 1792«; <sp>P. Pjetursson</sp>,
<i>Hist. eccl. Isl.</i>).
<i>F. J.</i>
</chapter>

<chapter name="Jónsson, Finnur">
<b>Jónsson</b>['jo^un.så.n], <sp>Finnur</sp>, isl. Filolog,
f. 29. Maj 1858 paa Akureyri i det nordlige
Island. Hans Fader <sp>Jón Jonsson
Borgfirðingur</sp> (1826—1912) var en ivrig
Bogsamler med litterære Interesser og skrev en
historisk Afh. om Bogtrykkerkunsten paa
Island (»Prentsmiðjusaga« [1867]) og et
kortfattet bibliografisk og biografisk Arbejde om isl.
Forfattere i Tiden fra 1400—1882
(»Rithöfundatal« [1882]). J. blev Student fra Reykjavik 1878,
<i>cand. philol.</i> 1883. Efter at have disputeret for
Doktorgraden (»Kritiske Studier over en Del
af de ældste norske og islandske Skjaldekvad«
[1884]) fortsatte han sine Studier og virkede
som Privatdocent ved Universitetet, indtil han
1887 blev ansat som midlertidig Docent i nord.
Filologi, 1898 som Prof. S. A. blev han Medlem
af det danske Videnskabernes Selskab. J. er
udrustet med en overordentlig Arbejdsevne og
Energi og har en meget rig Forfatter- og
Udgivervirksomhed at se tilbage paa. Han er en
fremragende Haandskriftlæser og har leveret
kritiske Udgaver af en Mængde isl. Oldskrifter,
saaledes »Egils saga« (1886—88),
»Íslendingabók« (1887), »Sæmundar edda« (1888—90),
»Heimskringla« (1893—1901), »Kringla og
Jöfraskinna« (1895), fire oldislandske Rimur (1896),
en fototypisk og diplomatisk Udgave af den
ældre Edda (1891, med Professor Wimmer),
»Hauksbók« (1892—96, med Eiríkur Jónsson),
»Fagrskinna« (1902—03), »Njála« (1908), »Íslenskt
málskáttasafn« (1920), »Konungs Skuggsjá«
(1920—21) m. fl. J.'s største Udgiverarbejde er
imidlertid hans Udg. af »Den norsk-isl.
skjaldedigtning« (1908—15), hvor han har samlet alt, hvad
der findes bevaret af Skjaldedigtningen indtil
Tiden omkr. 1400. Dette Værk er i to
Afdelinger, hvoraf den ene indeholder nøjagtig Tekst
efter Haandskrifterne, den anden rettet Tekst
med Tolkning. Et stort Udgiverarbejde er J.'s
»Rimnasafn« (1905, fortsættes), en Samling af
de ældste isl. Rimer. J.'s Udgaver udmærker
sig ved kritisk Sondring imellem de forskellige
Haandskrifter og nøjagtig Gengivelse af de
bedste af disse samt ved en grundig
Fortolkning af Versene o. fl. praktiske Hjælpemidler.
Den oldislandske og Oldnorske Digtning er
vedbleven at være J.'s Specialstudium, og han
har offentliggjort navnlig i »Aarbøger f. nord.
Oldkh.« og i »Arkiv f. nord. Filologi«
Resultaterne af talrige Undersøgelser om forskellige
Spørgsmaal vedrørende den. Desuden har han
forøget og paany udgivet Sveinbjörn Egilsson's
berømte Ordbog over det norsk-islandske
