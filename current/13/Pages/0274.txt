Frigivelse er saaledes hos de klassiske Jurister
Institutioner, der hører til <i>j. g.</i> — <i>J. g.</i> og <i>jus
naturale</i> fremtræder ogsaa som Modsætninger,
f. Eks. naar det hos Ulpian og Gajus hedder,
at efter <i>jus naturale</i> er alle Mennesker fri.
Endelig findes hos Klassikerne <i>j. g.</i> som
spekulativ Betegnelse for saadanne Retssætninger,
der af etiske Grunde burde være gældende hos
alle Folk og derfor ogsaa hos Romerne
(Udelukkelse af Hævd paa <i>res divinæ</i>, Forbud mod
Blodskam). Se i øvrigt <sp>prætorisk Edikt</sp>.
<i>C. W. W.</i>
</chapter>

<chapter name="jus gladii">
<b>jus gladii</b> eller <i>gladii potéstas</i> betegner
i den rom. Kejsertid den af det milit. <i>imperium</i>
udgaaede, Statholderne af Kejseren overdragne
overordentlige Straffemyndighed uden
Civiljurisdiktion. I Modsætning til dette saakaldte
<i>imperium merum</i>, det »rene« Imperium,
betegner <i>imperium mixtum</i> den Magistraterne
tillagte overordentlige Myndighed, til at
paadømme Civilsager.
<i>C. W. W.</i>
</chapter>

<chapter name="jus honorarium">
<b>jus honorarium</b> (lat. »Embedsretten«),
betegner i rom. Retssprog den paa de rom.
Magistraters, navnlig Prætors, Edikter
hvilende Ret. Se <sp>prætorisk Edikt</sp>.
<i>C. W. W.</i>
</chapter>

<chapter name="jus honorum">
<b>jus honorum</b> (lat.) er en senere Tids
Betegnelse for de i den rom. Ret ved Vedtægt
ell. Lov fastslaaede Kvalifikationer til at kunne
vælges til et Statsembede (honor. »Ærespost«).
En Forudsætning for Valgbarhed var opr. —
foruden Borgerret — Patriciat Efterhaanden
tilkæmpede Plebejerne sig imidlertid samme
Adgang til Statens Embeder som Patricierne.
Den sidste vigtigere Magistratur, der blev
tilgængelig for Plebejerne, var Pontifikatet ved
<i>lex Ogulnia</i> (300 Aar f. Kr.). Til plebejiske
Embeder fordredes altid plebejisk Fødsel.
Udelukkede fra at opnaa Embeder var — skønt <i>cives
Romani</i> — de Frigivne, <i>libertini</i> og (praktisk
set) deres Sønner. Som subjektiv Betingelse
fordredes ikke, som i den moderne Stat, nogen
Art af forudgaaende Kundskabsprøve.
Derimod krævedes Uberygtethed og økonomisk
Uafhængighed. Endvidere gaves visse, i Lovene
fastsatte Bestemmelser om Aldersgrænser og
Intervaller, Mellemrum mellem to Embeder.
<i>C. W. W.</i>
</chapter>

<chapter name="jus humanum">
<b>jus humanum</b> (lat.), menneskelig, modsat
guddommelig, Ret.
</chapter>

<chapter name="jus imaginum">
<b>jus imaginum</b> (lat.) kaldtes hos Romerne
Retten til at lade Forfædrenes Portrætter
(<sp>Imagines</sp>, s. d.) føres i Procession ved
Ligbegængelser.
<i>H. H. R.</i>
</chapter>

<chapter name="jus in re">
<b>jus in re</b> (lat.), tinglig Ret.
</chapter>

<chapter name="jus in sacris">
<b>jus in sacris</b> (lat.), se <sp>jus circa
sacra</sp>.
</chapter>

<chapter name="jusjurandum">
<b>jusjurandum</b> (lat.), Ed.
</chapter>

<chapter name="jus Latii">
<b>jus Latii</b> anvendes i Kilderne som teknisk
Udtryk kun som Betegnelse for den kunstig
skabte lat. Retsstilling, der, efter at hele Latium
og de lat. Kolonier i Italien ved <i>lex Julia</i> 89
f. Kr. havde faaet rom. Borgerret, tillagdes
Borgerne i de uden for Italien grundede saakaldte
lat. Kolonier (<i>Latini coloniarii</i>). Disse ny <i>Latini</i>
havde væsentlig samme Retsstilling som de
gl. fødte Latinere. De havde, trods manglende
rom. Borgerret, <i>commercium</i> (ikke <i>connubium</i>).
Denne deducerede Latinitet bortfaldt, da
Caracalla ved <i>constitutio Antonina</i> 212 f. Kr. gav
samtlige fri Indb. i det rom. Rige Borgerret.
(<sp>Litt</sp>.: <sp>Steinwenter</sp>,
»Pauly-Wissowa-Kroll, Real-Encyclopädie der class.
Altertumswissenschaft«, X [1917], S. 1260 ff.).
<i>C. W. W.</i>
</chapter>

<chapter name="jus liberorum">
<b>jus liberorum</b> (lat.) er i de romerske
Retskilder en sammenfattende Betegnelse for en
Række forskelligartede Forrettigheder og
Privilegier, der siden Augustus'
Ægteskabslovgivning (<i>lex Julia et Papia Poppæa</i>) til
Bekæmpelse af den tiltagende Ulyst til at indgaa
Ægteskab og Tilbøjelighed til Barnløshed
tillagdes rom. Borgere som Præmie for Ægteskab
og talrige Børn (<i>liberi</i>).
<i>C. W. W.</i>
</chapter>

<chapter name="jus lignandi">
<b>jus lignandi</b> (lat.), Ret til at hugge i en
andens Skov ell. forlange et vist
Brændselsdeputat derfra.
<i>K. B.</i>
</chapter>

<chapter name="jus majoratus">
<b>jus majoratus</b> (lat.), Majoratsret, se
<sp>Majorat</sp>.
</chapter>

<chapter name="jus manuarium">
<b>jus manuarium</b> (lat.) Næveret.
</chapter>

<chapter name="jus naturale, j. naturæ">
<b>jus naturale, j. naturæ</b> (lat. »Naturret«),
anvendes i rom. Retssprog foruden
ensbetydende med <i>jus gentium</i> dels som Betegnelse for
den med Menneskets fornuftige og sædelige
Natur og med alm. etiske Grundsætninger
stemmende Ret, der ofte er i Strid med den
positive <i>jus civile</i> og <i>jus gentium</i>, dels som
Udtryk for visse uklare Forestillinger om en i
selve den fys. Natur grundet og derfor for alle
levende Væsener, Mennesker og Dyr, fælles
Ret. Hos Ulpian hedder det saaledes, at
Kønsforbindelse, hos Mennesket kaldet Ægteskab,
Børneavl og Børneopdragelse, er
Retsinstitutter, der er fælles for alle levende Væsener.
Medens <i>j. n.</i> i den sidstnævnte Bet. utvivlsomt
ikke har haft nogen praktisk Bet. for
Udformningen af den rom. Ret, har <i>j. n.</i> i Bet. af den
med den menneskelige Fornuft (<i>naturalis ratio</i>)
stemmende Ret ikke været uden Indflydelse
paa den af Juristernes <i>interpretatio</i> baarne
Retsudvikling. Retten til Nødværge, Børns Arveret,
Ejendomserhvervelse ved Tilegnelsen af
herreløse Ting, et Løftes Ugyldighed p. Gr. a.
Ydelsens Umulighed, Gyldigheden af formløse
Kontrakter om <i>societas</i> og <i>locatio-conductio</i> føres
saaledes af de rom. Jurister (Ulpian, Paulus,
Gajus) tilbage til <i>j. n.</i> Ogsaa den Retssætning,
at man kan kræve tilbage, hvad man har
erlagt i urigtig Formening om Skyld,
fremtræder som naturalis. Som Regel drejer det sig
dog ikke om Retssætninger, som Juristerne har
indført i rom. Ret under Navn af <i>j. n.</i>, men
om allerede gennem Praksis anerkendt Ret,
som Juristerne fandt naturlig, fordi den synes
at bero paa umiddelbart indlysende
Retfærdighedsbetragtninger. Naar visse Institutter
fremstilles som begrundede i <i>j. n.</i>, er det ofte kun
en senere Tids Forsøg paa teoretisk at
motivere, hvad allerede Retslivet praktisk har
krævet. Og en Retssætning har sikkert aldrig
i rom. Ret faaet praktisk Gyldighed, fordi den
var <i>j. n.</i>, men altid kun, fordi den stemmede
med Juristernes Mening. (<sp>Litt</sp>.: <sp>Kipp</sp>,
»Geschichte der Quellen des röm. Rechts«. 3.
Opl. [Leipzig 1909]).
<i>C. W. W.</i>
</chapter>

<chapter name="jus nonscriptum">
<b>jus nonscriptum</b> (lat.), uskreven Ret,
Sædvaneret.
</chapter>

<chapter name="jus obstagii">
<b>jus obstagii</b> (lat.), se <sp>Indlager</sp>.
</chapter>
