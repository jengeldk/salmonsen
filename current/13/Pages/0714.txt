Elektrodespændinggen. Sættes 1/2 <i>m</i> <i>v</i><sup>2</sup> = <i>e V</i>, <i>e/m</i> = <i>v</i><sup>2</sup>/2 <i>V</i>, og
indsættes den fundne Værdi for <i>v</i>, faas altsaa
en Værdi for <i>e/m</i>, som i hvert Fald ikke er for
stor. Wiechert fandt <i>e/m</i> = 1,55·10<sup>7</sup>, hvilket er
c. 1600 Gange saa stort som det tilsvarende
Forhold for en elektrolytisk Brintion. Idet han
antog, at <i>e</i> er lige stor med Brintionens
Ladning, førtes han til den Slutning, at
K.-Partiklernes Masse er meget mindre end Brintatomets,
de kan altsaa ikke være alm. kemiske Atomer.
Wiechert's Metode tillader ingen nøjagtig
Bestemmelse af <i>v</i> og <i>e/m</i>, men den direkte
Bestemmelse af <i>v</i> har stor Interesse.

<sp>Kaufmann</sp> bestemte, ligeledes 1897, <i>e/m</i> og
<i>v</i> ved at maale Afbøjningen i et magnetisk Felt
og Elektrodespændingen <i>V</i>. En K.-Partikel, der
bevæger sig i et homogent
magnetisk Felt af Styrke <i>H</i>, og som
til at begynde med har
Hastigheden <i>v</i> i en Retning, der staar
vinkelret paa den magnetiske Kraft,
vil være paavirket af den
konstante Kraft <i>e v H</i>, der stedse
staar vinkelret på
Bevægelsesretningen. Partiklen vil
følgelig bevæge sig med uforandret
Hastighed i en Cirkel, hvis Radius <i>r</i> er bestemt ved,

at <i>e v H</i> = <i>m v</i><sup>2</sup>/<i>r</i>, hvoraf faas <i>r</i> =<i> m v</i>/<i>e H</i>
Kaufmann antog nu, at K.-Partiklernes Hastighed
er bestemt ved Elektrodespændingen <i>V</i>, idet
1/2 <i>m</i> <i>v</i><sup>2</sup> = <i>e</i>·<i>V</i>. Elimineres <i>v</i> ved Hjælp af
denne Ligning af Udtrykket for <i>r</i>, faas <i>r</i> =
√2<i>m</i>/<i>e</i> √<i>V/H</i>. Han bestemte nu med det paa Fig.
5 skitserede Apparat <i>r</i> for forskellige Værdier
af <i>H</i> og <i>V</i> og med forsk. Luftarter i Apparatet.
<i>S S</i> er to Strømruller, som imellem sig skaber
et omtr. homogent Felt. <i>r</i> maales ved at
iagttage Beliggenheden af Luminiscenspletten paa
Skærmen <i>G</i>. Maalingerne gav, at <i>r</i> = <i>C</i> √<i>V/H</i>,
hvor <i>C</i> er en Konstant, der er uafhængig af
Luftarten og Elektrodemetallet. Man fandt
altsaa for <i>r</i> netop den Afhængighed af <i>V</i> og <i>H</i>,
som var teoretisk forudset. Heraf følger, at
Antagelsen 1/2 <i>m</i> <i>v</i><sup>2</sup> = <i>e V</i>, som blev gjort ved
Beregningen af <i>r</i>, er berettiget, og at
K.-Partiklerne altid er af samme Art. Af <i>C</i>'s Størrelse
fandtes <i>e/m</i> = 1,8·10<sup>7</sup>. Efter denne Metode er
der foretaget mange nøjagtige Bestemmelser.
Oftest lader man det magnetiske Felt være saa
stort, at K. bøjes stærkt, og maaler <i>r</i> direkte.

De første Forsøg paa at vise, at K. afbøjes i
elektrisk Felt, var alle mislykkedes. Anbringes
nemlig K.-Røret mellem to opladede
Kondensatorplader, vil Virkningen af det ydre Felt paa
K. helt ell. delvis ophæves p. Gr. a.
Opladninger af Rørets indre Vægge; anbringer man
derimod Kondensatorpladerne inde i selve Røret,
vil der i Almindelighed komme en Udladning i
Gang mellem Pladerne, hvorved Feltet mellem
dem bliver inhomogent, saaledes at den
elektriske Kraft kun faar en betydelig Størrelse tæt
ved Pladerne. Den sidste Vanskelighed lykkedes
det <sp>J. J. Thomson</sp> at overvinde ved at
anvende saa lavt Tryk i Udladningsrøret, at en
Udladning mellem Pladerne vanskelig kan
vedligeholdes. Han benyttede derefter 1897 den
elektriske Afbøjning til Bestemmelse af <i>e/m</i> og <i>v</i>.
Hans Apparat er vist i Fig. 6. Et smalt
Katodestraalebundt passerer mellem
Kondensatorpladerne <i>D</i> og <i>E</i> og rammer den luminiscerende
Skærm F. Tilvejebringer man et Felt af Styrke
<i>E</i> mellem Pladerne, vil K.-Partiklerne, saa
længe de befinder sig i Feltet, have en
Acceleration <i>e E/m</i> vinkelret paa deres opr.
Forplantningsretning. Er Pladernes Længde <i>l</i>, vil en
K.-Partikel befinde sig i Feltet i Tiden <i>l/v</i>, og den
vil da have erhvervet sig en Sidehastighed <i>e E/m</i> <i>l/v</i>.

Er Afstanden fra <i>D</i> og <i>E</i> til den
luminiscerende Skærm <i>L</i>, vil Partiklen hertil bruge Tiden
<i>L/v</i>. Den vil altsaa ramme Skærmen <i>F</i> paa et
St., som ligger et Stykke <i>e</i>/<i>m</i> <i>v</i><sup>2</sup> <i>E I L</i> fra det St.,
hvor den vilde ramme uden Felt. Ved denne
Beregning er det forudsat, at <i>l</i> er lille i
Forhold til <i>L</i>. Af Udtrykket for
Luminiscensplettens Forskydning ses, at man ved at maale
denne kan beregne Størrelsen <i>e</i>/<i>m</i> <i>v</i><sup>2</sup>. <sp>J. J.
Thomson</sp> anbragte nu et homogent magnetisk Felt af
samme Udstrækning som det elektriske saadan
rettet, at den magnetiske Afbøjning af K. gaar
i modsat Retning af den elektriske, og bestemte
ved at variere Feltet den Feltstyrke <i>H</i>, for
hvilken K. ingen Afbøjning lider. Man maa da

<img>Fig. 5.</img>

<img>Fig. 6.</img>
