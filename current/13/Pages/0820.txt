Thiselton-Dyer. (<sp>Litt</sp>.: <sp>Axel Lange</sp>, »Smaa Notitser
fra Kew-gardens«. Botan. Tidsskr. XX, S.
XLIII—LII).
<i>(V. A. P.). A. M.</i>
</chapter>

<chapter name="Kexél, Olof">
<b>Kexél</b> [t∫æk'se.l], <sp>Olof</sp>, sv. Forf.
(1748—96), Student i Upsala 1761, ansattes i
Kommercekollegiet 1768, maatte dog en Tid forlade
Landet, men ansattes tilsidst som Sekretær
ved Kgl. Teater for efter Bellman's Død at
overtage dennes Post ved Tallotteriet. K.
optraadte først som politisk Forf., men opgav dette
Forfatterskab for at udgive Fortællinger og
Digte af parodisk og satirisk Art, »Mina
tidsfördriv på gäldstuvan« (1776), »Bacchi
handbiblioteque« (1784) o. fl. Baade hans politiske
og skønlitterære Arbejder udæskede Censuren
meget stærkt og har kun hist. Bet.; som
Dramatiker lykkedes det ham derimod at bevare
sit Navn; i »Capitain Puff eller storprataren«
(1789), »Bergslagsfrökan« (s. A.),
»Namnsdagen« (1795) o. fl. har han ved sin friske og
kaade Replik og sine fornøjelige Iagttagelser
formaaet at overlevere Gustaf III's Sthlm til en
flg. Tid, og det er saa meget mere
beundringsværdigt, som disse Lystspil i Virkeligheden
hviler paa udenlandske, fr. og eng. Forbilleder.
»Samlade skrifter« udgaves 1837 og 1852.
(<sp>Litt</sp>.: <sp>Atterbom</sp>, »Svenska siare och
skalder«, VI).
<i>O. Th.</i>
</chapter>

<chapter name="Kexholm">
<b>Kexholm</b> ['t∫ækshålm], d. s. s.
<sp>Keksholm</sp>.
</chapter>

<chapter name="Key, Ellen Karolina Sofia">
<b>Key</b> [kæj], <sp>Ellen Karolina Sofia</sp>,
sv. Forfatterinde, Datter af nedennævnte K. F.
E. K., f. 11. Decbr 1849 paa Sundsholm i
Smaaland, Lærerinde ved Whitlocks Fællesskole
1878—98, knyttet
til Sthlm's
Arbejderinstitut
som
Forelæserinde i sv.
Kultur- og
Litteraturhistorie
1883—1900.
Allerede 1888
erhvervede K.
sig Navn som
Kvindesagsforkæmperinde ved Skr.
»Om
äganderätt och
myndighet för den
gifta kvinnan«,
og de flg. Aar
udg. hun meget
sympativækkende Monografier »Ernst Ahlgren«
(1889), »Anne Charl. Leffler-Cajanello« (1893),
hvortil senere sluttede sig »C. J. L.
Almquist« (1897), »Människor« (1899, om Browning
og Goethe) og »Rahel Varnhagen« (1908). Bet.
for Kvindesagen og for den opvoksende sv.
Ungdom fik hun imidlertid ved de senere
radikale Kvindesagsbøger »Misbrukad kvinnokraft«
(1896), hvor hun hævder Moderskabet som
Kvindens egl. Mission, og denne Tanke kommer
hun tilbage til og uddyber hun i
»Kvinnopsykologi och kvinnlig logik« (s. A.), i den
betydelige Bog »Barnets århundrade«, I—II (1900)
samt hendes Hovedværk »Livslinjer«, I—III
(1903—06), som hun selv har givet en
resumerende Fremstilling af i »Tankar« (1907).

I alle disse Værker, i sine æstetisk-populære
»Bildning«, »Skönhet för alla« (1899), i
»Tankebilder« (1898) og i sine senere Værker,
ogsaa de af Krigen inspirerede: »Kriget, freden
och framtiden« (1914), »En djupare Syn paa
kriget« (1916), er det ikke ved sin
Tankeskarphed ell. Aandsoverlegenhed, hun virker, men
hendes Uforfærdethed, hendes Friskhed og
Begejstring for at gøre de radikaleste, mest moderne
Tænkeres Ideer anskuelige, tilgængelige for de
mange, har bevirket, at hendes Bøger ogsaa er
trængt langt ud over Sverige i mangfoldige
Overs. Men hun, som er blevet kaldet Sveriges
aandelige Regent, har dog haft sin største Bet.
i sit Hjemland, og skønt over de 70 er hun
stadig ivrig og skrivende, og hendes Bøger
trænger dybere og dybere ned i Befolkningens
Lag. (<sp>Litt</sp>.: <sp>Nyström-Hamilton</sp>, »E. K.
Et Livsbild« [1907]; <sp>J. Landquist</sp>, »E. K.«
[1909]).
<i>O. Th.</i>

<img>E. K. S. Key.</img>
</chapter>

<chapter name="Key, Ernst Axel Henrik">
<b>Key</b> [kæj], <sp>Ernst Axel Henrik</sp>, sv.
Anatom, f. i Flisby ved Jönköping 25. Oktbr
1832, d. 27. Septbr 1901, blev <i>cand. med.</i> 1855,
Licentiat 1857 og Magister i Kirurgi 1859.
Et Studieophold hos Schultze og Virchow
bragte ham ind paa normal- og
patologisk-anatomiske Undersøgelser, af hvilke et
Resultat var hans Doktordisputats, »Om
smaknervernas ändringssätt i grodtungan«
(1862), der medførte, at han s. A. ansattes som
Prof. i patologisk Anatomi ved det Karolinske
Institut, hvor han virkede til 1897. K.
udfoldede i disse Aar en betydelig Virksomhed som
patologisk-anatomisk Forf. og skrev »Zur
Anatomie der Milz« (1861), forsk. Arbejder over
Nyrens Anatomi og et fremragende Arbejde
»Om Svulstmetastaser inom centrala
nervsystemets serösa banor« (1879). Han indvalgtes
1881 i Rigsdagens 2. Kammer, blev 1882
Medlem af Skolekommissionen og udfoldede her en
meget energisk Virksomhed af hygiejnisk Art
(se <sp>Burgerstein</sp>, »A. K.'s schulhygienische
Untersuchungen«). Et Resultat var en Afh. om
Skolebørnenes Sygdomme i Pubertetsperioden.
1879 blev han <i>Dr. phil. honor.</i> ved Kbhvn's
Univ.'s 400 Aars Fest. K. har altid haft stor
Interesse for Samarbejde mellem
Skandinaviens Lande, har derfor været ivrig for
Afholdelsen af skandinaviske Naturforskermøder og
har fra 1869 været Redaktør af »Nord.
medicinskt Arkiv«. Af hans talrige videnskabelige
Arbejder maa nævnes »Studien in der
Anatomie des Nervensystems und des
Bindegewebes«, som han udgav sammen med G. Retzius
først i »Nord. medicinskt Ark.«, senere i mere
udvidet Form i et stort Pragtværk, hvorfor
Forfatterne af det fr. Akademi fik den
Monthyon'ske Præmie. Navnlig i de senere Aar
har K. som Rektor for Karolinska institutet udg.
betydelige Arbejder over den sv. Medicins
Historie, særlig Oftalmologiens Historie (1892)
og »Till kirurgiens historia i Sverige, särskildt
med hänsyn till den kirurgiska undervisningen
i Sthlm« (1897). 1872—78 var K. Redaktør af
den udmærkede Samling »Ur vår tids
forskning«.
<i>J. S. J.</i>
</chapter>
