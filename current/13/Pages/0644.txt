sig til klart Vand med nogen Strøm; den er
bekendt for sin Graadighed og afgiver selv en
god Agn. I Frankrig anvendes Skællenes
sølvglinsende Overtræk, tilsat et Klæbemiddel
(<i>essence d'Orient</i>) til Fremstilling af uægte
Perler; tynde Glasrør udblæses til smaa Kugler
med to Huller, Kuglerne gennemskylles med
Perleemnet, tørres og udstøbes med smeltet
Voks. Der medgaar 8000 Fisk til 1 kg Skæl
og 7 kg Skæl til 1 kg Perleemne. <sp>Aspen</sp>
(<i>Aspius rapax</i>) er næst Karpen Europas
største Karpefisk, kan blive 1 m lang og veje
8 kg; den lever mest i store Søer (Venern),
er en Rovfisk og derfor god Sportsfisk.
<sp>Brasen</sp>slægten (<i>Abramis</i>) har en høj,
sammentrykt Krop; Rygfinnen er kort, men
Gatfinnen lang. <sp>Brasenen</sp> (<i>A. brama</i>) er som
ung (<sp>Blege</sp>, <sp>Flire</sp>, <sp>Flirke</sp>) mere eller
mindre sølvglinsende med graagrøn Ryg, men
bliver efterhaanden mørkere og messingfarvet;
Finnerne, som i Beg. er lyse med mørk Rand,
faar med Væksten en mørkere Farve og bliver
til sidst helt sorte. En enkelt Rk. af 5 Tænder
paa hvert Svælgben, sammentrykte og med
skraat afskaaret Krone. Brasenen naar en
Længde af omtr. 2/3 m og en Vægt af 6 kg. Den
er udbredt over det meste af Europa N. f.
Alperne og trives ogsaa i Brakvand. I Danmark
er den alm. overalt; den trives bedst i store
Søer og i langsomt strømmende Vande, paa
Ler- og Dyndbund overvokset med Planter.
Uagtet Brasenen er meget rig paa Ben, regnes
den større Fisk for et godt Næringsmiddel. Den
fanges med Vod ell. paa Krog. <sp>Fliren</sp> (<i>A.
blicca</i>), ogsaa kaldet <sp>Blaafinne</sp>, <sp>Sprog</sp>
ell. <sp>Sprogskalle</sp>, ligner meget Brasenen,
fra hvilken den hurtigst kendes ved de rødlige
Bryst- og Bugfinner. 2 Rækker Tænder paa
hvert Svælgben, 1—3 i den ydre og 5 i den
indre Række. Den er meget mindre end den
foreg. Art, nemlig omtr. 30 cm. Fliren mangler
i Norge, men er fra Mellemsverige udbredt til
Schweiz; den er jævnt spredt over Danmark.
Størst Værdi har den som Agnfisk. Til K.
henregnes ofte <sp>Smerlingerne</sp>, men de
udgør rettest en Familie (<i>Cobitidæ</i>) for sig
(se <sp>Smerling</sp>). Slægten <i>Gastromyzon</i>, fra
Nord-Borneo, er paa ejendommelig Maade
tilpasset til Ophold i rivende Strømme, idet dens
Bryst- og Bugfinner er meget udvidede og
danner sammen med Bugen en Sugeskive,
hvormed disse Fisk kan hefte sig til Sten i
Bjergstrømme.
<i>Ad. J.</i>
</chapter>

<chapter name="Karpehold">
<b>Karpehold</b> kaldes en Deldrift af den
fuldstændige Karpeavl, bestaaende i videre Opdræt
af indkøbt Yngel ell. Ungfisk.
<i>C. V. O.</i>
</chapter>

<chapter name="Karpekarusse">
<b>Karpekarusse,</b> se <sp>Karpefisk</sp>.
</chapter>

<chapter name="Karpel">
<b>Karpel</b> (bot.), d. s. s. <sp>Frugtblad</sp>.
</chapter>

<chapter name="Karpelaks ell. Tropelaks">
<b>Karpelaks</b> ell. <sp>Tropelaks</sp> (<i>Characini</i>), en
Fam. af fysostome Benfisk, har for det meste
en Fedtfinne, ligesom Laksene; om Karpefiskene
minder de bl. a. ved Svømmeblæren, der er
afsnøret i 2 Dele, en bageste, hvorfra Luftgangen
udgaar, og en forreste, der ved en Rk. smaa
Knogler paa hver Side staar i Forbindelse med
Høreorganet. I Henseende til Legemsform,
Tandudstyr og Levemaade gennemløber den
hele Fam. en overordentlig lang og rig
Formrække; nogle Arter sluger Dynd ell. lever af
Plantekost, men andre er nogle af de mest
gridske Rovfisk, som kendes C. 500 Arter er
beskrevne; de fleste lever i tropisk Amerika, hvor
de erstatter de manglende Karpefisk, andre i
Afrika. K. er udelukkende Ferskvandsfisk og
optræder gerne i uhyre Mængde. Næsten alle
tjener til Føde for Mennesket, og enkelte er
endog meget vigtige for Fiskeriet. Hos Slægten
<i>Erythrinus</i>, hvoraf een Art, <sp>den røde Huri</sp>
(<i>E. unitæniatus</i>), findes i uhyre Mængde i
Guyana, er et Parti af Svømmeblæren blodrigt og
kamret som en Lunge og staar i Aandedrættets
Tjeneste; Fisken kommer regelmæssig op til
Overfladen, udstøder den udskilte Luft gennem
Gælle spalterne og optager samtidig frisk Luft
i Svømmeblæren; den kvæles, hvis man
underbinder Luftgangen. <sp>Savlaksene</sp>
(<i>Serrasalmo</i>), ogsaa kaldet <sp>Karaibfiske</sp> og
<sp>Pirajer</sp> (Piranha), har en høj, sammentrykt
Krop og en savtandet Bug; begge Kæber er
væbnede med store, trekantede og skarpe
Tænder, næsten som hos en Haj. Uagtet Savlaksene
ikke opnaar betydelig Størrelse (de største
bliver næppe 2/3 m lange), er de dog en sand
Plage i mange af det tropiske Amerikas Floder.
Ethvert Dyr, der falder i Vandet, bliver i meget
kort Tid skaaret i Stykker af disse
Rovfiskestimer; de anfalder undertiden vadende eller
svømmende Mennesker og bibringer dem
slemme Saar. Sine St. er det næppe muligt at fiske
med Snøre, da Fangsten rives i Stykker, før
man kan faa den ud af Vandet. <i>Salminus
orbigmanus</i>, i Plata Floden, Spaniernes »Dorado«,
bliver 1 m lang; den gaar i Stimer og forfølger
andre Fisk; dens Kød vurderes højt, skønt det
er fuldt af Ben. Slægten <i>Hydrocyon</i>, Arabernes
<i>Kelb-el-Bahr</i>, tæller 5 Arter, i Nilen og det trop.
Afrikas Floder og Søer; det er graadige
Rovfisk, hvis Tænder, mindende om Hajernes, kan
ses, ogsaa naar Munden er lukket; de bliver
saa store som Laks. Som Eks. paa en
Planteæder kan nævnes Nilens »Maanefisk«
(<i>Cilharinus geoffroyi</i>), med svag Tandvæbning, lav
Legemsform og seglformet Rygfinne; den er ofte
afbildet paa de gl. Ægypteres Monumenter.
<i>Ad. J.</i>

<img>Piraj (<i>Serrasalmo</i>).</img>
</chapter>

<chapter name="Karpeles, Gustav">
<b>Karpeles,</b> <sp>Gustav</sp>, tysk Litteratur- og
Kulturhistoriker, f. i Loschitz i Mähren 11.
Novbr 1848, d. 21. Juli 1909, studerede opr.
jød. Teologi, Filosofi, Historie og Litteratur,
blev derefter Journalist, redigerede først
