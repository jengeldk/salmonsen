3491, og Kanaltolden indbragte s. A. 100443 Rdl.
Afgifternes Nedsættelse bevirkede, at
Skibsfarten paa Kanalen i de flg. Aar steg med 60 %.

Ved Traktaten af 14. Marts 1857 blev ikke
alene Øresundstolden, men ogsaa Bælttolden
afløst, og Danmark forpligtede sig til ikke at
opkræve Told, Lastepenge, Fyrafgifter,
Tøndepenge ell. nogen som helst anden Skibs- ell.
Ladningsafgift af de Skibe, der passerede
Bælterne ell. Sundet for at begive sig fra Nordsøen
til Østersøen ell. omvendt. Traktatens §§ 5 og
6 gav tillige en særlig Regel om Toldfrihed for
samtlige Veje ell. Kanaler, der da ell. senere i
maatte forbinde Nordsøen og Elben med
Østersøen, samt om Nedsættelsen af Transittolden
paa disse Veje og Kanaler.
<i>F. T.</i>
</chapter>

<chapter name="Kanaløer">
<b>Kanaløer,</b> se <sp>normanniske øer</sp>.
</chapter>

<chapter name="Kanan">
<b>Kanan</b> (<sp>Kahnan</sp>, <sp>Kanang</sp>), Grundlaget
for Kornmaal i Siam, det lovmæssig fastsatte
Indhold af en Kokosnød, 800 Riskorn, 1/25 Sat,
godt 1/2 l.
<i>(N. J. B.). Th. O.</i>
</chapter>

<chapter name="Kananor">
<b>Kananor,</b> <sp>Cananore</sp>, By paa Forindiens
Vestkyst, Distriktet Malabar i Præsidentskabet
Madras, har (1911) 28957 Indb., hvoraf 13384
Muhammedanere og 3722 Kristne. Sproget er
Malajalam. Havnen er daarlig beskyttet mod
den stærke Brænding. Byen har et Fort og en
britisk Garnison, fl. Moskeer og
Missionsstationer. Den driver Handel med Peber, Tømmer
og Kokosnødder. Vasco da Gama grundede her
en Koloni 1498. Hollænderne byggede et Fort
1656, men Byen blev dem senere frataget af
Hyder Ali, fra hvis Søn, Tippu Sahib,
Englænderne erobrede den (1791).
<i>M. V.</i>
</chapter>

<chapter name="Kanaoka, Kose">
<b>Kanaoka,</b> <sp>Kose</sp>, jap. Maler, d. henimod
900 e. Kr. For Kejser Josei malede han Billeder
af Kungfutse og de 9 store kin. Filosofier i
Kina og for Kejser Uda (893—98) en Rk.
Billeder af Japans ældste Digtere og Tænkere.
Uda lod ham ogsaa dekorere Paladsets
Audienssal med historiske Malerier. Lige fremragende
malede K. buddhistiske Billeder, Landskaber og
Dyr, særlig Heste. Hans Stil var paa engang
kraftig og fin. Nogle af hans Værker findes
endnu, saaledes en Kakemono forestillende
Velgørenhedens Gud Jizo, der er malet med
samme storladne Højtidelighed og alvorsfulde
Skønhed, som udmærker Buddhastatuer i indisk Stil.
Ved sin Sans for Konturernes Finhed og
Skønhed fjerner K. sig fra den kinesiske Stil, der
ellers var Forbilledet for jap. Malerkunst. Han
er Grundlæggeren af Japans nationale
Malerkunst og vurderes af Japanerne som en af deres
ypperste Malere. Det fortælles om ham, at
engang han havde malet Billedet af en Hest, blev
den levende og løb bort. K. blev Stifteren af en
Malerskole, der efter hans Slægtsnavn kaldtes
<sp>Kose-Skolen</sp>, og som i over et
Aarhundrede hævdede sit Ry ved Kejserhoffet i Kioto.
I 11. Aarh. uddøde Kose-Skolen, men dens
Traditioner fortsattes i <sp>Jamato</sp>-Skolen.
(<sp>Litt</sp>.: <sp>L. Gonse</sp>, <i>L'Hart Japonais</i> [1883];
<sp>Karl Madsen</sp>, »Japansk Malerkunst« [1885]).
<i>F. de F.</i>
</chapter>

<chapter name="Kanape (Møbel)">
<b>Kanape</b> (af sen lat. <i>conopium</i>), et Leje med
Myggenet. Græsk: <i>konops</i>, en Myg. Det var
altsaa Draperierne, der gav Møblet Navn,
hvilket ikke er Tilfældet paa Engelsk, hvor <i>canopy</i>
kun betyder Omhæng, Dække, Baldakin. K. er
udgaaet af den draperede Himmelseng i 17.
Aarh.'s sidste Halvdel, da Navnet K. opstod.
Den var en Løjbænk, <i>lit de repos</i>, hvorpaa
man hvilede sig om Dagen, mere end man sad
paa den. Opr. stod den i Sovekammeret ell.
i Kabinettet ved Siden af, men da den derfra
flyttedes ind i andre Værelser, er det rimeligt,
at den i Beg. beholdt sine Draperier, da ingen
Højbaaren endnu kunde aflægge Baldakin og
Omhæng, der endog fandtes paa Natstolene.
Ved den nævnte Tid lignede K. tre
sammenstillede Stole med 6—8 høje Ben i synligt,
udskaaret, malet ell. forgyldt Træværk og fast
betrukket Stopning paa Sæde, Ryg og 2
Armlæner. K.'s oprindelige Forsyning med
Draperier og Dække maa være Aarsag til, at den i
Tiden 1706—56 paa dansk Stolemagersprog
kaldtes <sp>Kalepsche</sp>, hvilket maa gaa paa
det engelske <i>canopy</i>. K. forveksles nu med
<sp>Sofaen</sp>. Denne var af orientalsk Oprindelse
og bestod kun af en lav Briks med tykke Lag
af Tæpper ell. en Sammenstilling af Puder. De
første Sofaer var lave K. uden Ryg- og
Armlæner, altsaa en <sp>Divan</sp>.
<i>Bernh. O.</i>

<img>Kanapé paa Dansk Folkemuseum.</img>
</chapter>

<chapter name="Kanape (Smørrebrød/Bagværk)">
<b>Kanape,</b> i Køkkensproget enten fint belagt
Smørrebrød, hvortil Brødet skal være ristet,
ell. en Slags Kager af Smørdejg, der, naar de
er bagte, glasseres og lægges sammen to og to
med en ell. anden Slags Syltetøj imellem.
<i>R. H.</i>
</chapter>

<chapter name="Kanara">
<b>Kanara,</b> Canara, Landskab paa Vestkysten
af Forindien, bestaar af to Dele: Kollektoratet
Nordkanara, der hører under Præsidentskabet
Bombay, og Distriktet Sydkanara, der hører
under Madras. Nordkanara indtager et Areal
af 10129 km<sup>2</sup> med (1911) 430548 Indb., hvoraf
28731 Muhammedanere, 16843 Kristne; Arealet
af Sydkanara beløber sig til 10106 km<sup>2</sup> med
(1911) 1195227 Indb., hvoraf 140700
Muhammedanere, 96029 Kristne. Flertallet af
Befolkningen er Hinduer. Langs med Havet strækker
sig en smal, flad Kyststrimmel, gennem hvilken
talrige Floder flyder, ofte dannende Laguner
ved deres Mundinger. Kyststrækningen er
meget frugtbar og oversaaet med Kokosplantager
og Rismarker. Indenfor hæver Landet sig rask
mod de vestlige Ghats-Bjerge, der danner
Landskabets Østgrænse. Bjergene er skovrige
og leverer af værdifulde Træsorter navnlig
Teak og Cedrela. I Bjergskovene huserer
