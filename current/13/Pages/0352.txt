Dele skal indeholde en Gift;
Blomsterknopperne anvendes til Forfalskning af Kapers.
<i>A. M.</i>
</chapter>

<chapter name="Kabel">
<b>Kabel</b> (fr. <i>cable</i>), <sp>Tov</sp>, <sp>Trosse</sp>, bruges
saavel om de svære Tove, der benyttes til
Fortøjning af Skibe og til Slæbetove, som om de
beskyttede elektriske Ledninger, der anbringes i
Jorden ell. under Vandet. Se <sp>elektrisk
Ledningsmateriel</sp> og <sp>Telegraf</sp>.
<i>K. S. K.</i>
</chapter>

<chapter name="Kabel, Adrian van d.">
<b>Kabel</b> ['ka.b<sub>ə</sub>l] (<sp>Cabel</sp>), <sp>Adrian van d.</sp>,
holl. Maler og Raderer, f. i Rijswijck 1631, d.
1695 i Lyon, Elev af v. Goyen, længere Tid
uddannet i Italien, hvor han arbejdede i
Tilslutning til Cl. Lorrain og de italieniserende
Hollændere, malede Landskaber med Figurer (Dyr,
Mennesker) og raderede c. 50 Blade (en Snes
Landskabsraderinger i Kobberstiksamlingen i
Kbhvn).
<i>A. Hk.</i>
</chapter>

<chapter name="Kabelbaner">
<b>Kabelbaner,</b> se <sp>Tovbaner</sp>.
</chapter>

<chapter name="Kabelbro">
<b>Kabelbro,</b> en Hængebro, ved hvilken der
i den bærende Konstruktion er anvendt
Staaltraadskabler, i Modsætning til de stive
Øjestænger o. l. i Kædebroerne; se <sp>Broer</sp>, S. 56.
<i>A. O-d.</i>
</chapter>

<chapter name="Kabeldamper">
<b>Kabeldamper.</b> Hermed betegnes et
Dampskib, der er særlig indrettet til Udlægning af
Søkabler. Det er forsynet med Tanke til
Opbevaring af Kablerne og særlige Kabelspil til
Indhivning og Udstikning af Kablerne samt
Instrumenter til Kabelundersøgelser m. m.
Kabelbaade kaldes mindre Fartøjer til
Kabeludlægning. Til Afmærkning af Kabler anvendes
Kabelbøjer og Kabelvagere (Telegrafvagere).
<i>C. B-h.</i>
</chapter>

<chapter name="Kabelgarn">
<b>Kabelgarn</b> kaldes det Garn, der
fremkommer ved Opplysning af kasseret tjæret
Tovværk; det finder Anvendelse i Skibene som
Bindegarn. Kabeltegn er et af K. dannet
Aftørringsredskab.
<i>C. B-h.</i>
</chapter>

<chapter name="Kabell, Ludvig Christian Brinck-Seidelin">
<b>Kabell</b> [ka'bæl], <sp>Ludvig Christian
Brinck-Seidelin</sp>, dansk Landskabsmaler,
f. 21. Juli 1853 i Vejlby ved Grenaa, hvor hans
Fader var Præst, d. 1. Febr 1902. Opmuntret
af G. C. Hilcker søgte K. først Uddannelse ved
Malerhaandværket, senere ved Kunstakademiet
og udstillede 1878 to Landskabsbilleder, der
modtoges med Opmærksomhed. Han
paavirkedes dels af Godfr. Christensen, dels af
Brødrene J. og N. Skovgaard, med hvem han
1880—81 levede i Paris; dog har ingen af disse
Paavirkninger sat særligt Mærke paa hans
Arbejder. Hans Kunst er smagfuld, dygtig, med vel
valgte Motiver og en ligelig, omhyggelig
Gennemførelse. Den slutter sig, som en lidt mattere
Genklang, til det ældre danske
Landskabsmaleri, men uden det kraftige personlige
Særpræg, som giver Eftertryk. Som et af hans i
Farven bedste Arbejder kan nævnes det lille
Sovekammerinteriør, han udstillede 1884. 1881
vandt han den Sødring'ske Præmie, 1883
Neuhausen's Præmie og 1895 Akademiets
Aarsmedaille.
<i>(S. M.). P. J.</i>
</chapter>

<chapter name="Kabellaring">
<b>Kabellaring</b> (Søv.), et svært Tov, 18—26
cm tykt, der for hver 2 m forsynes med en
<sp>Mus</sp> ɔ: en stor, flad Knob, flettet af
Kabelgarn rundt om Tovet. K. har et Øje splidset i
hver Tamp (Ende). Den brugtes tidligere i
Skibe med Gangspil, naar Ankeret skulde
lettes, til at hive Ankertovet ell. Ankerkæden ind,
da disse var for svære og uhaandterlige til at
lægges om de dengang eksisterende Gangspil.
K. vistes over en Rulle (Kabellarrullen) forude
paa Dækket, derefter rundt om Spilstammen
med fl. Tørn, og Øjnene syedes sammen.
Ankerkæden sejsedes fast til K.; naar man da gik
rundt med Spillet, drejedes den rundt, og
Kæden fulgte med ind forfra og agterefter,
indtil den var kommen til Kædebrønden, hvor
den løb ned. Man sejsede derefter Kæden paa
ny til K. og fortsatte Indhivningen, indtil
Ankeret var kommet for <sp>Klysset</sp>. Brugen af K.
ophørte, da Spillene indrettedes til at tage
Kæden om selve Spillet.
<i>C. B-h.</i>
</chapter>

<chapter name="Kabellængde">
<b>Kabellængde</b> (Søv.), opr. Længden, c. 113
Favne, af de svære Tove — Kabeltove — der
brugtes som Ankertove, til Varpning e. l., senere
gaaet over til at betegne et Maal for kortere
Afstande paa Søen, i Reglen — som i Danmark
— 1/10 Sm. ell. 185 m.
<i>C. B-h.</i>
</chapter>

<chapter name="Kabelrum">
<b>Kabelrum</b> (Søv.), et Rum i Skibets Last,
hvori opbevares <sp>Varpegods</sp> og svære Tove,
som benyttes til Varpning, Bugsering o. l.
svært Trækbrug. Tidligere henstuvedes i K.
Skibets Ankertove, der nu er erstattede af
Kæder, som opbevares i Kæde- ell.
Kættingrummene.
<i>C. B-h.</i>
</chapter>

<chapter name="Kabelrør">
<b>Kabelrør</b> til Beskyttelse af
Elektricitetsledninger i Huse er spinkle Blikrør med ydre
Diameter 7, 11, 13, 16 ell. 19 mm; Vægtykkelsen
bør mindst være 1 mm for d ≤ 16 mm og
mindst 1,5 mm for d > 16 mm. Man skelner
mellem aabne og lukkede Rør. De aabne Rør
er blot sammenbøjede uden Samling af
Randene; de taaler ikke at bøjes og bør kun
bruges i tørre Rum og ikke skjules i Puds, Panel
ell. lign. De lukkede Rør er stuksvejste ell.
laploddede og bruges til Indstøbning i Beton
ell. naar Ledningen paa anden Maade skjules.
De laploddede Rør er de dyreste. Samlingen
sker med Skruemuffer ell. glatte Skydemuffer;
de sidste giver ingen stiv Forbindelse og holder
ikke Fugtighed ude, hvorfor de ikke kan
bruges ved Indstøbning i Beton ell. Indlægning i
Puds. I tynde Ydermure ell. Tage er Rørene
udsatte for Afkøling, og da deres Indre er i
Forbindelse med Stuens Luft, kan der, hvis
denne er varm og fugtig, i Rørene danne sig
Fcrtætningsvand, der før ell. senere
gennemtrænger Isoleringen og fremkalder
Kortslutning. Saadanne Steder og paa fugtige Mure er
Blykabel at foretrække. Rørene sælges sort
lakerede, og der findes forsk. Systemer,
Simplex, Perfecta m. fl.

K. af Bly bruges til Beskyttelse af Traadene
i underjordiske Telefon- og Lyskabler
(Vægtykkelse 1,5—3,6 mm) og undertiden ogsaa til
Husledninger (Telefonledninger i Kbhvn,
Ledninger paa fugtige Steder). Rørene fremstilles
ved Strengpresning (s. d.), og ofte blandes
Blyet med 3 % Tin, hvorved Rørene bliver
mere modstandsdygtige mod Sammentrykning,
hvilket har Betydning for Telefonkabler, fordi
de indenfor liggende Traade let kan presses
sammen. Til Havkabler bruges Bly ikke, da
det angribes af Klor.
Med K. betegnes ogsaa nogle Bly-Vandrør,
der fremstilles af det tyske Firma Felten &
