bobler Luft op gennem Vædsken <i>B</i>. Skønt der
saaledes er større Tryk inde i <i>A</i> end udenfor,
diffunderer Brinten dog derind, og det er vel
umuligt at forklare denne Vandring imod det
højere Tryk uden netop ud fra den k. T.
Boblingen i <i>B</i> vil vedblive, indtil al Luft er drevet
ud af <i>A</i>; der vil da være ren Brint paa begge
Sider af den porøse Væg, og der vil i hvert
Sekund diffundere lige megen Brint ind i og
ud af <i>A</i>, saaledes at der er indtraadt en
Ligevægtstilstand. Diffusionshastigheden for
Luftarter gennem porøse Vægge er omvendt
proportional med Kvadratroden af
Molekularvægten, hvilket stemmer med Grundligningen.

Ogsaa et andet ejendommeligt
Diffusionsfænomen forstaas kun ud fra kinetiske
Betragtninger; det er det saakaldte termiske
Molekulartryk. En Beholder med Luft antages delt ved
en porøs Væg. Hvis Trykket er ens i de to
Dele, men Temp. forsk., vil der diffundere
mere Luft gennem Væggen fra den kolde mod
den varme Side end omvendt. Det Antal
Molekyler, der vil diffundere igennem, maa nemlig
være proportionalt med det Antal Molekyler,
der overhovedet findes, d. v. s. med Vægtfylden,
og tillige proportionalt med Molekylernes
Hastighed. Nu er imidlertid Vægtfylderne af
Luften paa de to Sider omvendt proportionale med
den absolutte Temp., da Trykket er ens; og
Molekylhastigheden er proportional med
Kvadratroden af den absolutte Temp. Det Antal
Molekyler, der diffunderer igennem fra de to
Sider, bliver derfor omvendt proportionalt med
Kvadratroden af den absolutte Temp., og der
vil følgelig gaa flest Molekyler igennem fra den
kolde Side. Ligevægt vil her først indtræde,
naar Trykkene paa de to Sider er blevet
omvendt proportionale med Kvadratroden af de
absolutte Temp., medens Trykkene jo skulde
være ens, hvis der i Væggen havde været et
stort Hul i St f. de mange smaa Porer. Er <i>A</i>
i Fig. 3 en porøs Lerkrukke, der indvendig
opvarmes ved en elektrisk Strøm i, vil der gaa
en stadig Strøm af Luft fra den kolde Yderside
gennem Væggen ind i det Indre, saa at der
stadig vil boble Luft op gennem Vædsken; en
Ligevægtsstilling vil her aldrig naas, da Trykket
inde i Krukken ikke kan blive større end
udenfor.

3) <sp>Luftens Tryk</sp>; <sp>Mariotte's og
Gay-Lussac's Love</sp>. I den k. T. er man,
for overhovedet at kunne udføre de
nødvendige Beregninger, nødsaget til at gøre visse
simplificerende Forudsætninger angaaende
Molekylernes Form og mekaniske Egenskaber.
Man behandler dem da som fuldkommen
elastiske glatte Kugler. Naar de derfor støder imod
Væggene af den Beholder, hvori Luften er
indesluttet, vil de kastes tilbage og derved udøve
et Tryk imod Væggen. Medens Trykket mod
Fladeelementer af samme Størrelsesorden som
Molekylerne selv derfor vil variere meget og
hyppigt være 0, vil Trykket mod Flader af
de Størrelser, som vi er i Stand til at
undersøge, være konstant p. Gr. a. det enorme Antal
Molekyler; Luftens Tryk bliver endvidere ikke
et statisk Tryk, som f. Eks. et Lods Tryk mod
en Bordplade, men et dynamisk Tryk,
hidrørende fra det ustandselige Bombardement af de
enkelte Molekyler imod Væggen. Ved
Tilbagekastningen skifter Molekylets
Bevægelsesmængde Retning, men ikke numerisk Værdi, og da
Trykket maa være lig med den samlede
Forandring i Bevægelsesmængde pr Sek., kan det
let beregnes. Hvis man ser helt bort fra alle
Kræfter mellem Molekylerne indbyrdes og
antager, af de alle har samme Hastighed <i>c</i>, bliver
Trykket paa 1 <i>cm</i><sup>2</sup> <i>p</i> = 1/2 · <i>n</i>·<i>m</i>·<i>c</i><sup>2</sup>/<i>v</i>, hvor <i>v</i> er
Beholderens Rumfang, <i>n</i> Antallet af Molekyler
i Beholderen og <i>m</i> det enkelte Molekyles Masse.
Denne Ligning kan imidlertid ogsaa skrives

<i>p</i>·<i>v</i>  = 1/3 <i>n</i> · <i>m</i> · <i>c</i><sup>2</sup>. Naar man som nævnt ser
bort fra Molekylernes indbyrdes Paavirkning,
kan de ingen potentiel Energi have; naar
endvidere Molekylet opfattes som en fuldstændig
glat og fast Kugle, kan det hverken have indre
Energi ell. Rotationsenergi; det samlede
Energiindhold af alle Luftmolekylerne i Karret
reduceres da til den translatoriske Energi 1/2 <i>n</i> <i>m</i> <i>c</i><sup>2</sup>,
og denne bliver iflg. Teorien proportional med
den absolutte Temp. T. Man faar da <i>p</i> · <i>v</i> =
<i>R T</i>, hvor <i>R</i> er en Konstant. Dette er den alm.
Tilstandsligning for en ideal Luftart; Ligningen
indeholder baade Mariotte's Lov: Produktet af
Tryk og Rumfang er konstant for en given
Luftmasse ved konstant Temp., og Gay-Lussac's
Lov: Ved konstant Tryk vokser en Luftmasses
Rumfang proportionalt med den absolutte Temp.

4) <sp>Avogadro's Lov</sp>. Har to forsk.
Luftarter, 1 og 2, samme Tryk og Rumfang, er

<img>Fig. 2.</img>

<img>Fig. 3.</img>
