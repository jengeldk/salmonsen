langt fra Gruberne paa et Sted, hvor
Afsætningsforholdene er gode. Tidligere var J.
privilegerede af Staten specielt med Hensyn til
Tilgang af Vand til Vandhjulene og Trækul til
Ovnene, men til Gengæld bundne paa mange
Maader, i Sverige saaledes med Hensyn til Valg
af Malm, Produktionens Størrelse o. l.; først
1860 stilledes de sv. J. lige med de andre
Fabrikker i Næringsspørgsmaal.
<i>(F. W.). E. Su.</i>
</chapter>

<chapter name="Jernzinkspat">
<b>Jernzinkspat</b> er jernholdig Zinkspat.
</chapter>

<chapter name="Jeroboam">
<b>Jeroboam,</b> hebr. <i>Jarob'am</i> ['ja.råba.'<sub>a</sub>m],
Navn paa to Konger i Israels Rige.
1) J. I, Nebat's Søn, en Efraimit, var
Grundlægger af Nordriget. Han havde været Leder
af en Opstand mod Salomo, hvis Herredømme
føltes som et Fremmedaag, der yderligere
tyngede ved haarde Skatter og Hovedarbejde. J.
maatte flygte til Ægypten, men kom tilbage
efter Salomo's Død, da de nordlige Stammer
brød med Rehabeam, og de kaarede snart J.
til deres Konge (c. 930 f. Kr.). J. slog sig ned i
Sikem, senere i Pnuel. Han var ikke nogen
fremragende Kriger og formaaede ikke at
betvinge Rehabeam, som han stadig laa i Krig
med. Kongebøgerne (1. Kong. 12—14) fortæller
udførligt om hans Kultusforanstaltninger. Han
ophøjede Helligdommene i Betel og Dan til at
være Rigshelligdomme og oprejste i hver af
dem et Jahvebillede i Form af en
Guldtyrekalv. Den Kultus, som her fandt Sted, blev
fordømt af Profeterne Hosea og Amos, og for
Kongebøgerne er »J.'s Synd« det, som omsider
bragte Riget i Fordærv. Under J. optraadte
Profeten Ahia.

2) J. II, Joas' Søn og Efterfølger af Jehu's
Dynasti, bringer Israels Rige til Højdepunktet
af Magt (c. 750 f. Kr.). Ved Assyrernes Indfald
var Aramæernes Magt saa svækket, at J., efter
at Joas allerede havde slaaet Benhadad, kunde
erobre hele Østjordanlandet, og Folket følte
sig trygt i sin Magt og Rigdom. Paa den Tid
optraadte imidlertid Profeterne Hosea og Amos,
som bag den glimrende Overflade saa et mørkt
Billede af de Riges Vellevned og
Undertrykkelse af de Fattige, og først og fremmest
forkyndte, at deres Kultus var Frafald fra Jahve,
hvorfor de i deres Tryghed skulde blive ramt
af Ulykken, der truede dem fra Assur. J.'s
Sejre skal være forudsagt af Jona, Amittaj's
Søn (2 Kong. 14, 23—29).
<i>J. P.</i>
</chapter>

<chapter name="Jérôme">
<b>Jérôme</b> [зe'ro.m], se <sp>Bonaparte</sp>, S. 627.
</chapter>

<chapter name="Jerome">
<b>Jerome</b> [dзi'ro<sub>u</sub>m ell. 'dзer<sub>ə</sub>m], <sp>Jerome
Klapka</sp>, eng. Forf., f. 2. Maj 1859. Han har
været Lærer, Skuespiller, Journalist og
Redaktør af <i>The Idler</i> 1892—97. Hans kendteste
Bøger er: <i>Idle Thoughts of an Idle Fellow</i> (1889)
og <i>Three Men in a Boat</i> (s. A.), hvis typiske
eng. Lune skaffede ham en umaadelig
Popularitet ; <i>Three Men on the Bummel</i> (1900) og
<i>Tommy and Co.</i> (1894); <i>Letters to Clorinda</i> (1898);
<i>Susan in Search of a Husband</i> (1906); <i>The Great
Gamble</i> (1914). Fl. af hans Bøger er overs. paa
Dansk.
<i>I. O.</i>
</chapter>

<chapter name="Jerrold, Douglas William">
<b>Jerrold</b> ['dзer<sub>ə</sub>£d], <sp>Douglas William</sp>, eng.
Humorist og dram. Forf. (1803—57). Af hans
dram. Produktion lever endnu kun Skuespillet
<i>Black-eyed Susan</i>, der opførtes første Gang
1829 under stormende Bifald. Da <i>Punch</i>
startedes 1841, blev J. en meget benyttet
Medarbejder, og her offentliggjorde han sit bekendteste
Arbejde: <i>Mrs. Caudle's Curtain-lectures</i>, der
udkom i Bogform 1846 og oversattes til de fleste
europ. Sprog (paa Dansk »Mrs. Caudle's
Gardinprækener«), men selv dette i sin Tid saa berømte
Arbejde læses nu kun lidt. Hans nedenn. Søn
udgav <i>Life and Remains of D. J.</i> (1858, 2. Opl.
1869).
<i>I. O.</i>
</chapter>

<chapter name="Jerrold, William Blanchard">
<b>Jerrold</b> ['dзer<sub>ə</sub>£d], <sp>William Blanchard</sp>,
eng. Forf., ovenn.'s Søn (1826—84), traadte i
Faderens Fodspor som Forf. af Lystspil og
Farcer, som: <i>As cool as a Cucumber</i> (1850) og <i>The
Chatterbox</i> (1859). Desuden er han Forf. af en
Rk. Rejsebeskrivelser og dermed beslægtede
Arbejder: <i>The Cockaynes in Paris</i> (med
Illustrationer af Doré) (1871), London (ligeledes
illustreret af Doré) (1872). Stor Opsigt gjorde
hans <i>Life of Napoleon III</i> (4 Bd, 1874—82),
hvortil han fik Stof af Kejserinde Eugénie og det
bonapartistiske Parti. Endnu kan nævnes <i>The
Life of George Cruikshank</i> (2 Bd, 1882).
<i>(T. L.). I. O.</i>
</chapter>

<chapter name="Jersey (Ø)">
<b>Jersey</b> ['dзə.s<sub>i</sub>], den sydligste og største af
de til England hørende normanniske Øer i
Kanalen, ligger i St-Michel-Bugten 30 km fra
de nærmeste fr. Havne, Portbail og Carteret,
og 140 km fra den nærmeste eng. Havn,
Portland Bill. 129 km<sup>2</sup> med (1911) 51898 Indb.
Nordkysten er c. 100 m høj og falder stejlt ned
mod Havet, medens Øen skraaner jævnt mod
S. Undergrunden er Granit, dækket med
frugtbar Muldjord; den er vel vandet, men skovløs
og næsten træløs. Agerbrug og Kvægavl er
Befolkningens Hovederhverv; der udføres især
Kartofler og Frugt. 60 % af Arealet er under
Ploven, 12 % Græsgange. Køerne er af en
udmærket Race, og J.-Hestene er meget søgte.
Det alm. Sprog er en gl normannisk Dialekt.
I Spidsen for Øens Styrelse staar en Lieutenant
Governor, som udnævnes af den eng. Regering;
Stænderforsamlingen bestaar af Overdommeren,
12 <i>jurats</i>, 12 Sognepræster, 12 Borgemestere
(<i>constables</i>) og 14 af Skatteyderne valgte
Repræsentanter; de 12 <i>jurats</i> vælges af
Skatteyderne for Livstid, <i>constables</i> for 3 Aar.
Hovedstaden er <sp>St Helier</sp> paa Sydsiden.
<i>G. Ht.</i>
</chapter>

<chapter name="Jersey (Trikotstof)">
<b>Jersey</b> ['dзəs<sub>i</sub>] kaldes et uldent, paa
Rundstol fremstillet Trikotstof med meget fine
Masker; det benyttes navnlig til
Underbeklædningsgenstande.
<i>K. M.</i>
</chapter>

<chapter name="Jersey City">
<b>Jersey City</b> ['dзə.s<sub>i</sub>-'sit<sub>i</sub>], By i U. S. A.,
Staten Jersey ved Hudson lige over for New
York, med hvilken talrige Dampfærger
forbinder den. J. har brede Gader og talrige Villaer
for New Yorks Forretningsmænd, er
Endestation for fl. vigtige Jernbanelinier og staar ved
Tunneler i Forbindelse med to
Jernbanestationer i New York. Fl. transatlantiske
Dampskibslinier har Dokker i J. Ved Havnen ligger
mange Fabrikker. Den smukke Hudson
County Boulevard, 30 km lang, gennemskærer fra
N. til S. Byen og den store West Side Park.
(1910) 267779 Indb., hvoraf 77987 var fødte
udenfor U. S. A. (16131 Tyskere, 16124
Irlændere, 13667 Russere, 12060 Italienere, 4978
Østerrigere, 4632 Englændere, 1668 Skotter,
1360 Nordmænd, 1280 Svenskere, 1117
Kanadiere, 1084 Ungarere, 681 Finner, 596
Franskmænd, 346 Danskere).
<i>G. Ht.</i>
</chapter>
