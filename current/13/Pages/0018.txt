inddeles paa fl. forsk. Maader, f. Eks. efter Arten
og Omfanget af den Trafik, de skal bestride,
ell. efter den Hastighed, hvormed de
fremføres. Medens man paa Lokalbaner og Baner
af underordnet Bet. oftest kan nøjes med een
Togart, det <sp>blandede Tog</sp>, der benyttes til
Befordring baade af Personer, Post, Gods og
Dyr, maa man saavel af praktiske som af
økonomiske Grunde paa Hovedbaner, hvor
Trafikken er stærkere, lægge Vægt paa at
specialisere Togenes Art. Her etablerer man særlige
<sp>Persontog</sp> og <sp>Godstog</sp>, eventuelt
ogsaa <sp>Posttog</sp>, hvorved det bliver muligt at
opnaa en bedre Udnyttelse af Driftsmateriellet,
idet Persontogene kan fremføres med større
Hastighed end Godstogene, hvis Løb da kan
indrettes efter Banernes Lejlighed og
Godsmængden, der skal befordres. Nogen skarp
Grænse mellem Persontog og Godstog findes
dog sjældent, idet Gods, især levende Dyr,
letfordærvelige Varer cg Stykgods ofte i
begrænset Omfang medtages af personførende
log, ligesom Personbefordring i Pakvognene
ell. enkelte 3. Klasses Personvogne ogsaa finder
Sted i Godstogene. Rene <sp>Posttog</sp> er ikke
alm., idet Postbefordringen i Reglen sker ved
Indsættelse af Postvogne (Postbureauvogne)
eller eventuelt kombinerede Post- og
Rejsegodsvogne i de alm. Tog, ell., hvor dette ikke er
nødvendigt, ved Inddragelse af en enkelt Kupé
til Postkupé ell. kun ved Medtagelse af en
Postbrevkasse, der passes af Togpersonalet.
Naar Postforsendelsernes Antal er tilstrækkelig
stort, f. Eks. her i Danmark op til Jul,
etableres dog Posttog, der udelukkende medfører
Postforsendelser.

Efterhaanden som Trafikken har udviklet sig,
har den krævet Indførelsen af fl. og fl.
Togarter. For <sp>Persontogenes</sp> Vedk. er der
indført Betegnelsen <sp>Hurtigtog</sp>, der ved
større Kørehastighed og ved ikke at standse
ved de mindre vigtige Stationer kan
gennemføres hurtigere og mere punktligt end de alm.
<sp>Persontog</sp>, hvilken Betegnelse derfor nu
nærmest er gaaet over til at bruges om Tog,
der holder ved alle ell. de fleste Stationer, og
som medfører alle ell. i det mindste de laveste
Vognklasser. Da man i sin Tid begyndte
Indførelsen af hurtigkørende Tog, kaldtes de
<sp>Hurtigtog</sp> ell. <sp>Iltog</sp>; efterhaanden som
supplerende Tog indlagdes, benyttede man fl. forsk.
Betegnelser som <sp>Kurértog</sp> og
<sp>Eksprestog</sp> for bl. a. at tilkendegive, at de kun
medførte enkelte Vognklasser ell. kun kørte om
Natten o. s. v. Da alle disse Betegnelser var
vanskelige at holde ude fra hinanden, blev det
paa Køreplanskonferencen (se
<sp>Jernbanekøreplaner</sp>) i Interlaken Juni 1889 bestemt
at kalde alle de hidtil med disse Navne
benævnte Tog for Hurtigtog; kun blev
Betegnelsen Eksprestog bibeholdt for ganske enkelte
Tog, som f. Eks. <sp>Orientekspres</sp>-Toget;
for Befordring med Hurtigtog gælder ofte
forhøjede Takster, ell. man maa købe
Tillægsbillet (Hurtigtogsbillet), eventuelt tillige
Pladsbillet til Toget. Siden 1907 er i Tyskland atter
Betegnelsen Iltog benyttet for Hurtigtog over
mindre Afstande, hvortil Tillægsbillet ikke
kræves; disse Tog, der ofte sammensættes af
Kupévogne, holder ved flere Stationer end de
andre gennemkørende Tog, der bestaar af
Gennemgangsvogne med Overgangsbro og
eventuelt tillige Harmonikaforbindelse og derfor
ofte kaldes <sp>D-Tog</sp> (s. d.) (af Tysk:
Durchgangszug); en særlig Art D-Tog benævnes
<sp>Luksustog</sp>, idet disse Tog er særlig komfortabelt og
bekvemt indrettede og bliver gennemførte med
stor Hastighed; ofte bestaar de kun af
Salonvogne, Sovevogne og Spisevogne og medfører i
alle Tilfælde kun 1. og 2. Klasse. Den særlige
Afgift for Befordring med saadanne Tog er
20 % à 40 % af den alm. Billetpris; Togene
løber i Reglen kun paa bestemte Dage i Ugen
ell. er indskrænkede til særlige Perioder. 1914
var der for Sommertrafikken paa det europ.
Kontinent opstillet i alt 22 Luksustog, der
væsentlig etableres af det internationale
Sovevognsselskab (se <sp>Sovevognsselskab</sp>), f.
Eks. forannævnte <sp>Orientekspres</sp>,
<sp>Ostende—Wien—Budapest-Ekspres</sp> og
<sp>Petrograd—Wien—Nizza</sp>- -<sp>Ekspres</sp>.
I Amerika findes mange Luksustog, specielt sat
i Gang af <i>Pullman</i> og <i>Wagner Palace Car
Company</i>; i disse Tog bydes endnu fl.
Bekvemmeligheder, end det er Sædvane i Europa;
saaledes indeholder Vognene Bibliotek med
Læserum; desuden Frisør- og Barbersalon o. s. v.
Betegnelsen Eksprestog stammer fra England,
hvor den benyttes for saadanne Hurtigtog, der
har særlig kort Køretid og er særlig beregnede
paa den store gennemgaaende Turisttrafik over
de lange Afstande. Som allerede angivet
ovenfor, indføjes ofte Ordet »Ekspres« i Navnet for
de særlige Tog, som f. Eks.: <i>Boat-Expres</i>,
<i>Folkestone-Expres</i>, <i>The flying scotchman Expres</i>,
(se <sp>Flying scotchman</sp>), <i>Empire State
Expres</i> (det hurtigste Tog mellem New York
og Buffalo), <i>Twentieth Century Limited Expres</i>,
<i>Pensylvania Special Expres</i> m. fl.; de kaldes
ogsaa undertiden <sp>Corridor-Ekspres</sp>,
svarende til den tyske Betegnelse D-Zug,
medens i Tyskland Eksprestog kun omfatter
Luksustog. For Benævnelsen af Togene paa de
danske Statsbaner, se ndf.

Alle de forannævnte Hurtigtog er væsentligst
beregnede for Trafikken over store Afstande,
<sp>Fjerntog</sp>; disse maa derfor suppleres med
<sp>Nærtog</sp> (<sp>Lokaltog</sp>), der er bestemte til
at betjene Nærtrafikken, altsaa Trafikken
mellem de enkelte Stationer og Holdepladser paa
en bestemt Strækning. Lokaltogene maa
lægges saaledes, at de Rejsende fra de Stationer,
hvor Fjerntogene ikke holder, kan faa
Tilslutning med de sidstnævnte Tog paa disses
Holdestationer. I Storbyer med Forstæder, og hvor
Samkvemmet med Omegnen er livlig, maa
etableres forsk. Arter af Lokaltog, som
<sp>Forstads</sp>-, <sp>Ringlinie</sp>-, <sp>Arbejder</sp>-,
<sp>Skole</sp>-, <sp>Markeds</sp>-, <sp>Skov</sp>-, <sp>Lyst</sp>-,
<sp>Teatertog</sp> o. s. v. Til Lokaltog kan endvidere
henregnes <sp>Forbindelsestog</sp>, der f. Eks.
befordrer Rejsende og Gods mellem en Bys
forskellige Banegaarde indbyrdes, samt mellem
disse og Havnen (<sp>Havnetog</sp>, <sp>Færgetog</sp>),
ell. ved Grænsen mellem to Lande, mellem de
to Grænsestationer (<sp>Overleveringstog</sp>);
