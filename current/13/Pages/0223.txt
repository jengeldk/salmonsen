sig beføjet til at overdrage den populære
Hædersmand og Fædrelandsven Portefeuillen
som Justitsminister. Længe kunde dog Godoy
ikke taale ham i denne Stilling, og J. maatte
paa ny rejse til Gijón, hvorfra han i Marts
1801 uden Lov og Dom slæbtes som Statsfange
til Mallorca; der sad han 7 Aar i strengt
Fængsel, hvorved hans Sundhed led meget; kun i
videnskabelige Arbejder fandt han Trøst. Da
han løslodes efter Omvæltningen 1808, tilbød
Josef Bonaparte ham en Ministerpost; men J.
var for nationalsindet til at tage imod den;
derimod blev han valgt til Medlem af den
patriotiske Centraljunta i Sevilla og udfoldede her,
indtil Beg. af 1810, en energisk og gavnlig
Virksomhed trods sit nedbrudte Helbred og trods
Partinid og Bagvadskelse. Nu søgte han hjem
til sine Bjerge, men maatte paa Vejen opholde
sig et Aar i Galicien, da hans egen Prov. var
i de Franskes Hænder; i den Tid skrev han et
ypperligt Forsvarsskrift, <i>Defensa de la Junta
Central</i> (Coruña 1811) for sin Handlemaade i
Junta'en. I Aug. 1811 naaede han endelig
Asturien; men snart var Franskmændene der igen,
J. maatte dødssyg indskibe sig, Skibet blev af
Stormen kastet tilbage mod Land, og han
udaandede i en lille Kystby. Foruden de nævnte
kan af J.'s Prosaskrifter anføres <i>Memoria sobre
las diversiones publicas</i> (trykt 1812) og den
anonyme Satire <i>Pan y toros</i>, et heftigt Angreb
paa Tyrefægtningerne, der dog maaske ikke er
af ham. Som Digter har han ikke saa megen
Bet., men havde dog i sin Tid ogsaa et anset
Navn som saadan, ved det borgerlige Drama
<i>El delicuente honrado</i> og den patriotiske
Tragedie <i>Pelayo</i>, begge fra hans sevillanske
Ungdomstid, ved en poetisk Skildring af Klosteret
el Paular, to skarpt satiriske Epistler om
Datidens Sæder og en Del mindre, lyriske Digte,
hvori han viser sig som Tilhænger af
Salamanca-Skolen, hvis Fører, Meléndez Valdés, da
ogsaa var hans gode Ven. J.'s <i>Obras</i> udkom i
Madrid 1830—32 (7 Bd), siden som en Del af
<i>Rivadeneyra's Biblioteca de autores españoles</i>
(46. og 50. Bd, ogsaa indeholdende fl. hidtil
utrykte Værker og en Biografi). Desuden
<i>Escritos inéditos</i>, 2 Serier (Madrid 1891 og 1913),
<i>Cartas de J. y Lord Holland 1808—11</i>, 2 Bd
(Madrid 1911), <i>Diarios</i>, 1790—1801 (Madrid
1915). (<sp>Litt</sp>.: <sp>E. González-Blanco</sp>, <i>J., su
vida u obra</i> [Madrid 1911]).
<i>E. G.</i>
</chapter>

<chapter name="jovial">
<b>jovial</b> (lat. af <i>Júpiter</i>, Gen. <i>Jovis</i>).
Astrologerne tillagde Jupiter's Stjerne en
opmuntrende Indflydelse. J. betyder derfor munter,
glad, gemytlig; <i>Jovialitet</i>, munter
Sindsstemning, Gemytlighed.
</chapter>

<chapter name="Jovianus, Flavius">
<b>Jovianus,</b> <sp>Flavius</sp>, rom. Kejser (363—64),
var en højtstaaende Officer i den romerske
Hær paa Kejser Julian's Tog mod Perserne.
Efter Julian's Død udraabtes han af Hæren til
Kejser og havde nu den vanskelige Opgave at
føre Hæren over Tigris tilbage til Romernes
Enemærker. For at opnaa frit Tilbagetog blev
han nødt til at afstaa Perserne alt, hvad
Romerne havde hinsides Tigris, samt en Del af
Mesopotamien, deriblandt Staden Nisibis. En
energisk Krigsførelse vovede han ikke, fordi
han ikke vidste, om man vilde anerkende ham
som Kejser overalt i Riget. Som Kristen
ophævede J. sin Forgængers Bestemmelser til
Fordel for Hedenskabet og søgte at gennemføre
fuldstændig Trosfrihed og Religionernes
Ligestilling. Han døde i Lilleasien paa Tilbagevejen
til Konstantinopel efter knap 8 Maaneders
Regering.
<i>H. H. R.</i>
</chapter>

<chapter name="jovicentrisk">
<b>jovicentrisk</b> benævnes Koordinatsystemet,
naar dets Origo ligger i Jupiters Centrum.
Jfr. <sp>geocentrisk</sp> og <sp>heliocentrisk</sp>.
</chapter>

<chapter name="Jovilabium">
<b>Jovilabium,</b> se <sp>Tellurium</sp>.
</chapter>

<chapter name="Jovinian">
<b>Jovinian,</b> romersk Munk, omtr. 390. Han,
der selv levede som en Asket, hørte til de faa,
der inden for sin Samtid traadte op mod den
grænseløse Forherligelse af Askesen, der i 4.
Aarh. kom fra Østen til Vesten, bekæmpede
Cølibatets og Martyriets særlige
Fortjenstlighed, idet han hævdede, at de, der bevarede
deres Daabsnaade, fik den samme himmelske
Løn, hvad enten de var gifte ell. ugifte. Han
benægtede Jesu Moders stadige Jomfruelighed.
Først blev han ekskommuniceret 390 af Pave
Siricius, derefter af Biskop i Milano Ambrosius,
og Hieronymus skrev 2 Bøger imod ham. J.'s
egne Skr er tilintetgjorte, saa han kendes kun
af sin Modstanders Skr. (<sp>Litt</sp>.:
<sp>Grützmacher</sp>, »Hieronymus«, II [1906], S. 145—172).
<i>L. M.</i>
</chapter>

<chapter name="Jovius">
<b>Jovius,</b> se <sp>Giovio</sp>.
</chapter>

<chapter name="Joy, Albert Bruce">
<b>Joy</b> [dз^åi], <sp>Albert Bruce</sp>, eng.
Billedhugger, f. 1842 i Dublin, Elev af Foley, uddannet
3 Aar i Rom, har udført megen
Monumentalskulptur: Gladstone, Lord Cavendish
(Barrow-in-Furness), J. Bright (Manchester; ogsaa
Statue i House of Commons), A. Balfour
(Liverpool) etc., Idealfigurer som »Tro« (Christ.
Knowledge Soc.'s Building) og Buster af
Ærkebiskoppen af Canterbury (1885) og
Skuespillerinden M. Anderson (Mrs. Norvero) etc.
<i>A. Hk.</i>
</chapter>

<chapter name="Joy, David">
<b>Joy</b> [dзå^i], <sp>David</sp>, eng. Ingeniør, f. 3.
Marts 1825 i Leeds, d. 14. Marts 1903 i
Hampstead, har beskæftiget sig med næsten
alle Teknikkens Grene, men dog særlig med
Lokomotivbygning. 1816 ansattes J. ved Fenton,
Murray & Jackson's Lokomotivfabrik, men
forlod dog snart denne for at overtage Ledelsen
af Konstruktionskontoret hos Firmaet Shephert
& Todd, Leeds, der fra 1844 overgik til E. B.
Wilson. Mellem 1850 og 1865 var J. Chef
(Superintendent) for nogle mindre engelske
Baners Maskinafdeling, 1856—59 igen ansat hos
E. B. Wilson og derefter i nogen Tid ved et
Brobygningsfirma i Manchester. Endvidere har
J. været beskæftiget med Bjergværksdrift og
med Skibs- og Kedelbygning hos forsk. større
Firmaer. J. deltog med stor Interesse og
Energi i Konstruktionen af de mange
Lokomotivtyper, der udgik fra forannævnte 2
Lokomotivfabrikker. Hans betydeligste, selvstændige
Arbejde i saa Henseende var Lokomotivet »Jenny
Lind«, som 1847 blev leveret til
London—Brighton-Banen fra det Wilson'ske Værk, og som
indtager en fremragende Plads i
Lokomotivbygningens Historie; det karakteristiske ved
denne Lokomotivkonstruktion, hvorefter der
blev bygget mange Lokomotiver til eng.
Baner, er, at Lokomotivets Ramme (se
<sp>Lokomotiv</sp>) ligger inden for alle Hjul foran
