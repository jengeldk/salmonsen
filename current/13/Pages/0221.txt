Antal Rejsestipendier til Journalister og — af
Rundskuedagens Overskud — Studielegater til
Mænd og Kvinder i andre Erhverv, samt
Bidrag til velgørende Institutioner. Har opført 4
Sommervillaer paa Sjælland, Bornholm og i
Skaane til fri Ferieboliger for Medlemmer.
Erhvervede 1921 den berømte gl. »Admiral
Gjedde's Gaard« i Kbhvn og indrettede den til
Klubhus for den danske Presse.
»Provins-Journalistforeningen«, stiftet Novbr 1900, er en faglig
Sammenslutning af næsten alle Provinsens
Redaktører og Journalister. Har gennemført
Lønforhøjelser og har i Forbindelse med
Redaktørforeningerne 1918 oprettet en
Pensionsfond for Pensionering af Medlemmerne;
Fonden har Oktbr 1921 opsparet 252000 Kr.
»Provins-Journalistforeningen« har oprettet et
Engageringsbureau, uddeler aarlig Stipendier til
Medlemmerne og udgiver et Medlemsblad.
»Foreningen for den konservative Presse
i Danmark«, »Foreningen af Venstreblade
i Provinsen«, »Venstres Redaktørforening«,
»Den radikale Presses Redaktørforening« og
»Socialdemokratisk Presseforening« har alle
dels politiske, dels faglige Formaal. »Danske
Journalisters Fællesrepræsentation« er en strengt
faglig Sammenslutning af Journalistforbundet og
Provins-Journalistforeningen. »Den danske
Presses Fællesraad« er en Sammenslutning af alle
ovennævnte Presseorganisationer, hvis Formænd
og Næstformænd og enkelte andre
Repræsentanter har Sæde i Raadet. Dets Formaal er
over for de offentlige Myndigheder at give
Udtryk for den samlede Presses Opfattelse i
Sager, som vedrører Pressen, og som falder
indunder disse Myndigheders Afgørelse; endvidere
Repræsentation ved officielle Lejligheder,
Afholdelse af og Deltagelse i Pressemøder i Ind-
og Udland m. v. Uden for Fællesraadet staar
»Redaktørforeningen af 1917«, der omfatter
nogle af de kbhvn'ske Redaktører, og
»Bladudgiverforeningen«.

I <sp>Norge</sp> er den mest omfattende J. »Norsk
Presseforbund«, stiftet 1910. Som Medlemmer
optages Journalister og Redaktører ved saavel
Dags- som Fagpressen. Forbundet omfatter
Afdelinger inden for de forsk. Landsdele. Har
sociale, økonomiske, faglige og repræsentative
Formaal. »Norsk Journalistforbund«, stiftet 1918,
optager kun Journalister i underordnede
Stillinger. Det omfatter hele Landet og har
udelukkende faglige Formaal. »Journalisternes
Pensions- og Hjælpeforening«, stiftet 1897, under
hvilken hører »Journalisternes Pensionsfond«,
hvis Formue 1920 var 361762 Kr. Af andre
Presseorganisationer nævnes »Kria
Journalistklub«, »Den konservative Presses Forening«,
»Det frisindede Venstres Presseforening«,
»Venstres Presseforening« og »Norges
socialdemokratiske Presseforening«. Fagbladet
»Journalisten« er Organ for samtlige norske
Presseforeninger.

I <sp>Sverige</sp> er »Publicistklubben« i Sthlm
den ældste Presseforening, stiftet 1874. Har
selskabelige, økonomiske og fagmæssige
Formaal. Ejer en Understøttelsesfond og en
Pensionsfond. Har udg. enkelte periodiske Skrifter.
»Svenska journalistforeningen« omfatter hele
Landet og er delt i Kredse for de forsk.
Landsdele under en samlet Centralstyrelse. Har
hovedsagelig faglige Formaal og har gennemført
forbedrede Kaar for sv. Journalister. Udgiver
Medlemsbladet »Journalisten«. Endvidere
»Tidningsutgifvareföreningen«.

I <sp>England</sp> er den mest betydende og
landsomspændende Organisation <i>The Institute
of Journalists</i>, stiftet 1889; dens Hovedkontor er
<i>Centrale Office</i> i London.

I <sp>Frankrig</sp> samles de mange J. i <i>Comité
général des Associations de la Presse française</i>,
der synes nærmest at svare til »Den danske
Presses Fællesraad«.

I <sp>Tyskland</sp> har man »Verband deutscher
Journalisten- und Schriftsteller-Verein«, stiftet
1905. I øvrigt »Pensionsanstalt deutscher
Journalisten und Schriftsteller«, »Berliner Presse«
og »Berliner Presseklub«.

I <sp>Østerrig</sp> »Canoria, Wiener
Journalisten u. Schriftsteller-Verein«.

I <sp>Holland</sp> »Nederlandsche
Journalisten-Kring«.

I <sp>Belgien</sp> <i>l'Association de la Presse Belge</i>.

I <sp>Schweiz</sp> <i>l'Association de la Presse
Suisse</i>.
<i>Kristian Dahl.</i>
</chapter>

<chapter name="Journal, Le">
<b>Journal, Le</b> [l<sub>ö</sub>-зur'nal], fr. Dagblad,
grundlagt 1892 i Paris, søger det store Publikum ved
let Indhold og stor Aktualitet og har naaet et
Oplag paa c. 600000 Eksemplarer.
</chapter>

<chapter name="Journal officiel">
<b>Journal officiel</b> [зur'nal-åfi's<sub>i</sub>æl], siden 1.
Jan. 1869 den fr. Regerings Embedsorgan i St
for det tidligere <i>Moniteur</i>, udkommer daglig i
Paris i 4 Afdelinger (<i>l'édition complète</i>): 1)
Love, Dekreter, Udnævnelser etc.; 2) Referat
<i>in extenso</i> af Senatets og Deputeretkamrets
Debatter, 3) parlamentariske og administrative
Dokumenter; 4) offentlige Kundgørelser. Der
udkommer ogsaa en <i>édition partielle</i>, som kun
indeholder de to førstnævnte Afdelinger.
<i>K. F.</i>
</chapter>

<chapter name="Jouve">
<b>Jouve</b> [зu.v], se <sp>Duval-Jouve</sp>.
</chapter>

<chapter name="Jouvenet">
<b>Jouvenet</b> [зu'vnæ], talrig fransk
Kunstnerfamilie, hvis berømteste Medlem er <sp>Jean J.</sp>
(»den Store«), f. 1644 i Rouen, d. 1717 i Paris.
Oplært i Kunst i sin Fødeby af Faderen
<sp>Laurent J.</sp> den Y. (1609—81), og i Paris, hvortil
han kom 17 Aar gl, under Lebrun's Vejledning,
løb han hurtig op ad Æresstigen, blev
Akademimedlem paa »Esthers Afmagt«, 1681 <i>Prof.
ord.</i>, 1707 Rektor, 1708 Direktør for Akademiet;
da han paa sine gl. Dage blev lam i højre
Side, lærte han at male med venstre Haand
og udførte med denne endog større Billeder
(f. Eks. et Loftsbillede i Rouens Raadhus). J.
er repræsenteret med talrige bib., mytologiske
og allegoriske Arbejder, af Lebrun'sk ell.
Poussin'sk Tilsnit i Tidens pompøse, maniererte
Stil, i Frankrigs Kunstsamlinger, over en Snes
i Rouens Mus.; bl. Louvres findes den Suite
bib. Malerier, bestemte for Kirken St Martin
des Champs, efter hvilken Ludvig XIV lod
væve Gobelins som Gave til Peter den Store
og, med nogle Tilføjelser, til Kongen af
Preussen; ogsaa Paris' Kirker, Notre Dame,
Invalidekirken (de 12 Apostle), St Paul m. m. samt
Versailles' Slotskapel rummer J.'s store
Billeder; særlig højt sættes hans Loftsmaleri i
Justitspaladset i Rennes; uden for Frankrig er
