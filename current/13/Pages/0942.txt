desto mere forandres Forholdene. Skovøerne
forsvinder, den frugtbare Steppemuld findes
ikke mere, og dens Planter afløses af andre.
Kun sjælden ses ved Vandløbene enkelte Buske
af Pil og <i>Caragana</i>, i Reglen omgives de kun
af Rørtykninger. Paa Sletterne og Bakkerne
afløses <i>Stipa pennata</i> af <i>Stipa capillata</i>. Blandt
Stauder og Halvbuske træder især Artemisierne
i Forgrunden, særlig hvor Jordbunden p. Gr. a.
daarlige Afløbsforhold bliver saltholdig.
Saaledes kan Bakkerne være bevoksede med Græs
medens der i Dalene vokser Artemisier. Længst
mod S. træder Græsset helt tilbage for de graa
Artemisia-Stepper, og her omtr. ligger Syd
grænsen for Kornavl uden Overrisling af
Markerne. Paa stærk saltholdig Jord faar
Chenopodiaceerne Overvægten; bl. disse maa særlig
lægges Mærke til Saksaul-Busken (<i>Haloxylon
ammodendron</i>), der optræder S. f. 48° n. Br. Ved
Sydgrænsen af Steppen optræder endelig smaa
Flyvesandsstrækninger med meget ringe
Vegetation som de yderste Forposter for Turkestans
Ørkener. Om Foraaret frembyder Steppen et
pragtfuldt Udseende med sine talrige
blomstrende Urter, men allerede mod Slutn. af Juni
er den forbrændt af Heden, Sumpene tørrer
ind, og Dyrelivet koncentrerer sig ved de med
Rørskove omgivne Saltsøer. I disse Egne er
Agerbrug uden kunstig Vanding udelukket.
<sp>Dyreliv</sp>. Bl. Pattedyrene indtager gravende
og springende Gnavere (<i>Arctomys bobac</i>,
<i>Spermophilus</i>, <i>Lagomys</i>, <i>Alactaga</i>), der finder
rigelig Føde i Steppens talrige Løgvækster, ved
deres Talrighed en fremskudt Plads.
Fremdeles findes græsædende Hovdyr, saasom
Saiga-Antilope (<i>Colus tartaricus</i>) og Kulan (<i>Equus
hemionus</i>), og af Rovdyr Ulv, Ræv, Stepperæv
(<i>Canis corsac</i> og <i>karagan</i>), Vildkat (<i>Felis
manul</i>) o. s. v. I Rørtykningerne ved
Flodbredderne er Vildsvin alm. Bl. Fuglene kan
fremhæves talrige Vandfugle ved Søerne, fremdeles
Trappe, Steppehøne og Urfugl foruden mange
Rovfugle, der i de talrige Gnavere har rigelig
Næring. I den nordlige Del af Steppen findes
tillige fl. Dyr, som man ellers træffer i
Skovegne, saasom Raa, Elsdyr, Tjur, Duer o. a.
Muldvarpen er sjælden og indskrænket til de
frugtbareste Egne. <sp>Befolkningen</sp> bestaar
mod N. hovedsagelig af russ. Bønder; længere
mod S. af kirgisiske Nomader, der drager om
i Steppen med deres Hjorder af Heste, Faar,
Kameler og Hornkvæg. Kasak-Kirgiserne
underkastede sig 1734 frivillig Rusland, men
først ind i 19. Aarh. lykkedes det at hidføre
ordnede Tilstande. Den nuv. Organisation
stammer fra 1882. (<sp>Litt</sp>.: <sp>Helmersen</sp>, »Reise
nach dem Ural und der Kirgisensteppe«
[»Beiträge zur Kenntniss des russischen Reichs«, 5.
Bd 1841]; <sp>Middendorff</sp>, »Sibirische Reise«,
2. og 4. Bd [Petrograd 1853 og 1874];
<sp>Atkinson</sp>, <i>Oriental and Western Sibiria</i> [London
1857]; <sp>Nazarow</sp>, <i>Recherches zoologiques des
Steppes de Kirguiz</i> [<i>Bulletin des Naturalistes</i>,
Moskva 1886]).
<i>M. V.</i>
</chapter>

<chapter name="kirgisisk Steppehøne">
<b>kirgisisk Steppehøne,</b> se <sp>Steppehøns</sp>.
</chapter>

<chapter name="Kirillov">
<b>Kirillov</b> [k<sub>i</sub>'r<sub>i</sub>£<sub>å</sub>f], By i det nordvestlige
Rusland, Guvernementet Novgorod, har c. 4000
Indb. og et 1398 bygget Kloster, der er omgivet
med to Mure og har 23 Taarne, 11 Kirker og
et stort Bibliotek. Det tjente forhen som
Forvisningssted for højtstaaende Personer.
<i>G. Ht.</i>
</chapter>

<chapter name="Kirin">
<b>Kirin</b> (<sp>Ghirin</sp>), Prov. i Mantshuriet, adskilles
mod N. af Floden Sungari fra Prov.
Holungkiang, mod Ø. af Ussuri fra den sibiriske
Kystprovins; mod S. begrænses K. af Korea og
Shingking, mod V. af Mongoliet. Arealet er
272000 km<sup>2</sup> med en Befolkning, der iflg.
Folketællingen 1910 var 5349287, næsten alle Kinesere.
Provinsen er frugtbar og velskikket til
Agerbrug. Hovedstaden K. ligger ved den sejlbare
Sungari og har c. 120000 Indb. Byen er ganske
bygget af Træ. Den handler med Tømmer,
Pelsværk, Bomulds- og Silketøjer.
<i>M. V.</i>
</chapter>

<chapter name="Kirk, Ole Christian Christensen">
<b>Kirk,</b> <sp>Ole Christian Christensen</sp>,
dansk Politiker, f. i Stadil Sogn ved
Ringkjøbing 9. Oktbr 1788, d. 24. Jan. 1876. K. var
Gaardmandssøn og selv Gaardmand. Han var i
sine yngre Aar en af Vestjylland's
Foregangsmænd med Hensyn til Landbrug og
Hedeplantning, fik forsk. kommunale Hverv og var
1836—48 Medlem af den nørrejydske
Stænderforsamling. Her optraadte han som Forkæmper for
Landboreformer, navnlig Fæstes Overgang til
Selveje og Hoveriets Afløsning, og hans
praktiske Blik og ejendommelig fyndige Veltalenhed
skaffede ham i det hele en ret betydelig
Indflydelse i Forsamlingen og gjorde ham til
Præsidenten, J. F. Schouw's særlige Yndling. K.
var uden Sammenligning den Bonde, som inden
1848 spillede den betydeligste politiske Rolle i
Kongeriget. M. H. t. Forfatningsspørgsmaalet
skilte han sig fra sine Standsfæller i Østifterne,
idet han ikke var bl. Forkæmperne for en
konstitutionel Forfatnings Indførelse og som
Medlem af den grundlovgivende Rigsforsamling var
Modstander af den alm. Valgret. »Jeg agter og
ærer den simple saavel som den høje«, udtalte
han bl. a. herom, »men jeg vil ikke hykle ell.
smigre for ham; den politiske Modenhed fattes
ham, og jeg tør antage, at den bestandig vil
mere ell. mindre fattes«. 1853 søgte han
forgæves Valg til Folketinget i
Ringkjøbing-Kredsen og spillede siden ikke nogen politisk Rolle.
<i>N. N.</i>
</chapter>

<chapter name="Kirkburton">
<b>Kirkburton</b> [kək'bə.t<sub>ə</sub>n], By i det nordlige
England, Yorkshire, Westriding, har (1921) 3385
Indb., Uldmanufakturer, Kul- og Jernminer.
<i>G. Ht.</i>
</chapter>

<chapter name="Kirkby-Kendal">
<b>Kirkby-Kendal</b> ['kə.b<sub>i</sub>-'kend<sub>ə</sub>£, se <sp>Kendal</sp>.
</chapter>

<chapter name="Kirkby-Lonsdale">
<b>Kirkby-Lonsdale</b> ['kə.b<sub>i</sub>-£ånzde<sub>i</sub>£], By i det
nordvestlige England. Westmoreland, ligger ved
Floden Lune, har (1921) 1394 Indb.,
Mølleindustri og Garveri.
<i>G. Ht.</i>
</chapter>

<chapter name="Kirkby-Stephen">
<b>Kirkby-Stephen</b> ['kə.b<sub>i</sub>-'sti.v<sub>ə</sub>n], By i det
nordvestlige England, Westmoreland, ligger paa
venstre Bred af Floden Eden og har 2000 Indb.,
gl Kirke, Uld- og Silkeindustri. I Nærheden
findes Stenbrud, Kul- og Jernminer.
<i>G. Ht.</i>
</chapter>

<chapter name="Kirkcaldy">
<b>Kirkcaldy</b> [kə'kå.d<sub>i</sub>], Havnestad paa
Østkysten af Skotland, Grevskabet Fife, ligger paa
den nordlige Bred af Firth of Forth, har med
Dysart o. a. Forstæder (1921) 39591 Indb. Der
tilvirkes Lærred, Linoleum, Ler- og Jernvarer.
Handelen er betydelig; der udføres især Kul fra
Gruberne i Omegnen. I K. er Adam Smith født.
<i>G. Ht.</i>
</chapter>
