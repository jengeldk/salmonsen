Gerhard Gran udkom 1907. K. var en fortrinlig
Brevskriver; en særlig Ynde er der over
Brevene til hans Datter (Fru Krag), udg, 1909. En
Rk. »Samlede Værker« og »Mindeudgaver« er
udkommet, en Udgave med Indledninger og
Anmærkninger af Stavnem og Vinsnes udkom
1918. K.'s Værker er udkommet paa Tysk og
delvis paa andre Sprog. (<sp>Litt</sp>.: <sp>M. Schjøtt</sp>,
»A. L. K. Liv og Værker« [Kria 1904]; <sp>V.
Vedel</sp>, »Tilskueren« 1906; <sp>Leopold</sp> i »Finsk
Tidsskrift« 1906, II; <sp>G. Gran</sp> forbereder f. T.
en K.-biografi).
<i>E. S-n.</i>.
</chapter>

<chapter name="Kielland, Axel Christian Zetlitz">
<b>Kielland</b> ['kjælan], <sp>Axel Christian
Zetlitz</sp>, norsk Embedsmand og
Personalhistoriker, f. i Stavanger 14. Oktbr 1853, cand.
jur. 1876. 1881 indtraadte han i
»Indredepartementet«'s Konsulatkontor, hvor han 1886 blev
kgl. Fuldmægtig, og var 1887—89
Konsulatattaché i Antwerpen og Barcelona. Ved Oprettelsen
af en »Udenrigsafdeling« indenfor Kontoret blev
K. 1. Juli 1899 dettes Bureauchef. I det 1905
oprettede ny Udenrigsdepartement blev han
Apr. 1906 Ekispeditionschef for dettes Afdeling
for konsulære og kommercielle Sager og kom
som saadan til at øve afgørende Indflydelse paa
Organisationen af Norge's Konsulatvæsen. Fra
1909 til 1920 var han Justitssekretær i
Højesteret. Foruden en udførlig Udredning af
Foranstaltninger i Belgien til Handelens Fremme
(trykt i »Konsulatberetninger« for 1891) har han
udg. en omfangsrig Stamtavle over »Familien
K. med dens kognatiske Ascendents« (1898), et
af den norske genealogiske Litt.'s
interessanteste Arbejder.
<i>(K. V. H.). Wt. K.</i>
</chapter>

<chapter name="Kielland, Gabriel">
<b>Kielland</b> ['kjælan], <sp>Gabriel</sp>, norsk Maler og
Arkitekt, f. 7. Juli 1871 i Trondhjem. Efter at
have gennemgaaet Trondhjem's tekn. Skole
uddannede han sig som Arkitekt ved Højskolen i
Hannover Vinteren 1890—91. Derefter studerede
han Malerkunst i München 1891—92, i Weimar
1892—94 paa Kunstakademiet samt i Paris 1894
under Roll's Vejledning. Han lagde herved
Grunden til en i no. Kunst ikke alm. tekn.
Indsigt. Han opholdt sig 1895—96 atter i München,
hvor han bl. a. tegnede i det dengang ny
Vittighedsblad »Simplicissimus«. Naar undtages
kortere Studierejser, har han siden 1896 været
bosat i. Trondhjem. 1899 begyndte han at
praktisere som Arkitekt, har udført enkelte
Bygninger i Trondhjem i streng og enkel Stil samt
tegnet gode Møbler. Han har været Lærer ved
Byens tekn. Skole og oprettet en privat Tegne-
og Malerskole smst. Samtidig har K. været
virksom som Maler, hvilket er hans centrale Evne.
Hans maleriske Stil har efterhaanden udviklet
sig fra en overdreven formel og plastisk
Haardhed til fuld malerisk Frihed og dekorativ
Bredde. Særlig har han malet en Række udmærkede
Portrætter (hvoraf et Eksempel i Trondhjem's
Galeri), som stundom rummer en nobel og
indtrængende Menneskeskildring. Desuden har han
malet Landskaber samt fl. Altertavler (i
Lademoen's Kirke, Trondhjem, og i Aasen Kirke,
Nordre Trondhjem's Amt), som viser stor
Dygtighed i Figurbehandlingen, Enkelhed i
Kompositionen og en fin og alvorsfuld Følelse. Store
iigurlige Opgaver som disse har hans
Hovedinteresse. Han vandt 1908 Førstepræmie i
Konkurrencen om Udførelse af Glasmalerier til
Trondhjem's Domkirke og foretog 1908—09 i
den Anledning en længere Studierejse gennem
England og Frankrig med et længere Ophold i
Paris for at lede Udførelsen af sine Udkast.
1911 blev hans første Vinduer opsat i Tværskibets
nordre Væg, Senere har han efter en for
Motivernes Vedkommende udarbejdet
sammenhængende Plan fortsat Udsmykningen af
Domkirkens øvrige Vinduer, idet han siden 1913 har
ledet Kirkens ved Statsbevilling oprettede
Glasmalerværksted. Saavel i Komposition som i
Farvegivning viser K.'s Glasmalerier en stigende
kunstnerisk Kraft og Evne til at udtrykke
middelalderlig religiøs Stemning. Han har gentagne
Gange udstillet paa Statens aarlige Udstilling i
Kria fra 1895 af. (<sp>Litt</sp>.: Tidsskr. »Kunst og
Kultur« II S. 101, IV S. 19 ff., VII S. 168 og <sp>J.
Thiis</sp>, »Norske Malere og Billedhuggere
[Bergen 1904 ff.], S. 403—404]).
<i>C. W. Sch.</i>
</chapter>

<chapter name="Kielland, Jens Zetlitz Monrad">
<b>Kielland</b> ['kjælan], <sp>Jens Zetlitz
Monrad</sp>, norsk Arkitekt, f. i Stavanger 29. Juli
1866, Student 1884, studerede Arkitektur ved
Højskolen i Charlottenburg og var derefter 4
Aar ansat i Tyskland. Han har i Bergen opført
en stor Rk. offentlige og private Bygninger, f.
Eks. Bergens Handelsgymnasium,
Tyskebryggeri, fhv. Statsminister Michelsen's store Villa,
Jernbanestationen i Bergen, Posthuset i
Stavanger og Bygningerne til Bergensudstillingen. K.
er i Besiddelse af omfattende arkæologiske
Kundskaber og har skrevet adskillige
Afhandlinger om arkæologiske Spørgsmaal (bl. a. i
»Aarb. f. nord. Oldkyndighed«). Han har
forestaaet Restaureringen af fl. middelalderlige
Kirker og deltog i Konkurrencen om Trondhjems
Domkirkes Vestfront. Fra 1911 er K. Prof. ved
den tekn. Højskole i Trondhjem.
</chapter>

<chapter name="Kielland, Jens Zetlitz">
<b>Kielland</b> ['kjælan], <sp>Jens Zetlitz</sp>, norsk
Forf., Søn af Alexander L. K., f. i Stavanger 3.
Aug. 1873, Student 1892. Han debuterede 1900
med »Eugenie«, en liden, rask skrevet, lidt
sentimental Fortælling fra Frankrig. Den
efterfulgtes af »Byen med det store Hjerte« (1901)
og hører som de flg. Jæder-Skildringer: »Ane
Marie« (1903) samt »To Brødre« (1906) til den
bedre Underholdningslitteratur. I »Det store
Tyveri i Mynten« (1907) har han gjort et Forsøg
i Retning af Detektivromanen.
<i>E. S-n.</i>.
</chapter>

<chapter name="Kielland, Kitty Lange">
<b>Kielland</b> ['kjælan], <sp>Kitty</sp> (<sp>Christine</sp>)
<sp>Lange</sp>, no. Malerinde, ovenn. A. L. K.'s Søster,
f. i Stavanger 8. Oktbr. 1843, d. 11. Oktbr 1914.
Allerede tidlig havde hun syslet med
Malerkunsten for sin Fornøjelses Skyld, men først
1873 rejste hun til Karlsruhe for under Prof.
Gude's Vejledning for Alvor at uddanne sig i
Kunsten. 3 Aar tilbragte hun her og rejste
derpaa til München, hvor hun en Tid arbejdede
paa egen Haand, men senere modtog Korrektur
af Landskabsmaleren Hermann Baisch. 1879
kom hun til Paris og tilbragte senere i fl. Aar
Vaaren i Cernay-la-Ville ved Paris. Hendes
Lærer her var den bekendte Maler Pelouse.
Sommeren tilbragte hun i Norge. S. A. hun
kom til Paris, fik hun to Jæderlandskaber
antagne paa Salonen, hvor hun siden oftere har
