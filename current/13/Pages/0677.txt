nu af beholdt han Magten i Makedonien. Da
senere en anden af Alexander's Hærførere,
Antigonos, søgte at tilrive sig Overledelsen og
genoprette Rigsenheden, forbandt K. sig imod
ham med Seleukos, Ptolemaios og Lysimachos,
der hver havde sin Del af Riget, men var ikke
heldig i Krigen. Han maatte anerkende
Alexander den Store's lille Søn Alexander som
Konge (311), men lod ham straks myrde tillige med
hans Moder Roxane. Herredømmet i
Grækenland mistede han ogsaa snart; Antigonos' Søn
Demetrios Poliorketes erobrede Athen 307. Men
da denne blev optaget af andre Kampe,
erobrede K. for en Tid en Del af Grækenland
tilbage, men blev dog atter fortrængt derfra.
Derimod forjog han Kong Pyrrhos fra Epeiros,
medens hans Forsøg paa at erobre Korkyra
forpurredes af Agathokles af Syrakus. Han døde
297.
<i>H. H. R.</i>
</chapter>

<chapter name="Kassation (milit. Retssprog)">
<b>Kassation</b> (fr.) er et i det <sp>milit.
Retssprog</sp> forekommende Udtryk, som anvendes,
naar en Officer ell. med ham ligestillet
civilmilitær Embedsmand dømmes til Tab af Charge
ell. Embede. Efter de ældre danske og norske
Krigsartikler, som indtil Resolutionen af 8. Maj
1765 tillige i visse Tilfælde hjemlede
Degradation (s. d.) for de nævnte Personer — en Straf,
som nu kun idømmes Underbefalingsmænd —
skelnedes mellem <sp>infam</sp> og <sp>simpel K.</sp>,
saaledes at den førstommeldte, der kun ikendtes
for meget grove Forseelser, saasom Forræderi,
Fejhed o. l., medførte Ærens fuldstændige Tab,
idet efter Omstændighederne den Domfældtes
Navn opsloges paa Galgen, ell. hans Kaarde,
efter at Porte-épée'en var aftagen,
Sønderbrodes af Bøddelen. Sligt er i Norden forlængst
afskaffet, og den eneste Forskel, der nu om
Stunder gøres mellem Terminologien K. og
Embedsfortabelse, er egl. blot den, at det førstanførte
Udtryk bruges om de mere graverende
Overtrædelsesforhold; thi i begge Tilfælde medfører
Straffen Tab af Embedslønning, Rang og Titel.
<i>A. Gl.</i>
</chapter>

<chapter name="Kassation (udygtig til Krigstjeneste)">
<b>Kassation</b> (fr.) kaldes den Akt, hvorved en
Soldat erklæres fuldstændig udygtig til
Krigstjeneste ell. kun brugelig til visse andre Arter
af Krigstjeneste end den, hvortil han er
udskreven ved Sessionen. Den afgørende
Myndighed er <sp>Kassationskommissionen</sp>, der
i Danmark er sammensat af Læger og Officerer,
men noget forsk. i Kbhvn og de andre
Garnisoner. Reglerne for Bedømmelsen af Soldatens
Tjenstdygtighed findes i et Regulativ af 19. Juli
1912.

I Norge henligger den samme Myndighed
under en <sp>Bedømmelseskommission</sp>,
med 3 Sanitetsofficerer som Medlemmer. Efter
endt Undersøgelse afgøres
Tjenstdygtighedsspørgsmaalet ved Votering. Kommissionens
Instruks er af 28. Oktbr 1911.
<i>G. N.</i>
</chapter>

<chapter name="Kassation (jur.)">
<b>Kassation</b> (jur.). En højere Domstols
Ophævelse af en underordnet Domstols Dom, fordi
den findes at være bygget paa en urigtig
Retsopfattelse (jfr. <sp>Kassationsret</sp> og
<sp>Revision</sp>).
<i>E. T.</i>
</chapter>

<chapter name="Kassationsret">
<b>Kassationsret.</b> Den fr. K. (<i>cour de
cassation</i>) er oprettet 1790. Den har ingen
Myndighed til at afgøre, hvorvidt et vist Faktum af
Bet. for Udfaldet af en Proces kan anses for
bevist ell. ej; derimod er den i de Sager, der
overhovedet kan indbringes for den, øverste
Instans til Afgørelse af Retsspørgsmaal.
Spørgsmaalet kan saa i øvrigt dreje sig enten om de
for Procesformerne gældende Retsregler ell. om
selve den materielle Retsregel, efter hvilken
Sagens Fakta skal bedømmes. Naar K. finder,
at den underordnede Ret har fejlet m. H. t. et
Retsspørgsmaal, kasserer den Dommen og
hjemviser Sagen til ny Paakendelse ved en
anden Ret af samme Grad. Denne er da bunden
til at lægge K.'s Retsopfattelse til Grund. K.
bliver herved et vigtigt Middel til Hævdelse af
Retsenhed i Landet. Kun i ganske særlige
Tilfælde, f. Eks. hvor Domfældte imidlertid er
død, kan K. selv paakende Sagen endelig (L.
19. Juli 1917). — Den fr. K. beklædes af 49
Dommere, fordelte i 3 Afdelinger, <i>chambre
civile</i>, <i>chambre criminelle</i> og <i>chambre des
requétes</i>. Medens kriminelle Sager gaar direkte til
<i>chambre criminelle</i>, maa civile Sager først
gennemgaa en Forprøvelse ved <i>chambre des
requêtes</i>, og kun hvis denne Afdeling finder Klagen
nærmere Prøvelse værd, gaar Sagen til
<i>chambre civile</i>. — Ved Art. 44 i Finansloven af
17. April 1906 blev K. gjort til øverste Instans
i Fredstid ogsaa i Forhold til de milit. Retter
(se <sp>Frankrig</sp> »Retspleje«).

Ved Siden af sin Hovedopgave: Ophævelse af
Domme, der efter K.'s Opfattelse hviler paa en
<sp>Retsvildfarelse</sp>, har den fr. K. ogsaa
enkelte andre Opgaver, deriblandt den, som
gennem Dreyfus-Sagen henledede hele Verdens
Opmærksomhed paa den. Den afgør nemlig
tillige, hvorvidt der efter en Domfældelse i en
kriminel Sag er fremkommet noget, der gør
Rigtigheden af de som bevist antagne <sp>Fakta</sp>,
hvorpaa Domfældelsen bygger, tvivlsom. Hvad
der i saa Henseende kan tillægges Bet., afgøres
udtrykkelig af Loven, den sidste af 8. Juni 1895.
der betydelig udvider Revisionsadgangen (smlg.
<sp>Genoptagelse</sp>). En Lov af 1. Marts 1899
henviste Spørgsmaalet Revision ell. ikke
Revision i Sager som Dreyfus-Sagen til Afgørelse
af den samlede K. i St f. af dennes <i>chambre
criminelle</i> alene, men denne Lov er igen
ophævet ved L. 4. Marts 1909. — Beslægtet med
den fr. Rets »Kassation« er den tyske og østerr.
Rets »Revision« og den eng. Rets Appel til
<i>House of Lords</i>. Derimod kendes i Danmark og
Norge intet saadant, idet Højesteret i disse
Lande kan paakende de til den indankede Sager
i deres Helhed bortset fra Nævningesager.
<i>E. T.</i>
</chapter>

<chapter name="kassatorisk Klausul">
<b>kassatorisk Klausul,</b> se <i>clausula cassatoria</i>.
</chapter>

<chapter name="Kassava">
<b>Kassava,</b> <sp>Cipipamel</sp>, <sp>Maniokstivelse</sp>,
<sp>bras. Arrowroot</sp>, er en Art Stivelse, der
faas af Knoldene af fl. Arter <i>Manihot</i>. Disse
dyrkes hovedsagelig i Brasilien, men i øvrigt
overalt i Troperne. Til Fremstilling af K.
skæres de kæmpemæssige Knolde i Skiver, der
presses for at befries for en giftig,
blaasyreholdig Mælkesaft og derpaa males. Melet
benyttes dels som saadant, dels til Fremstilling af
en Slags Sagogryn, <sp>ægte Tapioca</sp>, der faas
ved at presse det gennemfugtede Mel gennem
en Si og tørre de derved dannede smaa
Klumper i flade Skaale over aaben Ild, hvorved
