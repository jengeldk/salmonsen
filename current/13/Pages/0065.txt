Bl. ny Anlæg ved J. maa ogsaa nævnes en
offentlig, for alle tilgængelig Have, der er
anlagt nær Jaffa-Porten. I samme Omegn har
der ogsaa rejst sig fl. ny, vel indrettede og
godt styrede Hoteller og Pensioner. I disse,
ligesom i de forsk. Trossamfund stiftede og
af dem understøttede Hospitser finder de
talrige Rejsende og Pilegrimme, der især ved
Paasketid besøger J., Ophold og Underhold.

Inde i det egl. J. er der ligeledes kommet
en Del Nybygninger til. Saaledes er der paa
en Del af Pladsen <i>Muristân</i>, paa hvilken der i
Middelalderen fandtes flere
Hospitaler og velgørende
Stiftelser, men som i
Aarhundreder havde henligget
som en næsten ubenyttet
Tomt, 1898 i Kejser
Vilhelm II's Nærværelse
indviet en tysk-protestantisk
Kirke. Pladsen, paa
hvilken Kirken er opført, var
1869 af den tyrk. Sultan
blevet skænket Preussens
daværende Kronprins, den
senere Kejser Frederik III.
Paa den vestlige Del af
<i>Muristân</i>, der tilhører den
gr. Patriark i J., er der af
Grækerne rejst en ny smuk
Bazarbygning. Da den
tyske protestantiske Kirke
indviedes, skænkede
Kejseren de tyske Katolikker
et Grundstykke paa
Sydvest-Højen, uden for den
nuv. Bymur. Dette
Grundstykke, der støder
umiddelbart op til den Moské, som
udgives for at indeholde
Kong David's Grav, var af
Sultanen foræret Kejseren.
Stedet kaldes <i>Dormitio
Beatæ Virginis</i> og skal efter
Traditionen have været det
Sted, hvor Evangelisten
Johannes havde sit Hus, til
hvilket han efter Kristi
Død hjembragte dennes
Moder Maria, og hvor
denne siden døde. Paa Stedet
har den tyske kat. Palæstina-Forening opført
en Kirke, et Benediktinerkloster m. m.

Medens man tidligere ikke kunde færdes i
Tryghed efter Mørkets Frembrud uden for J.,
fordi ingen boede der, er der nu omtr. alle
Vegne uden for Byen vokset helt ny Staddele
op med Huse i mere ell. mindre europ. Stil
og med ret brede, i Reglen dog kun slet
vedligeholdte Gader og Veje, der er bestemte til
at befares med Vogne. Husene er ofte omgivne
af Haver og Plantninger i Lighed med, hvad
man træffer i Europa. Den vigtigste af disse
ny Dele af J. ell. Forstæder findes mod V.
uden for Jaffa-Porten; i Særdeleshed langs Vejen
til Jaffa. Denne Forstad kaldes ikke sjældent
Ny-J. En anden Forstad er fremstaaet uden
for Damaskus-Porten. Mod NV. træffer man
store jød. Kolonier. Ja selv paa Bjerget S. f.
J. findes en Forstad. 1 km SV. f. Jaffa-Porten
ligger Jernbanestationen for Banen til Jaffa,
hvilken Linie krydser andre nyere Baner,
saaledes at den kan benyttes af Rejsende til
andre Steder i Landet. I Nærheden af Stationen
findes en tysk Koloni, grundet af de fra
Württemberg stammende »Templere«. Ø. f. J.,
særlig paa Oliebjerget, er der ogsaa opført saavel
Huse til Beboelse som Kirker og Stiftelser.
Russerne har ogsaa her Kirker og Anlæg. Ved
Foden af Oliebjerget findes, som vel kendt,
Gethsemane med gl. Oliventræer. Stedet er
omgivet af en Mur, men ogsaa her findes, som
paa saa mange Steder ved J., dybe Lag af Grus
og Levninger fra Fortiden, saaledes at man
ikke her bevæger sig paa den Jordbund,
hvorpaa man traadte i Kristi Dage.

Samtidig med Byens Udvikling skred de
videnskabelige Undersøgelser af J. stærkt
fremad. Den systematiske Topografi af J.
grundlagdes af Amerikaneren Robinson, der nøje
undersøgte J. 1838 og 1852 (se hans <i>Biblical
Researches in Palestine</i> [London 1841, 3. Udg.
1867] og <i>Later Biblical Researches</i> [London
1855]). Nøje Opmaalinger af J. foretoges af
eng. Officerer, og Grunden undersøgtes lige til
Klippen af Warren, Wilson, Conder o. a. for
<i>Palestine Exploration Fund</i>, hvis <i>Quarterly</i>

<img>Terrainkort over Jerusalem (Højdeangivelserne i eng. Fod).</img>
