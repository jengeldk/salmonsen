<chapter name="Kintyre">
<b>Kintyre</b> [k<sub>i</sub>n'ta^i<sub>ə</sub>] (<sp>Cantire</sp>), 68 km lang,
smal Halvø paa Vestkysten af Skotland,
Argyleshire, begrænses mod Ø. af Loch Fyne og
Kilbrennan Sound, mod V. af Jura Sound og
Gigha Sound og ender i det stejle Forbjerg
Mull of K. Paa Østsiden ligger Havnestaden
Campbelltown.
<i>G. Ht.</i>
</chapter>

<chapter name="Kinver">
<b>Kinver</b> ['kinvə], By i det vestlige
Mellemengland, Staffordshire, har c. 3000 Indb. og
Jernværker.
<i>G. Ht.</i>
</chapter>

<chapter name="Kinyras">
<b>Kinyras</b> omtales allerede i Homer's Triade
som Konge over Øen Kypros; det berettes, at
han efter at have modtaget Underretning om det
gr. Hævntog mod Troja sendte Agamemnon
et kostbart Panser som Tegn paa sit Venskab.
Iflg. Pindar var K. en af Hovedpersonerne i
mange kypriske Sagn; han var Apollon's
Yndling og Præst for Afrodite; for det meste kaldes
han Søn af Apollon; som hans Moder nævnes
forsk. Kvinder af halvguddommelig ell. jordisk
Herkomst; i Byen Pafos havde han sit
Kongesæde. K. nævnes alm. som den, der til Kypros
overførte den asiatiske Afrodite-Dyrkelse; han
var Gudindens første Præst og Stamfader til
Kinyradernes Præsteæt. Særlig mentes han at
have indført den af Sang og Musik ledsagede
Adonis-Dyrkelse; Adonis var Søn af K.'s
Datter, Myrrha og K., med hvem Datteren uden
at vide det havde drevet Blodskam. Ogsaa
Indførelsen af natlige Fester og Mysterier til
Afrodite's Ære, delvis ledsagede af
Hierodultjeneste, tilskreves K., som tillige opfattedes som
den, der havde grundlagt al Kultur paa
Kypros, især udviklet Kvægavl og Bjergværksdrift.
Han er saaledes i ikke ringe Grad asiatisk
præget. Som Afrodite's Yndling skildres han
som en overordentlig skøn Mand, men af en
blødagtig Skønhed; han blev 160 Aar gl,
bevarede Gudindens Yndest til det sidste og blev
efter sin Død jordet i hendes Tempel.
<i>H. A. K.</i>
</chapter>

<chapter name="Kinzig">
<b>Kinzig</b> ['kentseK], 1) Biflod til Rhinens højre
Bred i Baden, udspringer i Württemberg,
gennemstrømmer en dyb Dal i Schwarzwald og
udmunder ved Kehl, over for Strassbourg. Den
har en Længde af 112 km og benyttes meget
til Flaadning af Tømmer. 2) Biflod til Mains
højre Bred i Hessen-Nassau, udspringer ved
Sterbfritz, træder ved Gelnhausen ud af
Bjerglandet og udmunder ved Hanau efter et 82 km
langt Løb.
<i>G. Ht.</i>
</chapter>

<chapter name="Kinzigit">
<b>Kinzigit</b> [kentsi'git], en granatrig og
grafitholdig Varietet af Gnejs, der forekommer i
Kinzigthal i Schwarzwald.
<i>(N. V. U.). O. B. B.</i>
</chapter>

<chapter name="Kió">
<b>Kió</b> (<sp>chiio</sp>), kin. Markmaal. 4 chiio = 1
mou = 806,65 sq. yds = 6,745 acres = 2,729 ha.
<i>Th. O.</i>
</chapter>

<chapter name="Kioko">
<b>Kioko,</b> Bantu-Stamme i SV.-Kongo. De er
ret lave af Vækst og noget magre, men ligner
i øvrigt de midtafrikanske Folk. Jagt er en
vigtig Næringsvej, og mange lever nu ogsaa som
Kautschuksamlere. Desuden udmærker de sig
som Smede og som Handelsmænd, der har
vundet betydelig Indflydelse hos
Nabostammerne.
<i>K. B.-S.</i>
</chapter>

<chapter name="Kiolit">
<b>Kiolit,</b> d. s. s. <sp>Chiolit</sp>.
</chapter>

<chapter name="Kionga">
<b>Kionga,</b> By i Østafrika, port. Koloni
Mosambik, ved K.-Bugten mellem, Kap Delgado og
Mundingen af Rovuma.
<i>C. A.</i>
</chapter>

<chapter name="Kios">
<b>Kios,</b> d. s. s. <sp>Gemlik</sp>.
</chapter>

<chapter name="Kiosk">
<b>Kiosk</b> (tyrk. <i>kiushk</i>, egl. Havetelt), let
Bygning bestaaende af et Tag, der yder Skygge og
Ly mod Solens brændende Straaler, og som
hviler paa Stænger, Søjler e. l. med
aabentstaaende ell. kun ved Gitterværk afspærrede
Rum imellem disse, saaledes at den fri Luft
altid har rigelig og uhindret Adgang. K. kan
være rund ell. firkantet, kan staa helt frit ell.
støtte sig til en anden Bygning ell. til den ene
Side have en Mur, som yder Læ, naar det
blæser. K, bruges ogsaa om Dele af større
Bygninger, naar de har den beskrevne Form og
Bestemmelse at skaffe Skygge og tillige frisk
Luft. Saadanne K. slutter sig i østerlandske
Paladser ofte til Beboelsesværelser i øvre
Stokværk. K. bruges endelig ogsaa om større
Havehuse af solid Bygning, ja endog om Komplekser
af større sammenhørende Bygninger. I
Konstantinopel kaldes den Bygning i det gl. Serails
Have, som nu bruges til Museum, <i>Tshinili K.</i>
d: Fajance K., ja den nuv. Sultans Residens
kaldes ogsaa K.: <i>jildiz-K.</i> ɔ: »Stjerne K.«,
uagtet 15000 Mennesker skal have Bolig i den
og dens Tilbehør. Mindre Bygninger hvilende
paa Søjler, helt ell. delvis aabne ell. kun med
Gitterværk, som man oftere finder anbragte i
større Have- og Parkanlæg i eng. Stil, kaldes
gerne K. og svarer i det væsentlige til den opr.
Bet. af Ordet. Lettere, mindre Bygninger, i
hvilke der sælges Aviser, Billetter, Cigarer o. l.,
ell. hvorfra man kan telefonere, af hvilke der
i de senere Aar er fremstaaet mange, opførte
af Jern, Glas og let Træ, i Europas Storstæder
og Badesteder, paa Pladser og større Gader,
Promenader o. l., kaldes ogsaa K.
<i>V. S.</i>
</chapter>

<chapter name="Kioto">
<b>Kioto</b> ['k<sub>i</sub>oto], By i Japan i den sydlige
Del af Øen Hondo, Hovedstad for Prov.
Jamashiro, ligger paa en frugtbar Slette,
gennemstrømmet af Floden Kamogava, over hvilken fl.
Broer fører, og har (1920) 591305 Indb. Byen
var indtil 1868 Landets Hovedstad og Mikadoens
Residens. Den er endnu Midtpunkt for den
nationale Dannelse, og den her talte Dialekt
anses for den klassiske. Byen er regelmæssig
bygget og har lige Gader, c. 72000 Huse, 93
Sinto-Templer, 945 buddhistiske Templer. 1899
aabnedes et Universitet. Bl. de talrige gl.
Bygninger, der dog for en stor Del er slet
vedligeholdte, maa særlig fremhæves Mikadoens
Palads, bygget af Træ, omgivet af Mure og Grave,
dernæst Shogunens Palads, bygget af tilhugne
Sten, omgivet af en Vandgrav, og uden om den
af en tør Grav. Fremdeles Fukosi-Tempelet
med en kæmpemæssig Buddha-Statue. I
Nærheden af dette Tempel hænger en af Jordens
største Klokker, 5,2 m høj og af 700000 kg's
Vægt. Byens Industri er ikke ringe. Man
forfærdiger Kobbervarer, Bronzevarer, Silketøjer
og det bedste Porcelæn i Japan.
<i>M. V.</i>
</chapter>

<chapter name="Kiowa">
<b>Kiowa,</b> Indianerstamme paa Nordamerikas
Prærier. Sprogligt udgør de en egen Æt; i
Udseende skiller de sig fra andre
Præristammer ved mørkere Lød og sværere Bygning. Fra
deres opr. Hjem ved øvre Missouri er de
vandret til Landet om Arkansas. Her indgik de
Forbund med Komantcherne og førte en blodig
og uafbrudt Krig mod Nybyggerne i Meksiko
og Texas. Endnu 1874—75 rejste de sig til
Oprør, og deres Tal er nu stærkt formindsket
