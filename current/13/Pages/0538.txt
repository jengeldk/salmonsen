bekendt er K. som Betegnelse for
Smaarepublikkerne i Schweiz.
<i>G. Ht.</i>
</chapter>

<chapter name="Kanton (By i Kina)">
<b>Kanton</b> (<sp>Canton</sp>, <sp>Kwang-tshou-fu</sp>),
Havnestad i det sydlige Kina, Hovedstad i Prov.
Kwangtung, ligger ved venstre Bred af Pearl
River, der ved Bocca Tigris staar i
Forbindelse med K.-Strømmen (Tshukiang).
Indbyggernes Antal anslaas til c. 900000, saa at K.
næst efter Hankau Komplekset er Kinas
folkerigeste By. Den indre By er omgivet af en
Mur, som er 6 m tyk, 7—13 m høj og 10 km
lang; 16 Porte og 2 Vandveje fører ind i
Byen, der ved en Kanal og en Mur deles i to
Dele, den nordlige, Tatarbyen, og mellem denne
og Floden den ny Stad. Uden for Murene
findes Forstæder saavel mod V. som mod Ø.;
hinsides Floden ligger Forstaden Honan, og
paa selve Floden svømmer en hel By af
Tømmerflaader, der huser en Befolkning paa c.
100000 Individer. Indien for Tatarbyens Mure
er kun den sydlige Del bebygget; mod N.
findes Eksercerpladser for Soldaterne og
Agerland. Tatarbyen er Regeringens Sæde og
indeholder Vicekongens Palads, den øverste
Generals Palads, Konfucius-Kollegiet,
Eksaminationshallen, den kejserlige Pagode, de 500
Guders Pagode foruden talrige andre Templer og
Klostre, en Moske, den kejserlige Mønt og
endelig den pragtfulde fr. rom.-kat. Kirke. Den
ny By er det egl. Forretningskvarter. Gaderne
er lige og brolagte med store Granitfliser. Skønt
de er bredere end Gaderne i de fleste andre
kin. Byer, er de dog sædvanlig kun 3 Skridt
brede, og paa sine Steder kan 2 Mennesker
kun med Besvær passere hinanden. Husene er
byggede af Mursten og har kun een Etage;
ud mod Gaden vender Butikken ell. Værkstedet,
medens der indadtil findes 2 ell. 3 Gaarde. K.
er Hovedsæde for fl. af Kinas vigtigste
Industrigrene, navnlig Silkevæveri, Silkebrodere
Lakvare- og Papirfabrikation. Glaspusteri, Glas-
og Nefritsliberi, Elfenbensskæreri, Metal- og
Porcelænsfabrikation, Møbelsnedkeri og
Sukkerfabrikation, og i Byens Omegn er hele
Landsbyer beskæftigede med de samme
Industrigrene. Allerede i Middelalderen var K. en
af Kinas vigtigste Handelsstæder, hvor
Araberne havde deres Konsul; efter at være blevet
aabnet for Handelen med Europæerne (1840)
blev K. Hovedpladsen for Kinas Handel, men
er senere blevet overfløjet af Shanghai. Havnen
er nemlig kun tilgængelig for Skibe af mindre
end 3,5 m's Dybgaaende; større Skibe maa
losse ved Wampoa, 50 km længere ned ad
Floden, hvor der findes Dokker, et Sø- og
Militærakademi, et Torpedo- og
Søminedepartement samt Toldbod. Til K. selv kommer derfor
mest kun kin. Smaaskibe. Handelen er mest i
Englændernes Hænder. De europ. Faktorier
ligger uden for den vestlige Forstad paa Øen
Shamien. Indførselen havde 1911 en Værdi af
38,6 Mill. Taels, Udførselens Værdi var s. A.
54,6 Mill. Taels. Der indføres Bomuldsgarn,
Bomulds- og Uldtrøjer, Metaller, Petroleum;
der udføres Te, Raasilke, Silketøjer, Sukker,
Papir o. s. v. Byen forsvares af fl. smaa Forter
paa de omliggende Bakker, ligesom der ogsaa
ved Bocca Tigris er anlagt fl. Forter, der dog
alle er daarlig byggede.
<i>M. V.</i>
</chapter>

<chapter name="Kantonalister">
<b>Kantonalister,</b> Navn for det politiske Parti
i Spanien, som 1873—74 vilde opløse Riget i
selvstændige Kantoner, i Lighed med de fr.
Kommunalister, der vilde gøre Kommunerne
suveræne. De gjorde Opstand i Prov. Murcia,
men blev undertrykte af Martinez Campos.
<i>E. E.</i>
</chapter>

<chapter name="kantoneret">
<b>kantoneret</b> (ital. af <i>canto</i>, Hjørne, Vinkel,
Krog) kaldes i Bygningskunsten et Hjørne, som
er dekoreret med Søjler ell. andre Prydelser.
<i>(E. S.). C. B-r.</i>
</chapter>

<chapter name="Kantonnement">
<b>Kantonnement</b> [-'maŋ] (fr.) kaldes det
Omraade, inden for hvilket en Troppeafdeling uden
for Garnisonen anbringes under Tag hos
Beboerne. K. yder større Bekvemmelighed end
Bivuak og Lejr, men tilsteder ikke saa stort
Kampberedskab. Da Bivuak navnlig under
ugunstige Vejrforhold er stærkt opslidende saavel
for Mandskabet som for Hestene, tilstræbes K.,
hvor Forholdene paa nogen Maade tillader det;
»det sletteste K. er bedre end den bedste
Bivuak«. Man skelner efter Belægningstætheden
mellem <sp>spredt</sp> og <sp>sammentrængt</sp> K.,
hvilket sidste, naar det er meget
sammentrængt, ofte benævnes Alarmkvarterer
ell. K. i <sp>Alarmhuse</sp>. Tvinger Forholdene til
en saa stærk Koncentration af Tropper, at de
tilstedeværende Lokaliteter ikke kan optage alt
Mandskab og alle Heste, anvendes K. i
Forbindelse med Bivuak, idet den Styrke, som ikke
kan komme under Tag, bivuakerer i Haver og
Gaarde ell. i Læ af Bygningerne (det tyske
<sp>Ortsbiwak</sp>). Medens man under
Fredsforhold ved Bestemmelsen af K. kan tage Hensyn
til Troppernes Bekvemmelighed, er i Krigstid
Fægtningsforholdene det afgørende, og heraf
afhænger Belægningstæthed og Kampberedskab.
Under større Forhold bestemmes en
Kantonnementskommandant, der har Ansvaret for
Overholdelsen af Orden og Mandstugt samt for den
ydre Sikring, for Færdselen og for
Kampberedskabet. Til Sikring af K. udstilles, naar man er
i Nærheden af Fjenden, <sp>ydre
Kantonnementsvagter</sp>, og til Opretholdelse af den
indre Orden i K. altid <sp>indre
Kantonnementsvagter</sp>, fra hvilke Vagter
Patrouiller udsendes og Poster udstilles. Kantonnerer fl.
Vaaben samlede, lægges Fodfolket saaledes, at
det dækker de andre Vaaben og Trainet,
Artilleri og Train kantonnerer aldrig alene. Det
umiddelbare Tilsyn med Mandskabet, med
Heste og med Materiel har Kompagni-, Eskadron-
og Battericheferne, hvis Kvarterer ligesom
Afdelingschefernes, Lægernes, Intendanternes og
Dyrlægernes betegnes paa særlig Maade ved de
saakaldte <sp>Kvartermærker</sp>. For hver
enkelt Afdeling (Underafdeling) bestemmes en
<sp>Alarmplads</sp> (s. d.). Tropperne forplejes i
Alm. ved egen Foranstaltning, men kan dog
ogsaa indkvarteres med Bespisning. Ved
Indtagelse af K. medvirker saa vidt muligt altid —
ogsaa under Feltforhold — den stedlige
Øvrighed. Ang. Vurderingen af Belægningsevnen paa
Landet og i Byerne, se <sp>Indkvartering</sp>.
<i>(B. P. B.). E. C.</i>
</chapter>

<chapter name="Kantonnementsøvelser">
<b>Kantonnementsøvelser</b> [-'maŋs-]. Øvelser,
hvis Varighed strækker sig over et længere
Tidsrum, og under hvilke Tropperne anbringes
i vekslende Kantonnement, kaldes i Danmark
K.
<i>E. C.</i>
</chapter>
