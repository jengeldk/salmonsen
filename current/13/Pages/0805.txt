<chapter name="Keraunion">
<b>Keraunion</b> (gr.: Tordenkile), et Tegn af
Form som en sænket Pil, af Oldtidens
Kritikere anvendt til Betegnelse af et Forfattersted,
hvor Teksten indeholdt en Fejl.
<i>K. H.</i>
</chapter>

<chapter name="Kerbela">
<b>Kerbela</b> (<sp>Meshhed Hussein</sp>), By i
asiatisk Tyrki, Vilajetet Bagdad, ligger nær ved
Ørkenranden V. f. Eufrat. K. er en af
Shiitternes helligste Stæder, idet den indeholder
Hussein's Grav. Den besøges aarlig af Tusinder af
Pilegrimme fra Persien og Indien. Byen er i
rask Opkomst og skal have henved 50000 Indb.
I de nyere Kvarterer er Gaderne brede og
skærer hinanden under rette Vinkler. Store Skatte,
der forhen opbevaredes i Hussein's Moské, blev
1801 bortførte af Vahabitterne.
<i>M. V.</i>
</chapter>

<chapter name="Kerberos">
<b>Kerberos</b> (<sp>Cerberus</sp>) er i den gr.
Mytologi Underverdenens frygtelige Dørvogter, der
tænkes i Skikkelse af en Hund, avlet af Tyfaon
og Echidna. Mod dem, der gaar ind i
Underverdenen, er den venlig, medens den glubsk
styrter løs paa enhver, som søger at slippe bort;
efter andre Forestillinger er den lige bidsk mod
alle, hvorfor den Døde, der skal forbi den, maa
medbringe en Honningkage. Oftest nævnes K.
i Forbindelse med Herakles; et af de sidste
Arbejder, som af Eurysteus paalagdes ham, var
at bortføre K. Allerede i de homeriske Digte
tales om »den Hund, som Herakles bortførte«,
og bestemt nævnes den gentagne Gange hos
Hesiodos og derefter jævnlig hos Digterne, især
Tragikerne. Den tænkes for det meste udstyret
med tre Hoveder, sjældnere tillige med Løve-
ell. Slangehale; efter andre Forestillinger har
den 100 Hoveder, ell. tænkes enhovedet, men
med Slanger udgaaende fra alle Dele af
Legemet, især Ryggen. Ikke sjælden forekommer K.
paa Vasebilleder; den fremstillede Scene er
altid et ell. andet Optrin af dens Bortførelse af
Herakles.

Uhyret K. er vistnok originalt dannet af den
gr. Fantasi, som et Billede af selve Dødsriget;
Analogier foreligger maaske i ind. og nord.
Mytologi.
<i>H. A. K.</i>
</chapter>

<chapter name="Kercha">
<b>Kercha</b> (Oldtidens <i>Choaspes</i>), Flod i det
vestlige Persien, gennemstrømmer Luristan og
udmunder under Navnet Nahr Maktua i Shat
el Arab kort oven for Basra.
<i>M. V.</i>
</chapter>

<chapter name="Kerckhoven, Peter Frans van">
<b>Kerckhoven</b> ['kærkho.f<sub>ə</sub> n ], <sp>Peter Frans
van</sp>, flamsk Forf., f. 10. Novbr 1818 i
Antwerpen, d. 1. Aug. 1857 smst. Efter at have
uddannet sig paa sin Fødebys Athenæum fik han en
offentlig Ansættelse paa Stedet og avancerede
senere til Kontorchef. K. var en af
Forkæmperne for den flamske Bevægelse og udfoldede en
omfattende Forfattervirksomhed som flamsk
Skribent saavel af belletristisk som af
videnskabelig Art. Han har skrevet Romaner som
»Daniel« (1845), Noveller, Rejseskildringer og en
lang Rk. Skuespil, af hvilke skal nævnes »Boer
en Edel«, »De Dronkaerd« og »Fanny«. Ogsaa
en lille Redegørelse for den flamske Bevægelse
skyldes ham. Hans samlede Værker er
udkomne i Antwerpen i 13 Bd (1869—73).
<i>A. I.</i>
</chapter>

<chapter name="Kerdassah">
<b>Kerdassah</b> (<sp>Kertassi</sp>), Landsby i Nubien
paa Nilen's vestlige Bred, omtr. 55 km oven for
Katarakten, med fl. Levninger fra Oldtiden. I
K. selv ses et lille Tempel, kun 8 m langt og
bredt. Indgangen vender imod Nord; ved hver
Side staar en Søjle med Hathor-Kapitæl; til
hver Side ser man endnu to Søjler med
Blomsterkapitæler, de er forneden forbundne med
temmelig lave Mure. Lidt S. f. K. er en, maaske
fra Romertiden stammende, af vel opførte Volde
ell. Mure omgivet, befæstet Plads med en Port
ud mod Nilen; maaske findes der Ruiner af en
anden Port lige overfor. En lille Strækning
sydligere ses mægtige Stenbrud, hvorfra Materialet
til Tempelbygningerne paa Øen Filae er hentet. 7
km sydligere ses ved Tafe (<i>Taphis</i>) Levninger
af to Templer og 4 km længere mod S., ved
Kalabsche, Oldtidens <i>Talmis</i>, storartede Ruiner af
et Tempel, opført under August. Omfangsmuren
er 71 1/2 m lang og 35 1/2 m bred. Endelig findes
der ved Beth-el-Valli, 1 km derfra, et Tempel,
opført af Ramses den II med interessante
Billeder af Kongens Krige. Det allerhelligste er
hugget ud af Klippen. Konstruktionen af et Dige
tværs over Nilen ved Katarakten, til
Opdæmmelsen af Flodens Vande til Anvendelse i den
tørre Aarstid, har haft til Følge, at
Tempelbygningerne i den nordre Del af Nubien,
ligesom Templerne paa Filæ, kommer til at staa
under Vand en Del af Aaret. Herved bliver de
ikke blot utilgængelige i længere Tid, men
ogsaa udsatte for fuldstændig ell. delvis
Tilintetgørelse. Man har derfor bestræbt sig for at faa
Tempelbygningerne med deres Indskrifter og
Billeder udgivne, for at redde deres
Fremstillinger for Videnskaben.
<i>V. S.</i>
</chapter>

<chapter name="Kerdrel, Audren de">
<b>Kerdrel</b> [kær'dræl], <sp>Audren de</sp>, fr.
Politiker (1815—99), f. i Bretagne af gl Adelsæt. Da
Februarrevolutionen udbrød, var han Redaktør
af et legitimistisk Blad i Rennes. Han valgtes
1848 til den grundlovgivende og 1849 til den
lovgivende Nationalforsamling og var i begge en
af Lederne for det monarkistiske Parti, gjorde
1851 Indsigelse mod Statskuppet og opgav
Novbr 1852 sit Sæde i den lovgivende
Forsamling, da Kejserdømmet skulde oprettes. 1871
valgtes han til Nationalforsamlingen og var
igen en af det monarkistiske Højres Ledere og
vigtigste Talere; dog skilte han sig nu fra de
egentlige Legitimister og knyttede sig nærmest
til Hertugen af Broglie. Som Senator siden 1876
fortsatte han Kampen imod Republikken.
<i>E. E.</i>
</chapter>

<chapter name="Keren">
<b>Keren,</b> By i den ital. Koloni Eritrea i
Nordøstafrika, ligger 125 km N. V. for Massaua i
Landskabet Bogos. Den staar over Asmara i
Jernbaneforbindelse med Massaua og var
tidligere Sædet for de kat. Missionærer
(Lazaristerne), fra hvis Seminarium mange indfødte
Prædikanter er udgaaet. Dets Fort er anlagt af
Ægypterne, men blev 1884 afstaaet til
Abessinien, indtil det 1889 blev besat af Italienerne.
<i>C. A.</i>
</chapter>

<chapter name="Kerensk">
<b>Kerensk</b> [k<sub>i</sub>'rænsk], By i Østrusland,
Guvernementet Pensa, ligger ved Kerenka og Wad, har 4
Kirker, et Nonnekloster og c. 14000 Indb.
<i>G. Ht.</i>
</chapter>

<chapter name="Kerensky, Alexander Fedorovitsch">
<b>Kerensky</b> ['k<sub>j</sub>er<sub>æ</sub>nsk<sub>i</sub>], <sp>Alexander
Fedorovitsch</sp>, russisk Politiker, f. 1881. Som
ung Advokat blev han Leder af
»Trudoviki«-Gruppen, ɔ: den arbejdende Befolknings
Gruppe,, som var republikansk og socialistisk, men
i Modsætning til den marxistiske
Socialistgruppe vilde styrte Tsarvælden ved
Bondestandens Hjælp, og i det hele var russisk
