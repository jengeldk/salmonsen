Premierminister, men ved Valget 1908, da »Rebellerne« fra
Boerkrigen atter havde faaet Stemmeret, kom
Afrikanderføreren Merriman til Roret, og
under hans Styrelse fuldbyrdedes K.'s Tilslutning
til den nydannede Sydafrikanske Union 1909
(Forfatningens Ikrafttræden 31. Maj 1910).
Racemodsætningen mellem Englændere og
Hollændere er i de senere Aar stærkt aftaget, saaledes
at Afrikanderen Louis Botha's Regering ved
Verdenskrigens Udbrud (1914) loyalt stillede sig
paa Englands Side og med Lethed
undertrykkede en lille Boeropstand, ligesom han og hans
Efterfølger Smuts førte Kampen mod Tyskerne
i Afrika Side om Side med Englænderne.
(<sp>Litt</sp>.: <i>Records of Cape Colony</i> [1897—1904];
<i>Official Yearbook of the Union of South Africa</i>
[1917]; <sp>Hamilton Fife</sp>, <i>South Africa
today</i> [1911]; <sp>Scully</sp>, <i>A History of S. A. from
the earliest Days to the Union</i> [1915]; <sp>Playne</sp>,
<i>Cape Colony: Its History, Commerce, Industries
and Resources</i> [1912]).
<i>C. A.</i>
</chapter>

<chapter name="Kaplege">
<b>Kaplege,</b> Børne- og Ungdomslege, hvori
Deltagerne kappes indbyrdes i Alm. i Løb, dog
ogsaa paa anden Maade. Legene kan øves mellem
to Deltagere som Kapløb i forsk. Varianter:
med Forhindringer, ell. fra forsk. Stillinger,
siddende, liggende, ell. paa alle Fire, forlæns,
baglæns, sidelæns, ell. man kan hinke ell.
hoppe om Kap. Ogsaa kan Legen øves mellem to
Partier som Stafetløb i mange forsk. Former.
<i>Fr. K.</i>
</chapter>

<chapter name="Kapnist, Vasilij Vasiljevitsch">
<b>Kapnist,</b> <sp>Vasilij Vasiljevitsch</sp>,
russ. Digter (1757—1823), tjente i sin første
Ungdom i Hæren og gik senere over i civile
Embeder. Allerede tidlig skrev K. Oder til
Ruslands Forherligelse, men efterhaanden blev
han mere skeptisk som i »Oda nia rabstvo«
(»Ode om Trældommen« 1783), en heftig
Beklagelse over Livegenskabets Indførelse i
Sydrusland, hans Hjemsted. Først langt senere
tryktes dette Digt. K.'s lyriske Digte er ikke
særlig betydelige. Hans Hovedværk er »Jabeda«
(»Lovtrækkeri« 1798), en dramatisk Satire over
Bestikkelighed, Kryberi og Lumpenhed i den
russ. Embedsverden. Indtil Gogol's »Revisor«
staar K.'s Stykke, trods kunstneriske
Svagheder, som det mest fremragende i sin Art.
Hans øvrige dramatiske Arbejder er temmelig
tarvelige. K.'s samlede Værker udgaves 1849 i
Petrograd.
<i>(A. M. B.). H. C-e.</i>
</chapter>

<chapter name="Kap Nord">
<b>Kap Nord,</b> se <sp>Horn</sp>.
</chapter>

<chapter name="Kapok">
<b>Kapok,</b> Frøhaarene af <i>Ceiba pentandra</i> og
forsk. Arter <i>Bombax</i>, hovedsagelig fra
Sydamerika og Vestindien, bruges i stor Mængde
som Stoppemateriale til Møbler og Puder samt
til Fyldning af Svømmebælter.
<i>K. M.</i>
</chapter>

<chapter name="Kaponière">
<b>Kaponière</b> [fr. kapå'n<sub>i</sub>æ.r] (fr.) er en af
Beton ell. undertiden Panser bygget,
skudsikker Flankeringsbygning, fra hvilken udgaar en
raserende Beskydning af den permanente
Befæstnings Grav. Se <sp>Gravflankering</sp>.
Undertiden bestaar K. som en selvstændig
Konstruktion bestemt til med sit Skyts at
flankere særlige Terrainstrækninger, og betegnes
da ofte som <sp>Intervalkaponiere</sp>. Denne
Betegnelse bruges ogsaa om Skytskasematter,
der er indbyggede i Forternes Flanker, og hvis
Skyts er bestemt til at flankere Terrainet
mellem Forterne.
<i>Sch. P.</i>
</chapter>

<chapter name="Kaposi, Moritz">
<b>Kaposi</b> ['kåpo∫i] (Cohn), <sp>Moritz</sp>, østerr
Dermatolog, f. 23. Oktbr 1837 i Kaposvár,
Ungarn, d. 6. Marts 1902 i Wien. K. studerede
1856—61 ved Wiens Univ., hvor han blev
Privatdocent 1866 og derefter Assistent hos Hebra,
hvis Elev han havde været, 1866—71, ekstraord.
Prof. 1875 og Forstander for den
dermatologiske Klinik 1881, samtidig med at han overtog
den Hebra'ske Lærestol. K.'s Navn er knyttet
til Sygdommen <i>Xeroderma pigmentosum</i>, en
fremadskridende, idiopatisk Hudatrofi, ledsaget
af Pigmentering (K.'s Sygdom). Sammen med
Hebra gjorde han indgaaende Undersøgelser
over Rhinoskleromet, og i hans store litterære
Produktion mærkes: »Die Syphilis der
Schleimhäute d. Mund, Nasen und Rachenhöhle«
(1866), »Die Syphilis d. Haut und der
angrenzenden Schleimhäute« (1872—75), »Pathologie u.
Therapie der Hautkrankheiten« (1879),
»Pathologie und Therapie der Syphilis« (1891). Med
Hebra udgav han »Handbuch d. spec.
Pathologie und Therapie der Hautkrankheiten«. Om
Xeroderma skrev han: »Ueber <i>Xeroderma
pigmentosum</i>«. i »Med. Jahrbücher« (1882).
Sygdommens Navn skyldes dog ikke K., men Erasmus
Wilson.
<i>J. S. J.</i>
</chapter>

<chapter name="Kaposvár">
<b>Kaposvár</b> ['kåpo∫va.r], By i det sydvestlige
Ungarn, Hovedstad i Komitat Somogy ved
Floden Kapos og Knudepunkt paa Jernbanen
Budapest—Agram—Fiume, har (1910) 20000 mest
magyariske, katolske Indb., Domkirke,
Slotsruin, Nonnekloster, Overgymnasium,
Infanterikaserne, Vin- og Tobaksavl, Sukkerfabrik.
<i>G. Ht.</i>
</chapter>

<chapter name="Kapp, Friedrich">
<b>Kapp,</b> <sp>Friedrich</sp>, tysk Politiker og Forf.
(1824—84). Han var 1845 blevet ansat ved
Overlandretten i sin Fødeby Hamm, men tog Apr.
1848 sin Afsked ogdrog til Frankfurt a. M. for
at kaste sig ind i det politiske Liv. Efter at
have deltaget i Urolighederne i Septbr maatte
han forlade Byen, sluttede sig Maj 1849 til
Opstanden i Pfalz og maatte derfor 1850
udvandre til Nordamerika, hvor han siden levede
som Sagfører i New York. Han virkede 1855
for Dannelsen af det republikanske Parti og
blev 1866 Statskommissær for Indvandringen.
1870 vendte han tilbage til Tyskland og bosatte
sig i Berlin; var 1872—84 Medlem af den tyske
Rigsdag og hørte her til det nationalliberale,
senere til det tyske frisindede Parti. Han har
forfattet en Rk. Skr omhandlende
Nordamerikas Historie, især for saa vidt Tyskerne har
øvet Indflydelse paa dets Udvikling og Politik,
saaledes Levnedsskildringer af de to tyske
Generaler fra Frihedskrigen, Steuben (1858) og
Kalb (1862), endvidere om de tyske Fyrsters
Salg af Soldater til England under
Frihedskrigen (1864, 2. Udg. 1874), om Frederik d.
Store og de forenede Stater (1871), den tyske
Indvandrings Historie (2 Bd 1868—84) og
Slaveriets Historie i Nordamerika (1860) samt »Aus
und über Amerika« (2 Bd 1876).
<i>E. E.</i>
</chapter>

<chapter name="Kapp, Julius">
<b>Kapp,</b> <sp>Julius</sp>, tysk Musikforfatter, f. 1.
Oktbr 1883 i Steinbach (Baden), var Redaktør
af »Literarischer Anzeiger« og har
offentliggjort en lang Rk. musikalsk-biografiske Bøger
(til Dels i populær Form), der har fundet megen
Udbredelse: »Richard Wagner und Fr. Liszt«
(1908), »Franz Liszt« (1909), »Richard Wagner«
