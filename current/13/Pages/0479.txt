Ottawa. De vigtigste indfødte Sprogætter i K.
er mod Ø. og S. Algonkin- og Irokeser-Sprogene,
mod N. Eskimo-, mod NV. Athapasca-, mod V.
Salish-, Tsimshian-, Wakashan- (Nootka- og
Kwakiutl-) og Haida-Sprogene. Den indfødte
Befolkning er utvivlsomt gaaet stærkt tilbage i
Antal, siden Landets Kolonisation begyndte.
Europæiske Børnesygdomme som Mæslinger og
Kighoste anretter store Ødelæggelser bl.
Indianerne; men den værste af deres Plager er
Tuberkulosen.

Af de indvandrede Elementer er det franske
ældst, som det fremgaar af den efterfølgende
Oversigt over Landets Historie. De over 2 Mill.
fr. Kanadiere nedstammer næsten alle fra fr.
Kolonister, der indvandrede i 17. og 18. Aarh.,
før K. kom under britisk Herredømme. Senere
Indvandring fra Frankrig har kun været
ganske ubetydelig. Saa meget mærkeligere er det
fr. Elements stærke Vækst (1759 fandtes kun
65000 Franskmænd i K.) og den sejge Vedholden
ved fr. Sprog og kat. Religion. Hovedmængden
af det fr. Element lever omkr. nedre St
Lawrence, i Prov. Quebec, der tidligere kaldtes
»Nedre K.« i Modsætning til »Øvre K.« ell.
Landet ovf. Montreal og omkr. de store Søer,
der nu udgør Prov. Ontario. Af Prov. Quebec's
Indb. har 80 % Fransk til Modersmaal. Den fr.
Kanadier er udpræget konservativ og har
sammen med sit Sprog og sin Religion bevaret
meget af forgangne Aarhundreders Sæder og
Skikke. Ogsaa i det østlige Ontario og i de
nuværende Provinser New Brunswick og Nova
Scotia, det gl. fr. Acadia, findes mange
Franskmænd, skønt en stor Del af de fr. Acadiere 1755
forvistes af de eng. Myndigheder. I
Kolonisationen af de vestlige Dele af K. har det fr. Element
derimod kun spillet en ubetydelig Rolle.

De britiske Elementers Hovedsæde er Prov.
Ontario og især Halvøen mellem Søerne Ontario,
Erie og Huron, som væsentlig koloniseredes
efter den nordamerikanske Frihedskrig af loyale
Briter, der udvandrede fra U. S. Mellem det
gammeldags, fr. og kat. Quebec og det moderne,
travle, angelsachsiske og protestantiske Ontario
er Modsætningerne store og uforenelige. For
øvrigt er Briterne allevegne i K. de ledende i
økonomisk Henseende. Derfor har ogsaa Prov.
Quebecs største By, Montreal, et overvejende
britisk Præg. I Kolonisationen af de vestlige
Provinser har den britiske Befolkning taget
langt mere Del end den franske; især er der
fra Ontario udgaaet en Hærskare af unge
Landmænd, som udgør den britiske Kerne i
Prærielandets meget blandede Befolkning.

En betydelig Indvandring af andre Elementer
end fr. og britiske har først fundet St. i de
senere Aartier. Indvandringen til K. voksede,
efter at den kanadiske Prærie 1870 var blevet
aabnet for Kolonisation, men tog først rigtig
Fart omkr. 1900. Der indvandrede saaledes
1900—01: 49000, 1901—02: 67000, 1902—03: 128000,
1909—10: 209000, 1913—14: 385000. Under
Verdenskrigen aftog Indvandringen. 1915—16
indvandrede 48537, 1918—19: 47702, deraf den store
Hovedmængde fra U. S. De fleste Indvandrere
kommer fra Storbritannien og fra U. S. Der
gaar en stadig Strøm af Agerdyrkere fra de
forenede Staters Prærieland op til den
kanadiske Prærie. Men ogsaa fra Europas Fastland er
i de senere Aartier før Verdenskrigen kommet
en anselig Indvandring, som væsentlig er gaaet
til Prærien. Af K.'s Befolkning 1911 var 1586961
født uden for K., deraf 813714 i England og
andre Dele af det britiske Rige, 303680 i U. S.,
121430 i Østerrig-Ungarn, 89984 i Rusland,
39577 i Tyskland, 34739 i Italien, 28226 i Sverige,
20968 i Norge, 17619 i Frankrig. K.'s Regering
søger især at fremme Indvandringen fra
Storbritannien og Irland. Ogsaa fra andre Lande i
Vest-, Mellem- og Nordeuropa ønsker de
kanadiske Autoriteter Indvandring af Agerdyrkere.
For at fremskynde Opdyrkningen skænker
Regeringen 160 acres Jord til enhver Nybygger,
der fremsætter Begæring derom, imod at han
bosætter sig paa Lodden og opdyrker den.
Særlig Interesse har den ret betydelige Indvandring
af Islændere til Manitoba.

Negerracen er kun ganske svagt
repræsenteret i K. Noget talrigere er det østasiatiske
Element, skønt enhver Kineser, der indvandrer
til K., maa betale 500 Dollars i Skat ved
Landgangen. Især findes der i British Columbia
mange kin. Arbejdere i Bjergværkerne, ved
Jernbanerne og ved Landbruget.

39,3 % af Indb. tilhører den rom.-kat. Kirke
(hovedsagelig i Prov. Quebec). Næsten alle de
øvrige tilhører forsk. protestantiske
Kirkesamfund, af hvilke Presbyterianerne, Methodisterne
og Anglikanerne er de talrigste. Af Jøder
fandtes (1911) 74564. I Prov. Quebec, Ontario,
Alberta og Saskatchewan er der særlige
Folkeskoler for Katolikkernes Børn. I hele K. findes
over 27500 Folkeskoler, og der undervises 1 1/3
Mill. Børn. Der er tvungen Skolegang iflg.
Loven, som dog ikke overholdes strengt. Hver
Prov. har et ell. fl. Universiteter (22 i hele K.)
og adskillige Gymnasier. Velkendte er
Universitetet i Toronto, Mc Gill Universitetet i
Montreal og det fransk-kanadiske Laval Universitet
i Montreal og Quebec.

Befolkningens Fordeling over Landet er højst
ulige. Prince Edward Island har 17 Indb. pr
km<sup>2</sup>, og ved St Lawrence River og paa
Halvøen mellem Erie, Ontario og Huron Søerne er
Befolkningstætheden delvis endnu højere. Men
de vestlige Prov. har gennemsnitlig kun 0,7
Indb. pr km<sup>2</sup>, og de nordlige Territorier er
næsten folketomme. En Oversigt over K.'s Prov.
og Territorier og deres Areal og Indbyggerantal
indsættes her:
<table>
<td><td c>Areal<br>i<br>km<sup>2</sup><td c>Befolkning<br>i 1911<td c>Indb.<br>pr.<br>km<sup>2</sup>
<td>Prince Edward Island<td r>5650<td r>93728<td r>17
<td>Nova Scotia<td r>55500<td r>492338<td r>9
<td>New Brunswick<td r>72500<td r>351889<td r>5
<td>Quebec<td r>1830600<td r>2003232<td r>1,1
<td>Ontario<td r>1054800<td r>2523274<td r>2,4
<td>Manitoba<td r>652200<td r>455614<td r>0,7
<td>Saskatchewan<td r>651900<td r>492432<td r>0,8
<td>Alberta<td r>661200<td r>374663<td r>0,6
<td>British Columbia<td r>921600<td r>392480<td r>0,4
<td>Yukon (Territorium)<td r>536300<td r>8512<td c>—
<td>Nordvest-Territorierne<td r>3217200<td r>18481<td c>—
<td>Kanada<td r>9659450<td r>7206643<td r>0,7
</table>
