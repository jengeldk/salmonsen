<sp>Jodoformal</sp>
(Jodoform-Hexametylentetramin-Ætyljodid) gule, opløselige Krystaller af
Smeltepunkt 128°, er begge næsten lugtfrie og
anvendes i St f. J.
<i>R. K.</i>
</chapter>

<chapter name="Jodoformforgiftning">
<b>Jodoformforgiftning.</b> Ved Brugen af
Jodoform til Forbinding (som Gaze, Strøpulver,
indsprøjtet i Emulsion o. s. v.) kan der (ligesom
naar det bruges som indvendigt Medikament)
opstaa Forgiftninger. I de lettere Tilfælde
viser J. sig navnlig ved Forstyrrelser fra
Fordøjelsesorganernes Side, Appetitløshed,
Kvalme, Opkastning; disse Tilfælde svinder gerne
hurtig, naar Midlet fjernes. I de sværere
Tilfælde fremtræder navnlig Symptomer fra
Nervesystemet. Patienten bliver døsig, forstemt,
grædende, der kan optræde Hallucinationer,
Delirier, maniakalske Anfald. Døden kan
indtræde, og man finder da Fedtdegeneration af
Hjerte, Nyrer, Lever o. s. v. Nu, da man har
lært denne Fare at kende og navnlig saa godt
som ganske har forladt at strø større
Mængder Jodoform paa Saarflader, ses de sværere
Tilfælde af J. sjælden. Men de kan dog opstaa
selv ved meget forsigtig Brug af Jodoform, idet
forholdsvis mange Individer synes at have
Idiosynkrasi mod dette Middel. En saadan viser
sig undertiden paa den Maade, at der ved
Brug af selv overordentlig smaa Mængder
Jodoform opstaar et (ofte nældelignende)
Hududslæt over hele Legemet. Alle disse Forhold,
ligesom Jodoformens ilde Lugt, har gjort, at
det Antal Kirurger, der anvender dette
Middel, stadig indskrænkes, især da det er ganske
overflødigt.
<i>E. A. T.</i>
</chapter>

<chapter name="Jodoformgaze">
<b>Jodoformgaze,</b> Gaze imprægneret med
Jodoform; benyttes til Forbinding.
</chapter>

<chapter name="Jodoformin">
<b>Jodoformin,</b> CHJ<sub>3</sub>(CH<sub>2</sub>)<sub>6</sub>N<sub>4</sub>, er et
Additionsprodukt af Hexamethylentetramin med
Jodoform og har i Medicinen samme Anvendelse
som sidstnævnte Præparat, men har en mindre
gennemtrængende Lugt end dette. Gulligt
Pulver.
<i>E. K.</i>
</chapter>

<chapter name="Jodoformogen">
<b>Jodoformogen</b> er et
Jodoform-Æggehvidepræparat, som indeholder 10 % Jodoform, og
som fremstilles ved Fældning af en
Æggehvideopløsning med vinaandig Jodopløsning og
skarp Tørring af det udvaskede Bundfald. Det
er et gulligt Pulver, der kun lugter svagt af
Jodoform, og som bruges i St f. dette som
antiseptisk Middel ved Saarbehandling.
<i>E. K.</i>
</chapter>

<chapter name="Jodoigne">
<b>Jodoigne</b> [зå'dwan<sub>j</sub>], <sp>J. le Marché</sp> (flamsk:
Geldenacken), By i belg. Prov. Brabant, 38 km
ØSØ. f. Bryssel ved Geete (Scheldes
Flodsystem), er Knudepunkt paa Jernbanelinien
Ramillies—Tirlemont og har Uldspinderi og
Papirfabrikker. (1913) 4202 Indb.
<i>G. Ht.</i>
</chapter>

<chapter name="Jodol">
<b>Jodol,</b> <sp>Tetrajodpyrrol</sp>, C<sub>4</sub>J<sub>4</sub>NH,
lysegule ell. hvide Krystaller uden Lugt ell. Smag,
dannes ved Indvirkning af Jod paa Pyrrol,
C<sub>4</sub>H<sub>4</sub>NH, og fremstilles fabriksmæssigt af
Dippelsolie ved Behandling med Jod. J. er
uopløselig i Vand, opløselig i Alkohol, Æter, Kloroform
og fede Olier, sønderdeles af Lyset og ved
Ophedning, og anvendes i Medicinen dels som
Antiseptikum i St f. <sp>Jodoform</sp>, dels til
indvendig Brug i St f. Alkalimetallernes Jodider.
<i>R. K.</i>
</chapter>

<chapter name="Jodometri">
<b>Jodometri</b> betegner en kemisk-analytisk
Metode, hvorved man ved Titrering bestemmer
den i en Opløsning værende Mængde frit Jod;
Grundlaget for Metoden er den Proces, der
forløber, naar Jod paavirkes af
Natriumtiosulfat, Na<sub>2</sub>S<sub>2</sub>O<sub>3</sub>, idet der dannes
Natriumtetrationat, Na<sub>2</sub>S<sub>4</sub>O<sub>6</sub>, og Natriumjodid, NaJ, der begge
er farveløse. Bestemmelsen udføres, ved at
man til den bruntfarvede Jodopløsning,
eventuelt efter Tilsætning af Stivelsesopløsning, der
med Jod giver en intensiv blaa Farve, fra en
Burette tilsætter saa meget af en Opløsning af
Natriumtiosulfat af kendt Styrke, at
Jodopløsningens Farve netop forsvinder, hvorefter
Jodmængden beregnes af den forbrugte Mængde
Tiosulfatopløsning. J. anvendes hyppigt i de
kemiske Laboratorier, saaledes ved
Bestemmelse af frit Klor ell. Brom, idet disse af
Kaliumjodid frigør den ækvivalente Mængde
Jod, der titreres som angivet, ell. ved
Bestemmelse af Mængden af fri Syre, idet en bestemt
Mængde af denne af en Blanding af Jodider og
Jodater frigør en bestemt Mængde Jod, der
lader sig bestemme som ovf.
<i>R. K.</i>
</chapter>

<chapter name="Jodoniumbaser">
<b>Jodoniumbaser</b> er organiske aromatiske
Baser, af hvilke den simpleste,
Difenyljodoniumhydroxyd, J(C<sub>6</sub>H<sub>5</sub>)<sub>2</sub>OH, hvor Jodet optræder
tregyldigt, dannes ved Behandling af lige
Molekyler Jodo- og Jodosobenzol med Sølvilte, som
en stærkt alkalisk Opløsning, der giver
karakteristiske, vel krystalliserede Salte, af hvilke
Jodidet er polymert med Jodbenzol. Ogsaa
blandede J., hvor et ell. fl. Brintatomer i
Benzolkernerne er ombyttede med Alkoholradikaler,
er kendte.
<i>R. K.</i>
</chapter>

<chapter name="Jodosobenzol">
<b>Jodosobenzol,</b> se <sp>Jodosoforbindelser</sp>.
</chapter>

<chapter name="Jodosoforbindelser">
<b>Jodosoforbindelser</b> er ejendommelige
Afledningsprodukter af Jodbenzol e. l.
Forbindelser, hvor Jodet indgaar i Benzolkernen, idet
disse kan addere 2 Atomer Klor under
Dannelse af gule krystallinske Jodidklorider, som
med Natriumhydroxydopløsning giver gule
amorfe J., indeholdende flergyldigt Jod.
Jodbenzol giver saaledes Kloridet C<sub>6</sub>H<sub>5</sub>J . Cl<sub>2</sub>, som
igen giver C<sub>6</sub>H<sub>5</sub>J . O, <sp>Jodosobenzol</sp>, der
er uopløselig i Vand, danner Salte med Syrer
og ved Ophedning spaltes i Jodbenzol og
<sp>Jodobenzol</sp>, C<sub>6</sub>H<sub>5</sub>J . O<sub>2</sub>, der krystalliserer i hvide
Naale og er eksplosivt.
<i>R. K.</i>
</chapter>

<chapter name="Jodospongin">
<b>Jodospongin</b> er et jodholdigt Albuminoid,
der sammen med Spongin findes i
Hornsvampene, bl. a. i den alm. Badesvamp;
Jodindholdet, der er vekslende med Arten og
Voksestedet, og som synes at være størst hos visse
Svampe i Troperne, er kemisk bundet til den
organiske Substans, og ved Svampenes
Hydrolyse med Mineralsyrer faas et J., der efter
Hundeshagen's og Harnack's Undersøgelser
indeholder op til 9 % Jod og 4,5 % Svovl. Det
har tidligere fundet Anvendelse som
Lægemiddel.
<i>R. K.</i>
</chapter>

<chapter name="Jodothyrin">
<b>Jodothyrin</b> [-ty-] (<sp>Thyrojodin</sp>), et
Præparat af Skjoldbruskkirtlen, der sædvanlig
fremstilles af denne Kirtel af Faar, idet de knuste
Kirtler udtrækkes med en svag
Kogsaltopløsning. Af det saaledes dannede Udtræk
udfældes ved Kogning med Eddikesyre en
Æggehvideforbindelse af J., der spaltes ved
paafølgende Kogning med fortyndet Svovlsyre. J.,
der udskiller herved, maa dog renses
