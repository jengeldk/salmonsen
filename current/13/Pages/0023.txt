hvor Kupéerne bibeholdtes helt ell. delvist, men
blev gjorte saa meget kortere, at der udenfor
blev Plads til en fælles Sidegang, der forbandt
en <sp>Forperron</sp> (<sp>Forrum</sp>) i hver Ende af
Vognen, hvorfra der dels var Overgang til den
tilkoblede Vogn, dels fandt Ud- og Indstigning
Sted. Dørene i Siderne bortfaldt samtidig, men
man har dog ogsaa i mange Lande saadanne
Vogne, hvor Sidedørene er bibeholdte, og det
navnlig paa Forstadsbaner for at lette Ud- og
Indstigning. Medens <sp>Overgangsbroerne</sp>
mellem de sammenkoblede Vogne i Beg. var
utildækkede, fandt man senere paa at omslutte
dem med en saakaldt »<sp>Harmonika</sp>«-Bælg
af Læder ell. imprægneret Lærred. Medens
Udviklingen her i Europa fastholdt Anvendelsen af
det oprindelige, i England fremstaaede
<sp>Kupésystem</sp> medførte andre Forhold i
Amerika, at
<sp>Interkommunikationssystemet</sp> blev det mest fremherskende der, og
Hovedtypen for Personvogne blev dér Vogne med
1 ell. kun nogle faa store Rum med en Passage
midt igennem, <sp>Midtergangsvogne</sp>; og
allerede saa tidligt som 1834 fremsatte <sp>Ross</sp>
<sp>Winans</sp>, Maskinmester ved
<i>Baltimore—Ohio</i>-Banen, Tanken om at anbringe en lang
Vognkasse drejeligt paa 2 korte, 2-akslede
Undervogne (<sp>Bogier</sp>, s. d.), en under hver Ende
af Vognkassen. Grunden hertil var, at Amerika
i Jernbanernes Barndomstid var meget tyndt
befolket, saaledes at man kun kunde regne med
ringe Trafik, hvorfor det gjaldt om at anlægge

<img>Fig. 1. Engelsk Stenkulsvogn for Træskinner.</img>

<img>Fig. 2. Persontog fra Manchester—Liverpool-Banens første Tid.</img>

<img>Fig. 3. I-Klasses Personvogn fra
London—Birmingham-Banens første Tid.</img>

<img>Fig. 4. Aabningen af den første Jernbane paa det europæiske Fastland mellem Nürnberg og Fürth den 7.
December 1835. Efter et Maleri af H. Heine i »Deutsches Museum« i München.</img>
