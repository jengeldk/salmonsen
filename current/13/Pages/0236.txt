Landboforholdene stod paa et rent
Godsejerstade. (<sp>Litt</sp>.: <sp>A. D. Jørgensen</sp>,
»Griffenfeld« [2. Bd, Kbhvn 1893—94]).
<i>L. L.</i>
</chapter>

<chapter name="Juel, Jens (dansk Portrætmaler)">
<b>Juel,</b> Jens, dansk Portrætmaler, f. i
Landsbyen Balslev paa Fyn 12. Maj 1745, d. i Kbhvn
22. Decbr 1802; hans Fader var en dansk
Adelsmand, hvis Navn nu ikke kan opgives;
Moderen, E. V.
J., tjente som
Husjomfru paa
Herregaarden
Wedelsborg,
men ægtede
Aaret efter
Sønnens
Fødsel Degnen i
Gamborg, og
hos denne
tilbragte J. sine
Barndomsaar.
Efter sin
Konfirmation blev
han sat i Lære
hos en
Malermester i
Hamburg, Gehrmann, der ikke
blot kunde oplære ham i Haandværket, men
ogsaa give ham Vejledning i Kunsten; hos ham
arbejdede J. i 5—6 Aar og naaede, allerede
før han blev Svend, en saadan Udvikling, at
han kunde skaffe sig en Del Fortjeneste ved at
male saavel Landskaber — et Par af disse
Ungdomsværker findes i Hamburgs Kunsthalle —
som Genrestykker og Portrætter. I en Alder af
en Snes Aar kom han til Kbhvn og vandt straks
saa megen Anerkendelse hos Akademiets
Styrelse, at det tillodes ham at konkurrere til
Guldmedaillerne uden i Forvejen at have
vundet nogen af Sølvmedaillerne; den mindre
tilkendtes ham 1767, den større 3 Aar senere;
begge de præmierede Arbejder var udførte over
gl-test. Emner. 1772 blev han, efter at have
gjort Lykke med et Portræt af Dronningen, af
Hoffets Damer hjulpet til en
Rejseunderstøtteise, med hvilken han begav sig til Rom. Her
malede han foruden nogle Portrætter,
deriblandt et af Abildgaard, den ypperlige Studie
»Dværgen Bajocco« (Kunstmus.), der ved sin
sunde Kolorit og sit brede, kraftige Foredrag
indtager en Særstilling i hans Produktion.
Efter at have opholdt sig omtr. 4 Aar i Rom
drog J. til Paris, hvor han et Aars Tid
studerede de ypperste fr. Mestre og tilegnede sig
den Virtuositet, der fra nu af karakteriserer
hans Værker; der var han sammen med
Clemens og malede sit skønne lille Portræt af
denne Kunstner, siddende ved Arbejdsbordet
(Kunstmus.). 1777 rejste J. til Genève, hvor
han blev næsten 2 Aar og udfoldede en meget
betydelig Virksomhed; her vandt han stor
Anseelse og havde gode Indtægter ved at male
Portrætter, bl. hvilke især Naturforskeren
Bonnet's, der blev stukket i Kobber af Clemens,
vakte stor Opmærksomhed (Kunstakademiet).
Hjemrejsen gik over Hamburg; ogsaa her
dvælede Kunstneren en Tid og malede paa
Bestilling adskillige Portrætter, deriblandt
Klopstock's, som nu findes paa det kgl. Bibliotek
i Kbhvn. 1780 kom J. tilbage til Kbhvn og blev
kort derpaa agreeret ved Akademiet, af
hvilket han 1782 blev Medlem paa et Portræt af
Arveprins Frederik; ordinær Prof. blev han,
efter allerede i et Par Aar at have været
»Hofmaler«, 1786; fra 1795 til sin Død var han
Akademiets Direktør. I Kunstmus. findes det lille
Portræt af ham selv og hans Hustru foran
Staffeliet. J. var den første, som virkelig
begyndte at dyrke det danske Landskab. Han
malede dog væsentlig Portrætter og havde der
hele Landets rigeste og fornemste Mænd og
Kvinder til Modeller. Antallet af hans
Portrætter er overmaade stort, nogle findes i
Kunstmus., mange omkr. paa Herregaardene,
Behandling og Opfattelse var hans Tids, der
mere søgte en malerisk og menneskelig smuk
Fremstilling end indtrængende realistisk
Skildring af Udseende og Karakter. Men hans
Portrætter er meget livfulde, hans Komposition og
Foredrag elegant og hans Tegning sikker, om
end nu og da noget alm., hans Farve ofte
meget smuk. (<sp>Litt</sp>.: <sp>Lowzow</sp>, »Mindeskrift
over Maleren J. J.« [Kbhvn 1891]).
<i>(S. M.). P. J.</i>

<img>J. Juel.</img>
</chapter>

<chapter name="Juel, Just">
<b>Juel,</b> <sp>Just</sp>, dansk Søofficer, f. 14. Oktbr
1664, d. 8. Aug. 1715, studerede først i Kiel for
at kunne indtræde i tyske Kancelli, men da
hans Haab om Ansættelse i dette glippede,
rejste han udenlands, besøgte Nederlandene og
blev efter en Del Eventyr ansat paa den holl.
Orlogsflaade som Adelborst (Kadet) 1684—88.
Ved sin Hjemkomst fik han gennem sin
Slægtning, Admiral Niels Juel, Ansættelse som
Løjtnant i Søetaten og tjente sig efterhaanden op
til Viceadmiral. Han var Deltager i Admiral
v. Støcken's Troppetransport til Skotland, hvor
han døjede meget ondt; senere (1694) som Chef
for Linieskibet »Lindormen« bestod han en Kamp
med en eng. Orlogsmand, der uberettiget vilde
visitere hans Konvoj. Under Felttoget 1700 var
han i U. C. Gyldenløve's Flaade Flagkaptajn
hos Generaladmiralen og spillede en væsentlig
Rolle ved Forsvaret af Hovedstaden under
dennes Bombardement af den eng.-holl.-sv. Flaade.
1709—12 var J. dansk Gesandt hos Tsar Peter
d. Store, hvis Velvillie han ved sin værdige og
frimodige Optræden hurtig vandt. Over sine
Indtryk fra Opholdet ved det russ. Kejserhof
førte han en livlig skrevet Dagbog, der er
udgivet af G. L. Grove under Titlen »En Rejse
til Rusland under Tsar Peter« (1893). Ved sin
Tilbagekomst udnævntes han til Viceadmiral
og blev snart efter ansat ved Hovedflaaden;
med denne, der 1715 kommanderedes af
Admiral P. Raben, deltog han 8. Aug. som Fører
af Avantgarden i det blodige Søslag ved
Jasmund, hvor han blev angrebet af Overløberen
D. Wilster, som var gaaet i sv. Orlogstjeneste
J. blev truffet af en Kanonkugle og døde
straks efter.
<i>C. W.-S.</i>
</chapter>

<chapter name="Juel, Niels (dansk Admiral)">
<b>Juel,</b> <sp>Niels</sp>, dansk Admiral, f. i Kria 8.
Maj 1620, d. i Kbhvn 8. Apr. 1697. Hans Fader
var Rigsraad Erik J., Lensmand i Nordjylland;
1629 var Landet oversvømmet af kejserlige
Tropper, og Moderen (f. Sophie Sehested)
havde af den Grund taget Ophold hos sin
Broder Hannibal Sehested i Norge. J. fik sin
