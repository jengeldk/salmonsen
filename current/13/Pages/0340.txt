fremsattes om hans Forvaltning og om den
Behandling, han lod Bønderne vederfares. Ogsaa
det sv. Rigsraad fandt hans Optræden strafbar.
Rimkrøniken fremstiller J. E. som en
umenneskelig Tyran og beretter om barbariske
Handlinger, han skal have udøvet. 1433—34 rejste
Dalbønderne sig mod J. E. Rejsningen lededes
af Engelbrekt. J. E. trak sig nu tilbage til
Vadstena, og Grev Hans af Eberstein blev
Foged i Västmanland og Dalarne. 1436
overfaldtes J. E. i Vadstena af Östgöta-Bønderne,
førtes til Tinget i Motala og dømtes; han
halshuggedes 9. Decbr s. A. Han begravedes i
Vadstena Klosterkirke, hvor hans Gravsten
endnu er i Behold. J. E. viste sig særdeles
gavmild imod Kirker; han har bidraget til at
pryde Domkirken i Västerås og var meget
rundhaandet over for Vadstena Kloster, hvis
Mindebog ogsaa gav ham en mild Dom. Hans
Hustru overlevede ham kun en kort Tid; J.
E.'s Slægtsgren uddøde med ham.
<i>A. S.</i>
</chapter>

<chapter name="Jøssund">
<b>Jøssund,</b> <sp>Herred</sp>, Uttrøndelagen
Politimesterdistrikt, Sör-Tröndelag Fylke, 79,5 km<sup>2</sup>,
(1920) 1904 Indb., altsaa c. 24 Jndb. pr km<sup>2</sup>,
udgøres af J. Sogn af <sp>Aafjorden</sp>
Præstegæld; det omgives af Herrederne <sp>Aa</sp> og
<sp>Bjugn</sp>. Herredet er et Kystdistrikt,
beliggende paa vestre Side af den store Halvø mellem
Frohavet og Throndhjemsfjorden; det er dybt
indskaaret af Fjorde, Fjældene er for det meste
nøgne og træbare, idet Skov væsentlig findes i
den indre Del af Herredet. Fjældene naar
ingensteds betydeligere Højder (<sp>Keipen</sp> 366
m). Hovednæringsveje er foruden Jordbrug og
Fædrift Fiskerierne (Skrei-, Sei- og Sildefiske),
ligesom Baadebyggeri har spillet en Rolle; af
industrielle Bedrifter mærkes Mejeri, Sildolje-
og Kraftfoderfabrik. Herredets Indtægt er for
1908 opført med 196,000 Kr., dets Formue med
610000 Kr. og for 1917 resp. 353475 Kr. og
1355000 Kr. Til Herredet hører en Række Øer,
i alt 60, med et samlet Areal af 9,6 km<sup>2</sup>;
Dampskibsanløbssteder er <sp>Valdersund</sp> og
<sp>Lysøsund</sp>. (<sp>Litt</sp>.: »Norges Land og Folk«: <sp>H.
Helland</sp>, »S. Trondhjems Amt« [Kria 1898]).
<i>(N. S.) M. H.</i>
</chapter>

<chapter name="Jötunheim">
<b>Jötunheim</b> [-hæ^im], d. s. s.
<sp>Jotunheim</sp>.
</chapter>
