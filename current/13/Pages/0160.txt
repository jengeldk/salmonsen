Skov, Resten er Snaufjeld, Myr, Is og Sne.
(<sp>Litt</sp>.: »Norges Land og Folk«: Søndre
Bergenhus Amt af J. Vibe [Kria 1896]).
<i>(J. F. W. H.). M. H.</i>
</chapter>

<chapter name="Jón Einarsson">
<b>Jón Einarsson</b> ['jon-'æ^i-], isl. Lovsigemand,
f. c. 1230, d. 1306. Han var Lovsigemand 1267
og 1269—70, og efter at Lovmandsembedet var
oprettet 1271, var han Lovmand 1277—94 for
Syd- og Østlandet. J. er mest bekendt af den
ny Lovbog, som han 1280 bragte til Island, og
som fik Navnet Jónsbók, vistnok fordi han har
været Hovedmanden ved dens Udarbejdelse.
Under de Forhandlinger, som dens Vedtagelse
gav Anledning til, optraadte J. som den
Mæglende. (<sp>Litt</sp>.: »Safn til sögu Íslands« II).
<i>B. Th. M.</i>
</chapter>

<chapter name="Jón Eiríksson">
<b>Jón Eiríksson</b> ['jo^uu.n-'æ^i.rik'så.n], se
<sp>Erichsen, Jón</sp>.
</chapter>

<chapter name="Jones, E. B.-">
<b>Jones</b> [dзo<sub>u</sub>nz], <sp>E. B.</sp>-, se <sp>Burne-J.</sp>
</chapter>

<chapter name="Jones, Harry David">
<b>Jones</b> [dзo<sub>u</sub>nz], <sp>Harry David</sp>, Sir, eng.
General, f. 14. Marts 1792, d. 2. August 1866 i
Sandhurst. 16 Aar gl traadte han som Løjtnant
ind i Hæren, deltog i Krigen i Spanien
1810—14, hvorefter han en kort Tid tjente i Amerika
under Greneral Lambert. 1815 stod han i den
eng. Invasionshær i Frankrig og var
Kommandant paa Montmartre. Som Oberst knyttedes
han en Tid lang til Ingeniørskolen i Chatham
og udnævntes ved Krim-Krigens Udbrud til
Brigadegeneral. I Forening med Baraguay
d'Hilliers ledede han Operationerne mod
Bomarsund og fik som Belønning herfor
Generalmajorstitelen og Kommandoen over de eng.
Ingeniørtropper paa Krim. 1856 blev han Chef
for Militærskolen i Sandhurst, udnævntes 1860
til Generalløjtnant og stilledes i Spidsen for
Ingeniørkorpset.
<i>B. P. B.</i>
</chapter>

<chapter name="Jones, Henry Arthur">
<b>Jones</b> [dзo<sub>u</sub>nz], <sp>Henry Arthur</sp>, eng. dram.
Forf., f. 1851. Han fik en tarvelig Opdragelse
og kom i Handelslære, da han var 13 Aar gl.
Allerede som ganske ung begyndte han at
skrive Skuespil, og 1878 fik han sit første Stykke
<i>Only Round the Corner</i> opført i Exeter. Han
har senere skrevet en Rk. Skuespil, af hvilke
mange har gjort stor Lykke, ikke blot i
England, men ogsaa paa Fastlandet og i Amerika.
Af disse Skuespil nævnes: <i>A Clerical Error</i>
(1879), <i>Saints and Sinners</i> (1884), <i>The
Middleman</i> (1890), <i>Judah</i> (1890), <i>The Dancing Girl</i>
(1891), <i>The Case of Rebellious Susan</i> (1894),
<i>The Rogue's Comedy</i> (1896), <i>The Physician</i>
(1897), <i>Mrs. Dane's Defence</i> (1900), <i>Chance the
Idol</i> (1902), <i>Joseph Entangled</i> (1904). Intet af
hans Arbejder naar det betydelige. Bedst er
<i>Mrs. Dane's defence</i>. Desuden har J. skrevet en
Rk. kritiske Artikler om Teatret, <i>The
Renaissance of the English Theatre</i>.
<i>(T. L.). I. O.</i>
</chapter>

<chapter name="Jones, Inigo">
<b>Jones</b> [dзo<sub>u</sub>nz], <sp>Inigo</sp>, eng. Arkitekt, f. i
London 1572, d. 1652. Han begyndte som
Haandværker og Maler, men indflydelsesrige Mænd
interesserede sig for ham og lod ham berejse
Frankrig, Tyskland og Italien; nu besluttede
han ganske at ofre sig for Bygningskunsten,
studerede i Rom og Venedig, men først og
fremmest i Vicenza, hvor Palladio's Værker
gjorde et dybt og varigt Indtryk paa ham, og
det er ogsaa dennes strenge, fuldt udviklede
Renaissancestil, <i>Palladian style</i>, som J. indførte
i England, hvor den slog dybe Rødder og
gjorde Skel i eng. Bygningskunst. 1605 vendte han
tilbage til England og blev ledende Arkitekt
under Kongerne Jakob I og Karl I. Hans
Hovedværk er Whitehall Palace i London, som efter
Udkastet tegnede til at blive enestaaende
storslaaet, men hvoraf han kun naaede at faa
fuldført Banqueting House, en prægtig
Søjlebygning i to Stokværk. Bl. hans andre Værker
maa nævnes Villa Chiswick, der er paavirket
af Palladio's Villa Rotunda, og Wilton House.
At J. skulde have tegnet Rosenborg for
Christian IV, er ganske uhistorisk. (<sp>Litt</sp>.: <sp>Kent</sp>,
<i>Designs of I. J.</i> [London 1727 og 1770];
<sp>Cunningham</sp>, <i>I. J. A life of the architect</i> [smst.
1848]; <sp>Loftie</sp>, <i>I. J. and Wren</i> [smst. 1893]).
<i>(E. S.). C. A. J.</i>
</chapter>

<chapter name="Jones, John Paul">
<b>Jones</b> [dзo<sub>u</sub>nz], <sp>John Paul</sp>, eng. Søfarende,
f. 6. Juli 1747, d. 18. Juli 1792. J. kom 12 Aar
gl til Søs, 3 Aar senere ansattes han som
Styrmand paa en Slavehandler, hvor han forblev i
5 Aar; en Tid derefter levede han af at drive
Smugleri mellem Øen Mann og England og
kom derefter i regelmæssig Fart paa
Vestindien. 1773 traadte han i amer. Orlogstjeneste
og blev Løjtnant. 1777 var han avanceret til
Chef for en Fregat og udførte med denne fl.
eventyrlige Bedrifter paa den eng. og irske
Kyst; hans Besætning gjorde omsider Mytteri,
og J. maatte flygte til Frankrig, hvor han 1779
udrustede en gl fr. Ostindiefarer, med hvilken
han bekrigede Englænderne. Under en
fortvivlet Kamp ud for Leith blev hans Skib stærkt
medtaget; det lykkedes ham imidlertid at entre
den ene af sine Modstandere, i hvilken han
flyttede over, inden hans eget Skib sank. Ud
for Texel bestod han heltemodig en ny Kamp
mod Hollænderne og slap velbeholden ind til
l'Orient. Efter 1781 gjorde han en Tid lang
Tjeneste ved den fr. Flaade, men afskedigedes
efter Fredsslutningen; kom derefter i russ.
Tjeneste og steg til Kontreadmiral. Som saadan
sendtes han til Potemkin og gjorde 1788
udmærket Fyldest i Slaget i Sortehavet 7. Juni.
Snart efter kom han dog i Strid med sine
Overordnede og fik derefter Afsked. Efter fl.
forgæves Forsøg paa atter at komme i russ. og
— da dette mislykkedes — i sv. Tjeneste trak
han sig tilbage til Paris, hvor han døde.
<i>C. W.-S.</i>
</chapter>

<chapter name="Jones, Owen">
<b>Jones</b> [dзo<sub>u</sub>nz], <sp>Owen</sp>, eng. Arkitekt og
Kunstforfatter, f. 15. Febr 1809 i Wales, d.
19. Apr. 1874. Som ung berejste han i en
Aarrække Sydeuropa og Ægypten, og Resultatet
af sine indgaaende Studier nedlagde han i
Værkerne <i>Plans, elevations and sections of the
Alhambra</i> (1842—45), og <i>Views on the Nile
from Cairo to the second cataract</i> (1843).
Senere har han udg. en Række Værker, mest over
dekorative Emner, hvoraf det betydeligste er
<i>Grammar of ornament</i> (1856), for sin Tid et
Hovedværk over Ornamentikkens stilistiske
Udvikling. Som Arkitekt og Dekoratør
udsmykkede han 1850 det Indre af Hovedbygningen paa
Verdensudstillingen i Hydepark, og da dette
»Krystalpalads« senere flyttedes til Sydenham
1852, dekorerede han det Indre saaledes, at
hvert Rum i sin Stil og Udsmykning svarede
til Indholdet.
<i>(E. S.). C. A. J.</i>
</chapter>
