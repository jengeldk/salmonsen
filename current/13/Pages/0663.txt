Aartier ind i 17. Aarh. Senere mistede
Kartoucheværket sin dominerende Stilling, om end K.
med buklede, ovale Midtfelter er ret alm.
under Barokkens vekslende Former og under
Rokokoen.
<i>C. A. J.</i>
</chapter>

<chapter name="Kartove">
<b>Kartove,</b> Navn, der i 16. Aarh. brugtes om
Metalkanoner. Man havde af K. alle Kalibre,
men Benævnelsen brugtes dog mest om de
større fra 20 Pd's Kaliberen og opefter. De var af
Middellængde — indtil 20 Kalibre lange — og
brugte ikke store Ladninger, højst 2/3—3/4
Kuglevægt.
<i>H. H.</i>
</chapter>

<chapter name="Karttikeya">
<b>Karttikeya</b> (»Kṛittikā'ernes ɔ: Plejadernes
Søn«), en ældre Betegnelse for den indiske
Krigsgud, <sp>Skanda</sp> (s. d.).
<i>D. A.</i>
</chapter>

<chapter name="Kartum">
<b>Kartum,</b> se <sp>Khartum</sp>.
</chapter>

<chapter name="Kartæske">
<b>Kartæske,</b> et Projektil til det svære Skyts,
bestaaende af en Kartæskbøsse med Laag og
Bund, der er fyldt med Kugler, Kartæskkugler.
Kartæskbøssen skal da gaa i Stykker i det
Øjeblik, den forlader Mundingen, saa Kuglerne kan
fare ud. Bøssen bestaar af tyndt valset
Pladejern, der rulles op som en Cylinder og
sammennittes. Bunden — en Smedejerns- ell.
Zinkskive — tjener som Drivspejl for Kuglerne og
maa derfor være saa stærk, at den kan
overføre Krudtgassens Tryk til Kuglerne, uden at
den deformeres. Uden paa Bunden er ofte
fastgjort en Træbrik for at sikre K.'s Stilling i
Kanonens Leje. Til Bunden ell. Laaget, der
ligeledes dannes af en Smedejerns- ell. Zinkskive,
er i Alm. fastgjort en Hank. For ikke at faa
Kanonens Løb beskadiget af Kartæskbøssen,
hvis denne skulde gaa i Stykker, inden den
har forladt Mundingen, har man i de senere
Aar dannet Bøssen af en Cylinder af valset
Zink, der er opskaaren langs 3 Frembringere,
og uden om hvilken der ligger en tynd Kappe
af Messingblik. Kartæskkugierne er af Zink,
Smedejern ell. Bly, legeret med Tin og
Antimon. De stables i Bøssen, og Mellemrummet
mellem dem udfyldes med Svovl ell. Harpiks,
hvorved de faar et fastere Leje. Til de mindre
Kalibre bruger man mindre, til de større
Kalibre større Kugler.
<i>H. H.</i>

<img>Kartæske.</img>
</chapter>

<chapter name="Karun (Flod)">
<b>Karun,</b> Flod i det sydvestlige Persien, Biflod
til Shatt-el-Arab, udspringer paa Bjergkæden
Serde-Kuh, SV. f. Ispahan, flyder først mod
SØ., derpaa mod NV. og gennembryder endelig
ved Byen Shushter den sidste af det persiske
Højlands Randkæder, hvorefter den bliver
sejlbar. Herfra flyder K. under talrige
Slyngninger mod SV. Sejlbarheden afbrydes af
Strømhvirvlerne ved Ahvaz omtr. Halvvejen mellem
Shushter og Monaminera, hvor K. falder ud
i Shatt-el-Arab. 1888 blev Skibsfarten paa K.
frigivet, og Floden befares nu af engelske
Dampere saavel oven, for som neden for
Strømhvirvlerne ved Ahvaz.
<i>M. V.</i>
</chapter>

<chapter name="Karun (se Kerun)">
<b>Karun,</b> se <sp>Kerun</sp>.
</chapter>

<chapter name="Karunkel">
<b>Karunkel,</b> d. s. s. <sp>Caruncula</sp>.
</chapter>

<chapter name="Karup">
<b>Karup,</b> Sogne- og Stationsby i Midtjylland,
Lysgaard Herred, Viborg Amt, c. 22 km SV. f.
Viborg, havde 1. Febr. 1921 58 Gaarde og Huse
og 473 Indb. Byen har Kirke — en Rest af en
middelalderlig stor »Vor Frue Kirke«, der var
en meget søgt Valfartskirke —, Skole,
Forsamlingshus, Mejeri, Købmandshandel.
Markedsplads, Cementstøberi m. m. samt
Elektricitetsværk og Station paa den 1906 aabnede
Viborg—Herning-Bane, med Telegrafstation og
Postekspedition.
<i>H. W.</i>
</chapter>

<chapter name="Karup, Johannes Ferdinand Georg">
<b>Karup,</b> <sp>Johannes Ferdinand
Georg</sp>, dansk-tysk Forsikringsmatematiker
(Aktuar), f. i Kbhvn 9. Maj 1854, Søn af den ogsaa
som dansk Forsikringsskribent kendte
Literat C. F. W. I. K., flyttede 1864 med sin Fader
til Dresden, hvor han gik i Skole til 1869, da
Faderen blev syg og derfor lagde Beslag paa
ham som Medhjælper ved sine litterære
Arbejder. Meget tidligt havde K. vist udprægede
Anlæg for Matematikken, og da Faderen 1870 døde,
havde K. allerede saa megen Indsigt i
Forsikringsteknikken, at han kunde skrive
Slutkapitlet i den af Faderen ikke helt fuldførte »Handb.
der Lebensversicherung«. 1871 ansattes K. i det
store tyske Livsforsikringsselskab
»Gothabanken« i Gotha, hvortil han, indtil han 1916 trak
sig tilbage, derefter uafbrudt var knyttet — i en
lang Aarrække som ledende Aktuar. Særlig
bekendt er K. bleven gennem sine grundige
livsforsikringstekniske litterære Arbejder. 1881 udgav
han »Die technischen Grundlagen für das
Beamten-Pensions-Institut des Assekuranzvereins
oesterreichischen Zuckerfabriken«, der fandt
megen Paaskønnelse i de germanske Lande;
1893 udsendte han en Undersøgelse over den
gothaske Embedsmands-Enkekasses Status og
gav heri en Fremstilling af saadanne Kassers
rationelle Indretning. I Forbindelse med Dr. R.
Gollmer har han foretaget en Rk.
Undersøgelser over Dødeligheden i forsk. Samfundsklasser
efter »Gothabanken«'s Erfaringer, og spredt i
tyske og eng. Tidsskrifter findes talrige
værdifulde Afhandlinger af ham. Endelig har han
1903 udgivet det meget omfangsrige Arbejde:
»Die Reform des Rechnungswesens der Gothaer
Lebensversicherungsbank a. G.«, der af Aktuarer
betegnes som et Værk af fremragende Bet. Som
Paaskønnelse for sit videnskabelige Arbejde fik
K. 1891 Professortitelen, og 1895 hædrede
Universitetet i Jena ham ved at udnævne ham til
<i>Dr. phil. h. c.</i>
<i>Chr. Th.</i>
</chapter>

<chapter name="Karup Aa ell. Skive Aa">
<b>Karup Aa</b> ell. <sp>Skive Aa</sp>, den største
Længdeaa i Jylland næst Gudenaa, c. 78 km
lang med et 756 km<sup>2</sup> stort Opland,
udspringer paa Alhedens Plateau omtr. midt mellem
Silkeborg og Herning lidt N. f. Chausseen. Den
opstaar af de smaa Vandløb <sp>Bording Aa</sp>,
der udspringer i en Højde af 86 m, og
<sp>Skyggeaa</sp>, der kommer fra den nu udtørrede
Bølling Sø, 66 m o. H. Efter at de har forenet sig
i en Højde af 56,5 m, løber Aaen under fl.
Navne, Karup Aa, Vridsted Aa og Skive Aa,
mod NV. og N. og falder ud i Limfjorden ved
