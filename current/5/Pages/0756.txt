Værker, kun i ringe Grad beskæftigende sig
med dansk Litt.; bl. dens tidligere Redaktører
er C. F. Wadskjær og Th. Clitau. Efter at
Berling havde faaet Udgivelsen i sin Haand tillige
med de andre Wielandt'ske Journaler, kom der
bedre Plan i det hele Foretagende, man
helligede den danske Litt. større Opmærksomhed,
og der mærkes mere til Kritik og Diskussion
end før. I 18. Aarh.'s første Halvdel opstaar de
folkelig raisonnerende Ugeblade efter det fra
England udgaaende Forbillede, Forsøg paa at
efterligne Steele's og Addison's satirisk
moraliserende »Tatler« og sidstnævntes berømte
»Spectator«. Wielandt er ogsaa paa dette
Omraade Banebryderen, og den første Prøve i D.
paa »Spectator«-Litt. (som man almindeligvis
kalder den), er hans, snart ophørte,
Fordanskning af en hamburgsk Journal af den Art (1726).
Holberg's Eftertrykker, Phönixberg, forsøgte
sig samtidig som vittig Journalist med den
»Forkerte Mercurius«. Efter et Par Tilløb i lgn.
Retning af anonyme Forf. begyndte <sp>Jørgen
Riis</sp> (d. 1749) sit Ugeblad »Den Danske
Spectator, samt Sande- og Gransknings-Mand«, 1744
-45, med det poetiske Tillæg »Anti-Spectator«.
Begge udkom uden Forf.'s Navn og gjorde
straks megen Lykke, ja oversattes paa Tysk,
da man antog ingen ringere end Holberg for
Ophavsmand til dem. Men snart vendte
Stemningen sig, Bladet vakte ikke lidet Anstød ved
sine skarpe Angreb paa mange Slags Personer
og Forhold, og dette belletristiske
Oppositionsorgan i moderne human Retning fremkaldte
atter Opposition fra konservativ Side, saa at der
1745 udspandt sig en litterær Spectator-Fejde.
Elskværdigere i sin Ironi og Moralisering over
Samfundstilstandene var den »Spectator«, som
Tyskeren J. E. Schlegel (d. 1749) udgav
ugentlig i sit Modersmaal under Titlen »Der
Fremde«, 1745-46. Derimod lignede La Beaumelle's
fr. <i>Spectatrice danoise</i> (1748-58) mere Riis'
Tidsskrift, ved Siden af træffende
Bemærkninger om den danske Nation indeholder den
fejende og overfladiske Udtalelser.

Fra omtr. 1750 til Aarh.'s Slutn. kom der
ingen ny Aviser (i egl. Forstand) op i
Hovedstaden. Man havde de Höpffner'ske og de
Berling'ske, sidstnævnte hele Tiden i Kvartformat,
og i forsk. Udg. paa Tysk og Dansk, som
»Kopenhagener Zeitungen« (indtil 1797), den
danske Maanedsavis »Stats-Tidender« (1762
-1802) og den rigtige Berlingske Avis, der
hed »Kiøbenhavnske Danske Post-Tidender«
indtil 1761 og derefter »De til Forsendelse med
Posten alene privilegerede Kjøbenhavnske
Tidender« (til 1808). »Adressekontorets
Efterretninger« under Agent Holck's Overledelse bragte
ikke alene Avertissementer, men havde ogsaa
en Nyhuedsrubrik. Paa Grænsen mellem Avis og
Tidsskrift stod en anden af Holck udg. Journal,
»Aftenposten« (fra 1772, redigeret af E. Balling),
der holdt sig i mange Aar. I den Struensee'ske
Trykkefrihedsperiode myldrede pludselig en
Mængde ny Blade frem, fulde af Skandalnyt og
ærerørige Sigtelser; men de varede lige saa
lidt, som de duede. - Provinsbyerne begyndte
i Aarh.'s sidste Halvdel at komme lidt mere
med, Odense forud for de andre, med hele to
Aviser, nemlig den Hempel'ske (tidligere
efterhaanden Biering's, von Westen's og Seidelin's),
begyndt 1772 og fortsat under forsk. Navne
- nu er den »Fyens Stiftstidende« -, og den
Iversen'ske, opr. »Fyens Stifts Avis« (1780),
siden under forsk. Titler, i 19. Aarh. fortsat som
»Ove Thomsens Avis« og dernæst som »Fyens
Avis«, indtil den endte sin lange Løbebane
1868. Man fortalte at Hempel og Iversen, der
først havde polemiseret ivrig mod hinanden,
vedblev med denne Polemik efter deres
Forsoning, som et aftalt Spil for at skaffe deres
respektive Blade Abonnenter. Den eneste
sjællandske Provinsby, der havde Avis i 18. Aarh.,
var Helsingør, og dens Blad begyndte endda
først 1798. I Jylland havde Aalborg fra 1767
sine »Jydske Efterretninger« ɔ: den nuv.
Stiftstidende, Aarhus derimod ikke før 1794 sin
»Kgl. allernaadigst privilegerede Stifts Adresse
Contoirs Tidende«, ligeledes fortsat til vor Tid.
I Hertugdømmerne trykkedes der ved Aarh.'s
Slutn. Blade i Flensborg, Haderslev, Slesvig,
Kiel og Altona, »Islandske Maaneds-Tidender«
eksisterede 1774-76, og i det fjerne Vesten, i
Christianssted, udkom 1770-92 <i>The Royal
Danish American Gazette</i> paa Engelsk som det
danske Riges yderste journalistiske Forpost.

Med disse <sp>politiske</sp> Tidender - samt
med nogle faa udenlandske - nøjedes man i
D. i Hjemmene, paa Kaffehuse og Vinstuer og
i de dengang talrige fremvoksende Klubber.
Men Tyngdepunktet i Datidens periodiske
Presse laa i <sp>Tidsskrifterne</sp>, de ugentlige og
de maanedlige: fra Udlandet var Oplysnings-
og Reformiveren indkommen i Landet ved
Aarhundredets Midte, og Lysten til at drøfte alle
mulige Emner med Borgerheld og Borgerdyd
for Øje gav sig snart Udslag i et rigt Flor af
belærende, underholdende, kritiserende og
diskuterende Journalistik. Der var i Hovedstaden
Holck's »Paketbaad« (1777-79) og lidt tidligere
»Fruentimmer-Tidende« (1767-70); det
»Almindelige danske Bibliotek« (ved Abrahamson,
Bast og L. Smith, 1778-80); »Morgenposten«
(en »Middagspost« udkom ogsaa i 1790'erne),
der med sin Afløser, »Journal for Politik,
Natur og Menneskekundskab«, holdt ud 1786-
1829; »Borgervennen« (udgivet af og for det
forenede Understøttelsesselskab), som først lagde
sig til Hvile 1888 efter en 100-aarig Tilværelse;
»Iris« i Aarene 1791-95, med Fortsættelsen
»Iris og Hebe« (1796-1810); J. K. Høst's
skandinaviske »Nordia« (1765-96) og derefter
»Skandinavisk Museum« (Organ for skandinavisk
Litteratur-Selskab); »Politivennen«, det fra dansk
Skønlitteratur velkendte »ugentlige
Almuesblad«, begyndt 1798, først ophørt 1845;
»Politisk og fys. Magazin«, »Samleren« o. m. fl.
Digtere som Wessel (<i>Votre Serviteur Otiosis</i>)
udgav belletristiske Tidsskrifter, Tode fl. forsk.,
som »Blandinger«, »Den medicinske Tilskuer«
m. m.; M. C. Bruun og P. A. Heiberg benyttede
Tidsskriftformen til at udbrede deres frisindede
politiske Anskuelser. Aviserne maatte bøje sig
for den herskende Tendens og lade Tidsskrifter
af blandet Indhold udgaa som Tillæg. Saaledes
Adressekontorets kritiske Journal, redigeret af
Jac. Baden, og dets »juridiske, medicinske og
