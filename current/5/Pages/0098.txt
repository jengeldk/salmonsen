(grøn Stær) blev lige saa grundlæggende som
hans nævnte fysiologiske Skr.
<i>J. S. J.</i>
</chapter>

<chapter name="Coccolithophoridæ">
<b>Coccolithophoridæ</b> [-tofo-], se
<sp>Flagellater</sp>.
</chapter>

<chapter name="Coccoloba L.">
<b>Coccoloba</b> L., Slægt af Skedeknæfamilien,
Træer ell. Buske med oftest store Blade og
smaa Blomster i lange Aks ell. Klaser. Det
højt sambladede Bloster bliver kødfuldt og
omslutter den trekantede Nød, naar denne modnes.
125 Arter i det tropiske og subtropiske Amerika.
Af nogle spises Frugtkødet, saaledes af <i>C.
uvifera</i> Jacq., hvis Frugter er saa store som
Kirsebær; ogsaa denne Arts Ved anvendes.
<i>A. M.</i>
</chapter>

<chapter name="Coccosteus">
<b>Coccosteus</b> [-steus], se <sp>Skjoldfisk</sp>.
</chapter>

<chapter name="Coccothraustes">
<b>Coccothraustes</b> [-'tra^u-], se <sp>Kærnebider</sp>.
</chapter>

<chapter name="Coccus, se Skjoldlus">
<b>Coccus,</b> se <sp>Skjoldlus</sp>.
</chapter>

<chapter name="Coccus (bot.)">
<b>Coccus</b> (<sp>bot</sp>.), i Bakteriologien
Fællesbetegnelse for kugleformede Bakterier (Mikrokokker,
Diplokokker, Strepto- og Stafylokokker), efter
som de er lejrede henholdsvis enkeltvis, parvis,
i Kæder eller i Hobe, se i øvrigt <sp>Bakterier</sp>.
<i>Fr. W.</i>
</chapter>

<chapter name="Coccygodyni">
<b>Coccygodyni</b> ['kåksy-], Smerter og Ømhed i
Egnen af Halebenet (<i>Coccyx</i>). Lidelsen kan bero
paa en Betændelse i dette Ben ell. dets
Ledforbindelse med Krydsbenet; men som oftest er
Smerterne forplantede gennem Nerverne, f. Eks. fra
betændelsesagtige Sygdomme i Organerne i det
lille Bækken (saaledes Livmoderen,
Æggestokkene o. s. v.), ell. maa opfattes som en ren
Neuralgi ell. som Udtryk for en Lidelse af hele
Nervesystemet (især Hysteri). Lidelsen
optræder i det langt overvejende Antal Tilfælde hos
Kvindekønnet. Smerterne optræder ofte
stærkest, naar Patienten sætter sig ned ell. rejser
sig op. Behandlingen maa først og fremmest
rette sig efter den til Grund liggende Sygdom;
endvidere anvendes Igler, Omslag, Bade,
Elektricitet, ja undertiden er Operationer, saaledes
Borttagelse af Halebenet, nødvendige.
<i>Lp. M.</i>
</chapter>

<chapter name="Coccygologi">
<b>Coccygologi</b> ['kåksy-] (af <i>coccyx</i> = Gøg),
Læren om Gøge. Gøgens ejendommelige
Yngleforhold har bevirket, at enkelte Ornitologer har
gjort Gøgene til deres Specialstudium, og der er
fremkommet adskillige Værker udelukkende om
Gøgens Livsforhold, for Studiet af hvilket man
har dannet Ordet C., medens dets Dyrkere
kaldes <sp>Coccygologer</sp>.
<i>O. H.</i>
</chapter>

<chapter name="Coccygomorphæ">
<b>Coccygomorphæ</b> ['kåksy-], en Benævnelse
brugt af <sp>Huxley</sp> 1867 for en Gruppe af
Skrigefugle, indeholdende bl. a. Isfugle, Tukaner,
Næshornsfugle og Biædere.
<i>O. H.</i>
</chapter>

<chapter name="Cocentaina">
<b>Cocentaina</b> [kåþæn'ta<sub>i</sub>na], <sp>Concentaina</sp>,
By i det østlige Spanien, Prov. Alicante, ligger
57 km N. f. Alicante ved Foden af det 1386 m
høje Moncabrer, (1910) 7900 Indb. C. har antikke
Ruiner og et Slot, der tilhører Hertugen af
Medina Celi. Byen driver Papir- og
Lærredsindustri og har en besøgt Messe.
<i>H. P. S.</i>
</chapter>

<chapter name="Cochabamba">
<b>Cochabamba</b> [kåt∫a'wamba], 1)
<sp>Departement</sp> i Republikken Bolivia, ligger mellem
Floderne Mamorés, Benis og Rio Grandes øvre
Løb og omfatter en Del af den østlige Cordillere
saavel som dennes nordlige Skraaning og
Højsletten S. f. Cordilleren. 60418 km<sup>2</sup> med (1910)
380669 Ind. - 2) Hovedstad i Dep. C.,
(1910) 24512 Indb., ligger 2560 m o. H. paa en
veldyrket Slette, har enetages Huse, handler
med Omegnens Produkter, Hvede, Majs og Koka
samt tilvirker Sæbe, Øl, Lædervarer, Stivelse og
Lervarer. Byen grundlagdes 1565 under Navnet
Ciudad de Oropesa.
<i>M. V.</i>
</chapter>

<chapter name="Cochenille">
<b>Cochenille</b> [dansk kåsj<sub>ə</sub>'nel<sub>ə</sub>, sp. kåt∫i'nil<sub>j</sub>a],
den paa Kaktusplanten <i>Opuntia coccinellifera</i>
levende Skjoldlus, som leverer det velbekendte
røde Farvestof. Hannen har to røgfarvede
Vinger, 10-leddede Følehorn og lange Halebørster.
- Den er meget lille og maaler i Vingefang kun
c. 1 mm. Hunnen er saavel som Hannen af en
dyb, mørkerød Farve, men mangler dennes
Vinger og er nærmest en tyk, noget uformelig
Klump, med svagt udviklede Ben, Længde c.
1 cm. Angaaende Munddelenes Bygning og
Anatomien i det hele henvises til Artiklen Skjoldlus.
- C.'s egl. Hjem er Meksiko; men den er
derpaa blevet udbredt omtr. over hele den tropiske
Zone og findes saaledes paa de vestindiske Øer,
Spanien, Algier, Java og Teneriffa. Hunnen
sidder med Snabelen nedboret i Plantens Kød,
opsugende dens Safter. Den er altid dækket med
en tæt, hvidkornet Voksmasse, saaledes som det
fremgaar af Billedet; Vokset udsvedes af talrige
Hudkirtler, spredte over hele Legemet. Naar
Hunnen dør, falder den ned fra Planten, men
dens talløse Æg ligger gemte i det hvide
Vokslag, og efter kort Tids Forløb kommer de spæde
Larver frem. Hannerne gennemløber et
hvilende Puppestadium, inden de bliver fuldt
udviklede Insekter, Hunnerne mangler derimod et
saadant. Da der til et Kulds Udvikling i det
højeste kun behøves lidt over en Maaned, vil
man se, at man kan høste fl. Kuld, ofte 5-6, om
Aaret. Hunnerne af det sidste Efteraarskuld
overlever befrugtede Regntiden og lægger først
efter dennes Ophør deres Æg. - Overalt, hvor
C. dyrkes, findes store, vidtstrakte
Opuntiamarker, og paa bestemte Tider af Aaret er Kvinder

<img>Fig. 1. Cochenille-Skjoldlus, Han og Hun. </img>
<img> Fig. 2. Et Stykke af en Kaktusplante med de af 
Vokskorn omgivne Hunner. </img>
