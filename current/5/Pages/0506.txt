De <sp>fast anbragte Land-D.</sp> findes i
mange forskellige Størrelser og Typer. De
bygges saaledes saavel liggende som
staaende, afhængig af det Formaal, hvortil
de skal anvendes, og den til Raadighed
værende Plads. Smaa Maskiner kan være
Højtryks-D. ell. Lavtryks-D., større D. er
altid Flergangs-D., ofte med to eller flere
Cylindre i Tandem.

Kraftoverførslen fra Maskinen sker i de fleste
Tilfælde ved Rem- ell. Tovtræk, især hvor større
D. skal anvendes til Drift af elektriske
Generatorer, der kræver et højt Omdrejningstal.
Mindre D. kan gøres tilstrækkelig hurtiggaaende
til at kunne kobles direkte til en Dynamo (se
Fig. 23). Saadanne D. gøres undertiden
enkeltvirkende (f. Eks. System <sp>Brotherhood</sp> [se
Fig. 11], <sp>Westinghouse</sp>).

<img>Fig. 21. Liggende Landmaskine med Ventilstyring.</img>
