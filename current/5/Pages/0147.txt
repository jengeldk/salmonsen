udspringer paa Vestsiden af Rocky Mountains
med to Kildefloder, <sp>Green River</sp>, som
kommer fra Wind River Mountains i Wyoming, og
<sp>Grand River</sp> fra Middle Park i C.; de
forener sig paa 38° 20' n. Br. i Utah. Floden flyder
derpaa mod SV., bøjer mod S. ved Calville, hvor
den bliver sejlbar, og løber ud i den kaliforniske
Havbugt; i højre Bred optager den <sp>Virgin
River</sp>, i venstre <sp>San Juan River</sp>, <sp>C.
Chiquito</sp> (Lille C.) og <sp>Rio Gila</sp>. Paa det
meste af sin Vej løber den gennem uhyre
<sp>Cañons</sp> (s. d.), den største er Grand C.
Cañon, som har en Længde af 383 km. C.'s
Vand-Omraade er 582000 km<sup>2</sup>, Længden 2700 km, og
den er sejlbar for Dampere 735 km fra
Mundingen til de første Hvirvler. Ved høj Vandstand
løber C. i sit nedre Løb undertiden til den mod
V. liggende C.-Ørken (s. d.).

2) <sp>Texas' C.</sp> udspringer paa Llano Estacado,
løber mod SØ. forbi Austin og Columbus og
falder efter et Løb paa 1450 km ud i den side
Matagorda-Bugt fra den meksikanske Havbugt.
Til Austin er den sejlbar for smaa Dampere,
længere oppe lægger derimod talrige Fald
Sejladsen Hindringer i Vejen. Dens Bredder er
for det meste skovrige og frugtbare.

3) <sp>Rio C.</sp> [-kålå'rað<sub>å</sub>] ell. <sp>Kobu Leufu</sp>,
<sp>Gobu Leobu</sp>, den »store Flod«, i
Republikken Argentina, opstaar paa Cordillererne af
<sp>Rio Grande</sp> og <sp>Rio de Barrancas</sp>,
hvorpaa Floden efter et Løb paa 1150 km paa
40° s. Br. falder i det atlantiske Ocean N. f.
Rio Negro. I sit øvre Løb gennemskær er den
frugtbare Distrikter, længere nede strømmer den
igennem tørre Pampas. Den svulmer vel stærkt
op ved Snesmeltningen, men er kun i ringe
Grad sejlbar.
<i>(C. A.). H. P. S.</i></chapter>

<chapter name=”colorado, se Cigarer”>
<b>colorado,</b> se <sp>Cigarer</sp>.</chapter>

<chapter name=”Coloradobille”>
<b>Coloradobille,</b> se <sp>Kartoffelbille</sp>.</chapter>

<chapter name=”Colorado City”>
<b>Colorado City</b> [kå£<sub>o</sub>'ra.do<sub>u</sub>-'sit<sub>i</sub>], By i U. S. A.,
Stat Colorado, ligger 5 km VNV. f. Colorado
Springs 1857 m o. H. (1910) 4333 Indb. C. C.
driver Industri.
<i>H. P. S.</i></chapter>

<chapter name=”Coloradoit”>
<b>Coloradoit</b> (<sp>Tellurkvægsølv</sp>), et sort,
metallisk Mineral fra Colorado, sammensat:
HgTe.
<i>(N. V. U.). O. B. B.</i></chapter>

<chapter name=”Colorado Springs”>
<b>Colorado Springs</b> [kå£<sub>o</sub>'ra.do<sub>u</sub>-'spriŋz], By
i U. S. A., Stat Colorado, ligger 120 km S. f.
Denver, 1924 m o. H. ved Pike's Peak. (1910)
29100 Indb. C. S. har et Mineinstitut og et
College og driver betydelig Kvægavl. I
Omegnen drives Guld-, Sølv- og
Kulbjergværksdrift. I Nærheden af C. S., der besøges meget
af Turister, ligger Manitou-Kilderne.
<i>H. P. S.</i></chapter>

<chapter name=”Colorado-Ørken”>
<b>Colorado-Ørken</b> [kå£<sub>o</sub>'ra.do<sub>u</sub>-], <sp>C. Desert</sp>,
en ørkenagtig Depression, der forekommer V. f.
nedre Colorado River i den sydvestlige Del af
U. S. A., Stat California, og den nordvestlige
Del af Meksiko og ligger indtil 91 m under
Havets Overflade. Fra denne dybe, men vidtstrakte
Lavning, der ogsaa bærer Navnet <i>the imperial
valley</i>, adskilles Colorado River ved en Ryg af
ret løst Aflejringsmateriale. Af og til var
Floden ved Højvande brudt igennem denne Ryg;
men Juni 1906 skete et særlig farligt
Gennembrud. Aarsagen var den, at man havde ført en
Vandingskanal umiddelbart fra Floden gennem
Ryggens løse Materiale i St f. at aflede Vandet
højere oppe ad Flodens Løb, hvor Kanalen
skulde føres i en Strækning gennem fastere
Fjeld. Depressionens dybeste Parti Lake Salton,
der hidtil i Tørtiden havde ligget 91 m u. H.,
blev mere og mere opfyldt med Vand, og der
skete betydelig Skade paa Jernbanelinier og
Kolonisternes Landejendomme, inden det atter
lykkedes ved et mægtigt og kostbart
Dæmningsanlæg at standse Flodvandets Oversvømmelse,
der ved yderligere Stigning vilde have ødelagt
den betydelige Kunstigvandingskultur, der
efterhaanden i de senere Aar var opstaaet i
C.-Ørkenen.
<i>H. P. S.</i></chapter>

<chapter name=”Colorno”>
<b>Colorno,</b> By i Norditalien, Prov. Parma,
ligger ved den lille Flod Parma, 5 km S. f.
Po-Floden. (1911) 7450 Indb., der driver Avl af
Vin og Hamp. C. har et Slot med pragtfulde
Haveanlæg.
<i>H. P. S.</i></chapter>

<chapter name=”Colosseum”>
<b>Colosseum</b> (lat.), »det kolossale«, italiensk
<sp>Coliseo</sp>, det alm. Navn for det <sp>Flaviske
Amfiteater</sp>, anlagt af Kejser Vespasian paa
et lavt, opr. sumpet Sted (i Nero's »gyldne Hus«
et Bassin), lidt SØ. f. Forum, fuldendt af Kejser
Titus og indviet af ham Aar 80 e. Kr. med
Lege, der varede 100 Dage, og hvortil medgik
5000 vilde Dyr. Da C. laa nær Roms Midte og
rummede ca. 45000 Tilskuere, blev det Stedet for
storslaaede Fester og et Yndlingsopholdssted for
Hovedstadens Befolkning. Det har til alle Tider
været anset for et af Verdens største
arkitektoniske Bygværker og et af de mest storslaaede

<img>Fig. 1. Colosseum; Ydre.</img>

<img>Fig. 2. Colosseum; partielt Snit med
Tilskuerpladserne, Galeri o. s. v.</img>

