Saigon har Decbr en Middeltemp. af 25,9°, Apr.
29,3°. Middelekstremerne er 12,1° og 40,4°. Den
aarlige Regnmængde er 192,2 cm, hvoraf 179,4
cm i Maanederne Maj-Novbr. NØ.-Passaten er
overvejende i Novbr-Apr., SV.-Monsunen i 
Maj-Oktbr. Værre end Klimaet er Malaria og
Dysenteri, hvilken sidste Sygdom foraarsages af
en lille Rundorm (<i>Rhabditis intestinalis</i>), som
alm. forekommer i Drikkevandet. Heftige
Orkaner anretter i Tiden om Monsunskifterne ofte
Ødelæggelser. I Deltaets Sumpe breder sig
vidtstrakte Mangrover, paa tørt Land Regnskov og
dyrket Land. Af større Dyr forekommer Tiger,
Panter, Elefant, Næshorn, Hjorte, Krokodiller,
talrige Slanger. Befolkningen bestaar af
Anamesere og Kambodshanere samt talrige Kinesere, af
hvilke de fleste stammer fra Indvandrede, som
efter Kinas Erobring af Mandshuerne fik Jord
af Anams Kejser i Mekongdeltaet. Af Europæere
findes (1911) 11251 foruden Soldater, næsten
alle Franskmænd. De fleste Indfødte bekender
sig til Buddhismen. Af Kristne findes kun faa.
I 380 Skoler undervistes (1911) 19000 Børn af
800 Lærere. Af Landets Areal er 1,7 Mill. ha
Skov, 1,5 Mill. ha Agerland, hvoraf 1,4 Mill. ha
dyrket med Ris. Desuden avles Majs, Bønner,
Batater, Jordnødder, Bomuld, Sukkerrør, Tobak,
Kaffe, Kokos, Betelnødder, Peber, Oranger,
Bananer etc. Kvægbestanden var (1901) 11243
Heste, 241744 Bøfler, 109071 Okser, 709380 Svin,
3492 Faar og Geder. Fiskeriet sysselsætter 73520
Baade paa Floderne og 3000 ved Kysten. Der
fiskes for 2,8 Mill. frc. aarlig. Der findes 9
Rismøller, 2 Savmøller, 2 Sæbefabrikker, 1
Fernisfabrik. Der udføres Ris, Fisk, Fiskeolie,
Peber, Bomuld, Kopra o. s. v. 1908 indgik i
Havnene 756 Skibe med 1,5 Mill. t. Søhandelen
foregaar overvejende over Saigon. C. styres af en
Viceguvernør under Guvernøren for fr.
Indokina. Kolonialraadet bestaar af 18 Medlemmer.
C. er repræsenteret i Paris af 1 Deputeret. Den
selvstændige Kommunalforvaltning, som
Franskmændene forefandt, bestaar i det væsentlige. C.
var i ældre Tid en kin. Vasalstat, kom senere
under Kambodsha og derefter under Anam, af
hvilken Stat C. (1862) afstodes til Frankrig. 1887
blev C. forenet med Tonkin, Anam og
Kambodsha til een Koloni, fr. Indokina. <sp>(Litt.</sp>:
<sp>Venillot</sp>, <i>La Cochinchine et le Tonquin</i> [Paris
1883]; <sp>Petison</sp>, <i>La Cochinchine française</i>
[Paris 1883]; <sp>Delaunay</sp>, <i>Histoire ancienne et
moderne de l'Annam et de Cochinchine</i> [Paris
1884]; <sp>Nicolas</sp>, <i>La vie française en
Cochinchine</i> [Paris 1900]).
<i>M. V.</i></chapter>

<chapter name=”Cochins”>
<b>Cochins</b> ['kåt∫<sub>i</sub>nz ell. 'ko<sub>u</sub>-], se <sp>Høns</sp>.</chapter>

<chapter name=”Cochlea”>
<b>Cochlea</b> [-kle-], Sneglen, se <sp>Øre</sp>.</chapter>

<chapter name=”Cochlearia”>
<b>Cochlearia</b> [-kle-], se <sp>Kokleare</sp>.</chapter>

<chapter name=”Cochleæ”>
<b>Cochleæ</b> [-kle-], af Konkyliesamlere og
Konkologer benyttet, nu forældet Navn for
enskallede Konkylier, Snegleskaller.
<i>R. H. S.</i></chapter>

<chapter name=”Cochlæus, Johann”>
<b>Cochlæus</b> ['klæ.-], <sp>Johann</sp>, rom.-kat. Teolog
(1479-1552), en af Reformationens ivrigste og
lidenskabeligste Modstandere. Han var til Stede
ved Rigsdagen i Worms 1521, ligeledes 1530 ved
Rigsdagen i Augsburg. De jyske Biskopper
indbød 1527 C. til Danmark, og han havde nok
Lyst til at blive »en anden Ansgar«, men
Erasmus fraraadede ham Rejsen, og han blev i
Tyskland. I sine talrige polemiske Skr kæmpede
han kun lidet med saglige Grunde; desto mere
bar de Vidne om et uforsonligt Had, der bragte
ham til at forklare Reformationen af de laveste
Bevæggrunde. Saaledes i hans Hovedværk, en
Biografi af Luther (<i>Commentaria de actis et
scriptis M. Lutheri</i>). Efter et meget omflakkende
og ustadigt Liv døde han 1552. (<sp>Litt</sp>.: <sp>M.
Spahn</sp>, »J. C.« [Berlin 1898]).
<i>(J. P. B.). A. Th. J.</i></chapter>

<chapter name=”Cochrane, Alexander Dundas Baillie”>
<b>Cochrane</b> ['kåkr<sub>ə</sub>n], <sp>Alexander Dundas
Baillie</sp>, eng. Politiker og Forf. (1814-90),
Søn af nedenn. Th. C., var 1841-52 Medlem af
Underhuset og blev her bekendt ved sine
Angreb paa de revolutionære Bevægelser i
Udlandet og Lord Palmerston's velvillige Holdning
over for disse. Han forsvarede aabent Østerrigs
og Neapels Regeringer, saavel i Parlamentet
som i sit Skr. <i>Young Italia</i> (1850). C. faldt
igennem ved Valgene 1852, men var med en kort
Afbrydelse paa ny konservativt Medlem af
Underhuset 1859-80 og blev derefter ophøjet til
Peer som Baron Lamington. C. har ogsaa udg.
et Par Digtsamlinger, Romaner, Skildringer af
Firenze, <i>Florence the beautiful</i> (1854), og
Grækenland (1862) samt historiske Skr, <i>Historic
pictures</i> (2 Bd, 1865), <i>Françis I</i> (2 Bd, 1870),
<i>Historic chateaux</i> (1876) o. fl.
<i>E. E.</i></chapter>

<chapter name=”Cochrane, Elizabeth”>
<b>Cochrane</b> ['kåkr<sub>ə</sub>n], <sp>Elizabeth</sp>, amer.
kvindelig Journalist (Pseudonym <sp>Nellie Bly</sp>),
f. 1867 i Armstrong County i Pennsylvania. I
16 Aars Alderen begyndte hun at skrive smaa
Skitser, navnlig ang. kvindelige Arbejderes
Kaar, hvilke vakte Opmærksomhed. Senere
foretog hun en Rejse til Meksiko som
Bladkorrespondent; derefter flyttede hun til New York
og fik her Ansættelse ved Bladet <i>The World</i>.
Hendes første Bedrift som Reporter var at
simulere Sindssygdom med saadan Dygtighed, at hun
førte Lægerne bag Lyset og blev indespærret
i et Sindssygeasyl, hvis store Misbrug hun
skaanselløst afslørede. Ved en Række af lgn. dristige
Reportergerninger fremkaldte hun Reformer i
mere end een af New Yorks offentlige
Institutioner.</chapter>

<chapter name=”Cochrane, John Dundas”>
<b>Cochrane</b> [kåkr<sub>ə</sub>n], <sp>John Dundas</sp>, eng.
Rejsende (1780-1825), tjente til 1814 i den eng.
Marine, foretog herefter en Rejse til Fods
gennem Frankrig, Spanien og Portugal og 1820 en
Rejse gennem Rusland og Sibirien til
Kamtschatka, begav sig senere til Amerika, hvor han
døde 1825 i Valencia i Colombia.
<i>M. V.</i></chapter>

<chapter name=”Cochrane, Thomas”>
<b>Cochrane</b> [kåkr<sub>ə</sub>n], <sp>Thomas</sp>, 10. Jarl af
Dundonald, eng., chilenisk, brasiliansk og gr.
Admiral, f. i Lannarkshire 14. Decbr 1775, d.
31. Oktbr 1860, er en af Englands interessanteste
Søhelte. Opr. bestemt til Hæren kom han først
til Søs 17 Aar gl og havde i Beg. drøje Læreaar.
C. blev Officer 1795 og tjente derefter i
Middelhavsflaaden under Lord Keith; hans iltre Sind
bragte ham snart i Konflikt med Krigslovene,
saa at han 1798 stilledes for en Krigsret; ved
Admiralens Beskyttelse slap han imidlertid med
en Irettesættelse. Senere var han Chef for en
Brig, udmærkede sig glimrende ved de sp.
Kyster, erobrede endog en svær Fregat, hvis
Besætning var 6 Gange større end hans egen. Da
han imidlertid ikke mente at finde tilstrækkelig
