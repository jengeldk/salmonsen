2) <sp>Henry</sp>, eng. Maler, f. 1787 i London, d. 9.
Decbr 1844 i Robertsbridge. Han var Elev af
Faderen, Portræt- og Landskabsmaleren Richard
C. (1757-1831), uddannedes tillige paa Londons
Akademi og malede i Beg. Historiebilleder med
klassiske Emner. Det var dog først som Tegner,
han slog igennem; dels udførte han talrige
Illustrationer for Bøger, Tegningerne til W. Scott's
<i>Lady of the lake</i> etc. og, Fremstillinger af den
antikke Historie, dels nedlagde han et stort
Arbejde, der spændte over tredive Aar, i
Kopieringen af Antikkerne i British Mus. til Gengivelse i
Stik. Hans Dygtighed som Tegner fik ogsaa
Anvendelse til Gengivelse (ligeledes for Stik) af
Kunstværker i adskillige Privatmænds, Hertugen
af Bedfords og Grev Egremont's, Samlinger.
<i>A. Hk.</i></chapter>

<chapter name="Cor bovinum">
<b>Cor bovinum</b> [kår-], se
<sp>Hjertesygdomme</sp>.</chapter>

<chapter name="Corbulo, Gnæus Domitius">
<b>Corbulo,</b> <sp>Gnæus Domitius</sp>, rom.
Feltherre. Han udnævntes c. 46 til Statholder i
Nedre-Germanien, hvor han kæmpede heldig
mod Friserne og andre germanske Folk. Da
Kejser Claudius befalede ham at standse Krigen,
brugte han sine Tropper til at opføre fl.
Grænseværn, bl. a. en 30 km lang Kanal mellem Rhin
og Maas. Under Nero fik han 58 Overanførselen
i Krigen mod Partnerne, der gjorde Rom
Overherredømmet over Armenien stridigt. Ogsaa her
viste han stor Dygtighed og tvang
Armenerkongen Tiridates til at underkaste sig Kejseren.
Hans Bedrifter havde imidlertid vakt Nero's
Mistanke; han fik Ordre til at begive sig til
Grækenland, og da han her dømtes til Døden, dræbte
han sig selv i Korinths Havnestad Kenchreai
(67). Hans Datter, Domitia, ægtede senere
Kejser Domitian.
<i>(M. M.). H. H. R.</i></chapter>

<chapter name="Cor Caroli, (astron.)">
<b>Cor Caroli</b> [kår-] (<sp>astron.</sp>), se
<sp>Jagthundene</sp>.</chapter>

<chapter name="Corchorus L.">
<b>Corchorus</b> [-ko-] L., Slægt af Lindefam., Urter
ell. Halvbuske med hele, savtakkede og
stjernehaarede Blade. Blomsterne sidder enkeltvis ell.
i faablomstrede og kvastformede Stande; de har
gule Kronblade og 10-mange Støvdragere.
Frugten er en kort ell. lang og skulpeformet
Kapsel med talrige Frø. C. 30 Arter i Troperne;
nogle er alm. Ukrudplanter, andre dyrkes som
Køkkenurter ell. Tekstilplanter. <i>C. capsularis</i> L. er
enaarig og indtil 5 m høj; dens Blade er aflange
og tilspidsede; de to nederste Tænder er trukne
ud i tynde Flige. Kapslen er næsten kugleformet
og indtrykt i Spidsen. Den har hjemme i Indien,
men dyrkes, især i en hvidstænglet Varietet,
overalt i Troperne, særlig Forindien. Dens Taver
giver <sp>Jute</sp>. <i>C. olitorius</i> L. er enaarig og c. 2
m høj; dens Blade er æglancetdannede og med
de samme to Flige ved Grunden som hos foreg.
Art. Kapslen er skulpeagtig og 3-6-klappet.
Opr. i Indien og dyrket overalt i Troperne;
ogsaa den giver Jute. De unge Skud spises som
Gemyse.
<i>A. M.</i></chapter>

<chapter name="Corcoran, William Wilson">
<b>Corcoran</b>['kå.<sub>ə</sub>k<sub>ə</sub>r<sub>ə</sub>n], <sp>William Wilson</sp>,
nordamerikansk Pengemand (1798-1888), havde
1837-54 et Bankierhus i Staden Washington og
tjente især ved at ordne Unionens Statslaan en
stor Formue, men viste senere stor
Rundhaandethed til Fremme af offentlige Formaal. Han
skænkede saaledes Washington sin store
Malerisamling (<i>C.-gallery</i>) samt 1 Mill. $ til dens
fremtidige Underhold, indrettede her en stor
Stiftelse for trængende, dannede Kvinder og
gav store Legater til Columbia Universitetet i
New York og andre videnskabelige Stiftelser.
<i>E. E.</i></chapter>

<chapter name="Corcovado">
<b>Corcovado</b> [kårkå'wað<sub>å</sub>], <sp>Volcano del</sp>,
2289 m høj Vulkan paa Vestkysten af
Patagonien, skilt fra Øen Chiloë ved Corcovado-Bugten,
hvori udmunder Floden Rio C.
<i>M. V.</i></chapter>

<chapter name="Corcyra">
<b>Corcyra,</b> se <sp>Korfu</sp>.</chapter>

<chapter name="corda">
<b>corda</b> ['kårda] (ital., fr.: <i>corde</i>, lat.: <i>chorda</i>),
en Streng; <i>una c.</i> (»paa een Streng«) betegner i
Klavermusik Anvendelsen af Piano- ell.
Dæmperpedalen ell. Forskydningen, der opr. virkede
paa den Maade, at Hamrene kun anslog den
ene af de til hver enkelt Tone hørende Strenge,
men som nu forefindes i mange forsk.
Konstruktioner; i Musik for Strygeinstrumenter
betegner <i>una c.</i>, at de saaledes betegnede Noder
skal spilles paa een Streng.
<i>S. L.</i></chapter>

<chapter name="Corda, August Joseph">
<b>Corda</b> ['kårda], <sp>August Joseph</sp>, tysk
Botaniker, f. 22. Oktbr 1809 i Reichenberg i
Böhmen, druknet Septbr 1849 paa det atlantiske
Ocean. C. var først i Handelslære i Prag, men
drev samtidig naturhistoriske Studier; kom
senere, draget af Beundring for Humboldt, til
Berlin, hvor han studerede Botanik, og blev 1834
ansat som Kustos ved det bøhmiske
Nationalmuseum i Prag. 1847 foretog han en
naturhistorisk Rejse til Tejas, men druknede paa
Hjemrejsen ved Skibets Forlis. C. skrev navnlig om
Kryptogamer, især Svampene. Hans vigtigste
Arbejder er: <i>Icones fungorum hucusque
cognitorum</i> (6 Bd, 1837-54), »Prachtflora europ.
Schimmelbildungen« (1834), »Anleitung zum
Studium der Mykologie« (1842).
<i>C. R.</i></chapter>

<chapter name="Corday, Marie Anne Charlotte de C. d'Armont">
<b>Corday</b> [kår'dæ], <sp>Marie Anne Charlotte
de C. d'Armont</sp>, f. 27. Juli 1768 i St Saturnin
des Lignerets i Normandiet, d. 17. Juli 1793, var
Datter af en fattig Adelsmand og opdroges i
Klostret Abbaye<i>-aux-Dames</i> i Caen.
Hun gjorde tidlig Indtryk af en fast,
lidet meddelsom Karakter; Læsning af
Oldtidshistorikerne, de fr. klassiske
Tragikere og Rousseau bragte hende bort
fra Kristendommen og i sværmerisk
republikansk Begejstring; Erotik hører vi intet om
- alle Historier om hendes Forelskelser er
Fabler - dog var hun et ægte kvindeligt
Temperament med en fin og smuk Skikkelse. Da
Klosteret opløstes 1790, kom hun til Argentan til
Faderen, men da han var konstitutionel
Monarkist og hendes Brødre emigrerende Aristokrater,

<img>M. A. C. Corday.</img>
