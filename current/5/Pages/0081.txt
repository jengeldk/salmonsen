Haver som Prydbusk. Ligeledes <i>C. arborea</i> Ait.
fra Madeira; den naar en Højde af 4-6 m.
<i>A. M.</i>

Dyrket i Halvskygge og i god, let, noget fugtig
Jord er <i>C. alnifolia</i> en villigt blomstrende Busk.
Særlig egner den sig til Sammenplantning i
Grupper.
<i>L. H.</i>
</chapter>

<chapter name="Cleve">
<b>Cleve,</b> se <sp>Kleve</sp>.</chapter>

<chapter name="Cleve, Halfdan">
<b>Cleve,</b> <sp>Halfdan</sp>, norsk Komponist og
Pianist, f. 5. Oktbr 1879 paa Kongsberg, hvor
Faderen var Organist. Hans mus. Anlæg gav
sig usædvanlig tidlig Udslag, men først 15 Aar
gl kom han til Kria for at studere Musik,
Klaverspil med Otto Winter-Hjelm og Teori ved
Lindeman's Musikskole. 1898 drog han til
Berlin og studerede under Prof. Raif og von Eyken,
men særlig med Brødrene Xaver og Philip
Scharwenka. 1902 debuterede han i Berlin
med sin Klaverkoncert Nr. 1 - A-Dur - og
opnaaede en betydelig Succes baade som
Komponist og Klaverspiller. C. har udfoldet en
betydelig Virksomhed som Komponist, ligesom
han gentagende med afgjort Held har optraadt
som Komponist og Eksekutor i Musikforeningen
i Kria. C. raader over en sikker
Kompositionsteknik, grundige Kundskaber, betydelig melodisk
og rytmisk Opfindelsesevne parret med Sans for
interessant Harmonik og klingende Sats.
Foruden den nævnte Klaverkoncert har han skrevet
endnu tre Koncerter for Klaver og Orkester samt
en Række mindre Klaverværker, der med
Bifald har været opført i Berlin, Dresden, Leipzig,
Hamburg o. fl. tyske Byer. C. er en fremragende
Klaverspiller med en højt opdreven Teknik og
et elastisk, nuancerigt Anslag.
<i>I. H.</i>
</chapter>

<chapter name="Cleve, Joos van">
<b>Cleve</b> ['kle.f<sub>ə</sub>], <sp>Joos van</sp> (<sp>Joost van</sp>),
ogsaa kaldet »sotte Cleef«, nederlandsk Maler,
f. i Antwerpen, fra 16. Aarh., virkede som
Portrætmaler bl. a. i England, Denne dygtige
Kunstner, af hvem Berlins Museum ejer et
udmærket Mandsportræt, hører - saa uopklarede hans
Livsforhold, saa lidet fastslaaede hans Arbejder
er -, til de meget omtvistede kunsthistoriske
Skikkelser. Man har ment i ham at finde den
meget eftersøgte »Mester for Maria's Død«. I
Windsor Castle ses hans Selvportræt og
Portrættet af hans Hustru.
<i>A. Hk.</i>
</chapter>

<chapter name="Cleve, Per Theodor">
<b>Cleve,</b> <sp>Per Theodor</sp>, sv. Kemiker og
Biolog, f. i Sthlm 10. Febr 1840, d. i Upsala
18. Juni 1905. C. blev, efter at have studeret
i Upsala, 1863 Docent i organisk Kemi ved
Universitetet smst., arbejdede senere hos <sp>Wurtz</sp>
i Paris, hvorfra han 1868 vendte tilbage til
Sthlm for i nogle Maaneder at arbejde i kgl.
Vetenskaps Akademiens miner. Laboratorium.
S. A. begav han sig paa en Studierejse til det
vestindiske Arkipelag, der resulterede i et
Arbejde over Antillernes geol. Bygning (1871).
Efter Hjemkomsten udnævntes han til Adjunkt ved
Sthlm's tekn. Højskole og overtog ved
Svanberg's Tilbagetræden 1874 Professoratet i Kemi i
Upsala. C.'s eksperimentelle Arbejder er meget
omfattende; 1861-71 koncentrerede han sit
Arbejde om de komplekse
Metalammoniakforbindelser og gav betydningsfulde Bidrag
til Forstaaelsen af disses Konstitution, derefter
kastede han sig over Studiet af de sjældne
Jordarters Metaller, et Omraade, som han
berigede med mange vigtige Opdagelser, og
samtidig fra 1874 over Undersøgelser over
Naftalinets Forbindelser, særligt dets isomere
Sulfonsyrer og Diklornaftalinerne, af hvilke han
fremstillede 6. Fra den organ. Kemis Omraade
førtes C. over paa Biologiens, og i den sidste halve
Snes Aar af hans Liv gjaldt hans Arbejde
væsentligt Undersøgelser over Plankton, dets
Udbredelse og Bet.
<i>R. K.</i>
</chapter>

<chapter name="Cleve, Zakarias Joakim">
<b>Cleve,</b> <sp>Zakarias Joakim</sp>, finsk Pædagog,
f. 3. Decbr 1820 i Rautalampi, d. 1900 i
Fredrikshamn, tog de akademiske Grader og blev, efter
i nogle Aar at have været Rektor for Gymnasiet
i Kuopio, 1862 Prof. i Pædagogik og Didaktik
ved Helsingfors Univ. C. har saavel ved sin
Virksomhed som Universitetslærer som ved sin
Deltagelse i Landdagem, i Udvalg og Møder
udøvet en gennemgribende Indflydelse paa
Organisationen af Finlands Skolevæsen og paa
Skolelovgivningen. Hans Virksomhed var
hovedsagelig af praktisk Art. Saaledes var han og Uno
Cygnæus de mest fremragende Medlemmer af
det Udvalg, som udarbejdede Loven for
Folkeskoler i Finland. Paa hans Initiativ oprettedes
1864 den pædagogiske Forening, hvis Formand
han var i mange Aar. Ligeledes var han i lang
Tid Redaktør af »Pedagogisk tidskrift«. Han
ordnede Hovedstadens Folkeskolevæsen. Hans
betydeligste litterære Arbejde er: »Grunddrag
till skolpedagogik« (1884). Desuden har C.
skrevet mange vægtige pædagogiske Artikler og en
Lærebog i Psykologi. C.'s Opfattelse af den
pædagogiske Opdragelse var idealistisk:
Kærnen i Opdragelsen er det godes Overvægt, for
den maa Nytteprincippet træde tilbage.
Alligevel lagde han ogsaa Vægt paa Realfagene.
Skolen, hvis Formaal det ikke blot er at give
Kundskab, men ogsaa at gøre denne
frugtbringende for Elevens moralske Liv og
medborgerlige Virke, er trefoldig: den etiske Skole,
Fagskolen og Universitetet. Sine Tanker om
Skolens Systematik og Undervisningens Metoder
har han nedlagt i sin »Pedagogik«, der længe
blev brugt som Lærebog.
<i>Eva. M.</i>
</chapter>

<chapter name="Clevedon">
<b>Clevedon</b> ['k£i.vd<sub>ə</sub>n], Søbadested paa
Sydkysten af Bristol-Kanalen i det eng.
Somersetshire 20 km V. f. Bristol ved en Gren af Great
Western Jernbanen, har (1911) 6111 Indb. Ikke
langt fra C. ligger Slottet Clevedon-Court,
delvis fra 14. Aarh.
<i>G. Ht.</i>
</chapter>

<chapter name="Cleveit">
<b>Cleveit</b> er et paa sjældne Grundstoffer rigt
Mineral, som i sine Egenskaber meget ligner
<sp>Brøggerit</sp>; dog indeholder det mere
Yttrium.
<i>(N. V. U.). O. B. B.</i>
</chapter>

<chapter name="Cleveland">
<b>Cleveland</b> ['k£i.v£<sub>ə</sub>nd], <sp>Cliff Land</sp>,
»Klippeland«, et temmelig ufrugtbart, bakket Landskab
i det eng. Grevskab York S. f. Tees (Burton
Head, 454 m), var tidligere bekendt for sin
Hesteavl og har nu en meget betydelig
Jernindustri, hvilket skyldes de store Forekomster
af Rødjernsten og Stenkul.
<i>G. Ht.</i>
</chapter>

<chapter name="Cleveland, Byer i U. S. A.">
<b>Cleveland</b> ['k£i.v£<sub>ə</sub>nd], 1) By i U. S. A., Stat
Ohio, ligger 225 km NNØ. f. Columbus ved
Cuyahoga Rivers Udløb i en Bugt af Erie-Søen,
(1910) 560663 Indb. Byen ligger paa en 30 m
høj Slette og gennemskæres i rette Vinkler af
brede Gader, som er beplantede med Træer, og
paa fl. St. findes smaa Parker, som har givet
C. Navnet <i>Forest City</i> (Skovstaden). I
