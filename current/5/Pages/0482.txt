Udførselsaabning for Kappehulen; Tilstrømningen
af det for Aandedrættet nødvendige Vand sker
derimod oftest gennem en Aabning, som staar i
direkte Forbindelse med Aabningen for Foden.
Gællerne er store, Mundaabningen omgivet af
2 Par anselige, i Spidsen butte Følere. Kønnene
kan enten være forenede ell. adskilte, og i
sidste Tilfælde er gerne Hunnens Skaller mere
bugede end Hannens. Ungerne gennemløber en
fuldstændig Forvandling og tilbringer deres
første Levetid i Moderdyrets ydre Gæller, der
tjener som Klækkerum for Æggene. Naar Larverne
forlader Moderindividet, hvilket sker enkeltvis
ell. samlede i smaa Pakker, har de et fra de
Voksne meget afvigende Udseende. De er
dækkede af en pergamentagtig 3-kantet Skal, hvis
Klapper i den nedre Rand hver bærer en Krog.
Skallerne sammenholdes ved et indre
Laasbaand, og der findes kun een Lukkemuskel. Af
Bløddelene mangler paa dette Tidspunkt Mund,
Læbeflige, Gat, Gæller og Fod. Larverne af de
ægte D. (<i>Anodonta</i>) er forsynede med en lang
Klæbetraad (se Fig.). Da disse ejendommelige
Larver først blev fundne i Muslingernes Gæller,
antog man dem for Snyltere, og de fik da
Navnet <sp>Glochidier</sp>, hvilket Navn man har
bibeholdt for Larverne. Disse søger nu at hæfte
sig fast paa Ferskvandsfisk, de egl. D.'.s Larver
til Finnerne, Maler- og Flodperlemuslingernes
paa Gællerne (kun hos nogle faa Arter kendes
ikke noget Snyltestadie). Her fremkalder de et
ejendommeligt Betændelsesfænomen og kommer
til at ligge indesluttede i en lille Knude, dannet
ved stærk lokal Vækst af Overhudens Celler;
Opholdet heri varer 2-8 Uger. I denne Tid
omdannes ell. forsvinder Larveorganerne, saaledes
at Muslingerne, naar de forlader Fiskene,
væsentligst har de Voksnes Udseende. De synker
derefter til Bunds og tilbringer saa her Resten
af deres Liv, idet de, nedgravede i skraa
Stilling med Bagenden opad, ved Fodens Hjælp
gennempløjer Bunden og ernærer sig af de
mikroskopiske Organismer, der med Vandet føres
ind i Kappehulen.

D., der alene optræder i det ferske Vand, er
udbredte over hele Jorden, men findes i rigest
Mængde i den ny Verdens udstrakte Flod- og
Søomraader. I systematisk Henseende har de
ved deres store Variationsevne beredt
Forskerne uhyre Vanskeligheder, idet ikke blot de
enkelte Arter, men selv de større Slægter oftest
ganske umærkelig flyder over i hinanden. I
Skandinavien repræsenteres Familien af de
saakaldte Dam-, Maler- og Flodperlemuslinger. Bl.
disse naar førstnævnte, Slægten <i>Anodonta</i>, uden
Sammenligning den anseligste Størrelse, idet
fuldvoksne Eksemplarer kan være over 20 cm
lange. I øvrigt varierer den almindeligste
nordiske Art, <i>A. cygnea</i> L., ganske overordentlig
efter de forsk. Findesteder, men er dog ved sin
sammentrykte, tynde og skrøbelige Skal og sin
fuldstændige Mangel paa Hængseltænder let at
kende fra Maler-M. (<i>Unio</i>) og Flodperle-M.
(<i>Margaritana</i>), hvor Skallen er mere buget, af
anselig Tykkelse og udstyret med veludviklede
Hængseltænder. I geol. Henseende hører D. til
de unge Typer, idet de vel optræder i
Juratiden, men først bliver alm. i
Tertiæraflejringerne.
<i>(R. H. S.). C. M. S.</i>
</chapter>

<chapter name="damnatio memoriæ">
<b>damnatio memoriæ</b> (lat.), Fordømmelse af
en Afdøds Eftermæle, en Straf, der endnu
forekom i den rom. Kejsertid, særlig p. Gr. a.
Majestætsfornærmelse.
<i>K. B.</i>
</chapter>

<chapter name="damnatur">
<b>damnatur</b> (lat.), fordømmes; i Bogcensur
et Udtryk for, at noget ikke maa trykkes,
modsat <i>imprimatur</i>.
</chapter>

<chapter name="Damno">
<b>Damno,</b> Tab ell. Afdrag, særlig ved
Forretninger med Penge og Pengeeffekter.
Modsætning til Agio.
<i>C. Th.</i>
</chapter>

<chapter name="damnum">
<b>damnum</b> (lat.), Skade, i romanistisk
Retssprog særlig den, der bestaar i Forringelsen af
alt forhaandenværende Værdier (<i>d. emergens</i>,
positiv Skade) i Modsætning til den, der
forhindrer Opnaaelsen af en ventet Vinding
(<i>lucrum cessans</i>). Ang. <i>damnum infectum</i>, se
<sp>cautio</sp>.
<i>K. B.</i>
</chapter>

<chapter name="Damodar">
<b>Damodar</b> [d<sub>ə</sub>'mo<sub>u</sub>da<sub>ə</sub>], Flod i Forindien,
kommer fra Bjerglandet i Chutia Nagpur,
løber mod SØ. og forener sig ved Serampur med
Ganges-Armen Hugli.
<i>M. V.</i>
</chapter>

<chapter name="Damofon">
<b>Damofon,</b> græsk Billedhugger fra Messene.
Pausanias, den eneste Oldtidsforfatter, der
omtaler D., nævner som Værker af ham en Række
Gudebilleder, dels Akrolitter, dels
Marmorfigurer, opstillede i fl. peloponnesiske
Helligdomme (ved Byerne Aigion, Messene, Lykosura
og Megalopolis). Størst Interesse knytter der sig
for os til Skulpturerne i Lykosura, Statuer af
Demeter og Despoina (ɔ: Persefone), Artemis
og Titanen Anytos, idet betydelige Rester af
disse 1889 er fundne i Tempelruinerne. Efter
Figurstilen synes D. at have virket i 2.-1.
Aarh. f. Kr. (<sp>Litt</sp>.: <sp>Cavvadias</sp>, <i>Fouilles de
Lycosoura</i> [Athen 1893 med Afb.]).
<i>C. B.</i>
</chapter>

<chapter name="Damoh">
<b>Damoh</b> [ell. 'dämo<sub>u</sub>], Distrikt i Divisionen
Jabalpur, Centralprovinserne, Forindien, 7249
km<sup>2</sup> med (1911) 333047 Indb. (Gonder, Akirer
o. a. Bjergstammer). D., der udgør en Del af
Vindhyaplateauet mellem Bandelkhand og
Nerbada-Flodens højre Bred, er dækket med
smukke Skove, i hvilke en Mængde Rovdyr har
Tilhold. Det er f. Eks. en af de faa Egne i
Centralindien, hvor man endnu finder Løver. Dalene
er frugtbare og vel dyrkede, og fl. St. findes
rige Jernminer. Den betydeligste By er
<sp>Damoh</sp>, Distriktets Hovedstad, 10000 Indb., med
vigtig Jern- Og Træhandel og et Mus. for ind.
Antikviteter.
<i>M. V.</i>
</chapter>

<chapter name="damoisel">
<b>damoisel</b> [damwa'zæl] (senere <i>damoiseau</i>)
[damwa'zo] (fr.), Page, Dreng eller Yngling
af adelig Slægt, som tjente i den høje Adels
Gaarde. <i>d.</i> optugtedes til al ridderlig Færd og
forfremmedes efter nogle Aars Tjeneste til
Væbner. Nu bruges Benævnelsen <i>d.</i> kun i
spottende ell. foragtelig Bet.: Laps, Skørtehelt o. l.
</chapter>

<chapter name="damoiselle">
<b>damoiselle</b> [damwa'zæl] (senere <i>demoiselle</i>)
[dömwa'zæl] (fr.), Diminutiv af <i>dame</i>, opr.
Benævnelsen paa unge adelige Piger, som i
fornemme Adelshuse til Stadighed var om Husets
Herskerinde til Selskab og Nytte. <i>d.</i> var
ogsaa Benævnelsen paa en Væbners Hustru.
Senere blev alle <sp>yngre</sp> adelige Kvinder, som
ikke var <i>dames</i>, kaldte <i>d.</i> og i Tiltale
<i>mademoiselle</i> (ɔ: <i>ma d.</i>). Denne sidste Titel førte
særlig de med det fr. Kongehus nærmest
