<chapter name="Clemens, Samuel Langhorne">
<b>Clemens</b> ['k£em<sub>ə</sub>nz], <sp>Samuel Langhorne</sp>,
amer. humoristisk Forf., f. 30. Novbr 1835,
berømt under Navnet <sp>Mark Twain</sp>, d. 21.
Apr. 1910. C. gik i en Landsbyskole, kom i
Bogtrykkerlære og blev derefter
(1851) Lods paa Mississippidamperne.
1861 drog han til Nevada,
hvor han efter et Aars Forløb
blev Redaktør af
Virginia-Bladet <i>Enterprise</i>. 1865
blev han Reporter for <i>The
Morning Call</i> i San Francisko,
forsøgte sig derefter som
Guldgraver i Calveras
county og tog saa atter fat paa Journalistikken.
Efter et halvt Aars Ophold paa
Sandwich-Øerne (1866) holdt han humoristiske Foredrag
i Kalifornien og Nevada og udgav derefter i
New York <i>The Jumping Frog, and other
Sketches</i> (1867). Efter en Rejse til
Middelhavslandene, Ægypten og Palæstina kom <i>The
Innocents Abroad</i> (1869), der gjorde kolossal Lykke
og efterfulgtes af <i>The Innocents at Home</i>. C.
bosatte sig nu i Hartford (Connecticut) og
virkede som Journalist og Foredragsholder, i
hvilken Egenskab han rejste til England 1872.
S. A. udgav han <i>Roughing It</i> og Aaret efter (i
Forening med C. D. Warner) <i>The Gilded Age</i>,
der blev dramatiseret og under stærkt Bifald
opført i New York 1874. Han udgav derefter
en stor Mængde Skitser og Fortællinger:
<i>Sketches</i>, <i>Old and New</i>, <i>Adventures of Tom Sawyer</i>
(1876), <i>Punch, Brothers, Punch</i> (1878), <i>A Tramp
Abroad</i> (1880), <i>The Stolen White Elephant</i> (1882),
den alvorlige Fortælling <i>The Prince and the
Pauper</i> (1882), <i>Life on the Mississippi</i> (1883),
<i>Adventures of Huckleberry Finn</i> (1885), <i>A
Yankee at the Court of King Arthur</i> (1889),
<i>The American Claimant</i> (1891), <i>Pudd'n-head
Wilson</i> (1894), <i>Joan of Arc</i> (1896), <i>The Man that
corrupted Hadleybury</i> (1900) og <i>A
Double-Barrelled Detective story</i> (1902). 1884 blev han
Medindehaver af Forlæggerfirmaet Charles L.
Webster & Co., men ved Firmaets Fallit 1895
mistede han hele sin Formue og kom desuden i
betydelig Gæld. For at skaffe Penge til at dække
denne Gæld foretog han en meget omfattende
Oplæsningsturné. Navnet »Mark Twain« (ordret:
Mærk to [Favne]!) skriver sig fra C.'s
Virksomhed som Lods; det var det Raab, der stadig
brugtes paa Mississippidamperne, naar man
loddede Dybden, og benyttedes af C. som
Forfattermærke allerede i hans første Arbejder.
Han er sikkert den mest populære af Amerikas
Novellister, og hans drastiske Humor har
vundet ham Læsere i alle Lande. Paa Dansk
foreligger næsten alle hans Værker i gode Overs.
ved <sp>Rob. Watt</sp>, <sp>C. L. With</sp>, <sp>I. Berner</sp>
og andre.
<i>(C. K.). I. O.</i>

<img>S. L. Clemens.</img>
</chapter>

<chapter name="Clemens Bonifacius">
<b>Clemens Bonifacius,</b> se <sp>Asbjørnsen, P. C</sp>.
</chapter>

<chapter name="Clemens non papa">
<b>Clemens non papa</b> (til Adskillelse fra den
samtidige Pave Clemens VII), <sp>Jacques</sp>,
nederlandsk Kontrapunktiker, d. før 1558,
Kapelmester hos Karl V. Han hører til de
frugtbareste og betydeligste Komponister i Tiden
imellem Josquin des Près og Orlandus Lassus.
Hans Motetter er mønstergyldige for sin Tid.
Sammen med Messer, Chansons etc. er de
udkomne i pragtfulde Enkeltudgaver (Louvain
1555-80). Ligeledes mærkes hans »Souter
liedekens« (Antwerpen 1556-57), Salmer,
komponerede over nederlandske Folkemelodier.
<i>A. H.</i>
</chapter>

<chapter name="Clemens Romanus">
<b>Clemens Romanus,</b> se <sp>Clemens</sp> (Paver) 1).
</chapter>

<chapter name="Clement, Skipper">
<b>Clement,</b> Skipper, d. 1536, skal være f. i
Vedsted, i Kær Herred i Vendsyssel, men have
ejet Gaarde baade i Aalborg og Kbhvn. 1525
bortførte han i en Septembernat to af Frederik
I's bedste Skibe fra Kbhvn's Red, hvorpaa han
i fl. Aar som uforfærdet og dristig Fribytter i
Christian II's Tjeneste fejdede mod dennes
Fjender. 1531-32 deltog han i Kongens Tog til Norge,
men fortsatte efter Kongens Tilfangetagelse sit
Fribytterliv. 1534 sendtes han af Grev
Christoffer til Vendsyssel for at rejse den jyske
Bondestand og viste sig her som en baade dristig og
dygtig Fører. 16. Oktbr blev den jyske Adel
slaaet ved Svendstrup, 8 km S. f. Aalborg,
hvorpaa Rejsningen under Adelsgaardenes
Udplyndring og Opbrænden bredte sig over hele Nord-
og Midtjylland og langs Vestkanten hen ad Varde
til; men da Johan Rantzau rykkede frem S. fra,
maatte C. indeslutte sig i det velbefæstede
Aalborg, som toges ved Storm 18. Decbr. Under
Blodbadet undkom C., der var saaret i Armen,
men fangedes paa Flugten af en Bonde og førtes
som Fange til Hertug Christian paa Gottorp. En
Tid lang skal Skipper C. have siddet fangen paa
Koldinghus, men blev, efter gl. Beretninger, hvis
Paalidelighed i senere Tid er blevet omstridt,
men ikke modbevist, først 9. Septbr 1536
henrettet paa Viborg Landsting. »Clemens-« ell.
»Skipperfejden« var de jyske Bønders sidste
Rejsning mod Adelsvælden. De oprørske
Herreder blev haardt straffede, hvorved den jyske
Bondestand led et svært Knæk.
<i>A. H-e.</i>
</chapter>

<chapter name="Clément, Ambroise">
<b>Clément</b> [kle'mã], <sp>Ambroise</sp>, fr.
Socialøkonom (1805-86), opnaaede et populært Navn
ved fortjenstfulde <i>Recherches sur les causes de
l'indigence</i> (1846), men navnlig ved <i>Essais sur
la science sociale</i> (2 Bd, 1867). C. var Discipel
af J. B. Say, Bastiat og Frihandelsskolen.
<i>K. V. H.</i>
</chapter>

<chapter name="Clément, Charles">
<b>Clément</b> [kle'mã], <sp>Charles</sp>, fr. Kunstforf.,
f. 9. Aug. 1821 i Rouen, d. 4. Juli 1887 i Paris,
en Tid ansat ved Musée Napoleon III, har
udfoldet en frugtbar kunsthistorisk Virksomhed:
<i>Michel Ange</i>, <i>Léonard de Vind</i>, <i>Raphaël</i> (4. Opl.
1881), <i>Géricault</i> (3. Opl. 1879), <i>Prud'hon, sa vie,
ses æuvres et sa correspondance</i> (3. Opl. 1880),
<i>Léopold Robert d'après sa correspondance
inédite</i> (1874), <i>Artistes anciens et modernes</i> (1876),
<i>Ch. Gleyre, sa vie et ses æuvres</i> (1877) og
<i>Decamps</i> (1886).
<i>A. Hk.</i>
</chapter>

<chapter name="Clément, Daniel Louis">
<b>Clément</b> [kle'maŋ], <sp>Daniel Louis</sp>, dansk
Bogbinder, f. 15. Juni 1820 i Aalborg, d. 15. Apr.
1877 i Kbhvn. C. oplærtes som Bogbinder i
