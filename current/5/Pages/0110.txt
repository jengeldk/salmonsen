skaal- ell. tragtformet, og Støvdragerne er
fæstede paa Grænsen af Rør og Krave. Frugten
er en ellipsoidisk Stenfrugt med tyndt Kød og
2 Frø; disse er omgivne af en pergamentagtig
Sten, og de vender plane Sider mod hinanden,
medens de udad vendende Sider er hvælvede.
Paa Frøenes plane Side findes en Længdefure,
som bøjer sig langt ind i Frøhviden; denne er
hornagtig og graalig af Farve. Mod den nedre
Ende findes en ganske lille Kim. C. 25 Arter, i
tropiske Egne paa den østlige Halvkugle, de
fleste i Afrika. <i>C. arabica</i> L. (Arabisk
<sp>Kaffetræ</sp>, se Fig. 1) er et indtil 5 m højt Træ, som
dog i Kultur af Bekvemmelighedshensyn holdes
lavere, buskagtigt; de store Blade er aflange,
tilspidsede, tyndt læderagtige og mørkegrønne;
Blomsterne (Fig. 2), der ligner ægte Jasmins, er
femtallige, og Frugterne, der i hele deres
Udseende har ikke lidt tilfælles med Kirsebær, er
først grønne, derefter røde og til sidst blaasorte
(Fig. 3). Om Frøene og deres kem. Indhold, se
<sp>Kaffe</sp>. Arabisk Kaffetræ hører hjemme i
Abessinien, Sudan, Angola- og Mozambique-Landene,
ikke i Arabien. I større Maalestok blev det
først dyrket i Arabien. Det arab. <i>Kawah</i> (ell.
<i>Kaweh</i>), der betegner den af Frøene
fremstillede Drik, skal efter nogle Opgivelser være
Afledningsordet for vort »Kaffe«, andre
henfører det til <i>Kaffa</i> i Abessinien. Det arab. <i>Bûn</i>
er Navnet paa Frugten; deraf <sp>Kaffebønne</sp>.
I 17. Aarh. kom C. til Batavia; en Plante blev
herfra bragt til Amsterdams bot. Have (1698).
Hollænderne skal have overført den 1718 til
Surinam, og en Aflægger deraf blev sendt til
Ludvig XIV og opdrættet i Paris; fra denne
stammede den første til Vestindien (Martinique)
overførte Kaffebusk. Nu dyrkes C. i mange
varme Lande; i Europa
lønner Kulturen sig dog ikke.
Det er en udpræget
Bjergplante; den trives kun i en
Højde af mere end 200 m
og bedst paa Kalkbund. Den
gunstige Temp. er 15-25°;
den aarlige Regnmænde bør
være 220-230 cm. I
Plantagerne opdrættes Træet af
Frø; de 2 Aar gl. Planter
udplantes i en Afstand af nogle m, og Skyggetræer,
oftest Bælgplanter af Slægterne <i>Albizzia</i>,
<i>Erythrina</i> og <i>Inga</i>, der forøger Jordens Indhold af
Kvælstof, sættes med passende Mellemrum. Træet
formeres alene ved Frøudsæd. 3 Aar gl. begynder
Træet at bære, og allerede fra det 5., 6. ell. 7. Aar
staar det i sin fuldeste Kraft; Produktionen
varer dog meget længere, indtil 30-40 Aars
Alderen. Høsten falder paa Java i 3 Perioder;
den anden er den vigtigste. Hvert Træ
producerer gennemsnitlig 1-2 kg Frugter pr samlet
Høst, men særlig gode Træer har givet indtil
5 kg. Frugterne maa være fuldstændig modne
for at give et godt Produkt; om deres
Behandling efter Høsten, se <sp>Kaffe</sp>. En anden Art, <i>C.</i>

<img>Fig. 1. Arabisk Kaffetræ i fuld Blomstring.</img>

<img>Fig. 2. Blomsterstand af Kaffetræ.</img>

<img>Fig. 3. Gren med Frugter af Kaffetræ.</img>

<img>Fig. 4. Frugt af Kaffetræ, gennemskaaren paa tværs.</img>

