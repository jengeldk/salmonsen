<chapter name="d'Auriac, Lionel">
<b>d'Auriac</b> [d-o'r<sub>i</sub>ak], <sp>Lionel</sp>, fr. Musikforf.,
f. 19. Novbr 1847 i Brest, tog Doktorgraden ved
Sorbonne i Paris, hvortil han, efter at have
virket som Professor i Montpellier, kaldtes som
Prof. i Æstetik og Tonepsykologi (1896). D.
har bl. a. skrevet <i>La psychologie dans l'opéra
français</i>, <i>Essai sur l'esprit musical</i>, <i>Rossini,
biographie critique</i> (i Samlingen <i>Les musiciens
célèbres</i>), <i>Le musicien-poète Rich. Wagner</i>.
<i>W. B.</i>
</chapter>

<chapter name="Daurien">
<b>Daurien,</b> se <sp>Transbaikalien</sp>.
</chapter>

<chapter name="Dautzenberg">
<b>Dautzenberg</b> ['då^uts<sub>ə</sub>nbærk], <sp>Johan
Michael</sp>, flamsk Digter og Pædagog, f. i Limburg
6. Decbr 1808, d. 4. Febr 1869 i Bryssel. Han
førte et meget omvekslende Liv og indtog højst
forskellige Samfundsstillinger. Opr. uddannet
som Lærer, endte han som Opsynsmand ved
Kulminerne. Han har skrevet en Række
sproghist. og pædagogiske Arbejder af stort Værd,
men navnlig baade teoretisk og praktisk gjort
sig fortjent af sit Sprogs Prosodi. Hans
digteriske Virksomhed indskrænker sig til Udgivelsen
af et Par Digtsamlinger, der imidlertid fik en
stor Bet. ved at bryde de indsnævrende
retoriske Baand, der hidtil havde hemmet Digternes
fri Flugt. Han blev paa dette Punkt
Banebryder, saa at alle Digtere, der er optraadte
senere, i Henseende til Versbygning staar i Gæld
til ham. Af hans Digte skal nævnes:
»Gedichten« (1850), »Verspreide en nagelatene
gedichten« (1869). De sidste blev udgivne af hans
Svigersøn, Frans de Cort. Hans bekendteste
Værker er dog hans »Volksleesbok« (1854) og
hans »Verhalen uit de geschiedenis van Belgie«
(1856, 3. Opl. 1867). Ved disse Bøger havde
han Duyse som Medarbejder.
<i>A. I.</i>
</chapter>

<chapter name="Davaine, Casimir Joseph">
<b>Davaine</b> [da'væn], <sp>Casimir Joseph</sp>, fr.
Biolog, f. omkr. 1811 i St Amand-les-Eaux, d.
14. Oktbr 1882, blev <i>Dr. med.</i> 1837 og helligede
sig straks videnskabelige Studier uden nogen
Sinde at søge at komme til at beklæde noget
Embede. Hans udmærkede videnskabelige
Arbejde, bl. a. nedlagt i hans Hovedværk <i>Traité
des entozoaires</i> (1860), gjorde, at han
indvalgtes i <i>Académie de Médicine</i>; hans Arbejder er
for øvrigt oftest optagne i <i>Compte rendu de la
soc. de biologie</i>. D.'s Undersøgelser over
Miltbrand blev banebrydende, idet han viste, at
Sygdommen kan overføres saavel ved frisk som
ved indtørret Blod fra miltbrandssmittede Dyr.
<i>J. S. J.</i>
</chapter>

<chapter name="Davanzati, Bernardo">
<b>Davanzati</b> [davan'tsati], <sp>Bernardo</sp>, ital.
Købmand og økonomisk Forf. (1529-1606), en
af de første som i nyere Tid beskæftigede sig
teoretisk med økonomiske Spørgsmaal. Sine
Tanker om saadanne nedlagde han i et Par, fra
hist. Synspunkt højst interessante Afh., <i>Lezione
sulle monete</i> (1582), der ogsaa fik praktisk Bet.
som Indlæg mod den dengang
overhaandtagende Møntforfalskning, og <i>Notizia dei Cambj</i>
(1588), i hvilken Grundlinierne i Læren om
Ombytningen er optrukket; begge er de optagne
i Custodi's <i>Scrittore classici</i>, Bd II. D.
sammenligner Pengenes Rolle i Samfundet med
Blodets i Legemet; dette har givet Anledning
til den Legende, at han om Pengecirkulationen
havde Forestillinger hentede fra Kendskabet til
Blodomløbet, der blev »opdaget« af William
Harvey efter D.'s Død.
<i>K. V. H.</i>
</chapter>

<chapter name="Davao">
<b>Davao</b> [ell. -'wa<sub>å</sub>?], By paa Mindanao,
Filippinerne, ved Vestkysten af Davao Bugten, c.
2000 Indb.
<i>M. V.</i>
</chapter>

<chapter name="d'Avaux">
<b>d'Avaux</b> [d-a'vo], se <sp>Avaux</sp>.
</chapter>

<chapter name="Davbjerg">
<b>Davbjerg</b> (<sp>Daugbjerg</sp>), Sogn i
Nørrejylland (Viborg Amt, Fjends Herred), c. 15 km V.
f. Viborg, kendt for sine store Kalkbrud, der
drives her og i Annekssognet Mønsted (se
<sp>Mønsted og Davbjerg Kalkgruber</sp>),
3365 ha, havde 1. Febr 1916 112 Gaarde og Huse
og 624 Indb. (1801: 252). Lidt S. f. D. Kirke
ligger <sp>D. Aas</sp> (ogsaa kaldet <sp>D. Daas</sp> ell.
<sp>Dos</sp>), en Høj, der hæver sig til 71 m. Fra
Højen, hvis Navn Daas ell. Dos skal komme af
Ordet »Dysse«, og som Folkesagnet har meget
travlt med, er der en vid Udsigt over den
omliggende Hede.
<i>H. W.</i>
</chapter>

<chapter name="Davel, Jean Daniel Abraham">
<b>Davel</b> [da'væl], <sp>Jean Daniel Abraham</sp>,
religiøs Sværmer og politisk Martyr (1667-
1723), kæmpede i den helvetiske Borgerkrig af
1712 og blev Major i Waadtlandets Milits. Da
Kanton Berns tyranniske Optræden lige over
for Waadt vakte Harme og Forbitrelse, troede
D., som fra Barndommen af jævnlig havde haft
Visioner, at høre Røster fra Himlen, som
opfordrede ham til at befri sit Fædreland for »de
naadige Herrer af Bern«'s Voldsherredømme.
Han kaldte sine Landsmænd til Vaaben, fik
samlet en Hob paa 5-600 Mand, og 31. Marts 1723
trængte han med dem ind i Lausanne, hvor han
søgte at bevirke en Opstand og bevæge Raadet
til Frafald fra Bern. Raadet meddelte
imidlertid Regeringen i Bern det forefaldne og bød D.'s
Hob at nedlægge Vaabnene. Derpaa lod det D.
gribe, grusomt pine og endelig henrette 24. Apr.
s. A. - 1841 blev der ved D.'s Fødeby Cully
rejst et Monument til Minde om ham.
</chapter>

<chapter name="Davenant, Sir William">
<b>Davenant</b> ['däv<sub>i</sub>n<sub>ə</sub>nt eller 'däw<sub>ə</sub>nt], <sp>Sir
William</sp>, eng. Forf. og Teaterdirektør (1606
-68), f. i Oxford. Han var en Tid i Tjeneste
hos Digteren Fulke Greville, Lord Brooke, men
da han ved dennes Død stod brødløs, forsøgte
han sig som Skuespilforfatter bl. a. ved at
skrive Maskespil for Inigo Jones. Hans bedste
Skuespil: <i>The Wits</i> blev opført 1636. Efter Ben
Jonson's Død blev han <i>Poet laureate</i> 1637. Som
ivrig Royalist maatte han vandre i
Landflygtighed og levede en Tid i Paris. Efter
Restaurationen fik han af Karl II en Teaterbevilling
og spillede en betydelig Rolle ved Udviklingen
af Restaurationstidens Teater, bl. a. ved at
indføre kostbare Dekorationer, men først og
fremmest derved, at hans Privilegium udtrykkelig
gav ham Ret til, at Kvinder maatte optræde paa
Scenen. Han var ogsaa den første, der indførte
Operaen paa den eng. Scene.
<i>I. O.</i>
</chapter>

<chapter name="Davenport">
<b>Davenport</b> ['dãv<sub>ə</sub>npå<sub>ə</sub>t], By i U. S. A., Stat
Iowa, ligger 80 km Ø. f. Iowa City, 100 m o.
H., ved Mississippi paa en Højderyg og er ved
en Bro forbundet med den lige overfor liggende
Rock Island i Illinois. (1910) 43028 Indb. D.
driver stor Kornhandel og har betydelig
Mølleindustri.
<i>H. P. S.</i>
</chapter>

<chapter name="Daventry, Daintree">
<b>Daventry</b> ['däv<sub>ə</sub>ntr<sub>i</sub>], <sp>Daintree</sp>, By i det
sydvestlige England, Northamptonshire, 110 km
NV. f. London, var før Jernbanernes Tid et
vigtigt Trafikcentrum og havde store
Hestemarkeder og Piskefabrikation; nu
