ny Komedie af C., <i>Love for Love</i>; Stykket
udkom i Maj og blev trykt i fl. Udg. s. A. Ejerne
af Teatret tilbød C. Andel i dette, hvis han vilde
skrive udelukkende for dem, og han forpligtede
sig da til at skrive et nyt Arbejde hvert Aar,
»saafremt hans Helbred tillod det«. Allerede paa
den Tid var han imidlertid stærkt svækket, og
i en ung Alder blev han næsten blind; Tragedien
<i>The Mourning Bride</i> (1697), der længe holdt sig
paa Repertoiret, men hvis Deklamation den
moderne Læser har vanskeligt ved at nyde, samt den
glimrende vittige Komedie, <i>The Way of the
World</i>, der ikke blev modtaget med Velvillie af
Publikum, blev hans eneste dram. Værker af
større Bet; som Lystspildigter indtager han en
meget fremragende Plads; hans <i>Comedies of
Manners</i>, som man har kaldt den Tids
dramatiske Sædeskildringer, giver et tro Billede af den
elegante Verdens Liv i C.'s Dage, men den Moral,
der prædikes i dem, og det Sprog, der tales,
støder vor Tids Følelse. Forf.'s tekn. Dygtighed
er meget betydelig. Skuespillets Bygning er
ypperlig, Replikkerne er sprudlende vittige -
for vittige undertiden, saa at Helhedsvirkningen
og Karaktertegningen lider derunder. Da
Jeremy Collier 1698 aabnede sit Felttog mod den
engelske Skueplads, var C. selvskreven til at
forsvare Teatret; men hans <i>Amendments of Mr.
Collier's False and Imperfect Citations</i> (1698)
var ikke ubetinget heldig. Den sidste Halvdel
af hans Liv er kun lidet kendt; han beklædte
forskellige Embedsstillinger, erhvervede en
betydelig Formue, tog sig af yngre Digtere, var
beundret af Kvinderne, afholdt af alle for sin
overordentlige Elskværdighed og bevarede, trods
bestandig Sygdom, sit gode Humør. I sine sidste
Aar sluttede han sig nær til Henrietta,
Hertuginde af Marlborough, hvem han testamenterede
største Delen af sin Formue (10000 £), medens
han kun efterlod Mrs. Bracegirdle, som trængte
til Pengene, 200 £. C. blev begravet i
Westminster Abbey, hvor Hertuginden har sat en
Mindetavle over ham. Den første samlede Udgave af
hans Værker udkom 1710; af moderne Udgaver
maa nævnes Leigh Hunt's <i>The Dramatic Works
of Wycherley, C., Vanbrough and Farquhar</i>
(1849), med en kritisk og biografisk Indledning,
og A. C. Ewald's <i>C.'s Plays</i> i »Mermaid«-Serien
(1887, med et Aftryk af Macaulay's Essay om C.).
(<sp>Litt</sp>.: <sp>Macaulay</sp>, <i>Comic Dramatists of the
Restoration</i> [<i>Critical and Historical Essays</i>, 1843];
<sp>Thackeray</sp>, <i>The English Humorists of the
Eighteenth Century</i> [1853]; <sp>Zink</sp>, »C., Vanbrugh
og Sheridan« [Kbhvn 1869]; <sp>Gosse</sp>, <i>Life of
W. C.</i> [1888]).
<i>(C. K). I. O.</i>
</chapter>

<chapter name="Congreveske Raketter">
<b>Congreveske Raketter</b> ['kåŋgri.vsk<sub>ə</sub>-], se
<sp>Raket</sp>.</chapter>

<chapter name="Congreveske Tændstikker">
<b>Congreveske Tændstikker</b> ['kåŋgri.vsk<sub>ə</sub>-],
se <sp>Tændstikker</sp>.</chapter>

<chapter name="Congrevetryk">
<b>Congrevetryk</b> ['kåŋgri.v-], en af den eng.
Ingeniørgeneral William Congreve opfunden
Metode til Fremstilling af Flerfarvetryk med eet
Tryk i Bogtryk-Haandpressen. Trykpladerne til
C. dannedes paa den Maade, at der over
Originalgravuren i Træ ell. Metal blev taget en
Gipsafstøbning ell. Matrice (se <sp>Stereotypi</sp>), fra
hvilken der igen frembragtes en Trykform i Bly
ell. Skriftmetal (Bly, Antimon, Vismut ell. Tin).
Stereotypipladen, der omtr. var 4 mm tyk, blev
derefter langs med Konturerne af de Dele af
Formen, der bestemtes til at fremtræde i
særlige Farvenuancer, savet igennem med en
Dekupørsav. Den Del af Formen, der holdt Midten
af Kompositionen, loddedes til en plan Blyklods,
der havde samme Størrelse som hele
Originalgravuren, og uden om denne Del lagdes de andre
Udskæringer løst oven paa Samlepladen og
støttedes kun af den ene, fastloddede Del. For
Værdipapirer, der udførtes i C., blev der
ovenpaa den sønderdelte og atter forenede
Trykplade graveret de endnu i Værdipapirer
brugelige indviklede geometriske Figurer.
Trykningsprocessen foregik paa den Maade, at Trykpladen
toges fra hinanden i sine forskellige
sammenhængende Stykker, hver enkelt indfarvedes med
sin særlige Farve, hvorefter de indfarvede
Stykker atter stilledes paa Plads. Med eet Tryk
fremstilledes nu i Haandpressen et Flerfarvetryk,
der i Nøjagtighed overgik alt, hvad man hidtil
havde set, og end ikke overtræffes af vore Dages
fuldkomne Flerfarvetryks-Bogtrykpresser. Ved
en Kombination af Relief- ell. Prægetryk og C.
opnaaedes den Effekt, der atter er stærkt
fremme i finere Reklametryksager. I Danmark er
C. kun fremstillet i det Berlingske Bogtrykkeri
1839-48. Da Fr. König's Hurtigpresse i
1840'erne fortrængte det ældgamle Haandpressetryk,
ophørte C. for bestandig.
<i>E. S-r.</i>
</chapter>

<chapter name="con gusto">
<b>con gusto,</b> se <sp>con</sp>.</chapter>

<chapter name="Conhydrin">
<b>Conhydrin,</b> C<sub>5</sub>H<sub>10</sub>N . CHOH. CH<sub>2</sub>CH<sub>3</sub>, er et
Alkaloid, der findes sammen med Coniin i
Skarntyde. Det danner glinsende Blade, der er
opløselige i Vand og Æter, letopløselige i Alkohol.
Det smelter ved 120° og koger ved 226°. Det
er meget giftigt.
<i>(O. C.). R. K.</i>
</chapter>

<chapter name="Coni">
<b>Coni,</b> se <sp>Cuneo</sp>.</chapter>

<chapter name="Conidia">
<b>Conidia,</b> se <sp>Konidier</sp>.</chapter>

<chapter name="Coniferin">
<b>Coniferin,</b> C<sub>16</sub>H<sub>22</sub>O<sub>8</sub>.2H<sub>2</sub>O, er et Glykosid,
der findes i Naaletræernes Kambialsaft og
danner glinsende Naale; det forvitrer i Luften og
smelter ved 185°. C. smager svagt bittert, er
letopløseligt i varmt Vand, men kun lidet
opløseligt i koldt Vand og i Alkohol, uopløseligt i
Æter. Det drejer Lysets Polarisationsplan til
venstre. Vædes det med Fenol og Saltsyre,
farves det mørkeblaat. Ved Kogning med Syrer ell.
ved Indvirkning af Emulsin spaltes det i
Glukose og <sp>Coniferylalkohol</sp>,
C<sub>6</sub>H<sub>3</sub>(OH)-
(OCH<sub>3</sub>) . C<sub>3</sub>H<sub>4</sub>OH, der danner farveløse Prismer,
letopløselige i Alkohol og Æter, men meget
tungtopløselige i Vand. Coniferylalkohol smelter
ved 75° og giver ligesom C. ved Iltning med
Kromsyre <sp>Vanillin</sp> (s. d.).
<i>(O. C.). R. K.</i>
</chapter>

<chapter name="Coniferæ">
<b>Coniferæ,</b> se <sp>Naaletræer</sp>.</chapter>

<chapter name="Coniin">
<b>Coniin,</b> C<sub>5</sub>H<sub>9</sub>(C<sub>3</sub>H<sub>7</sub>)NH, er et Alkaloid, der
findes sammen med fl. nærstaaende i alle Dele
af Skarntyde (<i>Conium maculatum</i>); det vindes,
idet man destillerer Frugterne med Vanddamp
efter Tilsætning af Sodaopløsning. C. er en
farveløs og næsten lugtfri Vædske, der reagerer
alkalisk og har en brændende Smag; det koger
ved 165,8°, har Vægtfylden 0,844 ved 20° og er
en heftig virkende Gift. C. drejer Lysets
Polarisationsplan til højre (α D = +15,6°). Dets
Hydroklorid smelter ved 220°. - C. er af alle
Alkaloider det, der har den simpleste Formel,
