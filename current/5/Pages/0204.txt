Milano, hvor hans Kunst under Paavirkning af
Lionardo og hans Kreds (Ambrogio de Predis)
har faaet sit afgørende Præg. Af hans daterede
Arbejder fremgaar det, at han har været
sysselsat i alt Fald i Tidsrummet 1496 indtil efter
1522. Denne Kunstner, hvis Værker er gaaede
under beslægtede Maleres Navne, er først stillet
i skarp Belysning af Lermolieff. Bl. C.'s
Malerier maa da herefter fremhæves: et Alterbillede
i Breragaleriet i Milano (som dog nu gerne
fraskrives C.), Kardinalportrættet i Berlins Kaiser
Friedrich-Mus. (1499), Portrættet af Trivulzio
(Grevinde d'Angrogna's Eje, Turin), »Madonna
med Kristusbarnet« i Eremitagegaleriet i
Petrograd og et Madonnabillede i
Poldi-Pezzoli-Samlingen i Milano.
<i>A. Hk.</i>
</chapter>

<chapter name="Conti, Carlo">
<b>Conti,</b> <sp>Carlo</sp>, ital. Komponist (1797-1868),
var Elev af Zingarelli og vandt sig et betydeligt
Navn som Komponist af en Række Operaer, af
hvilke særlig »Olimpia« gjorde Lykke. 1846 blev
C. Lærer i Kontrapunkt ved Neapels
Konservatorium, 1862 Direktør for samme. C., der
ogsaa har skrevet en Del Kirkemusik, nød Ry
som en af Datidens mest kundskabsrige
Musikere i Italien.
<i>W. B.</i>
</chapter>

<chapter name="Conti, Charles Étienne">
<b>Conti</b> [kå'ti], <sp>Charles Étienne</sp>, fransk
Politiker (1812-72), var under Kong Ludvig
Filip en ivrig Agitator paa sin Fødeø Korsika i
demokratisk-bonapartistisk Retning. Han
valgtes 1848 til Nationalforsamlingen og sluttede sig
tidlig til Prins Louis Napoleon; blev 1852
Statsraad, 1864 efter Mocquard's Død
Privatsekretær hos Kejseren og 1868 Senator. 1871 valgtes
han til Nationalforsamlingen, og da han 1.
Marts under Forhandlingerne om
Fredsslutningen vovede at forsvare Napoleon III's Politik,
fremkaldte han netop Beslutningen (vedtaget
med alle Stemmer mod 6), hvorved Kejseren
gjordes ansvarlig for Frankrigs Ødelæggelse og
Lemlæstelse.
<i>E. E.</i>
</chapter>

<chapter name="Conti, Nicolo de">
<b>Conti,</b> <sp>Nicolo de</sp>, ital. Rejsende fra 15.
Aarh., f. i Chioggia, rejste som Købmand 1428
-53 over Damaskus, Bagdad, Ormus, Oman til
Indien. C. er den første Europæer, der har rejst
tværs igennem Halvøen Dekan; han besøgte
ogsaa Ceylon og Sumatra, vendte sig derpaa igen
til Forindien, sejlede en Strækning op ad Ganges
og rejste derpaa igennem Arakan til Iravadi og
besøgte Ava. Paa Hjemrejsen kom han ogsaa til
Sokotora og Djedda. Hans Rejseberetninger, der
har megen Interesse, da C. baade var det arab.
og det pers. Sprog mægtig, blev først udgivne
1723 af Poggio under Titlen: <i>De varietate
fortunæ</i>; 1883 udkom i Milano en ny Udg. med
oplysende Anmærkninger af Belemo, <i>I viaggi di
N. de C</i>. C.'s Skr er ogsaa optrykt i
Kunstmann's »Kenntniss Indiens im 15. Jahrhundert«
(München 1863).
<i>V. S.</i>
</chapter>

<chapter name="Contich">
<b>Contich</b> ['kåntik] (<sp>Contigh</sp>), Flække i den
belg. Prov. cg Arrond. Antwerpen, er
Knudepunkt paa Jernbanen Antwerpen-Bryssel og har
Teglbrænderi og Bryggeri. (1911) 6303 Indb.
</chapter>

<chapter name="continuo">
<b>continuo,</b> se <sp>basso continuo</sp>.
</chapter>

<chapter name="continuous voyage">
<b>continuous voyage</b> [k<sub>ə</sub>n'tinj<sub>uə</sub>s-voi<sub>i</sub>dз],
<i>continuité du voyage</i> [kåtin<sub>y</sub>i'te-d-vwa'ja.з], se
<sp>Rejseteorien</sp>.
</chapter>

<chapter name="Continustol">
<b>Continustol</b> [kåŋti'ny-sto'l], se <sp>Spinding</sp>.
</chapter>

<chapter name="contio">
<b>contio</b> (lat.), Forsamling, især af Folket, men
ogsaa af Hæren, sammenkaldt for at paahøre
noget. En c. kunde i Rom enhver Magistrat
sammenkalde, medens det var Konsuler, Prætorer
og Tribuner forbeholdt at lede de besluttende
Forsamlinger, <i>comitia</i>. c. lededes af den
Magistrat, der havde sammenkaldt den, og kun han,
og hvem han gav Ordet, kunde tale deri. Forud
for Afstemningen om Lovforslag gik der gerne
fl. c., hvori Lovens Talsmænd og Modstandere
vekselvis bearbejdede Folket; ogsaa den i en
saadan Forsamling holdte Tale benævnes en c.
<i>A. B. D.</i>
</chapter>

<chapter name="conto">
<b>conto</b> (ital.), se <sp>Konto</sp> og <sp>Bogholderi</sp>.
</chapter>

<chapter name="Conto, Monte C.">
<b>Conto, Monte C.,</b> Bjerg i Norditalien, Prov.
Sondrio, ligger i Nærheden af Chiavenna og er
kendt fra et mægtigt Skred, der 4. Septbr 1618
begravede Byen Plurs, hvorved 2500 Mennesker
omkom.
<i>H. P. S.</i>
</chapter>

<chapter name="conto a metà">
<b>conto a metà</b> [-'ta], se <sp>a meta</sp>.
</chapter>

<chapter name="Contocorrent">
<b>Contocorrent,</b> se <sp>Kontokurant</sp>.
</chapter>

<chapter name="Conto de reis">
<b>Conto de reis</b> ['kõ<sub>n</sub>t<sub>u</sub>-ð<sub>ö</sub>-'ræ<sub>i</sub>∫] er i Portugal
og Brasilien, Betegnelsen for en Sum af 1000
<i>Milréis</i> ell. en Mill. Reis, altsaa i Portugal c.
4032 Kr, i Brasilien c. 2039 Kr. 1000 C. kaldes
<i>Conto de Conto</i>.
<i>(E. M.). Th. O.</i>
</chapter>

<chapter name="conto finto">
<b>conto finto.</b> Ved Forretning med nye Artikler
ell. ny Plads anmoder Forretningsmanden om
en fingeret Regning (c. f.) for at lære
Omkostninger og Usancer at kende.
<i>Th. O.</i>
</chapter>

<chapter name="Contorniati">
<b>Contorniati</b> (<sp>Kontorniater</sp>), rom.,
møntlignende Bronzestykker fra 4.-5. Aarh. e.
Kr. Navnet stammer fra ital.
<i>contorno</i>, Kreds, idet de inden for en
ophøjet Rand har Billedet omgivet
med en inddybet ell. sjældnere
indlagt Ring. Adversen viser et
Kejserbillede, oftest Nero, ell. andre,
under hvem Cirkuslegene blomstrede,
ell. Billede af en berømt Mand:
Homer, Terents, Sallust, Horats.
Reversen viser oftest en Situation fra
Cirkus, en Vognstyrer e. l., ikke
sjælden en mytologisk Scene. Det
her afbildede Stykke viser dels
Nero's Billede, med Krans og en
Palmegren, dels Odysseus, som
drager Sværdet mod Troldkvinden
Kirke; bag dem Stalden med Odysseus' til Svin
forvandlede Skibsfæller. Udførelsen er stedse ret
tarvelig. C.'s Bet. er uvis (der har været gættet
paa, at de var en Art Festmønter ell.
Adgangstegn til Lege). Maaske var det Spillebrikker.

<img>Kontorniater. 1) Nero; 2) Odysseus og Kirke, i Baggrunden
Svinefold med Odysseus' forvandlede Fæller.</img>

