Udstrømning undgaaet. Dampen indlades gennem
Ventiler ved hver Cylinderende, medens
Udstrømningen sker gennem Porte ved Cylinderens
Midte. Stemplet, der er længere end i en alm.
D., besørger selv Aabningen og Lukningen af
disse Porte. I Modsætning til de tidligere nævnte
D. gaar Kraftdampen og Spildedampen ikke
skiftevis gennem de samme Dampgange, men
Dampen kommer stadig ind ved Cylinderens
Ende og gaar ud ved Cylinder midten, og
Maskinen har derfor faaet Navnet Jævnstrøms-D.
- Temperatursvingningerne og de deraf flg.
Tab bliver mindre og et større
Ekspansionsforhold kan anvendes, hvorfor saadanne Maskiner
arbejder meget økonomisk; men de har dog
p. Gr. a. forsk. praktiske Mangler hidtil ikke
faaet nogen større Udbredelse.

Ved visse Pumper (f. Eks. <sp>Worthington</sp>,
<sp>Blake</sp>, <sp>Weir</sp>, <sp>Oddie</sp>), hvor der ikke finder
nogen Omsætning til roterende Bevægelse Sted,
bevæges Glideren ved særlige Stanganordninger
e. l. Ved <sp>Damphamre</sp> bevæges Glideren
ved Haandkraft.

<sp>D.'s Cylinder</sp> er hyppig omgivet af en
<sp>Damptrøje</sp>, hvortil der ledes Damp. Derved
opvarmes Cylinderen, hvilket kan være af Bet.
for Økonomien, ligesom D.'s Klargøring derved
kan foregaa hurtigere. Cylinderen beklædes med
et varmeisolerende Lag og forsynes med
<sp>Armatur</sp> til Aftapning af Vand, til Maaling af
Tryk og Hestekraft (se <sp>Trykmaalere</sp> og
<sp>Indikatorer</sp>) samt med
<sp>Sikkerhedsventiler</sp> (s. d.).

Hvor Stempelstangen gaar gennem
Cylinderen, anbringes en <sp>Pakdaase</sp>, der gøres
damptæt ved Hjælp af blød Pakning (Asbest
og lignende) ell. i vore Dage ofte ved
metallisk Pakning. Moderne Pakdaaser er »elastiske«,
saa at de trods Slid ell. smaa Unøjagtigheder
dog holder tæt. De kan efterspændes, eventuelt
med et særligt Tilspændingsapparat. Undertiden
gøres de »selvtilspændende« ved Hjælp af
Fjedre. Ved højt Tryk og især ved overhedet Damp
er Pakdaasernes Tæthed og Holdbarhed af stor
Vigtighed.

<sp>Stempler</sp> og Stempelglidere tætnes i
Reglen ved indlagte, fjedrende Metalringe.
Ventilerne i Ventil-D. maa konstrueres og forarbejdes
særlig godt for at være tætte. Ofte har de to
ell. fl. Sæder. Ventilspindlerne har lange Styr
og tætnes i Reglen ved mange, smaa Riller
(<sp>Labyrinttætning</sp>).

D.'s forsk. Hoveddele anbringes paa et
<sp>Fundament</sp>. I dette er saaledes Krumtapakslens
Lejer, <sp>Hovedlejerne</sp>, anbragte. Ved
staaende Maskiner bæres Cylindrene af Stativer
ell. Søjler. Krydshovedets <sp>Styreplaner</sp>
anbringes paa Fundamentet ell. Stativerne. Ved
liggende D. anvendes ofte det saakaldte
<sp>Bajonetstativ</sp>.

<sp>Kondensatoren</sp> kan være bygget
sammen med D. (Fig. 25), men ofte er den adskilt
fra denne (Fig. 21). Det samme gælder D.'s
<sp>Luftpumpe</sp>, <sp>Fødepumpe</sp> samt Pumper
for Svalevand til Overflade-Kondensatoren
(<sp>Cirkulationspumper</sp>).

De forsk. bevægende Dele <sp>smøres</sp> med Olie
ved Hjælp af særlige Smøreapparater. Ved høje
Omdrejningstal kan det tillige blive nødvendigt
at <sp>vandkøle</sp> Lejer, Styreplaner o. s. v.

De bevægende Dele i smaa hurtiggaaende
Maskiner anbringes ofte i et <sp>lukket Hus</sp> og
smøres ved at bevæge sig i et Oliebad (se Fig.
23) ell. ved Hjælp af en særlig Oliepumpe.
Cylindre, Glidere, Fundamenter o. s. v. udføres i
Reglen af <sp>Støbejern</sp>, de bevægende Dele af
<sp>Siemens-Martin-Staal</sp>, Lejer, Armatur
o. s. v. af <sp>Bronze</sp> ell. <sp>Messing</sp>, og
Slidflader af <sp>hvidt Metal</sp>. I Krigsskibsmaskiner,
der skal have stor Styrke og ringe Vægt,
anvendes kun lidt Støbejern, men meget Staal,
eventuelt særlig stærkt Staal som
<sp>Nikkelstaal</sp> o. l. samt stærke
<sp>Bronzelegeringer</sp>.

Efter sin Anvendelse kan D. deles i følgende
Grupper: <sp>fast anbragte Land-D.</sp>,
<sp>transportable D.</sp> (<sp>Lokomobiler</sp> og
<sp>Lokomotiver</sp>) og <sp>Skibs-D</sp>.

<img>Fig. 19. Lentz-Styring.</img>
<img>Fig. 20. Stumpf's Jævnstrømsmaskine.</img>
