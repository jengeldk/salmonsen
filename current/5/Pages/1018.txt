man tidligere kaldte Paranoia, Forrykthed. Den
begynder sædvanlig i en noget senere Alder
end de andre Former og karakteriseres særlig
ved Optræden af Hallucinationer og
Vrangforestillinger; disse kan dels vise sig som
Forfølgelsesforestillinger, dels som Storhedsideer
(Vedk. er Profet, forbyttet Kongesøn o. s. v.),
dels som monomane Opfinderideer (<i>Perpetuum
mobile</i>). Patienter med <i>D. paranoides</i> synker
sjælden ned i saa dyb Demens som de andre
<i>D. p.</i>-Former. Medens denne Gruppeinddeling
angiver karakteristiske Sygdomsbilleder inden
for <i>D. p.</i>, kan der dog findes alle mulige
Overgangsformer mellem dem. Deres Henføren
under <i>D. p.</i>, som særlig Kraepelin har gjort sig
til Talsmand for, er ikke helt anerkendt af alle
Psykiatere, særlig hersker der en Del
Uenighed m. H. t. <i>D. paranoides</i>. <i>D. p.</i> begynder
sjældnere akut, oftest snigende, og
Begyndelsesstadierne miskendes ofte, opfattes som
Dovenskab, Neurasteni ell. »Overnervøsitet«. I et
Mindretal af Tilfældene skrider Sygdommen
uophørlig fremad, saa at Patienterne ender i
et ganske dyrisk Sløvsind. I det største Antal
standser Sygdommens Fremadskriden paa et
vist Stadium, og Patienterne bedres atter,
falder mere til Ro og er gerne i Stand til at
foretage sig lettere Arbejde. Det er dog kun et
Mindretal af disse, hvor Bedringen er saa
betydelig, at man praktisk set kan tale om
Helbredelse. Disse Patienter er i Stand til at
færdes ude mellem andre, arbejder
tilfredsstillende, men bærer dog ofte lettere Mærker af den
overstaaede Sygdom. Mange Særlinge,
Originaler ell. »forulykkede Genier« er lettere ell.
relativt helbredede Tilfælde af <i>D. p.</i> Af hist.
kendte Personer kan anføres Christian VII,
som af nogle antages at have lidt af <i>D. p.</i>
Nogen specifik Behandling af <i>D. p.</i> gives ikke.
Angaaende den alm. Behandling og Forplejning
se under <sp>Sindssyge</sp> og
<sp>Sindssygehospitaler</sp>. (<sp>Litt</sp>.: <sp>Friedenreich</sp>,
»Kortfattet speciel Psykiatri« [Kbhvn 1914]; <sp>Viggo
Christiansen</sp>, »Kliniske Forelæsninger og
Foredrag over Sindssygdomme« [Kbhvn 1906];
<sp>Samme</sp>, »Chr. VII's Sindssygdom« [Kbhvn
1906]; <sp>Bleuler</sp>, <i>Dementia præcox</i>, i
Aschaffenburg's »Handb. d. Psychiatrie«, spez. Teil,
4. Abt., 1. Hälfte, 1911; <sp>Kraepelin</sp>,
»Lehrbuch der Psychiatrie«, 8. Opl., Leipzig).
<i>K. H. K.</i>
</chapter>

<chapter name="Dementia senilis">
<b>Dementia senilis,</b> <sp>senil Demens</sp>,
<sp>Alderdomssløvsind</sp>, Betegnelse for de fleste
Sindssygdomme, der optræder hos gl. Mennesker og
medfører Svækkelse af de aandelige Evner.
Grundlaget for <i>D. s.</i> maa for en Del antages
at være en Slags Degeneration af
Hjernesubstansen, parallelt med hvad der forekommer i
andre Organer; maaske spiller ogsaa
Aareforkalkningen en vis Rolle. Hjernesubstansens
Mængde bliver formindsket og viser i det hele
betydelige mikroskopiske Forandringer. <i>D. s.</i>
kan antage mange forsk. Former. I nogle
Tilfælde, den saakaldte Presbyofreni, er det
Opfattelsesevnen og Hukommelsen, der er
aftaget, mens Patienten i øvrigt ikke frembyder
nogen Karakter- ell. Væsensforandringer. I
andre Tilfælde kommer det til en alm. Aftagen af
Aandsevnerne og dermed flg. Sløvhed.
Undertiden er det Forfølgelsesforestillinger, der er
fremherskende (maaske en Forstærkelse af
Alderdommens større Mistænksomhed).
Endvidere kan der findes stærk Desorientering,
baade med Hensyn til Sted og Tid, ofte saa
at Patienterne tror sig selv og Omgivelserne
hensat til deres egen Barndom og tilbringer
Tiden med barnlige Beskæftigelser.
Stemningen hos senil demente er sædvanligt nedtrykt,
i sjældnere Tilfælde er Patienterne glade og
opstemte, bl. a. i seksuel Henseende. <i>D. s.</i>
optræder sjælden for 55-60-Aars Alderen, hyppigst
paa højere Alderstrin; en Del noget beslægtede
Tilfælde, som dog i visse Henseender kan ligne
andre Sindssygdomsformer, og som optræder i
45-55-Aars Alderen, har man samlet under
Betegnelsen <i>Dementia præsenilis</i>. <i>D. s.</i> forløber
sædvanligt jævnt fremadskridende, undertiden
med forbigaaende Bedringer; den maa næsten
altid betragtes som uhelbredelig. (<sp>Litt</sp>.:
<sp>Friedenreich</sp>, »Kortfattet speciel Psykiatri«
[Kbhvn 1914]; <sp>Spie1meyer</sp>, »Die
Psychosen des Rückbildungs- und Greisenalters«, i
Aschaffenburg's »Handb. d. Psychiatrie«, spez.
Teil, 5. Abt., 1912).
<i>K. H. K.</i>
</chapter>

<chapter name="Demer">
<b>Demer,</b> Flod i det nordøstlige Belgien,
udspringer i Limburg ved Tongern, strømmer
forbi Hasselt, Diest og Aerschot, optager fra
venstre Side Herck, Gette og Velpe og
udmunder efter et Løb paa 93 km i Dyle.
<i>G. Ht.</i>
</chapter>

<chapter name="Demerara">
<b>Demerara</b> [eng. dem<sub>ə</sub>'rar<sub>a</sub> ell. -'re<sub>i</sub>r<sub>a</sub>], Flod
i det nordlige Sydamerika, løber parallelt med
Essequibo og falder ved Georgetown i
Atlanterhavet efter et 400 km langt Løb. Mundingen
spærres af en Sandbarre, og op ad Floden
findes talrige Vandfald og Strømsnævringer, saa
at den kun er sejlbar paa kortere Strækninger
for Smaaskibe.
<i>M. V.</i>
</chapter>

<chapter name="demersale">
<b>demersale</b> kaldes de Fiskeæg, som afsættes
paa Bunden ell. dertil knyttede Genstande, som
Vandplanter o. s. v. d. Æg har
Ferskvandsfiskene og mange Havfisk.
<i>Ad. J.</i>
</chapter>
<img>SNIRKEL</img>
