Af Livsstilling er han Diplomat. Han begyndte
sin Forfatterbane med <i>La conquista de la
elegancia</i> (1901); siden har han skrevet <i>Lully
Arjona</i>, der ligesom hans første Bog giver Billeder
af det sp. Aristokratis Liv i vore Dage; de hist.
Romaner <i>Luisa Isabel de Orleans y Luis I</i>
(1902, Emne fra 18. Aarh.) og <i>Don Cristóbal
de Moura</i> (1903, Scener fra Filip II's Tid),
byggede paa selvstændige hist. Studier; endvidere
en Del mindre Fortællinger, som <i>Cuentos de
infantas</i> (1905) og talrige Bidrag til Blade og
Tidsskrifter D. er et betydeligt Talent, med
megen stilistisk Evne.
<i>E. G.</i>
</chapter>

<chapter name="Danville">
<b>Danville</b> ['dãnvi£], Navn paa fl. Byer i U.
S. A., hvoraf nævnes 1) D. i Illinois, ligger 200
km S. f. Chicago ved Vermillion River i en
kornrig og kulrig Egn. (1910) 27870 Indb. D. er
Jernvejscentrum og stor Fabriksby. - 2) D. i
Pennsylvania, ligger 80 km NNØ. f. Harrisburg
ved den østlige Susquehannah River. (1910)
7517 Indb. D. har store Jernværker og en
Sindssygeanstalt. - 3) D. i Kentucky, ligger 65 km
S. f. Frankfort. (1910) 5420 Indb. D. har en
Døvstummeanstalt og nogle højere
Undervisningsanstalter. - 4) D. i Virginia, ligger 220
km SV. f. Richmond ved den sejlbare Dan
River, der ved D. danner Vandfald, hvis
Drivkraft udnyttes. (1910) 19020 Indb. D. driver
vigtig Tobaksindustri.
<i>H. P. S.</i>
</chapter>

<chapter name="Danzig">
<b>Danzig</b> ['dantsiK], Regeringsdistrikt i
Vestpreussen, S. f. Danzig-Bugten, bestaar af det
frugtbare Marsklandskab mod Ø. mellem
Weichsel og Nogat, og en Del af det bakkede, sørige
Pommerellen mod V. (Thurmberg, 331 m). Det
er 7959 km<sup>2</sup> med (1910) 742619 Indb.;
Halvdelen Katolikker, Halvdelen Protestanter. Det
inddeles i 12 Kredse. <sp>Hovedstaden D.</sp> (polsk
<i>Gdansk</i>) ved venstre Bred af Weichsels vestlige
Arm, 6 km S. f. dennes Udløb i Østersøen, er
en betydelig Havnestad, Jernbaneknudepunkt og
Fæstning; (1910) 170337 Indb., hvoraf 110253
Protestanter, 55513 Katolikker og 2390 Jøder.
1914 beregnedes Indbyggerantallet til 180000;
1871 var det 90000. Byens Areal er 3667 ha. Den
gennemstrømmes af den lille Flod Mottlau, der
er uddybet (5 m) saaledes, at store Skibe kan
naa Byens indre Havn. Voldene og Gravene, der
tidligere helt omsluttede Byen, er (1895-96)
fjernede paa N.- og Vestsiden; men Resten af den
gl. Befæstning staar endnu og omfatter 20
Bastioner. Mod Ø. kan Omegnen sættes under
Vand, mod N. dækkes Byen af Weichsel, og
mod V. er den forsvaret af en Række Forter,
der ligger paa Højderne (Hagelsberg,
Bischofsberg o. a.); N. f. Byen strækker sig en Række
Udenværker langs Weichsel, helt ud til
Mundingen, hvor Havnekanalen Neufahrwasser og
D.'s Udhavn forsvares af fl. Batterier og af
Fæstningen Weichselmünde. D. bestaar af
Kvartererne Altstadt, Rechtstadt, Vorstadt,
Niederstadt og Langgarten; de to Arme af Floden
Mottlau omslutter Øen Speicher, som mest er
opfyldt af Lagerbygninger. Mod V., S. og N.
er D. omgivet af fl. Forstæder, deriblandt Skt
Albrecht, Altschottland, Schidlitz, Langfuhr,
Neuschottland og Neufahrwasser, af hvilke den
sidste er D.'s Udhavn. Mere end de fleste
andre større tyske Byer har D. bevaret sit

<img>Situationsplan af Danzig.</img>
