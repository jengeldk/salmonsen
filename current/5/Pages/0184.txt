<chapter name="confinium">
<b>confinium</b> (lat.), Grænseomraade, Grænse. -
I dansk Eksamensordning betegner c. (i visse
Fakulteter) et Grænseomraade mellem 1. og 2.
Karakter, der fremkommer ved
Sammentællingen af Karaktererne for den skriftlige Prøve;
den mundtlige Prøve afgør saa, om Kandidaten
skal have 1. ell. 2. Karakter. - <i>confines</i>, Folk
med fælles Grænser, Nabofolk.
<i>A. B. D.</i>
</chapter>

<chapter name="confiteor">
<b>confiteor</b> (lat., jeg bekender), Betegnelsen
for den Syndsbekendelse, som den rom.-kat.
Præst aflægger ved Messens Begyndelse.
<i>A. Th. J.</i>
</chapter>

<chapter name="confiture">
<b>confiture(s)</b> [kåfi'ty.r] (fr.), kandiserede
Frugter, Konfekt, Sukkergodt, Konfiturer, Syltetøj.</chapter>

<chapter name="Conflans">
<b>Conflans</b> [kå'flã], se <sp>Albertville</sp>.</chapter>

<chapter name="Conflans-Sainte-Honorine">
<b>Conflans-Sainte-Honorine</b> [kå'flã-sæ.t-ånå'rin], Flække i det nordvestlige Frankrig,
Dept Seine-et-Oise, Arrond. Versailles, ved
Vestbanen, 22 km NV. f. Paris, ved højre Bred af
Seine, har 3500 Indb., Stenbrud, en gotisk Kirke
fra 12. Aarh. og Ruiner af to Fæstninger.
<i>G. Ht.</i>
</chapter>

<chapter name="Confolens">
<b>Confolens</b> [kåfå'lã] (lat. <i>Confluéntes</i>), By i
det vestlige Frankrig, Dept Charente, Arrond.
C., ved Viennes og Goires Forening og ved
Orléans-Banen, 56 km NØ. f. Angoulême, har 2
smukke Kirker, Ruiner af et gammelt Slot (fra
12. Aarh.), et Collège, Industri i Papir og Læder
og Handel med Korn, Vin og Kvæg. (1911) 3088
Indb.
<i>G. Ht.</i>
</chapter>

<chapter name="Confolensit">
<b>Confolensit</b> [fr. kåŋfålaŋ'sit], en blegrød
Varietet af Mineralet <sp>Montmorillonit</sp> fra
Confolens i Dept Charente, Frankrig.
(<i>N. V. U.</i>}. <i>O. B. B.</i></chapter>

<chapter name="Conforti, Rafaello">
<b>Conforti</b> [-'fårti], <sp>Rafaello</sp>, ital.
Statsmand (1808-80), blev 1833 Sagfører i Neapel og
var tillige en anset Lærer i Kriminalret. Han
blev Febr 1848 Indenrigsminister i det ny
konstitutionelle Ministerium, men maatte derfor i
Maj flygte til Genua og blev Sagfører i Turin.
Septbr 1860 blev C. Indenrigsminister i Syditalien
under Garibaldi og vandt her Overvægt over
Mazzini's Indflydelse samt udvirkede
Folkeafstemningen om Tilslutning til Sardinien. 1861-
65 havde C. Sæde i Deputeretkamret, var Apr.
-Decbr 1862 Justitsminister under Rattazzi og
blev 1867 Senator samt Generalprokurør i
Neapel; Marts-Decbr 1878 paa ny Justitsminister
under Cairoli.
<i>E. E.</i>
</chapter>

<chapter name="confrater">
<b>confrater</b> (lat., fr. <i>confrère</i>), »Medbroder«,
Kollega, Embedsbroder, den Titel,
protestantiske Gejstlige giver hverandre indbyrdes,
<i>confraternitas</i>, Broderskab (navnlig fromt).
<i>L. M.</i>
</chapter>

<chapter name="Confrérie de la Passion">
<b>Confrérie de la Passion</b> [kåfre'ri-d-la-
pa's<sub>i</sub>å], Passionsbrødrelavet, er rimeligvis dannet
i 14. Aarh. Dets Formaal var at opføre religiøse
Skuespil, Mysterier og Mirakler, og dets
Medlemmer tilhørte væsentlig Haandværkerstanden.
1402 anerkendtes Lavet officielt af Karl VI og
fik Eneret til i Paris at opføre Mysterier o. a.
religiøse Skuespil; det lejede nu til sine
Forestillinger en særlig Sal i <i>Hôpital de la Trinité</i>;
1539 flyttede det til <i>Hôtel de Flandres</i> og 1548
til <i>Hôtel de Bourgogne</i>. Da Lavets Forestillinger
særlig efter en Opførelse af »Apostlenes
Gerninger« 1541 var komne i Vanry, blev det ved en
Parlamentsbeslutning 1548 forbudt at opføre
Mysterier i Paris; herved fik det middelalderlige
religiøse Teater Dødsstødet, og
Passionsbrødrelavet havde udspillet sin Rolle. Det ophørte
efterhaanden med selv at give Forestillinger, men
beholdt stadig sit Monopol og lejede sin
Teatersal ud til forsk. dram. Trupper. Lavet
ophævedes først 1676 af Ludvig XIV.
<i>Kr. N.</i>
</chapter>

<chapter name="con fretta">
<b>con fretta,</b> se <sp>con</sp>.</chapter>

<chapter name="Confucius">
<b>Confucius,</b> se <sp>Kung-fu-tse</sp>.</chapter>

<chapter name="con fuoco">
<b>con fuoco</b> [-'f<sub>u</sub>åko], se <sp>con</sp>.</chapter>

<chapter name="Congaree">
<b>Congaree</b> [kåŋga'ri.], Flod i U. S. A., Stat
South Carolina, opstaar af to Floder, den i North
Carolina udspringende <sp>Broad River</sp> og den
fra den sydlige Skraaning af Blue Ridge
kommende <sp>Saluda</sp>, der forener sig ved Columbia.
C. kaldes efter sit Sammenløb med Catawba
<sp>Santee</sp>.
<i>H. P. S.</i>
</chapter>

<chapter name="congé">
<b>congé</b> [kå'зe] (fransk), Orlov, Afsked. <i>Pour
prendre c.</i> [pur-'prã.dr<sub>ö</sub>-] (forkortet <i>p. p. c.</i>),
for at tage Afsked, en paa Visitkort brugt
Formel. <i>En c.</i> [ã-], med Orlov.</chapter>

<chapter name="Conger">
<b>Conger,</b> Havaal, se <sp>Aal</sp>.</chapter>

<chapter name="Congeria-Lag">
<b>Congeria-Lag</b> ell. <sp>pontiske</sp> Lag kaldes
nogle i Wien-Bækkenet, omkr. nedre Donau samt
i de tilstødende Egne af Rusland forekommende
Brakvandsaflejringer, som indeholder en
ejendommelig Fauna af Fiske, Snegle og Muslinger
(f. Eks. Congeria-Arter). C. henregnes til den
ældste Del af Pliocænetagen.
<i>J. P. R.</i>
</chapter>

<chapter name="congiarium">
<b>congiarium</b> (lat.), egl. en Gave af en
Congius (ɔ: lidt over 3 l); i den rom. Kejsertid
Benævnelse paa de Gaver af Levnedsmidler (Vin,
Olie, Korn), som Kejseren uddelte til Almuen
ved festlige Lejligheder som Kejserens
Tronbestigelse o. s. v. Undertiden gaves <i>c.</i> i Penge.
<i>A. B. D.</i>
</chapter>

<chapter name="congius">
<b>congius,</b> lat., = gr. κόγχη, hos Romerne i
Oldtiden et Maal for flydende Varer, 1/8 af en
Amfora = 3,275 l (en under Vespasian Aar 75
autoriseret <i>c.</i> rummer dog 3,38 l). Den deltes i
6 <i>sextarii</i> = 12 <i>heminæ</i>.
<i>H. A. K.</i>
</chapter>

<chapter name="Congleton">
<b>Congleton</b> ['kåŋg£t<sub>ə</sub>n], By i det nordvestlige
England, Cheshire, i en smuk Dal ved Floden
Dane og ved North Staffordshire-Jernbanen, har
en Latinskole, grundlagt i 16. Aarh., betydelig
Silkeindustri, Jernstøberier, Sømfabrikker,
Kulminer, Stenbrud og Mølledrift. (1911) 11309 Indb.
C. fik sine første Stadrettigheder 1282.
<i>G. Ht.</i>
</chapter>

<chapter name="Congo">
<b>Congo,</b> se <sp>Kongo</sp>.</chapter>

<chapter name="con grandezza">
<b>con grandezza</b> [-'det.sa], se <sp>con</sp>.</chapter>

<chapter name="con gravità">
<b>con gravità</b> [-'ta], se <sp>con</sp>.</chapter>

<chapter name="con grazia">
<b>con grazia</b> [-'grats<sub>i</sub>a], se <sp>con</sp>.</chapter>

<chapter name="Congress">
<b>Congress</b> ['kåŋgr<sub>e</sub>s], den amer. lovgivende
Forsamling, se <sp>Nordamerikanske
Fristater</sp>.</chapter>

<chapter name="Congreve, William">
<b>Congreve</b> ['kåŋgri.v], <sp>William</sp>, eng. dram.
Forf. (1670-1729), kom i sin tidlige Barndom til
Irland, studerede fra 1685 ved Trinity College,
Dublin, vendte 1688 tilbage til England og
studerede en Tid lang Jura. Hans første Komedie:
<i>The old Bachelor</i> opførtes første Gang 1693 og
gjorde stor Lykke. Mrs. Bracegirdle, som han
levede sammen med lige til sin Død, spillede
Araminta, »den eneste fuldstændig uskyldige og
dydige Person« i Stykket, og de kvindelige
Hovedroller i hans senere Arbejder er altid skrevne
med hende for Øje. Hans næste Skuespil, <i>The
Double Dealer</i>, opførtes Novbr 1693. Uenighed
i Londons Teaterverden gav paa denne Tid
Anledning til Opførelsen af et nyt Skuespilhus i
Lincoln's Inn; det blev aabnet Apr. 1695 med en
