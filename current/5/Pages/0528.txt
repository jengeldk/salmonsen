Samson af deres Stamme. Af Amoritterne
trængtes de imidlertid op i Bjerglandet (Dom. 1, 34).
De søgte nu nyt Hjem og drog mod N. til
Libanon-Egnen. I Laish røvede de Efraimitten
Mika's Gudebillede, nedhuggede Beboerne og
brændte Byen, som de derpaa genopbyggede og
beboede, hvorefter den kaldtes D. (Dom. 18).
I denne Israels nordligste By opstillede
Jeroboam en Tyr som Jahvebillede. D. skildres i 1.
Mos. 49; 5. Mos. 33 som en rovlysten Løve ell.
Slange, der lurer paa Bytte. I 9. Aarh. erobredes
D. gentagne Gange af Aramæerne, men blev
vundet igen af Jeroboam II. 734 blev det af
Tiglat Pilesar indlemmet i det assyriske Rige.
Paa Højen <i>tell-el-qadi</i> ved Jordans Kilde findes
endnu Ruiner af Byen D.
<i>J. P.</i>
</chapter>

<chapter name="Dan, se Roanoke">
<b>Dan,</b> se <sp>Roanoke</sp>.</chapter>

<chapter name="Dana, poetisk Navn for Danmark">
<b>Dana</b> bruges af 18. og 19. Aarh.'s Digtere
som et poetisk Navn for Danmark (»Rosen
blusser alt i Danas Have«, Poul Møller). Medens
<sp>Dania</sp> er en allerede i Middelalderen brugt
Latinisering af Danmarks Navn, beror D. paa
senere Tiders Misforstaaelse af ældre Tiders
Sprog. Hovedgrunden til denne maa søges
i de danske Kongers Titel; de ældste
Konger havde altid kaldt sig efter Folket:
<i>Dana konung</i> (d. e. Danernes Konge); først Erik
af Pommern kaldte sig <sp>Danmarks Konge</sp>.
For senere Tiders Sprogbevidsthed kom derfor
D. og <sp>Danmark</sp> let til at staa som to Navne
for det samme. Af lignende Oprindelse er
Navnet <i>Svea</i> (egentlig »Svenskernes«) for
<sp>Sverige</sp>.
<i>V. D.</i>
</chapter>

<chapter name="Dana, Charles Anderson">
<b>Dana</b> ['de<sub>i</sub>n<sub>a</sub>], <sp>Charles Anderson</sp>,
nordamerikansk Publicist (1819-97), deltog
1843-46 i et af de mere kendte af de
kommunistiske Eksperimenter, <i>Brook farm community</i>,
men trak sig ud af det utopiske Eventyr og
blev Pressemand. Som saadan vandt han
hurtig Anseelse. 1848-62 var han Redaktør af
<i>New York Tribune</i>, Hovedorganet for Slaveriets
Afskaffelse. Som adjungeret Krigsministeren
Stanton 1863-65 udøvede han stor Indflydelse
saavel hos denne som hos Præsident Lincoln.
Det skyldtes D.'s Initiativ, at Grant fik
Overbefalingen over Nordstaternes Hær. D.
planlagde det store Konversationsleksikon <i>New
american Cyclopædia</i> (1855-63; omarbejdet som
<i>The am. Cycl.</i> i 16 Bd, 1873-76). 1868 begyndte
han Udgivelsen af det uafhængig demokratiske
Dagblad <i>Sun</i>, for hvis raske Vækst hans
impulsive, initiativrige Personlighed havde stor
Bet.; han bekæmpede energisk Korruptionen
under Grant's andet Præsidentskab. D. har bl.
a. udg. Memoireværkerne <i>Lincoln and his
Cabinet</i> (1896) og <i>Recollections</i> (1897). Han
efterfulgtes (1897) som Chefredaktør for <i>Sun</i> af sin
Søn <sp>Paul D.</sp>, f. 1852 i New York, men som
1903 trak sig tilbage efter at have yderligere
oparbejdet sit Blad til en første Rangs
Nyhedsavis i største Maalestok.
<i>K. V. H.</i>
</chapter>

<chapter name="Dana, 1) Edward Salisbury, 2) James Dwigth">
<b>Dana</b> ['de<sub>i</sub>n<sub>a</sub>], 1) <sp>Edward Salisbury</sp>,
Søn af nedenn. J. D. D., Prof. i Fysik og Kurator
ved Mineralsamlingen ved Yale University i
New Haven, Connecticut, f. 16. Novbr 1849. Han
har især gjort sig fortjent ved krystallografiske
og mineralogiske Undersøgelser; ligeledes har
han stor Fortjeneste af at have omarbejdet efter
Nutidens Fordringer sin Faders <i>System of
mineralogy</i> (6. Udg., 1892). Fra 1875 har han været
Medredaktør af <i>American Journal of science</i>.
<i>(N. V. U.). J. P. R.</i>

2) <sp>James Dwigth</sp>, nordamerikansk
Naturforsker, f. 12. Febr 1813 i Utica (New York),
d. 14. Apr. 1895 i New York. Efter at have
studeret Naturvidenskab og Matematik ved
Yale College var han en Tid Lærer i Matematik
for Søkadetterne i sit Hjemland. 1838-42 deltog
han som Geolog og Mineralog i Wilke's
Undersøgelsesekspedition til Sydamerikas Kyster, og
som Resultat heraf fremkom i de flg. Aar hans
<i>Report on Zoophytes</i> (1846), <i>Report on
Crustacea</i> (2 Bd, 1852-54). 1850-94 virkede
han som Prof. ved Yale College. Af hans
Værker er de mest kendte <i>System of Mineralogy</i>
(1. Opl. 1837) og <i>Manual of Geology</i> (1. Opl.
1863). Hans øvrige mange Afh. drejer sig især
om Bjergdannelser, Vulkaner, Oceanernes
Oprindelse og Historie samt Istiden.
<i>J. P. R.</i>
</chapter>

<chapter name="Dana, 1) Richard Henry, 2) Richard Henry">
<b>Dana</b> ['de<sub>i</sub>n<sub>a</sub>], 1) <sp>Richard Henry</sp>, amer.
Journalist, Forf. og Kritiker (1787-1879),
studerede ved Harvard og var senere Sagfører i
Boston. Sammen med Channing udgav han <i>The
North American Review</i>, der ved at hjælpe til
at bryde den puritanske Ortodoksis Magt bidrog
en Del til større aandeligt Frisyn. Han var en
stor Beundrer af Wordsworth og Coleridge, og
hans betydeligste Digt <i>The Buccaneer</i> (1827) er
inspireret af C.'s <i>The Ancient Mariner</i>. 1839-40
holdt han en Række Forelæsninger over
Shakespeare.

2) <sp>Richard Henry</sp>, Søn af ovenn. R. H.
D., amer. Politiker og Forf. (1815-82),
studerede ligesom Faderen ved Harvard og blev
senere Sagfører med Søret som Specialitet. Som
ung for han et Par Aar til Søs, og hans
Erfaringer her udnyttede han i sin kendte <i>Two
Years before the Mast</i> (1840),
<i>I. O.</i>
</chapter>

<chapter name="Danaarv">
<b>Danaarv,</b> se <sp>Arvefaldsret</sp>.</chapter>

<chapter name="Danabæk">
<b>Danabæk</b> adskiller Elfsborgs og Hallands
Len og er den gl. Grænse mellem Danmark og
Sverige.
<i>H. O.</i>
</chapter>

<chapter name="Danaë">
<b>Danaë,</b> efter det gr. Sagn Datter af Akrisios
og Eurydike. Oraklet havde forudsagt Akrisios,
at hans Dattersøn skulde blive hans Bane. For
at forebygge dette holdt han D. indespærret
i et underjordisk, malmbeslaaet Rum; men Zeus,
der elskede D., fandt Vej til hende og sænkede
sig som en gylden Regn i hendes Skød. Da D.
derefter fødte Sønnen Perseus, lod Akrisios
Moder og Barn indeslutte i en Kasse, som blev
kastet i Havet og siden drev i Land paa Øen
Serifos, hvor Polydektes var Konge. Her
voksede altsaa Perseus op. Polydektes blev grebet
af Attraa efter D. og sendte derfor Perseus, der
var ham i Vejen, ud for at hente Medusas
Hoved; da Perseus var kommet tilbage med det,
dræbte han Polydektes, der imidlertid var
blevet ved at efterstræbe D., og tog sin Moder med
sig til Argos. Fortællingen om D. er ofte,
ligesom de øvrige Sagn om Perseus, benyttet som
Motiv af gr. Digtere og Kunstnere.
<i>C. B.</i>
</chapter>

<chapter name="Danaer">
<b>Danaer</b> (gr.), et efter Stammehelten <sp>Danaos</sp>
afledt Navn paa Indb. i Argos. Hos Homer
Fællesbenævnelse for Hellenerne. Laokoon's Ord i
Vergil's Æneide (II 49): <i>timeo Danaos et dona</i>
