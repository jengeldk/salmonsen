strategisk Bet., og Tyrkerne, der har begge
Bredderne i deres Magt, har derfor allerede tidlig
søgt at befæste det. Straks efter Konstantinopels
Erobring af Muhammed II anlagdes de maleriske
gi. Dardaneller-Slotte <sp>Kilid Bahr</sp> i Europa
og <sp>Kale Sultanie</sp> (Chanak Kalessi) i Asien
ved Strædets smalleste Sted c. 20 km fra dets
sydlige Indløb. 1658 opførte Muhammed IV ved
det sydlige Indløb de ny Dardaneller-Slotte
<sp>Seddil Bahr</sp> paa europ. <sp>Kum Kaleh</sp>
paa asiatisk Side til Værn mod Venetianerne.
Den store Udvikling af Skytset i 19. Aarh. har
dog gjort ny Befæstninger nødvendige, og fra
1864 er der derfor anlagt fl. ny Spærreforter,
hvoriblandt Narnasigia, Medschidieh,
Degirmen-Burun, Tabiassi og Nagara. Ved Traktat af
Septbr 1841, som blev fornyet efter
Krim-Krigen 1856 og den russ.-tyrk. Krig 1878, er
Sultanen berettiget til at forbyde fremmede
Krigsskibe Passage gennem Strædet, ligesom
Handelsskibe ikke maa passere det smalleste Sted
om Natten. Den Magt, som disse Bestemmelser
rammer haardest, er Rusland, hvis
Sortehavsflaade derved bliver indelukket, og 1891 havde
Russerne derfor søgt og opnaaet den Lettelse
i Bestemmelserne, at Skibe, tilhørende den
saakaldte frivillige Flaade, har fri Gennemgang.
Da Tyrkerne i Verdenskrigen (1915) var blevne
Tyskernes Forbundsfæller, forsøgte
Englænderne og Franskmændene at forcere Strædet,
hvilket mislykkedes, hvorefter de landsatte
Troppemasser paa Gallipoli-Halvøen for at angribe
Fæstningsværkerne fra Landsiden. Angrebene
førte ikke til noget Resultat, og de landsatte
Styrker blev senere overførte til Saloniki. - <sp>De
smaa D.</sp> kaldes de to Slotte i Grækenland ved

<img>
Situationsplan over Dardanellerne.</img>

