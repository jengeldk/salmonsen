Komponisterne af den »nyrussiske« Skole. - Det er som
Operakomponist, at D. har vundet et berømt
Navn i sit Hjemland. Hans første Opera
»Esmeralda« i traditionel Stil opførtes 1847 i
Moskva. Den flg. (Ballet med Sang),
»Bacchusfesten«, opførtes 1867 smst.; men forinden var
hans Hovedværk »Russalka« (efter en
Undine-Digtning af Puschkin) blevet opført 1856 og
havde vundet stor Popularitet; denne over et
nationalt Emne komponerede Opera indtager
baade i dram. og mus. Henseende en høj Rang
og hører endnu til de russ. Operasceners
Repertoire. Indflydelser fra Wagner, Liszt og
Berlioz gjorde sig imidlertid efterhaanden mere
og mere gældende hos D., og hans sidste, af
Rimsky-Korsakov og Cui fuldendte Opera,
»Stengæsten«, der er komponeret til Puschkin's
dram. Digtning (Don-Juan-Emnet), bærer i høj
Grad Præg deraf. Det er et mærkeligt Værk,
helt igennem holdt i en ejendommelig
recitativisk Stil, der beundres af Ungrusserne som et
Forbillede, men næppe har slaaet an hos det
store Publikum. - Foruden disse Operaer har
D. skrevet nogle Orkesterfantasier, en Del
Klavermusik og talrige Sange, der til Dels har
fundet stor Udbredelse.
<i>W. B.</i></chapter>

<chapter name="Dargun">
<b>Dargun,</b> Flække i Storhertugdømmet
Mecklenburg-Schwerin, tæt ved Grænsen af
Pommern og den lille Klostersee. (1910) 2249 Indb.
Sammen med Landsbyen Röcknitz danner den
en lang Gade paa c. 3 km, som ender med
Slottet. Dette var tidligere et
Cistercienserkloster (stiftet 1172), der fik sine første Munke fra
Esromkloster i Nordsjælland.
<i>G. Ht.</i></chapter>

<chapter name="Daribba">
<b>Daribba,</b> Maal for Korn i Ægypten, i
Alexandria = 542 l, i Kairo = 358 l, i Rosette =
568 l. 1 D. = 2 <sp>Ardeb</sp>.
<i>Th. O.</i></chapter>

<chapter name="Daricus">
<b>Daricus,</b> d. s. s. <sp>Dareik</sp>.</chapter>

<chapter name="Dariel">
<b>Dariel</b> [dar.'jal<sub>j</sub>], <sp>Darjal</sp>, russisk <sp>Gora
Krestovaja</sp>), Hovedpas i Kaukasus ved
Østfoden af Kasbek, 2379 m højt. Herigennem
fører den store grusinske Hærvej, anlagt af
Alexander I mellem Vladikaukas og Tiflis. D.
omtales allerede hos de gl. Forf.; hos Strabo
hedder det den kaukasiske, hos Ptolemæus den
Sarmatiske Port.
<i>M. V.</i></chapter>

<chapter name="Darién">
<b>Darién</b> [da'r<sub>i</sub>æn], Bugt af det karibiske Hav
mellem Cartagena og Puerto Belo, dens
sydligste Del er Urabá-Bugten.
<i>M. V.</i></chapter>

<chapter name="Darimon, Alfred">
<b>Darimon</b> [dari'må], <sp>Alfred</sp>, fr. Politiker
(1819-1902), blev 1848 Proudhon's Sekretær og
var Medarbejder, senere Redaktør af hans
Blade; knyttedes 1852 til Émile Girardin's Blad
»Presse« og skrev især om økonomiske
Spørgsmaal. Hans strenge Kritik af Kejserdømmets
Finansforvaltning skaffede ham 1857 Valg til
den lovgivende Forsamling, hvor han var en
af de »fem« Oppositionsmænd. Han blev
genvalgt 1863, men skilte sig allerede 1864 - endnu
før É. Ollivier - fra sine Meningsfæller og
nærmede sig det kejserlige Parti. Efter
Kejserdømmets Fald blev D. igen Journalist og skrev
i napoleonistiske Blade, samt udgav 1883-91 en
Rk. Skr om Kejserdømmets Historie 1857-70 og
de enkelte Partiers Optræden over for det, men
kom ikke til at spille nogen politisk Rolle.
<i>E. E.</i></chapter>

<chapter name="Dario, Rubén">
<b>Dario</b> [ða'ri<sub>å</sub>], <sp>Rubén</sp>, sp.-amer. Forf., f.
1867 (efter andre Angivelser 1868 ell. 1864) i
Léon Nicaragua, d. smst. 1916. Her var han først
ansat i Nationalbiblioteket, siden var han
Journalist i Chile; 1892 bosatte han sig i Buenos
Aires, hvor han blev colombiansk Generalkonsul.
Han er som Digter meget paavirket af Victor
Hugo, siden af Verlaine o. l. Digtere - i det
hele er den sp.-amer. Nutidslitt. under udpræget
fr. Indflydelse. I det formelle er han meget
eksperimenterende (saaledes med sp. Heksametre).
Større Digte af ham er bl. a. <i>El arte</i>, <i>La tumba</i>
og et Digt til Hugo's Pris, bærende dennes
Navn; endvidere har han udgivet <i>Azul</i> (Saml.
af Prosadigte), <i>Prosas profanas</i>, <i>Los raros</i>,
<i>Cantos de vida y esperanza</i>, <i>El canto errante</i>
(1907) og et Drama, <i>Manuel Acuña</i>. <i>España
contemporánea</i> (Paris 1901) er en af ham - i
Forening med fl. a. - besørget Skildring af
spanske Tilstande nutildags. Hertil slutter sig
fl. Rejseskildringer, som <i>Tierras solares</i>. D.,
som ogsaa blev skattet og efterlignet i Spanien,
hvor han opholdt sig meget, virkede meget
for den aandelige Forbindelse i vor Tid
mellem de forrige sp. Kolonier og det gl.
Moderland. Et godt Udvalg af hans Værker, med
Biografi, besørgedes af A. González-Blanco
(Madrid 1910, 3 Bd).
<i>E. G.</i></chapter>

<chapter name="Darius">
<b>Darius,</b> lat. Form for <sp>Dareios</sp>.</chapter>

<chapter name="Darja">
<b>Darja</b> (pers.), Sø, Flod, Strøm.</chapter>

<chapter name="Darjal">
<b>Darjal,</b> se <sp>Dariel</sp>.</chapter>

<chapter name="Darjiling">
<b>Darjiling</b> (eng. <sp>Darjeeling</sp>) af tibetansk
Dar-rgjas-glin, Distrikt i Divisionen Rajshahi i
den indobritiske Prov. Bengalen, 3015 km<sup>2</sup> med
(1911) 265550 Indb, hvoraf de fleste er
Tibetanere. Distriktet, der mod Syd bestaar af
sumpet, ubeboet Skovland (Tarairegionen),
gennemstrømmet af den rivende Tista, er mod Nord
opfyldt af de lavere Bjerge ved Himalajas Fod.
Skovene er rige paa værdifulde Træsorter; der
dyrkes Ris, Majs, Kinatræ, men Distriktets
Hovedproduktion er dog Te. Af Husdyr holdes
navnlig Faar. Hovedstaden D., nær Sikkims
Grænse, 2184 m o. H., er Sommerresidens for
Statholderen i Bengalen. Her ligger i 2400 m's
Højde <sp>Eden-Sanatoriet</sp>, besøgt af et
stedse stigende Antal Kurgæster. Over de til
3500 m's Højde skovbeklædte Bjerge, hæver sig
i ringe Afstand mod Nord Himalajas sneklædte
Toppe. Det gode Klima (4,5° og 16,4° i
Middeltemp. for koldest og varmest Maaned) og den
forholdsvis ringe Afstand fra Kalkutta henledte
allerede 1835 den eng. Regerings
Opmærksomhed paa D. som et passende Sted til
Anlæggelsen af et milit. Sanatorium.
<i>M. V.</i></chapter>

<chapter name="Darlaston">
<b>Darlaston</b> ['da.<sub>ə</sub>£äst<sub>ə</sub>n], By i Mellemengland,
Staffordshire, nær ved Wednesbury, har
Kulgruber og Jernværker. (1911) 17107 Indb.</chapter>

<chapter name="Darley">
<b>Darley</b> ['da.<sub>ə</sub>£<sub>i</sub>], <sp>Felix Octavius Carr</sp>,
amer. Tegner, f. i Filadelfia 1822, d. i Claymore
1888. D. var en anset Illustrator, vandt Ry
for sine Tegninger til Irving's Værker og
illustrerede derefter Dickens, Cooper, Longfellow
o. a. Bekendte Akvareller: Washington's
Indtog i New York, Udvandrere angrebne af
Indianere, Romersk Gadescene m. v. 1852 Medl.
af Nation. Acad. of Design.
<i>A. Hk.</i></chapter>

<chapter name="Darley Arabian">
<b>Darley Arabian</b> ['da.<sub>ə</sub>£<sub>i</sub>-ä-re<sub>i</sub>b<sub>j</sub><sub>ə</sub>n], en af de
3 Hingste, der er Stamfædre til den engelske
Fuldblodsrace. Den blev købt i Aleppo af den
