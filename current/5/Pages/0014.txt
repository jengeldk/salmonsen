bringes i Blomst allerede om Efteraaret, men
en Blomstring i Febr-Marts er i Reglen at
foretrække.
<i>L. H.</i>
</chapter>

<chapter name="cinerarium">
<b>cinerarium</b> (lat., afl. af <i>cinis</i>, Aske), Niche i
et Columbarium, bestemt til Optagelse af Urnen
med Aske fra Ligbaalet. - I den rom.-kat.
Kirke Beholderen for en Helgens Aske.
<i>H. A. K.</i>
</chapter>

<chapter name="Ciney">
<b>Ciney</b> [si'næ] Flække i det sydlige Belgien,
Prov. Namur, Knudepunkt for Statsbanelinien
Bryssel-Luxembourg, med gl Kirke, Stenbrud
og (1911) 5236 Indb.
<i>G. Ht.</i>
</chapter>

<chapter name="Cinghalesisk">
<b>Cinghalesisk,</b> se <sp>Singhalesisk</sp>.
</chapter>

<chapter name="Cingoli">
<b>Cingoli,</b> ['t∫iŋgoli] By i Mellemitalien, Prov.
Macerata, ligger paa en Højslette mellem
Potenza og Esino. (1911) 2000 Indb. (som Kommune
13357). Byen er Bispesæde, har et Gymnasium
og driver Oliven- og Silkeavl samt Handel med
Træ og Kul. C. er det gl. <i>Cingulum</i>, der
befæstedes af Cæsar. Pave Pio VIII var født i C.
<i>H. P. S.</i>
</chapter>

<chapter name="cingulum">
<b>cingulum</b> (lat., af <i>cingo</i>, omgjorder), Bælte
Livbælte, navnlig det Bælte, som den rom, Soldat
bar, i Reglen dobbelt, det ene c. med Sværdet,
det andet med Dolken. c. havde Metalbeslag;
Remmens frie Ende ses paa Gravstene ofte
langt udtunget og nedhængende, med
Metaldupper. I St f. det ene c. bares ofte et Bandoler,
hvori Sværdet hang. At modtage c. bet. ofte
at blive Soldat; at miste det er ensbetydende
med Straf. Baade i Oldtiden og senere bruges
Ordet om Bælte, der modtages som
Hædersgave. - <i>c. castitatis</i>, Kyskhedsbælte. - c. kaldes
ogsaa et Bælte, der hører til den rom.-kat.
Præsts Embedsdragt.
<i>H. A. K.</i>
</chapter>

<chapter name="Cingulum (med.)">
<b>Cingulum</b> (<sp>med</sp>.). 1) En Kropbandage, der
scm et bredt Bælte gaar om hele Kroppen oftest
i fl. Lag. Man benytter gerne et stort
Haandklæde ell. et Lagen sammenlagt til den ønskede
Bredde; dette sammenrulles nu som et alm. Bind
og lægges i Cirkelture om Kroppen, hvorefter
det fæstes ved Naale. Det anvendes for at
fastholde Omslag ell. andre Forbindinger paa
Kroppen ell. for at støtte denne ved Brud af Ribben
ell. andre Læsioner af Bryst, Ryg, Skulder ell.
Overarm. <i>C. Neptuni</i> er et i koldt Vand dyppet
C., der lægges om Kroppen for at fremkalde en
Blodtilstrømning til Huden (Derivation), idet
Huden først paavirkes af det kolde Vand, der
dernæst opvarmes af selve Legemsvarmen. Ved
Betændelsestilstande og Nervesmerter har <i>C.
Neptuni</i> fundet rigelig Anvendelse. 2) Synonym
med <i>Herpes zoster</i> (s. d.).
<i>E. A. T.</i>
</chapter>

<chapter name="Cinisi">
<b>Cinisi</b> [t∫i-], By paa Sicilien, Prov. Palermo,
ligger 34 km NV. f. Palermo i Nærheden af
Castellamare-Bugten. (1911) 7800 Indb., der
driver Vinavl.
<i>H. P. S.</i>
</chapter>

<chapter name="Cinna, C. Helvius">
<b>Cinna,</b> <sp>C. Helvius</sp>, se <sp>Helvius Cinna</sp>.
</chapter>

<chapter name="Cinna, Lucius Cornelius m. fl.">
<b>Cinna,</b> 1) <sp>Lucius Cornelius</sp>, en Romer
af patricisk Familie, blev for Aaret 87 f. Kr.
valgt til Konsul sammen med Gnæus Octavius;
Sulla fandt sig deri, skønt C. hørte til
Modpartiet, dog kun mod at han lovede ikke at
foretage noget mod de af Sulla trufne
Foranstaltninger. Næppe havde Sulla dog forladt Italien
for at gaa imod Mithridat, før C. svigtede sit
Løfte, og da han blev fordreven fra Rom, vendte
han snart tilbage med en Hær af Forbundsfæller
og Marius' Tilhængere. Byen maatte overgive
sig, og i fem Dage foregik et alm. Myrderi. C.
lod sig vælge til Konsul for Aaret 86 sammen
med Marius, der ved sin Død erstattedes af
Lucius Valerius Flaccus, og ogsaa i de to flg. Aar
styrede C. ganske egenmægtig som Konsul. Da
Sulla endelig var i Stand til at forlade Asien,
vilde C. møde ham med en Hær i Grækenland;
men hans Tropper vægrede sig ved at følge ham
og myrdede ham til sidst (84).

2) <sp>Lucius Cornelius</sp>, Søn af ovenn. L.
C. C., forsøgte 78 f. Kr. at omstyrte den
sullanske Forfatning; da hans Planer mislykkedes,
flygtede han til Sertorius i Spanien. Ved
Mægling af Cæsar kom han siden tilbage, og den
samme skaffede ham 44 Prætorværdigheden.
Efter Cæsar's Mord haanede C. dog hans Minde;
det forbitrede Folk vilde dræbe ham, men
dræbte i St f. en af Cæsar's tro Tilhængere, Gaius
Helvius Cinna. Siden forsvinder C. af Historien.

3) <sp>Gaius Cornelius</sp>, Søn af sidstn. L. C.
C., stod ved Actium paa Antonius' Side, men
blev taget til Naade af Augustus og endda
behandlet med særlig Velvillie. Alligevel stiftede
han Aar 4 e. Kr. en Sammensværgelse imod
Kejseren; denne skaanede ham dog atter, ja lod
ham udnævne til Konsul, og fra nu af viste C.
sig tro.
<i>Kr. E.</i>
</chapter>

<chapter name="Cinnabarit">
<b>Cinnabarit,</b> se <sp>Cinnober</sp>.
</chapter>

<chapter name="Cinnamein">
<b>Cinnamein</b> eller <sp>Perubalsamolie</sp> er
Hovedbestanddelen (62-75 %) af Perubalsam.
C. er en Blanding af Benzoesyrebenzylæter og
Kanelsyrebenzylæter; den første er i Alm. den
overvejende.
<i>R. K.</i>
</chapter>

<chapter name="Cinnamomum">
<b>Cinnamomum</b> Bl., Slægt af Laurbærfam.,
Træer ell. Buske med modsatte ell. delvis
spredte, læderagtige og oftest trenervede Blade og
med smaa ell. middelstore, gullighvide og
undertiden særkønnede Blomster, der sidder i en
aksel- ell. endestillet Top; Frugten er et enfrøet
Bær, som til Dels omsluttes af det skaalformede
Underbæger. Omtr. 50 Arter, alle fra det
tropiske og subtropiske Sydøstasien. Væsentlig af to
Arter, <i>C. zeylanicum</i> Breyn og <i>C. Cassia</i> Bl.,
faas den som Krydderi og i Farmacien anvendte
<sp>Kanelbark</sp>; de fortjener derfor begge
Navnet <sp>Kaneltræ</sp>. Dyrkningen og Benyttelsen er
meget gl, og Kanelbark har derfor længe været
en vigtig Handelsartikel. <i>C. zeylanicum</i> (se
Fig.) bliver indtil 10 m høj; dets Grene er glatte
og næsten firkantede. Bladene er omtr.
ægdannede, helrandede og 3-7-nervede, oventil
mørkegrønne og glinsende, men paa Undersiden
graagrønne; som unge er de skarlagenrøde.
Blomsterne er smaa, og Bærrene ovale, 1,3 cm
lange og blaaligbrune. <i>C. zeylanicum</i> har opr.
hjemme paa Ceylon, men Kulturen af det og
dets Varieteter strækker sig tillige over Kina,
Forindien, Bagindien, Java, Sumatra o. a. St.,
selv til den ny Verden (Brasilien) er den naaet.
Dyrkningen lykkes bedst paa solrige Steder med
sandet Jordsmon og rigeligt Regnfald. De
bedste Plantager paa Ceylon findes i det 20-50 km
brede Kystland, der strækker sig fra Negumbo
til Øens Sydspids, hvor de anlægges indtil en
Højde af omtr. 300 m. Ved Beskæring forhindres
Stammens Dannelse; man faar da Buske af 4
ell 5 omtr. 3 m høje Skud. Grenene afskæres
efter 1 1/2 ell. 2 Aars Forløb, naar den rigelige

