og fra Naturens Haand er et lidet befæstet
Land, har det været let overfløjet af alt
fremmed, aabent for enhver skiftende Vind. Dette
har ogsaa haft Bet. for dets Kunst og dens
Historie. I det flg. skildrer vi de Stilarter og
Kunstformer, som har vundet Indgang i D., og
nævner de vigtigste Monumenter, som er
udførte i dem paa dansk Grund; men vi lægger
med Forsæt Hovedvægten paa, hvad der i mere
væsentlig Bet. bør kaldes dansk Kunst, det, som
er udgaaet fra aktive og produktive Kræfter i
Folket selv, om disse Kræfter end for Resten
kan være vakte til Live ved Paavirkning
udefra. I denne Bet. kan dansk Kunst dog først
paavises med Sikkerhed langt fremme i Tiden,
og aldeles overvejende i 19. Aarh., hvorfor vi
ogsaa behandler dette udførligere end alle de
foregaaende.

For saa vidt som dansk Kunst ogsaa omfatter
de forhistoriske Perioder, hvad der navnlig
gælder for Kunsthaandværkets Vedkommende,
henvises til Art. <sp>nordisk Arkæologi</sp>.
Kunsten i dens betydningsfuldere og ledende
Arter, Bygningskunst og Billedkunst, forefinder
vi først fra den kat. Middelalder og saa godt
som udelukkende i Kirkens Tjeneste. De
ældste Kirker, der byggedes i D., var af Træ: der
er næsten intet levnet af dem, og om
Bygningsmaaden vides kun lidt; men det kan betragtes
som sikkert, at i hvert Fald nogle af de senere
har været ret stadselig smykkede saavel med
Udskæringer som med Farver. Ikke alene i
Konstruktion, men ogsaa i Dekoration har de
sluttet sig nærmere til den hedenske Oldtids
Bygningskunst i Norden end til den kristelige
Bygningskunst, som stammede fra Syden, og som
benyttede <sp>Sten</sp> (ɔ: naturfundne, mere ell.
mindre tilhuggede Sten) til Materiale. Betydelige
Stenkirker opførtes i D. fra den senere Del af
11. Aarh. at regne: til de ældste hørte f. Eks.
Domkirken (Trefoldighedskirken) i Roskilde,
paabegyndt af Biskop Vilhelm og fuldendt af
hans Efterfølger, Svend Norbagge, og Skt
Albans Kirke i Odense; begge afløste ældre
Trækirker og blev, som vi skal se, senere atter
afløste af Murstenskirker. Men hvad der nu er
tilbage i D. af 11. Aarh.'s Bygninger, er næsten
for intet at regne.

Men i Løbet af 12. og Beg. af 13. Aarh. havde
D. en betydelig og frugtbar Periode i den
kirkelige Bygningskunst, og fra denne Tid stammer
de vigtigste og skønneste Kirkebygninger, som
endnu staar paa det gl. danske Riges Grund,
om der end i senere Tider, ja endog de
allerseneste, vedblivende er bygget paa dem. Det er
først og fremmest Domkirken
(Ærkebiskops-kirken, Skt Laurentius) i <sp>Lund</sp>, hvis Højalter
indviedes 1145, og de omtr. samtidige
Domkirker i <sp>Ribe</sp> og <sp>Viborg</sp>. Materialet i
Lundekirken er Sandsten; Ribe Domkirke er begyndt
og delvis udført af en fra Rhinlandene
(Andernach-Egnen) indført Tufsten, Viborg Domkirke
er opført af hugget Granit (Kamp).

I disse Bygningers kunstneriske Karakter
maa man aldeles ikke se noget nationalt Dansk:
de minder i det hele, Domkirkerne i Ribe og
Viborg ogsaa i alle Enkelthederne, om de tyske
Rhinlandes Arkitektur, som har været deres
nærmeste Forbillede, og derigennem atter om
den sydlandske og antikke. Den Stil, hvori de
er opførte, og som overhovedet beherskede
Bygningskunsten i dette Aarh. og i Norden
endnu i en stor Del af det næste, var den
<sp>romanske</sp>, d. v. s. den, som opr. var nedarvet
fra det antikke Rom og derfra var udbredt
dels med de rom. Vaaben, dels med
Kristendommen over hele det vestligere Europa. Hos
de fordum barbariske Folkeslag undergik den
mange Ændringer, uden at dens antikke, rom.
Herkomst derved blev ukendelig (saaledes er
der i Lunds Domkirke, om end i mindre
Maalestok og paa underordnede Pladser, anvendt
Søjler af den korinthiske Orden, endnu tydelig
svarende til de opr., antikke Forbilleder). For

<img>Tværsnit af Ribe Domkirke.</img>
