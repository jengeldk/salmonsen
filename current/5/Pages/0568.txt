indtræffer i det Indre af Jylland gennemsnitlig
5. Oktbr, paa Fyn og Sjælland 15.-20. Oktbr,
og paa Lolland og Falster 1. Novbr. Om
Foraaret ophører Frosten paa Lolland og Falster
gennemsnitlig 20. Apr., paa Indlandet af Fyn
og Sjælland gennemsnitlig 1. Maj og i det Indre
af Jylland gennemsnitlig 10. Maj. I det Indre af
Jylland kan der saaledes ventes Frost i en
gennemsnitlig 6 1/2 Uge længere Del af Aaret end
paa Lolland og Falster.

<sp>Fugtighedsgraden</sp> er gennemsnitlig
83 %, mindst om Sommeren, nemlig 75 %, og
størst om Vinteren, nemlig 90 %. Trods mange
lokale Forskelligheder ved forsk. Vejrlig er
Fugtighedsgraden dog i Middel temmelig ens
over hele Landet.

<sp>Skydækket</sp> er ligeledes mindst om
Sommeren og størst om Vinteren. Om Vinteren er
gennemsnitlig 73 % af Himlen dækket med Skyer,
om Foraaret 57 %, om Sommeren 53 % og om
Efteraaret 63 %.

<sp>Nedbøren</sp> falder gennemsnitlig paa 158
Dage (hvoraf de 29 med Sne) om Aaret paa
hver Station. Af disse 158 Dage er det dog kun
paa c. 40 Dage, at Nedbøren er større end 5
mm i Døgnet. De 158 Nedbørsdage fordeler sig med
40 om Vinteren, 35 om Foraaret, 38 om Sommeren
og 45 om Efteraaret. Nedbørsforholdene belyses
i øvrigt af nedenstaaende Tabel, hvoraf det
bl. a. fremgaar, at Middelnedbøren for hele D.
er mindst om Foraaret og størst om Sommeren,
men at i Henseende til Nedbør Vinteren i øvrigt
ligner Foraaret, og Efteraaret ligner Sommeren.
Inden for de enkelte Landsdele er der adskillig
Forskel paa Nedbørsforholdene, hvilket tydelig
ses af Kortene Fig. 5-9. Disse antyder
Fordelingen af Nedbøren i de enkelte Aarstider og
for hele Aaret. Om Vinteren er Nedbøren
gennemsnitlig større i det Indre af Sjælland og Fyn
end ved Kysten af disse Øer, og i Jylland, hvor
Nedbøren i det store og hele er større end paa
Øerne, er Nedbøren størst i den sydlige og
nordvestligste Del af Halvøen. Om Foraaret er
Fordelingen af Nedbøren over Sjælland og Fyn
omtr. som om Vinteren, medens Nedbøren i
Jylland er mere ensartet fordelt. Om Sommeren
er Nedbøren gennemsnitlig størst over den
sydlige Del af Midtjylland og om Efteraaret størst
i det sydvestlige og vestlige Jylland, men
andre Ejendommeligheder ved den gennemsnitlige
Fordeling af Nedbøren kan ses af Kortene. Fig. 9
viser bl. a., at for hele Aarets Vedk. er
Nedbøren gennemsnitlig størst over det sydvestlige
og vestlige Jylland samt over Sydfyn og mindst
paa Øerne i det sydlige Kattegat og Store Bælt.
Den mindste iagttagne aarlige Nedbør er 411 mm
paa Christiansø. Den største Nedbør i 24 Timer,
der kendes i D., maaltes Juni 1880 ved

<img>Middelnedbør i mm, Marts-Maj.</img>
<img>Middelnedbør i mm, Juni-August.</img>
<img>Middelnedbør i mm, September-November.</img>
<img>Middelnedbør i mm, hele Aaret.</img>

