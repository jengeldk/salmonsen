<chapter name="cubiculum">
<b>cubiculum</b> (lat.), »Soveværelse« i det rom.
Hus.</chapter>

<chapter name="Cubières, Amedée Louis Despans">
<b>Cubières</b> [ky'b<sub>i</sub>æ.r], <sp>Amedée Louis
Despans</sp>, fr. General, f. i Paris 1786, d. smst. 6.
Aug. 1853, gennemgik Militærskolen i
Fontainebleau og traadte som Løjtnant ind i Hæren 1804.
Han udmærkede sig ved sin Tapperhed i
Kampene ved Austerlitz, Auerstädt og Friedland,
blev efter Slaget ved Esslingen Kaptajn, og
Bataillonschef efter Slaget ved Moskva. Han
sluttede sig til Napoleon i de 100 Dage, kæmpede
ved Ligny 1815 og fjernedes dernæst fra Hæren
indtil 1820. Han deltog i Krigen i Spanien 1823,
og 1828 i Ekspeditionen til Morea. 1829
udnævntes han til Marskal, fik 1832 Kommandoen
i Ancona og blev 1835 Generalløjtnant. 1837
vendte han tilbage til Frankrig og var 1839-40
to Gange Krigsminister. Anklaget for
Meddelagtighed i den mod Arbejdsminister Teste rejste
Bestikkelsessag dømtes C. 1847 til Degradation
og en betydelig Pengebøde, men fik 1852 igen
Æresoprejsning.
<i>B. P. B.</i>
</chapter>

<chapter name="Cubit">
<b>Cubit</b> ['kju.b<sub>i</sub>t] (af lat. <i>cúbitus</i>), Længdemaal i
Storbritannien = 18 eng. Tommer = 0,457 m.
Anvendes ogsaa i engelsk Ostindien o. a. St.
i Asien.
<i>Th. O.</i>
</chapter>

<chapter name="Cubitus">
<b>Cubitus,</b> d. s. s. Albue. - Tillige gl-rom.
Længdemaal, som udgjorde 1 1/2 rom. Fod eller
0,444 m.</chapter>

<chapter name="Cuboides-Mergel">
<b>Cuboides-Mergel,</b> en til den yngre Del af
Devonformationen hørende, navnlig i Eifel
forekommende, af dolomitisk Mergel og skifret
Kalksten bestaaende Aflejring med talrige
Forsteninger, deriblandt <i>Rhynchonella cuboides</i>.
<i>J. P. R.</i>
</chapter>

<chapter name="Cuboideum">
<b>Cuboideum,</b> se <sp>Fod</sp>.</chapter>

<chapter name="Cubras">
<b>Cubras</b> ['kuwras] kaldes i Sydamerika
Efterkommere af Mulatter og Negre.</chapter>

<chapter name="Cucheval-Clarigny">
<b>Cucheval-Clarigny</b> [ky∫'val-klari'n<sub>j</sub>i],
<sp>Philippe Athanase</sp>, fr. Journalist (1822-95).
C. var Tilhænger af det ny Kejserdømme og
blev en Tid Redaktør af <i>Constitutionnel</i>; 1866
overtog han Redaktionen af <i>La presse</i>. Han
har især behandlet engelske og nordamerikanske
Spørgsmaal og udgivet en Del Separatværker,
bl. a. <i>Histoire de la presse en Angleterre et aux
États-Unis</i> (1857), <i>Histoire de la Constitution de
1852</i> (1869), <i>Lord Beaconsfield et son temps</i>
(1880), <i>Essai sur l'amortissement et sur les
emprunts d'États</i> (1886), <i>Les finances de la
France 1870-1891</i> (1890).
<i>S. Ms.</i>
</chapter>

<chapter name="Cuchilla">
<b>Cuchilla</b> [ku't∫il<sub>j</sub>a], et spansk Ord (portug.
<i>Coxilha</i>), der betyder Kniv, men hvormed man
navnlig i sp. Amerika betegner Klipper og
Bjerge med skarpe Kamme. Eksempler paa
saadanne er C. grande, C. de Haedo og C. de
Santa Ana i Uruguay, Cuchillas de Baracoa og
Quivican paa Cuba og C. firme paa Puorto Rico.
Med Urette er dette Navn tillige givet de
bølgeformede Hævninger i Terrainet i Entre Rios i
Argentina og Rio Negros stejle Dalskrænter i
Patagonien.
<i>(C. A.). H. P. S.</i>
</chapter>

<chapter name="Cucujo">
<b>Cucujo</b> (sp. <sp>Cucuyo</sp>) (<i>Pyrophorus</i>), Slægt
af Smældernes Fam., bekendt for sin lysende
Evne, hjemmehørende særlig i Sydamerika og
Mellemamerika. Det er som oftest store Biller
med uanselige, graa ell. brune Farver og med
2 karakteristiske hvidgule Pletter langt tilbage
paa Sideranden af Forbrystet. Foruden disse
2 findes paa Bagkroppens Rygside under
Vingerne endnu 2 andre, og fra disse 4 Pletter er
det, at det særdeles stærke, straalende Lys
udgaar. Cellevævet, som ligger under disse
Lyspletter, bestaar af 2 Slags Celler, store,
mangekantede med fintkornet Indhold, og mindre, der
er gennemsigtige og klare. Et meget rigt Net
af Tracheer og ogsaa af Nerver forgrener sig
gennem den hele noget svampede Masse. Det
er at formode, at Cellerne afsondrer et
fosforagtigt Stof, der forbrænder i den gennem
Tracheerne tilførte Luft. Naar Cucujerne flyver af
Sted gennem Luften, ses de 4 lyseade Punkter
klart og skarpt, og de talløse Glimt, som man i
Tropenætterne ser fare hen over Buske og
Træer, bidrager i høj Grad til at forøge deres
Trylleri. Billerne anvendes af de Indfødte til at
lyse op i deres Hytter, og særlige Kasser
fabrikeres for at gemme dem (se Fig.). De gaar
tillige som Handelsvare i Sydamerika, idet
Spanierinder og Kreolerinder bruger at sy dem ind
i deres Baldragter; ganske den samme Brug
gør Orientens Damer af Skt Hansormene. De
fangne Cucujer ernæres af Skiver af
Sukkerrøret og stænkes rigelig med Vand. Til Slægten
Pyrophorus hører mere end 100 Arter, af hvilke
særlig <i>P. noctilucus</i> er kendt. Larverne lever
som andre Smælderlarver paa Rødder, og den
ovf. nævnte Arts Larve synes særlig at holde
sig til Sukkerrørets.
<i>C. W.-L.</i>
</chapter>

<img>En indiansk Cucujoslampe.</img>

<chapter name="Cuculidæ, Cuculus">
<b>Cuculidæ, Cuculus,</b> se <sp>Gøge</sp>.</chapter>

<chapter name="Cucullanus">
<b>Cucullanus,</b> se <sp>Kappeorm</sp>.</chapter>

<chapter name="Cucullaris">
<b>Cucullaris,</b> d. s. s. <sp>Kappemusklen</sp>.</chapter>

<chapter name="Cucullus">
<b>Cucullus</b> (lat.), en Hætte til at trække op
over Hovedet til Beskyttelse mod ondt Vejr.</chapter>

<chapter name="Cucumaria">
<b>Cucumaria,</b> se <sp>Søpølser</sp>.</chapter>

<chapter name="Cucumis">
<b>Cucumis,</b> se <sp>Agurk</sp>.</chapter>

<chapter name="Cucurbita L.">
<b>Cucurbita</b> L. (<sp>Græskar</sp>), Slægt af
Græskarfam., en- ell. fleraarige Urter med grenede
Slyngtraade og lappede Blade. Enbo. De store
Blomster sidder enkeltvis og har en gul,
klokkeformet Krone, der er delt omtr. til Midten.
Støvdragerne er sammenvoksede til et Rør; i
Hunblomsterne findies 3 rudimentære
Støvdragere. Frugten er meget variabel i Formen og
oftest meget stor og har fladtrykte Frø med
tyk Rand. 10 Arter. Af de tre enaarige dyrkes
<i>C. maxima</i> Duch. med stive Blade, hvis Stilke
ikke er furede paa Oversiden, og afrundede
Bladlapper, og <i>C. moschata Duch.</i> med bløde
Blade i varmere Egne, medens <i>C. Pepo</i> L.
