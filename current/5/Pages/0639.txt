Hærens <sp>Rammer</sp> dannes af Befalingsmænd,
som dels kan være <sp>fast ansatte</sp>, dels
<sp>værnepligtige</sp>. Ved Linien haves i alt 764
faste og c. 800 værnepligtige Officerer, hvoraf
dog en Del er ansatte ved Reserven, medens
denne desuden raader over c. 380 Officerer;
desuden haves 5 Kaptajner og 365 Løjtnanter af
Forstærkningen. Af faste Underofficerer haves
1663, foruden 182 Musikere, hvis Forhold dog
endnu ikke er endelig fastsat. Af
Reserveunderofficerer haves c. 720.

Ingen kan udnævnes til Befalingsmand uden
først at være vaabenøvet som Menig. Menige
kan udnævnes til Underkorporaler efter den
første Uddannelse. Befalingsmandselever
gennemgaar dels en Korporal-, dels en
Kornetskole for hvert Vaaben ell. Dele deraf.
Korporaler udnævnes og tages til Tjeneste af
Afdelingens Chef, Kornetter af Ministeren efter
bestaaet Afgangsprøve fra Kornetskolerne. De
<sp>faste</sp> Underofficerer er Sergenter,
Oversergenter ell. Stabssergenter, og de udnævnes,
forfremmes og afskediges siden 1. Apr. 1915 af
Ministeren vaabenvis efter Vaabeninspektørernes
Forslag. Til Sergenter udnævnes Korporaler, der
har gennemgaaet en Underofficersskole, 2 ved
Fodfolket, 1 ved hvert af de øvrige Vaaben.
Undervisningen gives i to Kursus, hvert af
mindst 1/2 Aars Varighed, og afsluttes med en
Prøve. Hvert Aar skal der mindst udnævnes 10
Sergenter ved Fodfolket, 2 ved Rytteriet, 4 ved
Artilleriet, 1 ved Ingeniørkorpset. Til
Oversergenter forfremmes Sergenter med mindst 2
Aars Tjeneste, hver 3. Gang ved Valg; til
Stabssergenter forfremmes Oversergenter ligeledes
med mindst 2 Aars Tjeneste, alene ved Valg.
Underofficerer afskediges ved det fyldte 60. Aar,
men de kan forlange deres Afsked efter det
fyldte 52. Aar. Yngre kan kun afskediges af
Ministeren. Underofficerer af <sp>Reserven</sp>
udnævnes efter eget derom fremsat Ønske og maa
forpligte sig til at gøre hvert Aar 30 Dages
Tjeneste. Til Sergenter udnævnes Korporaler
ell. afskedigede Sergenter af Linien; til
Oversergenter Sergenter af Linien ell. Reserven
med mindst 8 Aars Tjeneste i Graden ved Valg;
til Stabssergenter udnævnes Oversergenter eller
Stabssergenter af Linien, de første efter mindst
2 Aars Tjeneste i Graden, ell. Oversergenter af
Reserven, der opfylder samme Betingelse, ved
Valg. Underofficerer af Reserven afskediges ved
det fyldte 60. Aar. <sp>Faste</sp> Officerer uddannes
paa Officersskolen, der har 3 Klasser. I yngste
Klasse, der varer 1 1/2 Aar, gives Befalingsmænd
de Kundskaber, som behøves for at optages i
næstældste Klasse. I denne optages Kornetter,
der har gjort c. 6 Maaneders Tjeneste efter at
have bestaaet Kornetskolen, ell. andre
Befalingsmænd, der har bestaaet Studentereksamen med
Tillægsprøve ell. yngste Klasses
Afgangseksamen. Uddannelsen varer 1 1/2 Aar. Ældste
Klasse giver Officerer af Hæren og Søværnet og
Embedsmænd af Forplejningskorpset en videre
Uddannelse paa 2 1/2 Aar, desuden kan der paa et
<sp>Kursus</sp> af 10 Maaneders Varighed gives
Officerer en supplerende Uddannelse. Officerernes
videre praktiske Uddannelse i Skydning,
Gymnastik og Ridning sker paa dertil bestemte
Skoler, der tillige uddanner Lærere i disse Fag,
samt den sidste tillige Beslagsmede. Til
Premierløjtnanter af Linien udnævnes Befalingsmænd,
der har bestaaet Afgangseksamen fra
Officersskolens næstældste Klasse og gjort 1/2 Aars god
Tjeneste, af Kongen. Mindst 5 ved Fodfolket, 1
ved Rytteriet, 2 ved Artilleriet, 1/2 ved
Ingeniørkorpset om Aaret. Til Kaptajner udnævnes
Premierløjtnanter, som har mindst 4 Aars
Tjeneste som saadan, hver 5. Gang ved Valg; til
Oberstløjtnanter udnævnes Kaptajner med samme
Antal Tjenesteaar og ved Valg. Oberster,
Generalmajorer og Generalløjtnanter alene ved
Valg. En af de sidste kan tildeles
Generalsgraden. Premierløjtnanter, der kommanderes
til Generalstaben, skal have gjort 2 Aars
Tjeneste ved deres Vaaben. Kaptajner og
Oberstløjtnanter tilgaar fra Vaabnene med Officerer,
der har 2 Aars Tjeneste som saadanne. De
øvrige Pladser besættes med Officerer fra
Vaabnene eller Generalstaben; alle deltager i
Forfremmelser i deres Vaaben, og ny udnævnte
Oberstløjtnanter gaar tilbage dertil.
Premierløjtnants- og Kaptajnspladserne i det tekn. Korps
besættes med Officerer fra Vaabnene med mindst
2 Aars Tjeneste i Graden. Oberstløjtnant- (Oberst-)
Pladserne besættes fra Vaabnene ell. Korpset.

Ingen Befalingsmand kan forfremmes til
Premierløjtnant, naar han er fyldt 32 Aar.
Aldersgrænserne er 45 Aar for Premierløjtnanter, 52
Aar for Kaptajner, 65 Aar for Stabsofficerer, 70
Aar for Generaler. Premierløjtnanter paa 42 Aar,
Stabsofficerer paa 60 Aar og Generaler paa 65
Aar kan forlange Afsked ell. afskediges.
Kaptajner og Stabsofficerer kan ogsaa afgaa, naar
de ønsker dette for at overgaa i <sp>Reserven</sp>.
Til Løjtnanter i denne kan Sekondløjtnanter,
Stabssergenter i Linien og Reserven, Kornetter,
der har gjort 6 Maaneders frivillig Tjeneste som
saadan, udnævnes. Til Kaptajner udnævnes
Premierløjtnanter ell. Kaptajner af Linien samt
Premierløjtnanter af Reserven med 4 Aars
Tjeneste i Graden, ved Valg; til Oberstløjtnanter
udnævnes Oberstløjtnanter ell. Kaptajner af
Linien og Reserven med mindst 4 Aars Tjeneste
i Graden; disse ved Valg. Løjtnanter afskediges,
naar de har fyldt 50, Kaptajner 60,
Oberstløjtnanter 65 Aar.

Disse Regler for Forfremmelser bortfalder i
Krigstid, og Befalingsmænd af Reserven kan
forsættes til Linien i samme Grad.

<sp>Musikere</sp>. Som Underhornblæsere kan
efter 3 Maaneders Prøvetid Frivillige, der er fyldt
15 Aar, antages; der haves endvidere
Hornblæsere, Over- og Stabshornblæsere. -
Bestemmelserne for Forfremmelsen m. m. ved
Korpsene maa søges i Loven.

Hærens Heste tilvejebringes ved, at
Remontekommissionen indkøber dem i Ind- ell. Udland;
et Remontedepot er foreløbig etableret i
Kolding Slot, men dets Bestemmelse er ikke
endelig fastsat.

De Heste og Vogne (Arbejdsvogne og
Motorvogne), som Hæren ved Mobilisering behøver
for at fuldstændiggøre dens Hestebestand og
faste Træn, tilvejebringes iflg. L. af 8. Apr. 1913.
Samtlige Heste- og Vognejere (Arbejds- og
Motorvogne) skal iflg. nærmere fastsatte Regler
