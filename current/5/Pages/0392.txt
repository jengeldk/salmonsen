har trekoblede, næsten glatte Blade og store
endestillede Klaser af gule Blomster. De vokser
vildt fra det sydøstlige Frankrig langs Alperne
til Ungarn og Siebenbürgen, særlig paa
Kalkbund, og dyrkes overordentlig alm. som
Prydbuske. Alle Dele, Barken, Bladene, Blomsterne
og især Frøene, indeholder et giftigt Stof,
<sp>Cytisin</sp>. Det haarde Ved af <i>C. Laburnum</i> gaar
i Handelen under Navn af <sp>Dansk
Pokkenholt</sp> og benyttes til Musikinstrumenter og
finere Drejerarbejde. I Norge holder <i>C. alpinus</i>
sig bedre om Vinteren end <i>C. Laburnum</i>.
Af Arter, der dyrkes som Prydbuske,
nævnes nogle nedenfor. <i>C. capitatus</i> Jacg.
(Schlesien indtil Adria) har ligesom <i>C. elongatus</i>
W. et K. langhaarede Grene; hos den første
sidder de gule Blomster i Hoveder. <i>C. purpureus</i>
Scop. (Østerrig og Norditalien) har purpurrøde
Blomster, <i>C. nigricans</i> L. (sydlige Mellemeuropa)
gule. En ejendommelig Hybrid er <i>C. Adami</i> Poit.
mellem <i>C. Laburnum</i> ell. <i>alpinus</i> og <i>C.
purpureus</i>.
<i>A. M.</i>

C. er Frilandsbuske, hvis talrige Arter er af
meget forsk. Højde. Mange bliver kun 1/2-1 m
høje, som f. Eks. <i>C. purpureus</i>, <i>capitatus</i> o. fl.
Andre bliver middelhøje Buske, som <i>C.
nigricans</i> og <i>sessiliflorus</i>, og atter andre bliver lave
Træer, som <i>C. Laburnum</i> og <i>alpinus</i>. Deres
Anvendelse i Haverne er betinget heraf; de
mindste egner sig bedst til Forgrundsplanter i
Busketterne, og Træerne plantes enten som
fritstaaende ell. i Midten, af Busketterne. For at
kunne blomstre rigt skal de have en solaaben
Vokseplads. Da de alle med Undtagelse af <i>C.
purpureus</i>, der har purpurrøde Blomster, er
gulblomstrende, maa man være noget sparsom med
deres Anvendelse. De formeres ved Frø, som
saas i Maj paa en varm, solaaben Plads,
Varieteterne og <i>C. Adami</i> formeres ved Podning
ell. Okulation paa <i>C. Laburnum</i> ell. <i>C. alpinus</i>.
Ved Forædling af <i>C. purpureus</i> paa Stammen af
<i>C. Laburnum</i> kan man danne smukke,
højstammede, smaa Krontræer af denne. Ligesom
<i>Cratægus</i> maa <i>C.</i> omplantes som smaa, da ogsaa
disse har lidet forgrenede Rødder.
<i>L. H.</i>
</chapter>

<chapter name="Cytoblast">
<b>Cytoblast,</b> d. s. s. <sp>Cellekerne</sp>.
</chapter>

<chapter name="Cytoblastem">
<b>Cytoblastem.</b> Ifølge en nu forladt Teori
troede man tidligere, at de dyriske Celler
opstod af en Vædske; det er dog forlængst bevist,
at Celler kun opstaar af andre Celler.
<i>S. B.</i>
</chapter>

<chapter name="Cytode">
<b>Cytode,</b> d. s. s. <sp>kerneløs Celle</sp>.
</chapter>

<chapter name="cytofil">
<b>cytofil</b> (κύτος = Celle; φίλους = kær)
bruges for at betegne den Gruppe i <sp>Amboceptoren</sp>,
der har Affinitet til og forbinder sig med en
Celle, naar denne opløses ved den kombinerede
Virkning af Amboceptor og Komplement.
Amboceptorens anden Gruppe kaldes den
komplementofile ɔ: den, der har Affinitet til
Komplementet (se i øvrigt <sp>Amboceptor</sp> og
<sp>Komplement</sp>).
<i>O. T.</i>
</chapter>

<chapter name="cytogent Væv">
<b>cytogent Væv,</b> d. s. s. <sp>retikulært
Bindevæv</sp>.
</chapter>

<chapter name="Cytologi">
<b>Cytologi</b> (<sp>bot</sp>.) betyder egl. Læren om Cellen,
men i den moderne Botanik anvendes
Betegnelsen særlig om Cellekernen og dens Deling,
navnlig i Kønsceller (Kimsækken og dens
Modercelle, Støvkornene og deres Moderceller) o.
a. Formeringsceller (Algers og Svampes
Oogonier og Antheridier, de højere Lønboplanters
Arkegonier og Antheridier, Sporemoderceller o.
l. hos alle blomsterløse Planter).
<i>V. A. P.</i>
</chapter>

<chapter name="Cytolyse">
<b>Cytolyse,</b> Celleopløsning (κύτος = Celle;
λύσις = Opløsning), omfatter Processer, hvor
forsk. Celler (røde Blodlegemer, Bakterier etc.)
opløses. Efter Cellernes Art specificeres C.
nærmere som Hæmolyse = Opløsning af røde
Blodlegemer, Bakteriolyse = Opløsning af Bakterier,
etc. En saadan Opløsningsproces kan
foraarsages af de mest forskelligartede Medier, hvis
Virkemaade intet har med hinanden at gøre,
saaledes frembringer f. Eks. destilleret Vand
meget hurtig Opløsning af de røde Blodlegemer,
fordi disse ødelægges paa rent fys. Maade af
det saltfri Medium; adskillige Bakterieprodukter
(<i>staphylolysin</i>, <i>vibriolysin</i> etc.) maa derimod
antages at paavirke Blodlegemerne kemisk.
Resultatet er imidlertid det samme, at Blodlegemet
beskadiges og afgiver sit Farvestof (Hæmoglobin).
Ved C. i snævrere biol. Forstand forstaar man
Opløsning ved Indvirkning af <sp>Amboceptor</sp>
(s. d.) og <sp>Komplement</sp> (s. d.). Et Serum,
der indeholder Komplement og Amboceptor for
en bestemt Celleart, kaldes et <sp>Cytolysin</sp>
ell. <sp>Cytotoxin</sp>.
<i>O. T.</i>
</chapter>

<chapter name="Cytoplasma">
<b>Cytoplasma,</b> se <sp>Celle</sp>.
</chapter>

<chapter name="Cytoryctes">
<b>Cytoryctes.</b> De af <sp>Pfeiffer</sp> først
omtalte og senere af <sp>Guarnieri</sp> 1892 nærmere
beskrevne Dannelser, »Einschlüsse« (nu
almindeligvis benævnede: Guarnieri'ske Legemer) i
Epitelcellerne, særlig i Kaninens Hornhinde
efter Indpodning af Kokoppevirus, opfattedes opr.
af Guarnieri som den specifikke Mikrob og
kaldtes <i>cytoryctes variolæ uaccinæ</i>. Navnet hentyder
til den opr. Opfattelse, at man havde at gøre
med Mikrober, der trænger ind i Epitelcellerne
og der udhuler sig en Niche i Protoplasmet, fra
hvis Væg afgnaves de til Ernæringen
nødvendige Partikler (κύτος = Celle; ορύσσω =
gnaver).

Af fl. a., saaledes navnlig af <sp>Siegel</sp>, er
Betegnelsen C. senere blevet heftet paa
Dannelser, der blev anset for Aarsagen til forsk.
Infektionssygdomme, saaledes har Siegel i en lang
Række Arbejder detailleret beskrevet nogle
meget polymorfe Legemer, der fandtes i Blod og
Væv hos Syfilispatienter under Navnet <i>C. luis</i>.
Ogsaa ved Kopper, Skarlagensfeber og Mund-
og Klovsyge skulde finde lgn. Mikrober. Disse
C.-Arter opfattedes som Protozoer, nærmest
staaende mellem Flagellater og Sporozoer. Alle
disse C.-Former kan dog nu sikkert betragtes,
dels som Cellereaktionsprodukter, dels ligefrem
som Kunstprodukter, frembragte ved
Præparationen (smlg. i øvrigt <sp>Chlamydozoer</sp>).
<i>O. T.</i>
</chapter>

<chapter name="Cytotoxin">
<b>Cytotoxin</b> (κύτος = Celle) bruges som
Betegnelse for et, kompleks sammensat, biologisk
Celleopløsningsmiddel, ensbetydende med
Cytolysin (se <sp>Cytolyse</sp>).
<i>O. T.</i>
</chapter>

<chapter name="cytotrop">
<b>cytotrop,</b> cellesøgende (κύτος = Celle),
bruges i den chemoterapeutiske Terminologi for
at betegne, at en Substans har en stærk
Affinitet til Celler (oftest af en bestemt Art), se
i øvrigt <sp>Chempterapi</sp>.
<i>O. T.</i>
</chapter>

<chapter name="Cz ...">
<b>Cz ...</b> [t∫-] (slaviske Ord, som savnes
herunder, maa søges under Tsch . . .).
</chapter>
