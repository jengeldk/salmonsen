Landlivet bl. de rumænske Bønder i hans
Hjemstavn Siebenbürgen (<i>Balade si idile</i> [1893]).
<i>K. S. J.</i></chapter>

<chapter name=”Coscile”>
<b>Coscile</b> [ko'∫ile], Oldtidens <i>Sybaris</i>, Flod i
Syditalien, Prov. Cosenza, udspringer paa
Skraaningen af Monte Polino og falder i Crati, kort
før dennes Udløb i Bugten ved Tarento.
<i>H. P. S.</i></chapter>

<chapter name=”Cos-d'Estournel”>
<b>Cos-d'Estournel</b> [-d-ætur'næl], se
<sp>Bordeauxvine</sp>.</chapter>

<chapter name=”Cosecans”>
<b>Cosecans,</b> se <sp>Trigonometri</sp>.</chapter>

<chapter name=”Coseguina”>
<b>Coseguina</b> [kåsæ'gina], Vulkan i
Mellemamerika, Nicaragua, hæver sig til en Højde af
863 m ved Fonseca-Bugten og er navnlig blevet
kendt ved sit vældige Udbrud 1835.
<i>G. Ht.</i></chapter>

<chapter name=”Cosel”>
<b>Cosel</b> (<sp>Cossel</sp>), <sp>Anna Constanze</sp>,
Grevinde af, August II's Elskerinde, f. 1680 i
Holsten som Datter af den danske Oberst
Joachim v. Brockdorff, d. 1765, blev 1699 gift med
den sachsiske Minister Adolf Magnus v. Hoym,
men lod sig 1705 skille fra ham, efter at
August II var blevet forelsket i hende. Som
Rigsgrevinde af C. forstod hun ved sin Skønhed og
Aand i næsten 9 Aar at fængsle Kongen, som
erkendte hende for sin retmæssige Hustru og
byggede hende et Palæ, som endnu bærer
hendes Navn. Ved sin Herskesyge og
Pengebegærlighed skabte hun sig mange Fjender, især den
mægtige Minister Flemming, og da hun 1713
rejste efter Kongen til Warszawa, blev hun
standset paa Vejen og ført til Pillnitz. Da
hendes Forsøg paa at genvinde Kongens Gunst
mislykkedes, flygtede hun til Berlin, og da hun ikke
vilde udlevere de hemmelige Dokumenter, i
hvilke August havde anerkendt hende som sin
legitime Gemalinde, anmodede han om, at hun
maatte blive udleveret. Hun blev derpaa 1716
ført til Fæstningen Stolpen, hvor hun sad
fængslet til sin Død. Af hendes 3 Børn, som
legitimeredes 1724, blev <sp>Friedrich August</sp>,
Greve af C. (1712-70), polsk og sachsisk
General; med hans Efterkommere uddøde Slægten
i Mandslinien (1789). (<sp>Litt</sp>.: <sp>Wilsdorf</sp>,
»Gräfinn C.« [Dresden 1892]; <sp>Emmy
Drachmann</sp>, »Grevinde C.« [Kbhvn 1899]).
<i>J. L.</i></chapter>

<chapter name=”Coseley”>
<b>Coseley</b> ['ko<sub>u</sub>z£<sub>i</sub>], By i Mellemengland,
Staffordshire, nær ved Wolverhampton, har Jern-
og Kulgruber. (1911) 22834 Indb.
<i>G. Ht.</i></chapter>

<chapter name=”Cosenz, Enrico”>
<b>Cosenz,</b> <sp>Enrico</sp>, ital. General (1820-98),
var opr. Artilleriofficer i den neapolitanske Hær,
hørte til de Officerer, der nægtede at adlyde
Ferdinand II, og fulgte 1848 General Pepe til
Venedig, hvor han paa en udmærket Maade
deltog i Forsvaret til Venedigs Fald 1849. Han
organiserede 1859 2 Batailloner Alpejægere i
Cuneo og indtraadte som Major i Garibaldi's
Korps. Det paafølgende Aar deltog han som
Fører for 3. frivillige Korps i Garibaldi's
Ekspedition til Sicilien. Efter Overgangen til
Fastlandet slog han sammen med Bixio 2
neapolitanske Brigader ved Piale, og Garibaldi
overdrog ham senere Posten som Krigsminister. 1861
indtraadte C. i den ital. Hær som
Generalløjtnant, var i lang Tid Divisionschef og senere
Chef for 1. Armékorps i Turin. 1866
kommanderede han ved Custozza en Brigade, som dog
ikke blev anvendt. 1870 trængte han i Spidsen
for sin Division ind i Rom. 1882 udnævntes han
til Chef for Generalstaben, hvilken Stilling han
beklædte i 12 Aar. C., der 1860 var blevet
Medlem af Deputeretkamret, hvor han stadig
udmærkede sig ved sine store milit. Kundskaber,
blev 1872 Medlem af Senatet. Han var ogsaa
Militærforfatter og har saaledes bl. a. udg.:
»Bemerkungen über den Feldzug von 1866 in Böhmen
und Italien«, »Bemerkungen über den Feldzug
1870« samt <i>Norme per il Combattimento delle
tre armi</i>.
<i>B. P. B.</i></chapter>

<chapter name=”Cosenza”>
<b>Cosenza,</b> 1) Provins i Syditalien, hed indtil
1871 <sp>Calabria citeriore</sp>, begrænses mod
N. af Prov. Potenza, mod S. af Catanzaro, mod
Ø. af den tarentinske Bugt og mod V. af det
toskanske Hav. Arealet er 6653 km<sup>2</sup> med (1911)
474001 Indb. ell. 70 pr. km<sup>2</sup>. Prov. opfyldes af
Sydskraaningerne af de neapolitanske
Apenniner, af de kalabriske Apenniners krystallinske
Kæde samt af den nordlige Del af
Granitgruppen <sp>Sila</sp>; den mellem disse Bjergstrøg
liggende Strækning indtages af Cratis sumpede og p.
Gr. a. Malaria ubeboede Dal. C. er velvandet og
gennemstrømmes af fl. Floder. Derimod har
Kysten ingen gode Havne. Bjergskraaningerne
er frugtbare og frembringer Hvede, Ris, Hamp
og Safran samt Olie, Vin og Sydfrugter, der
giver Anledning til betydelig Udførsel. Prov.
driver tillige Faareavl og er bekendt for sine
Heste. Bjergværksdriften er ringe, skønt der i
Sila forekommer Sølv, Bly, Tin, Alabast og
Stensalt. Industrien indskrænker sig til lidt
Vævning af Silke-, Flonel- og Bomuldstøjer, samt
Tjærekogeri og Savmølledrift. C. deles i fire
Kredse: <sp>Cosenza</sp>, <sp>Castrovillari</sp>,
<sp>Rossano</sp> og <sp>Paola</sp>. - Prov.'s <sp>Hovedstad C.</sp>
ligger 18 km fra det toskanske Hav i en usund,
men frugtbar Dal ved Foden af Sila og ved det
øvre Løb af Crati, som her optager den lille
Bussento. (1911) 24177 Indb. C. er Sædet for
Prov.'s Myndigheder og en Ærkebiskop; den har
et gl., stor slaaet Kastel, en smuk Domkirke og
et Teater. Byen driver en Del Industri i
Fajance, Jern- og Staalvarer samt Handel med
Silke. - C. hed under Romerne <i>Consentia</i>. 410
døde Alarik under Belejringen af C. Byen blev
hjemsøgt af Jordskælvene 1638 og 1783 og atter
1854 og 1870.
<i>H. P. S.</i></chapter>

<chapter name=”Coshocton”>
<b>Coshocton</b> [k<sub>å</sub>'∫åkt<sub>ə</sub>n], By i U. S. A., Stat
Ohio, ligger 100 km ØNØ. f. Columbus, 236 m
o. H. ved Muskingum River. (1910) 9603 Indb.
C. har Jern- og Staalværker samt Papirfabrikker.
<i>H. P. S.</i></chapter>

<chapter name=”cosi fan tutte”>
<b>cosi fan tutte</b> (ital.), »saaledes gør alle
(Kvinder)«, Titel paa en Opera af Mozart (Tekst
af Daponte) og derfra gaaet over til at anvendes
som Ordsprog.</chapter>

<chapter name=”Cosimo, ital. Maler”>
<b>Cosimo,</b> ital. Maler, se <sp>Piero di C.</sp></chapter>

<chapter name=”Cosimo di Medici”>
<b>Cosimo di Medici</b> [-medit∫i], se <sp>Medici</sp>.</chapter>

<chapter name=”Cosini, Silvio, da Fiesole”>
<b>Cosini,</b> <sp>Silvio, da Fiesole</sp>, ital.
Billedhugger, se <sp>Fiesole, S.</sp></chapter>

<chapter name=”Cosinus”>
<b>Cosinus,</b> se <sp>Trigonometri</sp>.</chapter>

<chapter name=”Cosmarium”>
<b>Cosmarium,</b> se <sp>Alger</sp> (Grønalger).</chapter>

<chapter name=”Cosmaterne”>
<b>Cosmaterne,</b> en rom. Kunstner- og
Stenhuggerslægt, Marmorarius <sp>Cosmas</sp> med
Familie (ell. rettere to Familier), som gennem
talrige Medlemmer, <sp>Lorenzo</sp>, <sp>Giacomo</sp>,
<sp>Cosmas</sp>, <sp>Luca</sp>, <sp>Giovanni</sp> og <sp>Deodoto</sp>,
virkede i Rom og Omegn lige fra 2. Halvdel af
12. indtil Beg. af 14. Aarh. og ved en
