og vandt megen Anerkendelse, men havde ogsaa
store Vanskeligheder at kæmpe med.
<i>(H. O-d.). A. Th. J.</i></chapter>

<chapter name="Croy, By">
<b>Croy</b> [krå^i], By i det nordøstlige Skotland,
Grevskab Inverness, 15 km NØ. f. Inverness,
med 1500 Indb. Paa dens Marker ligger
<sp>Cullloden moor</sp>, hvor den yngre Prætendent
Karl Edvard Stuart 27. Apr. 1746 led sit
endelige Nederlag.
<i>G. Ht.</i></chapter>

<chapter name="Croy, en gl Adelsslægt">
<b>Croy</b> [krwa], en gl Adelsslægt i Belgien og
dets Nabolande, som 1397 erhvervede sig
Herskabet <sp>Chimay</sp> i Hainaut og senere delte sig
i to Linier. 1) Til den ældre Linie hørte
<sp>Vilhelm af C.</sp>, mest bekendt under Navnet
<sp>Chièvres</sp> (1458-1521), som kæmpede i
Italien under Karl VIII og Ludvig XII og 1506
af Filip den Smukke blev sat i Spidsen for
Regeringen i Nederlandene. Efter Filip's Død
udnævnte hans Søster Margarete, der blev
Statholderinde i Nederlandene, Chièvres til Karl V's
Guvernør, og da Karl blev myndig, blev C.
Regeringens Leder i Nederlandene og snart ogsaa
i Spanien. Han fulgte nu Karl til Tyskland,
hvor han døde under Rigsdagen i Worms. Hans
Arving var hans Brodersøn <sp>Filip</sp>, som 1533
blev Hertug af <sp>Aerschot</sp> og døde 1549.
Dennes Søn <sp>Filip</sp>, Hertug af Aerschot, spillede en
betydelig Rolle i den nederlandske Frihedskrig
og døde i Venega 1595. Hans Søn <sp>Karl</sp>,
Hertug af Aerschot (1560-1612), gik 1580 over til
Protestantismen, men forsonede sig 1584 med
Filip II og blev atter Katolik. Fra 1597 var han
fr. Guvernøn i Artois og blev 1598 udnævnt til
Hertug af C. Han efterlod Memoirer, som 1845
blev udgivne af Reiffenberg. - <sp>Karl Eugen</sp>,
Hertug af C., f. 1651, gik 1675 i dansk Tjeneste
og kæmpede med stor Tapperhed i Slaget ved
Lund (1676). Næste Aar blev han sat i Spidsen
for et sjællandsk Regiment og haardt saaret
under Stormen paa Malmö. 1678 indtog han
Helsingborg ved List og blev Kommandant paa
denne Fæstning, Senere kæmpede han (1687
-93) i Østerrigsk Tjeneste mod Tyrkerne, men
maatte p. Gr. a. sin Tilbøjelighed til Drik og
Spil tage Afsked og gik i Tjeneste hos Tsar Peter.
1700 blev han slaaet og fanget af Svenskerne ved
Narva og døde 1702. - 2) Den yngre Linie delte
sig i to Linier, <sp>C. Dülmen</sp> i Westfalen, og <sp>C.
Havré</sp>, som uddøde 1839.
<i>J. L.</i></chapter>

<chapter name="Croydon">
<b>Croydon</b> ['krå^id<sub>ə</sub>n], gl By i det sydøstlige
England, Grevskab Surrey, 15 km S. f.
Londonbroen, er Forstad til London og siden 1888 et
eget Grevskab. (1911) 160551 Indb. C. har en
statelig Sognekirke, genopført efter en Brand
1867, et Hospital, grundet 1596 af Ærkebiskop
Whitgift, og et Raadhus med et offentligt
Bibliotek. <sp>Addington Park</sp>, 5 km fra C., var
fra 1807 en Tid Residens for Ærkebispen af
Canterbury. I det nærliggende <sp>Addiscombe</sp>
fandtes indtil 1862 en Militærskole for den
ostindiske Armé. C. sender et Medlem til
Parlamentet. Mange londonske Forretningsfolk har
deres Boliger i C., som kun ligger 3 Kvarters
Banekørsel fra City.
<i>G. Ht.</i></chapter>

<chapter name="Crozat, Antoine">
<b>Crozat</b> [krå'za], <sp>Antoine</sp>, Marquis du
Châtel, fr. Finansmand (1655-1738), erhvervede en
enorm Formue ved Bank- og Rederiforretninger
og grundede den fr. Koloni Louisiana.
Crozat-Kanalen mellem Oise og Somme er anlagt paa
C.'s Foranstaltning.</chapter>

<chapter name="Crozat, Joseph Antoine">
<b>Crozat</b> [krå'za], <sp>Joseph Antoine</sp>, Baron
de Thiers, Marquis de Tugny, fr. Kunstsamler
(1696-1740). C., en passioneret og meget
formuende Samler, bragte efterhaanden sin
Samling op til det paa hans Tid enestaaende
Omfang af c. 19000 Haandtegninger, over 400
Malerier, dertil en stor Mængde skaarne Stene og
en Snes Tusind Bøger. En Del af sine bedste
Malerier og Haandtegninger udgav han i
Værket <i>Cabinet de C.</i> (2 Serier, 180 Bl., 1729 ff.),
forts, og revid. af Mariette, som desuden skrev
<i>Description sommaire des dessins des grands
maîtres du cabinet de feu M. C.</i> (1741). Medens
C.'s Samling af skaarne Stene efter hans Død
blev solgt til Hertugen af Orléans, havnede de
øvrige Sager for største Delen i Petrograd
(1772). C. virkede som Parlamentspræsident i
Paris, som <i>Maître des requétes</i> hos Kongen og
raderede selv (efter Boucher).
<i>A. Hk.</i></chapter>

<chapter name="Crozatkanalen">
<b>Crozatkanalen</b> [krå'za-] eller <sp>Canal de
Picardie</sp> [ka'nal-dö-pikar'di], Kanal i det
nordlige Frankrig, Dept Aisne, 41 km lang,
fører fra Chauny ved Oise til St Simon ved
Somme og forbinder Manicamp-Kanalen med St
Quentin-Kanalen, der fører til Schelde. Den
blev anlagt 1732-38 af Finansmanden A. Crozat
paa egen Bekostning.
<i>(H. W.). J. M.-P.</i></chapter>

<chapter name="Crozet-Øerne">
<b>Crozet-Øerne</b> [krå'zæ-], britisk Gruppe af
smaa, vulkanske, ubeboede Øer i det indiske
Ocean, SØ. f. Kaplandet. Den største Ø er
Possession Island, 1500 m høj. Disse Øer ligger ved
den store Handelsvej fra Europa til Australien;
de har derfor hyppig været Skuepladsen for
Strandinger og besøges regelmæssig af engelske
Krigsskibe for at optage Skibbrudne.
<i>M. V.</i></chapter>

<chapter name="Crozier, Francis Rawdon Moira">
<b>Crozier</b> ['kro<sub>u</sub>з<sub>i</sub>ə], <sp>Francis Rawdon
Moira</sp>, eng. Søofficer og Polarfarer, f. 1796, d.
c. 1848. C. deltog i Parry's Ekspeditioner med
»Hekla« 1824-25 til Prins Regent Stræde og
1827 til Nordkysten af Spitsbergen, hvorfra med
Baade, der kunde anvendes som Slæder,
trængtes frem til 82 3/4° n. Br. Senere var han med
James Ross, nemlig 1836 som
Næstkommanderende, med Skibet <i>Cove</i> i Davis Stræde og 1839
-41 som Chef for <i>Terror</i> paa den store
Sydhavs Ekspedition til Victoria Land. Endelig var
han 1845 Chef for samme Skib paa den sørgelig
bekendte Franklin-Ekspedition, paa hvilken han
efter Franklin's Død 1847 overtog Ledelsen. I den
sidste Beretning, der er fundet om denne
Ekspedition, skriver C., efter at Skibene er forladt
25. Apr. 1848, at han agtede at bryde op med
Ekspeditionen den paafølgende Dag til Back's
Fiskeflod.
<i>G. F. H.</i></chapter>

<chapter name="Crozon">
<b>Crozon</b> [krå'zå], By i det nordvestlige
Frankrig, Dept Finistère, Arrond. Châteaulin, paa
Halvøen C., 1 1/2 km fra Douarnenez-Bugten, har
Handel med Salt, Sardiner, Vin, Korn og Faar.
(1911) 8323 Indb. C.'s Havn er det nærliggende
<sp>Morgat</sp>.
<i>G. Ht.</i></chapter>

<chapter name="cru">
<b>cru</b> [kry] (fr. = Vækst) benyttes som
Betegnelse ved Klasseinddelingen af franske Vine (se
<sp>Bordeauxvine</sp>).
<i>K. M.</i></chapter>

<chapter name="Crucianella">
<b>Crucianella</b> Linn., Slægt af Krapfamilien
(Kransblad-Gruppen), en- ell. fleraarige Urter ell.
Halvbuske, foroven paa Stængelen med smalle
