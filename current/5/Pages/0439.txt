har bl. a. opført Overinspektørboligen ved Brahetrolleborg
samt Brahetrolleborgs Hovedgaards
ny Bygninger, der saavidt muligt er ført tilbage
til deres opr. Udseende, væsentlig vejledet af
et paa det kgl Bibliotek værende Billede fra
1670, der viser det gl. af Kaj Lykke opførte
Rantzauholm, som Gaarden dengang hed. Endvidere
Forpagterboligerne paa Godserne Petersgaard,
Krabbesholm og Egholm, Skovridergaarden
Søgaard paa Pederstrup, Godsforvalterboligen
paa Bækkeskov og forsk. Bygninger paa
Godserne Foussingø, Meilgaard, Rosenfeldt,
Saltø, Christianssæde og Grevskabet Muckadell.
D. har udført en Del Ombygninger og Restaureringer
paa Hverringe, Meilgaard, Valbygaards
og Brobygaards Hovedbygninger; hans mest omfattende
Arbejde er Ombygningen og Restaureringen
af Stamhuset Lindholms smukke gl.
Hovedbygning samt Opførelsen af alle de under
Hovedgaarden hørende Bygninger. Endvidere
har D. opført Hovedbygningen til Herregaarden
Wennberga i Skaane samt forsk. Bygninger paa
Godserne Bergsjöholm ved Ystad og Lierhagen i
Tyskland. For Vesterborg Kommune har D. opført
et Alderdomshjem samt Kapellet i Vesterborg
paa Lolland, og for Byggeforeningen Godthaab
et større Kompleks af Arbejderboliger paa
Amager.
<i>C. B-r.</i></chapter>

<chapter name="Dahl, Walter Scott">
<b>Dahl,</b> <sp>Walter Scott</sp>, norsk Jurist og
Politiker, f. 21. Febr 1839, d. 4. Septbr 1906,
blev Student 1855, <i>cand. jur.</i> 1859, Højesteretsadvokat
1866, hvorefter han indtil 1885 var
bosat i Romsdalen, som han repræsenterede
paa Stortingene 1874-79; han frabad sig Genvalg
for den flg. Periode, men fik atter Sæde
i Tinget som Suppleant 1883 og 1885. Under
Rigsretten mod Ministeriet Selmer 1883-84 var
han Hovedaktor og førte den væsentligste Del
af Proceduren. 1885 blev han Sorenskriver i
Nordre Gudbrandsdalen, hvorefter han valgtes
som Stortingsrepræsentant fra Kristians Amt
for Perioden 1886-88. Han var Medlem af det
Johan Sverdrup'ske Ministerium i dettes Nedgangstid,
fra 5. Marts 1888 indtil Regeringens
Fald 12. Juli 1889. Senere var han Lagmand i
Gulating. Foruden nogle populære jur. Haandbøger
(»Landdistrikternes Kommunalforvaltning«,
en systematisk Fremstiling af »Norges
Landnæringsret« og »Den norske Vasdragsret«)
og de politisk-historiske Karakterskildringer
»Einar Thambarskelver« (1884), »Biskop Nikolas
Arnessøn« (1884) og »Haakon Ladejarl«
(1887) skrev han en større, grundlæggende Biografi:
»Johan Sverdrup. Et Stortingsbillede« (3
Bd, 1899-1904).
<i>K. V. H.</i></chapter>

<chapter name="Dahlak">
<b>Dahlak,</b> <sp>Dáalac</sp>, ital. Øgruppe i det Røde
Hav ud for Massaua-Bugten, bestaar af 3 Hoved-Øer,
<sp>D. Kebir</sp> (Stor-D.), <sp>Norah</sp> og <sp>Dohul</sp>,
samt talrige Klipper. De bestaar af sønderrevne,
hvide Kalkklipper med en ringe Plantevækst
(Dumpalmer), som, svarer til det afrikanske
Fastlands. 2000 Indb., en Blanding af Nubiere og
Arabere, som væsentligst lever af Kvægavl. I
Romertiden var Hovedøen Midtpunktet for et
yderst vigtigt Perlefiskeri, som endnu aarlig
indbringer 5-7 Mill. Kr.
<i>C. A.</i></chapter>

<chapter name="Dahlander, Gustaf Robert">
<b>Dahlander,</b> <sp>Gustaf Robert</sp>, sv. Videnskabsmand
og Teknolog (1834-1903), tog 1856
Civilingeniøreksamen, ansattes samme Aar som
Lærer ved den Chalmerske Sløjdskole i Göteborg,
udnævntes 1862 til Lektor ved samme
Anstalt og 1870 til Prof. i teoretisk og anvendt
Fysik ved den tekn. Højskole i Sthlm, hvis
Forstander han var 1890-1902. Saavel i Göteborg
som i Sthlm beklædte D. fl. vigtige Hverv
for Staten og Kommunen. Særlig kan nævnes,
at han som Sekretær ved og senere ogsaa som
Medlem af Komiteen for den tekn. Undervisnings
Ordning (1872-76) samt som Medlem af
Komiteen for den tekn. Højskoles Reorganisation
(1890-91) virksomt har bidraget til Udviklingen
af Landets tekn. Undervisningsvæsen.
D. var Medlem af Juryen ved Elektricitetsudstillingen
i Paris (1881) samt af Juryen ved den
nordiske Udstilling i Kbhvn (1888), saavel som
Formand for Juryen for Maskinudstillingen i
Sthlm (1886). 1893 udnævntes han til Æresdoktor
i det filos. Fakultet ved Jubelfesten i Upsala.
Som Forf. har D. udfoldet en betydelig
Virksomhed. I sv. og udenlandske videnskabelige
Tidsskr har han offentliggjort talrige fys.
Undersøgelser. Endvidere har han bl. a. udg.
»Den minsta quadratmetoden« (1858); »Lärobok
i mekanik« (1869); »Inledning till maskinläran«
(1870, 2. Opl. 1878); »Tillämpad värmelära«
(1873; 3. Opl. 1900); »Problem och öfningar i
fysik« (1878), »Elektriciteten och dess fornämsta
tekniska tillämpningar« (1883; 2. Opl. 1893)
samt »Lärobok i fysik« (1886; 2. Opl. 1901). D.
var 1859-66 en af Udgiverne af »Tidsskrift för
teknologi« og 1867 af »Teknisk tidskrift« og syslede
desuden ogsaa med dram. Forfatterskab.
<i>A. M. D.</i></chapter>

<chapter name="Dahlander, Magnus Emil">
<b>Dahlander,</b> <sp>Magnus Emil</sp>, sv. Arkitekt,
f. 1862, studerede i Stockholm 1883-84 og
1886-88 samt i Kbhvn 1884-86. D. opholdt sig
1888-96 i Amerika og opførte der fl. Bygninger.
1899-1914 var han Stadsarkitekt i Örebro.
Af hans Værker i Sverige maa nævnes Kullens
Fyr og en Række offentlige Bygninger i Örebro.
1914 blev han Formand i »Svenska konstnärernas
förening«.
<i>A. M. D.</i></chapter>

<chapter name="Dahlberg, Erik Jönsson">
<b>Dahlberg</b> ['da-lbærj], <sp>Erik Jönsson</sp>, sv.
Ingeniørofficer, født i Stockholm 1625,
død smst. 1703, sendtes, da han tidlig blev forældreløs, til
Hamburg for at opdrages. I en ung Alder blev han ansat
i den sv. civile Administration af Pommern,
men deltog allerede 1643 i Torstensson's jyske Tog, og
1647 gik han fuldstændig over i milit. Virksomhed,
idet han ansattes som Konduktør i den sv. Fortifikation,
hvor hans glimrende Evner snart tildrog sig

<img>E. J. Dahlberg.</img>
