Biflod Huecar, over hvilken der fører en over
100 m lang og paa Midten 42 m høj Stenbro,
San Pablo, der er fra 1523. (1900) 10756 Indb.
C., der til Dels endnu er omgivet af Mure, er
uregelmæssig bygget med mange stejle og
snævre Gader. Byen er Bispesæde og har en
Borg, en smuk gotisk Domkirke, et biskoppeligt
Seminarium og et Kollegium. Nu er den en
forfalden By; men den har tidligere været en
blomstrende By med stor Uld- og
Guldvareindustri, og fl. tidligere Adelspaladser vidner
endnu om dens fordums Storhed. C. (tidligere
<sp>Conca</sp> ell. <sp>Concha</sp>) er bekendt i Historien
fra den sp. Arvefølgekrig, da den blev erobret
1706, og af Karlistopstanden 1874, da Oprørerne
indtog Byen 15. Juli og plyndrede den.
<i>H. P. S.</i></chapter>

<chapter name="Cuenca (Santa Ana de C.)">
<b>Cuenca</b> ['k<sub>u</sub>æŋka] (<sp>Santa Ana de C.</sp>),
Hovedstad i Prov. Azuay i den sydamerikanske
Stat Ecuador, 2690 m o. H., beliggende paa
den frugtbare Bamba-Slette ved Rio Paute, er
godt bygget, har brede, af Kanaler
gennemstrømmede Gader, en Domkirke og iberegnet
den af Indianere beboede Forstad Egido (1911)
c. 30000 Indb. Handel med syltede Frugter,
Ost og Korn samt Tilvirkning af Uldtøjer, Hatte
og Lervarer danner Hovederhvervsgrenene. En
af Ecuador's tre højere Skoler (saakaldte
Universiteter) findes her.
<i>M. V.</i></chapter>

<chapter name="Cuencamé">
<b>Cuencamé</b> [k<sub>u</sub>æŋka'mæ], By i den
meksikanske Stat Durango, 1740 m o. H. ved
Jernbanen Durango-Matamoros med Smeltehytter for
de nærliggende Sølvgruber, Bomuldsfabrikker,
Dyrkning af Sukkerrør og c. 3000 Indb.
<i>G. Ht.</i></chapter>

<chapter name="Cuernavaca">
<b>Cuernavaca</b> [k<sub>u</sub>ær-'wa-], det indianske
Quauhuahuac, Hovedstad i den meksikanske Stat
Morelos, ligger 1542 m o. H., 70 km S. f. Staden
Meksiko, ved Jernbanen Meksiko-Acapulco, i
en frugtbar Dal. (1910) 12776 Indb. C. har en
Kirke, bygget af Cortez, en Landbrugsskole,
Brændevinsbrænderier og Sukkerfabrikker. I
Nærheden ligger Xochicalco (d. e. »Blomsternes
Høj«) med meget betydelige Tempelruiner fra
Nahua-Indianernes Kultur-Tid.
<i>G. Ht.</i></chapter>

<chapter name="Cuero">
<b>Cuero</b> ['kwero<sub>u</sub>], By i U. S. A., Stat Texas,
ligger 130 km SSØ. f. Austin ved Banen fra
Houston til Corpus Christi. (1910) 3109 Indb.
C. er en livlig Handelsby.
<i>H. P. S.</i></chapter>

<chapter name="Cuesmes">
<b>Cuesmes</b> [k<sub>y</sub>æ.m], Landsby i den belg. Prov.
Hainaut, Arrond. Mons, 3 km SV. f. Mons,
vigtigt Jernbaneknudepunkt, har Kulgruber og
Jernindustri. (1911) 9690 Indb.
<i>G. Ht.</i></chapter>

<chapter name="Cueto, Leopoldo Augusto de">
<b>Cueto</b> ['k<sub>u</sub>æt<sub>å</sub>], <sp>Leopoldo Augusto de</sp>,
Marki af Valmar, sp. Forf., f. i Cartagena 16.
Juli 1815, d. i Madrid 20. Januar 1901. Diplomat,
gjorde sig især fortjent som Spaniens Minister
i de nordamerikanske Fristater. Som ung var
han bl. a. ansat ved det sp. Gesandtskab i
Kbhvn; han har paa sine gl. Dage fortalt sine
Erindringer fra den Periode i Tidsskr. <i>La
España moderna</i>, og han forærede Statens
Kunstsamling i Madrid en Thorvaldsen'sk Statue. Som
litteraturhistorisk Forsker blev han med Rette
skattet ved <i>Historia critica de la poesia
castellana en el siglo XVIII</i> (1893, 3 Bd), de 3 Bd
<i>Poetas liricos del siglo XVIII</i> (61., 63. og 67. Bd
af Rivadeneyra's <i>Bibl. de aut. esp.</i>, med
Indledning) samt den for det sp. Akademi besørgede
Udg. af Alfons X's <i>Cantigas</i> (1889, 2 Bd).
<i>E. G.</i></chapter>

<chapter name="Cueva, Juan de la">
<b>Cueva</b> ['k<sub>u</sub>æwa], <sp>Juan de la</sp>, sp. Digter,
f. henimod Midten af 16. Aarh., maaske i Sevilla,
d. efter 1609, maaske i Cuenca. Omtr. 1572 fulgte
han med en Broder til Meksiko; siden var han bl.
a. paa de Canariske Øer, men den meste Tid af sit
øvrige Liv tilbragte han i Sevilla. Allerede i sin
første Ungdom forelskede C. sig i Felipa de la
Paz, som han besang under Navnet Felicia
gennem mange Aar. C. maatte bestandig døje megen
Fattigdom, og hans stolte og uafhængige
Karakter bragte ham ofte Sammenstød med andre
Medlemmer af den »sevillanske Digterskole«, til
hvis mest fremragende Digtere han selv hørte.
Ved sine Skuespil, der viser et virkeligt,
fremadstræbende Talent, men en ufærdig Form, blev
han en af de interessanteste Forløbere for det
sp. Nationaldrama; de er 14 i Tallet,
versificerede, i 4 Akter, og fremhæves kan navnlig <i>El
saco de Roma</i> (Roms Indtagelse og Plyndring
1527 og Konnetablen af Bourbons Død) og <i>El
Infamador</i> (en Don-Juan-Figur). Hans <i>Comedias</i>
(1 Bd) udkom 1588 i Sevilla; enkelte af dem er
optrykte i den nyere Tid. Som lyrisk og episk
Digter vandt C. især et Navn ved sine <i>Obras</i>
(1582), indeholdende Lyrik i italieniserende
Smag, ved det interessante æstetiske Læredigt
<i>Ejemplar poético ó Arte poética espanola</i>, trykt
i Sedano's <i>Parnaso español</i> (VIII, 1774), og ved
et allegorisk Digt, <i>Viaje de Sannio, poeta, al
cielo de Júpiter</i>, udg. af F. A. Wulff efter
Originalhaandskriftet i Sevilla, som 1. Del af <i>Poèmes
inédits de J. de la C.</i> (Lund 1887; Særtryk af
»Lunds Univ.'s Årsskrift«, 23. Bd). Sidstn. Udg.
indledes af Prof. Wulff med en kort
Levnedsskildring af C. og Fremstilling af hans Bet. i den
sp. Litt, (<sp>Litt</sp>.: <sp>E. Walberg</sp>, <i>J. de la C. et
son Ejemplar poético</i> [i »Lunds Univ.'s Årsskr.«,
39. Bd, Lund 1904]).
<i>E. G.</i></chapter>

<chapter name="Cuevas de San Marcos">
<b>Cuevas de San Marcos</b> ['k<sub>u</sub>æwas-ðæ-san-
'mark<sub>å</sub>s], By i det sydlige Spanien, Prov. Malaga
(Granada), ligger 18 km NNV. f. Archidona ved
Jenil. (1900) 4370 Indb. I Nærheden findes
interessante Huler.
<i>H. P. S.</i></chapter>

<chapter name="Cuevas de Vera">
<b>Cuevas de Vera</b> ['k<sub>u</sub>æwas-ðæ-'wæra], By
i det sydlige Spanien, Prov. Almeria (Granada),
ligger 7 km NV. f. Vera ved højre Bred af
Almanzora. (1910) 26548 Indb. C. har et Citadel.
Endnu ved Midten af 19. Aarh. var C. en ussel
lille By; men de rige Sølvminer, der i 1820'erne
opdagedes i det nærliggende Sierra Almagrera,
bragte en stærk Opkomst.
<i>H. P. S.</i></chapter>

<chapter name="Cuggiono Maggiore">
<b>Cuggiono Maggiore</b> [ku'd.зone-ma'd.зore],
Flække i Norditalien, Prov. Milano, ligger 16 km
NNV. f. Abbiategrasso. (1911) 4800 Indb., der
driver Silke- og Lærredsvæveri.
<i>H. P. S.</i></chapter>

<chapter name="Cugia, Effino">
<b>Cugia</b> ['kudзa], <sp>Effino</sp>, ital. General (1815
-72), var Artilleriofficer og deltog i Felttoget
1848, i hvilket han udmærkede sig ved Goito og
Novara. 1855 forfremmedes han til Major, var
1859 som Oberstløjtnant Generalstabschef ved
Cialdini's Division og udmærkede sig ved
Palestro. Han forfremmedes til General 1860 og
forrettede indtil 1861 Tjeneste i Krigsministeriet.
1862-63 var han Kommandant paa Sicilien,
beklædte Posten som Marineminister 1863-64 og
som Krigsminister 1865-66. I Slaget ved
Custozza førte han 3. Armékorps; han døde som
Adjutant hos Kronprins Umberto.
<i>B. P. B.</i></chapter>

