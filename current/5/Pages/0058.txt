<chapter name="Claus, Carl">
<b>Claus,</b> <sp>Carl</sp>, tysk Zoolog (1835-99),
studerede fra 1854 Naturvidenskab i Marburg,
senere specielt Zoologi i Giessen under Leuckart's
Ledelse. 1857 fik han Doktorgraden, og 1873
kaldtes han, efter kortvarigere Ansættelser ved
Universiteterne i Würzburg, Marburg og
Göttingen, til Wiens hvor han forblev til sin Død.
Han grundlagde her et eget Institut for zool.
Forskning, i hvilket han i Aarenes Løb
paavirkede mange Elever; desuden blev han Leder af
den zool. Station i Triest. Som Forf. har han
særlig beskæftiget sig med Krebsdyr og
Gopledyr, og indtog navnlig paa førstnævnte Omraade
en førende Stilling. Bl. hans Skr kan nævnes:
»Bau und Entwicklung parasitischer Crustaceen«
(1858), »Die freilebenden Copepoden« (1863),
»Branchipus und Apus« (1873) samt
»Untersuchungen zur Erforschung der genealogischen
Grundlage des Crustaceemsystems« (1876);
desuden »Geryonopsiden- und
Eucopidenentwicklung« (1882) og »Ueber die Classification der
Medusen« (1883). Endelig er C. Forf. af en i sin
Tid meget benyttet »Lærebog« ell. »Haandbog« i
Zoologi, som i noget forsk. Skikkelse er udg. i
adskillige Oplag. Som Zoolog var C. en ivrig
Talsmand for Descendenslærens Tanker,
saaledes som disse findes udtalte hos Lamarck og
Darwin; derimod stillede han sig oftere i
Modsætning til Haeckel.
<i>R. H. S.</i>
</chapter>

<chapter name="Claus, Emile">
<b>Claus</b> [klo(.s)], <sp>Emile</sp>, belgisk Maler, f. 27.
Septbr 1849 i Vive St. Eloi. C., en kort Tid paa
Akademiet i Antwerpen, men ellers Autodidakt
og stærkt personlig i sin Kunst, er en af Belgiens
dygtigste Landskabs- og Genremalere. Bekendte
Værker: »Hanekamp i Flandern«, Flandersk
Bondekone«, »Den gamle Gartner«, »Køer vader
over en Aa« (1899, Mus. i Bryssel), »Færge«
(Dresdens Galeri) o. a. Hans Kunst er
repræsenteret i talrige europ. Museer (saaledes
Göteborg Mus.). (<sp>Litt</sp>.: <sp>C. Lemonnier</sp>, »E. C.«
[Bryssel 1908]).
<i>A. Hk.</i>
</chapter>

<chapter name="Clausel, Bertrand">
<b>Clausel</b> [klo'zæl] ell. <sp>Clauzel</sp>, <sp>Bertrand</sp>,
fr. General (1772-1842), blev 1791 Underløjtnant
og 1792 Kaptajn i en Bataillon Frivillige. Han
udmærkede sig i Krigen ved Pyrenæerne og blev
1794 Generaladjutant samt fik det Æreshverv
at overbringe Konventet de tagne fjendtlige
Faner. Som Brigadegeneral udmærkede han sig
1799, særlig ved Novi, fulgte 1801 Leclerc paa
Toget til Haïti og blev efter Hjemkomsten 1802
Divisionsgeneral. Han gjorde 1808-09 Tjeneste
i Dalmatien og Illyrien, samt 1810-13 i
Portugal og Spanien; udmærkede sig især i det
blodige Slag ved Salamanca 1812 og tog her
Anførslen efter Marmont, samt ledede, skønt
selv saaret, Tilbagetoget med stor Dygtighed.
Ogsaa i den sidste Del af Krigen efter Hærens
Nederlag ved Vittoria gjorde han god Tjeneste.
Skønt han 1814 blev Generalinspektør over
Fodfolket, sluttede han sig n. A. straks til Napoleon
og fik Ledelsen af Hæren i Sydfrankrig. Han
maatte derfor flygte til Nordamerika, medens
han fraværende dømtes til Døden, og kom først
tilbage efter Amnestien 1820. Han valgtes 1827
til Deputeretkamret som Oppositionsmand og
sad her indtil 1838. Efter Julirevolutionen
sendtes C. Septbr 1830 til Algier for at afløse
Bourmont; gjorde et Tog til Medeah, men blev Febr
1831 kaldt tilbage; fik dog snart efter
Marskalstaven. Juli 1835 blev han paa ny
Generalguvernør i Algier, men efter et uheldigt Tog mod
Constantine hjemkaldt Marts 1837.
<i>E. E.</i>
</chapter>

<chapter name="Clausen, Christian Valdemar">
<b>Clausen,</b> <sp>Christian Valdemar</sp>, dansk
Maler, f. 17. Febr 1862 i Kbhvn, d. smst. 25.
Septbr 1911. Alt som lille Dreng viste han
afgjort Kunstnerevne, gennemgik efter sin
Konfirmation Teknisk Skole samt Murerlæren, blev
Svend og arbejdede saa en Tid paa Akademiet,
senere paa Kunstnernes Studieskole, hvor han
tilegnede sig en Del af Tuxen's
Penselfærdighed. 1883 udstillede han sit første Genrebillede,
»En Kone, der karter«, som vakte
Opmærksomhed ved smuk og ærlig Farveholdning; senere
mødte han paa Charlottenborg med Portrætter,
Interiører og Friluftsbilleder og viste sig som
en rigt begavet, tidligt modnet og kultiveret
Kunstner, udmærket ved fin og nobel Følelse
for Stemning, Form og Farve; sin sjældne
koloristiske Sans udviklede han paa Rejser til
Spanien, Frankrig og Italien, to Gange med
Akademiets Understøttelse. Listen over C.'s
Arbejder er ikke lang; hans Arbejdsenergi stod
ikke fuldt paa Højde med hans Evner. Som
Hovedværker, blandt hvilke flere erhvervedes af
Kunstforeningen, maa nævnes »Solskinsinteriør«
(1896), »Postens Ankomst« (1897),
»Husholdningsregnskab« (1895); samme Komposition som et af
hans tre smukke Originallitografier), »I
Tegneskolen« (1897), »Aftenselskab« (1902) og det fl.
Gange gentagne »Paa Badehusbroen« med den
pragtfulde Gengivelse af det unge Kvindelegeme
i det halvaabne Rum med de levende Lys- og
Luftforhold, de fine Reflekser fra Vandfladen
især mod den lyse Hud. Som Arkitekt har C.
arbejdet paa Herregaarden Vangede og tegnet den
kønne Bygning paa Højbroplads Nr. 7.
<i>S. M.</i>
</chapter>

<chapter name="Clausen, George">
<b>Clausen</b> ['k£å.z<sub>ə</sub>n], <sp>George</sp>, eng. Maler og
Raderer, f. 18. Apr. 1852 i London. C., Søn af
en indvandret dansk Dekorationsmaler, gik paa
South Kensington Kunstskole, fik ogsaa
Vejledning under E. Long, studerede ivrig de gamle
Mestre og drev tillige paa egen Haand
Friluftsstudier (1883 en kortere Tid i Paris, i
Bouguereau's og Robert Fleury's Ateliers). Allerede
hans første Værk paa Royal Academy's
Udstilling (1876) gjorde stor Lykke; det var et af hans
mange Fisker- og Bondelivsbilleder fra Holland.
Fra c. 1880 dyrkede han sit eget Land. Hans
Fremstillinger af eng. Bondeliv og Natur, af
Menneskets Sammensmelten med Naturen under
Landarbejdets skiftende Sysler, hører til eng.
Kunsts friskeste og ærligste Ydelser; de kan
være Millet'sk storladne, men de rummer en
svulmende Livsglæde, og de er gerne fyldte med
straalende Sollys. I Beg. var disse Arbejder
ret naturalistiske i Bastien Lepage's Lignelse,
men faar senere en friskere, impressionistisk
Karakter. Eks. paa hans mange betydelige
Arbejder: »Plovdreng« (1888), »Pige ved Leddet«
(1889, Londons Tate-Gall.), »Fyraften« (1898,
Perth-Mus. i Vestaustralien), »Pløjeren« (Mus.
i Melbourne), »Høstfolk vender hjem« (1908,
Tate-Gall.). C. har ogsaa skrevet om Kunst:
<i>Lectures on Painting</i> (1904 og 1906) m. m.
<i>A. Hk.</i>
</chapter>

<chapter name="Clausen, Henrik Georg">
<b>Clausen,</b> <sp>Henrik Georg</sp>, dansk Præst, f.
12. Marts 1759 i Karlum i Slesvig, d. 25. Febr
