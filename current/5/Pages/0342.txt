foregaaende. Senatet bestaar af 24 Medlemmer.
4 for hver Prov., valgt indirekte paa 8 Aar.
Hvert 4. Aar afgaar Halvdelen af Senatorerne.
Repræsentanternes Hus har 83 Medlemmer, valgt
direkte for 4 Aar. Hvert andet Aar afgaar
Halvdelen af Repræsentanterne. Regeringen udøves
gennem 7 Ministerier. Statens Indtægter for
1912-13 beløb sig til 37,9 Mill. Doll., Udgifterne
til 34,0 Mill. Doll., hvoraf Administrationen
kostede 10,1 Mill. Doll., Undervisning 4,8 Mill. Doll.,
Sundhedsvæsenet 3,8 Mill. Doll., Statsgælden 3,7
Mill. Doll., offentlige Arbejder 3,7 Mill. Doll.
Statsgældens Beløb var 1910 62,1 Mill. Doll. C.
har ingen indenlandske Mønter. Der cirkulerer
amer. og sp. Penge. Undervisningen skulde være
tvungen, men Skoletvangen kan ikke overholdes.
1911 fandtes 3774 Skoler med 3856 Lærere og
152658 indskrevne Elever, af hvilke i dagligt
Gennemsnit 105774 var til Stede ved
Undervisningen. 1899 kunde 64 % af Befolkningen
hverken læse ell. skrive, medens 2 % kunde læse,
men ikke skrive. Der findes fl. højere Skoler og
et Univ. i Habana med et med., et jur. og et
filos. Fakultet. 1912 oprettedes et milit.
Akademi. Hæren bestaar af en Borgervæbning paa
5298 Mand og en regulær Hær paa 4311 Mand
med 212 Officerer, Flaaden bestaar af 13 smaa
Skibe.

<sp>Historie</sp>. C. opdagedes 1492 af Columbus,
omsejledes 1508 af Ocampo, annekteredes 1511
af den sp. Guvernør paa Haïti Diego Velasquez.
Der anlagdes snart Plantager og indførtes Negre
til disses Dyrkning. Kampe med Indianerne,
mindre Opstande og Handelsstridigheder med
Englænderne vekslede i de flg. Aarh. 1812
udbrød den første af de store Negeropstande, der
fra nu af blev kroniske og bekæmpedes med
stor Grusomhed, men heller ikke de indfødte
Hvide, Kreolerne, var tilfredse. 1818 havde
Spanien ophævet Monopolerne og givet Øen
Han-elsfrihed, men særlig ved Embedsbesættelser
følte Kreolerne sig tilsidesat, og der rejste sig
bl. dem en Stemning for Tilslutning til de
forenede Stater, der ivrig støttede denne
Bevægelse. 1854 tilbød Staterne at købe C. for 120
Mill. Doll., hvilket Spanien dog afslog, og kun
den amer. Borgerkrigs Udbrud forhindrede en
Krig mellem de forenede Stater og Spanien.
Imidlertid opstod det ene Oprør efter det andet.
Særlig stor var Opstanden 1868, hvor de
Revolutionære snart bemægtigede sig hele Øens
østlige Halvdel. 1869 modtog Insurgenterne
Forstærkning af Frivillige fra de Forenede Stater.
I de flg. Aar fortsattes en Guerillakrig, som det
først 1878 lykkedes at bringe til Afslutning.
Urolighederne vedblev dog stadig, og der pustedes
til Ilden fra de forenede Stater. 1894 opsagde
disse Handelstraktaten med Spanien, hvoraf
fulgte lave Sukkerpriser, som næsten ganske
ødelagde C.'s Sukkerproduktion. Under disse
Forhold var et Oprør selvfølgeligt. Under
Ledelse af Maximo Gomez og Antonio Maceo
dannedes en Sammensværgelse over hele Øen. 1898
blandede de forenede Stater sig i Sagen, og den
paafølgende Krig endte med C.'s Løsrivelse.
(Nærmere, se <sp>Spanien</sp>). Efter
Fredsslutningen styredes Øen først af en midlertidig amer.
Guvernør. 1900 sammentraadte en Forsamling
for at udarbejde en Forfatning, og en saadan
vedtoges 1901. C. blev derefter en Republik, som
dog kom til at staa i et vist
Afhængighedsforhold til de forenede Stater. Den konstituerende
Forsamling havfle ikke klargjort Forholdet til
Staterne, hvorfor disses Kongres tog Sagen op
og formulerede sine Betingelser, at C. ikke
skulde kunne overlade nogen tredie Magt noget af sit
Landomraade og ikke maatte optage Statslaan
uden Billigelse af de forenede Stater, og at disse
ligeledes skulde have Ret til at have
Kulstationer paa Øen og til at gribe ind i Republikkens
Styrelse i Tilfælde af Uroligheder. Da de
forenede Stater ikke vilde trække deres Tropper
bort, før disse Betingelser var antagne, maatte
Cubanerne gaa ind paa dem. 1902 overtog da
Tomas Estrada Palma Regeringen som C.'s
første Præsident. 1903 sluttedes en Handelstraktat
med de forenede Stater, hvorved der tilstodes
store gensidige Toldnedsættelser. 1906 udbrød et
Oprør, og da den cubanske Regering ikke kunde
dæmpe det, maatte Præsidenten overdrage
Styrelsen til de forenede Stater, som indsatte
William Howard Taft til midlertidig Guvernør. Han
afløstes dog snart af Charles E. Magoon, og
først 1909, efter at rolige Tilstande var indført,
overlodes Regeringen atter til Cubanerne, og
José Miguel Gomez blev Præsident. Han
efterfulgtes (1912) af Mario G. Menocal. <sp>(Litt.</sp>:
<sp>Larrinago</sp>, »Die wirtschaftliche Lage C.'s«
[Leipzig 1881]; <sp>Piron</sp>, <i>L'Ile de C.</i> [Paris 1898];
<sp>Rowan</sp> & <sp>Ramsey</sp>, <i>The Island of C.</i>
[London 1898]; <sp>Atkins</sp>, <i>The war in C.</i> [London
1899]; <sp>Clark</sp>, <i>Commercial C.</i> [London 1899];
<sp>Porter</sp>, <i>Industrial C.</i> [New York 1899];
<sp>Leslie</sp>, <i>Official History of the Spanish-American
War</i> [Washington 1899]; <sp>Gallahan</sp>, <i>C. and
International Relations</i> [London 1902]).
<i>M. V.</i>
</chapter>

<chapter name="Cuban">
<b>Cuban</b> (<sp>Cubanit</sp>), et metallisk, bronzegult
Mineral, bestaar af Kobber, Jern og Svovl
(CuFe<sub>2</sub>S<sub>4</sub>) og forekommer i kompakte Masser,
hvis Spaltelighed tyder paa regulær
Krystalform, ved Barracanao paa Cuba, ved
Kafveltorp og Tunaberg i Sverige.
<i>(N. V. U.). O. B. B.</i>
</chapter>

<chapter name="Cubebeolie">
<b>Cubebeolie</b> findes i Frugterne af <i>Piper
Cubeba</i> (14 %), lugter svagt aromatisk og
smager brændende kamferagtig, den har Vf. 0,915-
0,913, den er venstredrejende og er opløselig i
Alkohol; den bestaar for Størstedelen af to
Kulbrinter, af hvilke den ene er Cadinen; i gl C.
findes tillige saakaldet Cubebekamfer, rimeligvis
C<sub>15</sub>H<sub>24</sub>OH<sub>2</sub>. Den egl. virksomme Del er
Cubebesyre, der kun forekommer i en Mængde af c.
1,7%.
<i>R. K.</i>
</chapter>

<chapter name="Cubebesyre">
<b>Cubebesyre,</b> C<sub>13</sub>H<sub>14</sub>O<sub>7</sub>(?), er den virksomste
Bestanddel af Kubeber. Det er en hvid amorf
Masse, der smelter ved 56°, er uopløselig i Vand
og Syrer, opløselig i Alkohol og Alkalier. Omtr.
smagløs- og med svag, sur Reaktion.
<i>R. K.</i>
</chapter>

<chapter name="cubicularius">
<b>cubicularius</b> (lat. »Kammertjener«) kaldtes
hos Romerne den Slave, der havde Omsorgen
for Herrens Soveværelse (<i>cubiculum</i>) og i det
hele for hans personlige Opvartning. Een ell. fl.
c. finder vi af og til omtalte hos de rom.
Stormænd i Republikkens Slutningstid. I Kejsertiden
hørte et større, efterhaanden voksende Antal c.
til Hoffets faste Funktionærer.
<i>C. B.</i>
</chapter>

