Øerne ell. 107000 fl. For Byernes Vedk.
passerede Jylland først Øerne 1880, men nu er
Forholdet dette, at der i de jyske Byer
tilsammen bor 345000 mod 259000 i Øernes Byer
(bortset fra Hovedstaden) ell. 86000 fl. I 1880'erne, da
Landdistrikternes Befolkning gennemsnitlig kun
voksede med 0,2 % aarlig, gik denne endogsaa
i adskillige Egne tilbage, navnlig paa Sjælland
og Fyn; i 1890'erne var Fremgangen i de
samme Egne endnu kun ringe, og det var alene
Kbhvn's Amt og Vestjylland, der naaede op paa
Højde med Landsgennemsnittet. I indeværende
Aarh. har Fremgangen derimod overalt været
væsentlig, men dog vedblivende stærkest i
Kjøbenhavns Amt og Vestjylland. Paa Øerne har
Tilvæksten i de sidste 30 Aar været mindst i
Sydsjælland og paa Lolland-Falster, i Jylland
er det Thisted Amt, der staar lavest.

<sp>Køn og Alder</sp>. Af Befolkningen 1916 var
1415822 Mænd og 1505540 Kvinder, og af 1000
Personer var saaledes 485 af Mandkøn og 515
af Kvindekøn. Dette Forhold er ikke bestemt
fra Fødslen, thi overalt fødes der fl. Drenge end
Piger (i D. saaledes af 1000 fødte Børn 513
Drenge), men skyldes først og fremmest den
større Dødelighed bl. Mandkønnet. Med denne
Aarsag alene vilde Drengeoverskuddet allerede
være forsvundet ved 15-20 Aars Alderen,
medens der i Aldersklasserne herover vilde
forefindes et stigende Overskud af Kvinder. Men
Forholdet skærpes yderligere gennem
Vandringerne, idet den oversøiske Udvandring
fortrinsvis borttager Mænd, medens de indvandrede
mest bestaar af Kvinder. Derfor er der ogsaa i
næsten samtlige europ. Lande et betydeligt
Overskud af Kvinder, medens der paa den anden
Side i ny Lande med stor Indvandring er flest
Mænd. Kvindernes Overtal i D. er nu
forholdsvis større end nogen Sinde. 1801 og endnu 1860
var af 1000 Personer ikke mere end de 504
Kvinder, 1880 var Tallet alt steget til 509, 1901
til 513 og 1916 som alt nævnt til 515. For Land
og By stiller det her nævnte Forhold sig
væsentlig forsk. 1916 var saaledes i Provinsbyerne
af 1000 Personer de 528 Kvinder og i
Hovedstaden tilmed 549, medens der paa den anden
Side paa Landet endogsaa fandtes et ringe
Overskud af Mænd (af 1000 Personer 499
Kvinder). Det overskydende Antal af Kvinder, der
findes her i Landet, er saaledes nu alle
samlede i Byerne. Dette er naturligvis først og
fremmest en simpel Følge af, at det fortrinsvis
er Kvinderne, der gaar til Byerne, fordi
Forholdene her byder dem lettere Adgang til
selvstændigt Erhverv, men medvirkende er ogsaa,
at den større Dødelighed i Byerne navnlig gaar
ud over Mændene, medens Kvinderne i denne
Henseende er mere modstandsdygtige.

Befolkningens Fordeling i Aldersklasser var
1911 særskilt for de to Køn saaledes:
<table>
<td><td>Mandkøn<td>Kvindekøn<td>Tilsammen
<td>Under 15 Aar<td r>473586<td r>467810<td r>941396
<td>15-20 Aar<td r>118764<td r>118095<td r>236859
<td>20-40 -<td r>378504<td r>414020<td r>792524
<td>40-60 -<td r>239542<td r>266979<td r>506521
<td>60 Aar og derover<td r>122649<td r>147258<td r>269907
<td>Uangivet Alder<td r>4855<td r>5014<td r>9869
<td r>Tilsammen<td r>1337900<td r>1419176<td r>2757076
</table>

I Aldersklassen 15-20 Aar er der omtr. lige
mange af de to Køn, medens der er et stigende
Overtal af Kvinder over denne Grænse; i
Aldersgruppen 20-40 Aar er af 1000 Personer 523
Kvinder, i Aldersgruppen 40-60 Aar er det 525
og for Aldersklasserne derover endogsaa 545.
Barnealderen (under 15 Aar) og Aldersklasserne
fra 60 Aar og derover, der i Alm. betegnes som
de uproduktive, omfattede i alt henh. godt
1/3 (34,3 %) og c. 1/10 (9,7 %) eller tilsammen
44 % af den hele Befolkning. Ganske vist vil
selv af disse en Del være ikke blot nydende,
men ogsaa ydende, men paa den anden Side er
langtfra alle fra 15-20 Aar fuldt ud
produktive, og ogsaa af de øvrige maa naturligvis nogle
underholdes af andre, saaledes at i egl.
Forstand produktive er kun c. 3/5 af Befolkningen,
hvilke altsaa foruden at ernære sig selv ogsaa
maa underholde de øvrige 2/5. Af særlig gamle
Mennesker (90 Aar og derover) var der 1911:
616 Mænd og 1133 Kvinder, og af disse var atter
3 Mænd og 3 Kvinder over 100 Aar.

Fordelingen paa de forsk. Aldersgrupper vil
særskilt for Landets 3 Hoveddele fremgaa af
flg. Tal:
<table>
<td><td r>Hovedstaden<td r>Provinsbyerne<td r>Landdistrikterne<td r>Hele Landet
<td><td r>%<td r>%<td r>%<td r>%
<td>Under 15 Aar<td r>27,7<td r>33,2<td r>35,8<td r>34,3
<td>15-20 Aar<td r>8,2<td r>9,2<td r>9,6<td r>8,6
<td>20-40 -<td r>34,7<td r>29,8<td r>26,6<td r>28,9
<td>40-60 -<td r>20,7<td r>18,6<td r>17,6<td r>18,5
<td>60 Aar og derover<td r>8,7<td r>9,2<td r>10,4<td r>9,7
<td r>Tilsammen<td r>100,0<td r>100,0<td r>100,0<td r>100,0
</table>

Der bestaar i Henseende til Aldersfordeling
mellem By og Land en ikke ringe Forskel. I
Hovedstaden var kun 28 % under 15 Aar og 9
% 60 Aar ell. derover mod henh. 36 og 10 1/2
paa Landet, medens de produktive
Aldersklasser (15-60 Aar) til Gengæld i Hovedstaden
udgjorde 63 % mod 57 1/2 % i Provinsbyerne og
54 % paa Landet. Hovedstadens Befolkning har
saaledes forholdsvis langt færre Børn og ogsaa
en Del færre Gamle at forsørge end det øvrige
Land. I det væsentlige staar dette Forhold i
Forbindelse med Vandringerne til Byerne, der
fortrinsvis omfatter voksne Personer i den
yngre Alder (særlig 20-25 Aar), men i samme
Retning virker ogsaa Byernes større
Dødelighed, der bl. a. ytrer sig som en forholdsvis stærk
Udtynding af de højere Aldersklasser. I de
forsk. Lande er Aldersfordelingen indbyrdes ret
afvigende, afhængig som denne er af Tilgangens
og Afgangens Styrke (Fødsler, Dødsfald, Ind- og
Udvandring). Mindst Bet. har disse Forhold for
de mellemste Aldersgrupper (15-50 Aar), hvilke
i de fleste Lande udgør omkr. 1/2 af
Befolkningen. Over og under disse Grænser er
Fordelingen derimod stærkt varierende. I Frankrig,
hvor Fødselshyppigheden er særlig lille, udgør
Aldersklasserne under 15 Aar kun 27 %, medens
der paa den anden Side findes særlig mange
Gamle. Derimod er der i U. S. A. forholdsvis
meget faa i de højere Aldersklasser, hvilket
skyldes en stærk Ophobning i de mellemste
Klasser ved Indvandring, hvormed atter følger
en høj Fødselshyppighed, saaledes at Aldrene
under 15 Aar ogsaa bliver forholdsvis talrige.
