<chapter name="Danilov">
<b>Danilov,</b> [da'nil<sub>å</sub>f], By i Mellemrusland, Guv.
Jaroslav, ved Floden Pelenda; Handel med
Silkevarer, Lærred og Korn; (1907) 4400 Indb. -
<sp>Danila</sp>, Kloster i det nordlige Rusland, Guv.
Olonez, ved Vigo-Søen, var tidligere et berømt
Valfartssted, men er ophævet 1855.
<i>G. Ht.</i></chapter>

<chapter name=”Danilovgrad”>
<b>Danilovgrad,</b> [d<sub>a</sub>n<sub>j</sub>i£åv'grat] By i
Montenegro, ved Zeta, blev først anlagt 1871. (1896)
1122 Indb., Landbrugsinstitut. I Omegnen her
fandt Oktbr 1876 og Juni 1877 heftige Kampe
Sted mellem Montenegrinerne og Tyrkerne; de
første sejrede.</chapter>

<chapter name=”danisere”>
<b>danisere,</b> meddele et dansk Præg; Eksempel:
det tyske Ord <sp>empfindtlich</sp> er af nogle
blevet daniseret til <sp>ømfindtlig</sp>; Udlændinge
kan blive daniserede ved længere Ophold i
Danmark.
<i>V. D.</i></chapter>

<chapter name=”daniske Etage”>
<b>daniske Etage,</b> d. s. s. <sp>Danium</sp>.
</chapter>

<chapter name=”Danismand”>
<b>Danismand,</b> Navn paa en tyrk. Herskerslægt
i det østlige Lilleasien paa de første Korstogs
Tid. Som Stifteren nævnes en vis Tailu, der
sagdes at have været lærd (<i>danismend</i>), hvorfor
hans Ætlinge kaldtes Ibn D., »Sønner af den
Lærde«; Lærdommen har dog næppe været
meget stor, bestod vel nærmest i, at han talte fl.
Sprog. Flere D. har slaaet Mønter, men de er
vanskelige at tyde. Adskillige Krønikeskrivere
omtaler D.; men det er ikke let at bringe de
forsk. Efterretninger i Samklang. Bohemund,
Fyrste af Antiokien, blev taget til Fange af en
D. Der synes undertiden at have været fl. D.
samtidig hver i sin By.
<i>V. S.</i></chapter>

<chapter name=”Danisme”>
<b>Danisme,</b> en for det danske Sprog
ejendommelig Udtryksmaade, især dansklignende
Konstruktion, Glose eller deslige, overført til
et andet Sprog. Danismer findes ofte i danske
Forf.'s Skr paa fremmede Sprog (<i>auf
dahlendem Fittich</i>, »paa dalende Vinger«, Baggesen)
og i fremmede Forf.'s Overs. fra Dansk. Efter
en større Maalestok findes Danismer i
middelalderligt Latin (<i>curia bondonis</i>, »Bondegaard«)
og i de andre nordiske Sprog (f. Eks. hos
nyere sv. Forf.: <i>stola på</i> for »<i>lita på</i>«, <i>gå
överstyr</i> for »<i>gå omkull</i>«); men især vrimler det
med Danismer i Tysk fra Sønderjylland; fra gl
Tid har man der brugt Ord som <i>Low</i> for
»<i>Gesetz</i>«, <i>Schöte</i> for »<i>Kaufbrief</i>«, og Nutidens
Hjemmetyskere bruger ofte Danismer som <i>Quie</i>
for »<i>junge Kuh</i>«, <i>Wälling</i> for »<i>Milchsuppe</i>«, <i>dein
Narr</i> for »<i>du Narr</i>«, <i>Wie haben Sie es</i>? for
»<i>Wie geht es Ihnen</i>«? (<sp>Litt</sp>.: <sp>Nik.
Andersen</sp>, »Det danske Sprogs Indflydelse paa
Højtysk i Nordslesvig« i Dania VI [1899]).
<i>V. D.</i></chapter>

<chapter name=”Danitschitsch, d. s. s. Daničic”>
<b>Danitschitsch,</b> d. s. s. <sp>Daničic</sp>.</chapter>

<chapter name=”Danium”>
<b>Danium</b> (<sp>Danien</sp>, <sp>daniske Etage</sp>),
den yngste Etage inden for Kridtformationen
(s. d.), særlig karakteriseret ved Manglen af
Ammonitter, Belemnitter og Slægten <i>Inoceramus</i>
samt ved Forekomsten af forsk. Former med
tertiært Præg.
<i>J. P. R.</i></chapter>

<chapter name=”Dankali”>
<b>Dankali,</b> se <sp>Danakil</sp>.</chapter>

<chapter name=”Dankov”>
<b>Dankov,</b> [dan'kåf] By i Mellemrusland, Guv.
Rjæsan, 178 km SSV. f. Rjæsan, ved Don og
Jernbanen D.-Smolensk, har en Domkirke, (1907)
10000 Indb. og er Hovedstad i Distriktet D.
<i>G. Ht.</i></chapter>

<chapter name=”Danmark”>
<b>Danmark</b> i snævrere Forstand ell.
<sp>Kongeriget D.</sp> bestaar af det <sp>egentlige D.</sp>,
38971 km<sup>2</sup> med (1916) 2921362 Indb., og den
fjernere Landsdel <sp>Færøerne</sp>, 1399 km<sup>2</sup> med
19617 Indb., tilsammen 40370 km<sup>2</sup> med 2940979
Indb. Desuden hører til det <sp>danske
Monarki</sp> de fjernere Landsdele <sp>Island</sp>, 104785 km<sup>2</sup>,
Kolonierne i <sp>Grønland</sp>, der strækker sig
over c. 88000 km<sup>2</sup>, og de 3 <sp>vestindiske
Øer</sp>, 359 km<sup>2</sup>. Her behandles kun det egl. D.;
om Færøerne og de andre fjernere Landsdele,
se de særlige Artikler.

<table>
<td 2 c><sp>Oversigt over Indholdet</sp>.
<td><td>Side
<td>Alm. Topografi<td r>532
<td>Geologi<td r>539
<td>Klima<td r>542
<td>Planteverden<td r>545
<td>Dyreverden<td r>548
<td>Befolkningsforhold<td r>551
<td>Statsforfatning og -forvaltning<td r>557
<td>Finansvæsen<td r>569
<td>Landbrug<td r>573
<td>Skov- og Havebrug, Jagt, Fiskeri<td r>577
<td>Handel og Skibsfart<td r>585
<td>Haandværk og Industri<td r>592
<td>Kirkelige Forhold, Undervisningsvæsen m. m.<td r>597
<td>Retsvæsen<td r>602
<td>Hær og Søværn<td r>611
<td>Mønt, Maal og Vægt<td r>618
<td>Samfærdselsmidler<td r>620
<td>Sprog<td r>623
<td>Litteratur<td r>646
<td>Kunst<td r>658
<td>Musik<td r>680
<td>Teater<td r>684
<td>Presse<td r>692
<td>Historie<td r>697
</table></chapter>

<chapter name="Danmark, Almindelig Topografi">
<b>Almindelig Topografi</b>.

<sp>Udstrækning</sp>. <sp>Kysterne</sp>. Det egl. D.
bestaar af den nordlige Del af den fra
Mellemeuropa udskydende Halvø Jylland samt henved
150 større og mindre Øer, af hvilke største
Delen ligger mellem Kattegat og Østersøen. Disse
Øer, der hovedsagelig begrænses mod N. af en
Linie fra Fornæs paa Djursland til det nordlige
Indløb til Øresund og mod S. af en Linie fra
Neustadter-Bugten til Skaanes Sydøstspids, har
utvivlsomt opr. udgjort eet med Sverige, Jylland
og de vestlige Østersølande, indtil en
Landsænkning har opløst Landet i Øer og aabnet
Forbindelserne mellem Kattegat og Østersøen.
Det er kun mindre Øer, som Læsø og Anholt,
der ligger uden for de nævnte Linier, den
eneste større er Bornholm, men den er ogsaa i hele
sin Natur forsk. fra.de øvrige. Det sydligste
Punkt i D. er Gjedser Odde paa Falsters
Sydspids, 54° 33' 51" n. Br., det nordligste er
Skagen, 57° 44' 55" n. Br., saaledes at Landet
strækker sig gennem mere end 3 Breddegrader,
og Linien mellem de to Punkter er c. 360 km.
D.'s vestligste Punkt er Blaavandshuk, c. 8°
4' 30" ø. L. f. Grw., det østligste Punkt paa
Saltholm ligger under c. 12° 47' 25" ø. L., og
Linien mellem de to Punkter er c. 300 km
(Christiansø ligger under c. 15° 11' 59" ø. L.).
Landet falder naturlig i de to Hoveddele, Jylland,
25621 km<sup>2</sup> med (1916) 1253809 Indb., og Øerne.
13350 km<sup>2</sup> med 1667553 Indb., hvilke sidste
atter deles i den sjællandske Gruppe (Sjælland,
Amager, Møen og Smaaøer) med Lolland og
Falster med Smaaøer, den fynske Gruppe (Fyn,
Langeland, Taasinge, Ærø og Smaaøer) og
Bornholm. Jylland er paa sit bredeste Sted mellem
Nissum Fjords Tange og Fornæs c. 170 km,
medens det er henved 300 km langt (fra det
sydligste Punkt, S. f. Ribe, til Skagen); derimod
strækker Øerne sig fra N. til S. kun over c.
170 km.

D. er overalt omgivet af Havet, nemlig
Vesterhavet mod V., Skagerrak mod N., Kattegat og
Øresund mod Ø. og Østersøen mod S., naar
undtages den Landstrækning, hvor Nørrejylland er
