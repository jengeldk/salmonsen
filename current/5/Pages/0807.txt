Falbe-Hansen, der siden 1879 havde været Medlem
af Bestyrelsesraadet, administrerende Direktør
for Livsforsikringsafdelingen, der siden er gaaet
meget stærkt frem baade i Omfang og i finansiel
Styrke. Efter 22 Aars Virksomhed, d. v. s. 1894,
var den samlede Forsikringsbestand kun c. 14
Mill. Kr og Formuen kun godt 2 1/2 Mill. Kr.
Ved Udgangen af Regnskabsaaret 1915 -
altsaa efter 21 Aars yderligere Virksomhed
- var Bestanden derimod vokset til c. 93
Mill. Kr og Formuen til c. 24 Mill. Kr.
Den samlede Præmieindtægt var 1915 c. 2,8
Mill. Kr. Aarsagen til den kraftige Udvikling
maa foruden i den Omstændighed, at Afdelingen
har faaet sin egen selvstændige Bestyrelse og
eget Personale, tillige søges deri, at ny
moderne Forsikringsformer er indført. Saaledes
kan nævnes, at D. var det første danske
Selskab, der (1895) indførte Forsikring med
Præmiefritagelse i Tilfælde af Invaliditet. En ny
Afdeling for Forsikringer uden Lægeundersøgelse
oprettedes 1896, og endelig oprettedes 1911 en
Folkeforsikringsafdeling.

C. <sp>Tyveriforsikringsafdelingen</sp>.
Denne D.'s yngste Afdeling har ogsaa udviklet
sig tilfredsstillende. Til Belysning af
Afdelingens Omfang kan efter Regnskabet for 1915
anføres, at der i alt var indtegnet Forsikringer
til et Beløb af c. 24 Mill. Kr, og at
Præmieindtægten i Regnskabsaaret var c. 40000 Kr.
<i>Chr. Th.</i>
</chapter>

<chapter name="Danmark-Ekspeditionen">
<b>Danmark-Ekspeditionen</b> til Grønlands
Nordøstkyst 1906-08 blev udført under Ledelse
af L. Mylius-Erichsen, hvis Plan det var med
Skibet »Danmark« at naa saa nordlig en
Breddegrad paa Grønlands Østkyst som mulig, for
derfra ved Slæderejser at kortlægge og
undersøge den hidtil ganske ukendte Kyststrækning
fra Kap Bismarck (c. 77° n. Br.) til de Steder,
hvortil Peary var naaet paa Rejser V. fra,
nemlig 1892 og 1895 til Navy Cliff (81° 37' n. Br. og
c. 34° v. L.) og 1900 til Kap Clarence Wyckoff
(82° 58' n. Br. og c. 23° v. L.). Dette var den
vigtigste geogr. Opgave, der forelaa i
Nordpolaregnene. Denne vanskelige Opgave blev løst paa
den mest glimrende Maade og derved Slutstenen
lagt paa Grønlands Opdagelseshistorie, men den
kostede Lederen og hans to Følgesvende Livet.
Det ny Land kaldtes Kong Frederik VIII's
Land. (<sp>Litt</sp>.: »Meddelelser om Grønland«, Bd
XLI-XLVI, og <sp>Achton-Friis</sp>: »D.-E. til
Grønlands Nordøstkyst« [Kbhvn 1909]. Se i
øvrigt <sp>Grønland</sp>).
<i>G. F. H.</i>
</chapter>

<chapter name="Danmarks Apotekerforening">
<b>Danmarks Apotekerforening</b> er stiftet 4.
Septbr 1844; den talte 1. Jan. 1916 300
Medlemmer og ledes af en af 5 Medlemmer
bestaaende Bestyrelse. Foreningen er delt i 11
Kredsforeninger, 1 for Kbhvn, 4 for Øerne, 5
for Jylland og 1 for Vestindien, hver med sin
Kredsbestyrelse og Kredsformand. Foreningens
Formaal er at varetage den danske
Apotekerstands og Farmaciens Interesser samt bidrage
til kollegial Samvirken mellem Danmarks
Apotekere. Foreningen administrerer: Assessor
pharm. S. M. Trier's Legat for Farmaceuter
(Kapital c. 7000 Kr) og Apoteker D. M. C.
Reimers' og Hustrus Legat (Kapital c. 6000 Kr).
<i>E. K.</i>
</chapter>

<chapter name="Danmarks  Biavlerforening">
<b>Danmarks  Biavlerforening,</b>  se  <sp>Biavl</sp>.
</chapter>

<chapter name="Danmarks Fierkræavlerforening">
<b>Danmarks Fierkræavlerforening,</b> se
<sp>Fjerkræavl</sp>.
</chapter>

<chapter name="Danmarksfjärden">
<b>Danmarksfjärden</b> [-fjæ.<sup>r</sup>d<sup>ə</sup>n], en Bugt af
Østersøen i Karlskronas Nærhed (Blekinge).
<i>A. M. D.</i>
</chapter>

<chapter name="Danmarks Folkeminder">
<b>Danmarks Folkeminder,</b> Forening med det
Formaal at indsamle Folkeminder og
Optegnelser om Folkeliv, samt udgive Skr til deres
Oplysning; udgiver siden 1908 en Skriftrække »D.'s
F.«; jfr <sp>Dansk Folkemindesamling</sp>.
<i>A. O.</i>
</chapter>

<chapter name="Danmarks geologiske Undersøgelse">
<b>Danmarks geologiske Undersøgelse</b> er en
i 1888 oprettet, under Ministeriet for
Undervisningsvæsenet sorterende, midlertidig Institution,
hvis Hovedopgave er en geol. Kortlægning af
Landet. Fra først af lededes Institutionen af
<i>Prof. mineralogiæ</i> Fr. Johnstrup og efter
dennes Død (fra 1895) af en Kommission, til hvis
Raadighed der nu staar 52600 Kr aarlig.
Undersøgelserne udføres af 3 Statsgeologer samt et
vekslende Antal Assistenter. Hidtil er
offentliggjort Kortbladene (i Maalestok 1:100000) over
det nordlige og østlige Sjælland, det nordlige
Fyn, Vendsyssel og det sydøstlige Hjørne af
Jylland. Desuden er publiceret en lang Række
geol. Specialafhandlinger samt en Del mere
populære Skr. - Siden 1911 har der til D.'s
g. U. været knyttet en Afdeling for
landøkonomiske Jordbundsundersøgelser (særlig Mergel-
og Kalktrangsundersøgelser).              
<i>J. P. R.</i>
</chapter>

<chapter name="Danmarks-Holm">
<b>Danmarks-Holm,</b> lille Holm, der ligger paa
den østlige Side af <sp>Bøgestrømmen</sp>, paa
det store Flak N. f. <sp>Nyord</sp>.            
<i>G. F. H.</i>
</chapter>

<chapter name="Danmarks Lærerforening">
<b>Danmarks Lærerforening.</b> Det første
Forsøg paa at samle danske Lærere i en Forening,
der omfattede hele Landet, udgik fra Kbhvn og
førte til Oprettelsen af <sp>Almindelig dansk
Skolelærerforening</sp> (1841-48). Et nyt
kortvarigt Forsøg skete 1869 ved Oprettelsen af
<sp>Dansk Folkeskolesamfund</sp>. Da
Kultusminister Hall's paatænkte Skolereform
glippede (1872-73), begyndte der atter en
Bevægelse iblandt Folkeskolens Lærere til
Organisation af de spredte Bestræbelser for at skaffe
Skolen og Lærerne bedre Kaar. Efter
Opfordring af 3 jyske Lærere (P. A. Holm, Emil
Sauter og C. A. Thyregod) stiftedes 1874 en alm.
Forening af Landsbylærere, som Aaret efter blev
aabnet for alle danske Lærere og derefter fik
Navnet D.'s L. Den har (1916) naaet et
Medlemstal af 8511, fordelte i 137 Kredse, og
omfatter de fleste Lærere ved Folkeskolen samt
en Del Seminarie- og Privatskolelærere. I
Spidsen for sit Program har den sat en Forbedring
af Lærernes Løn og ved Andragender til
Regering og Rigsdag udvirket først aarlige
Løntillæg og senere haft Indflydelse paa
Fremkomsten af de Lovforslag, der fremkaldte
Skoleloven af 27. Marts 1899 og af 29. Marts 1904
samt Lønningsloven af 27. Maj 1908, hvis § 8
er blevet D.'s L.'s Smertensbarn. - Til
Understøttelse af nødlidende Lærerenker har
Foreningen, foranlediget ved et Par betydelige Gaver
i dette Øjemed fra Redaktør N. C. Rom, nedsat
et Udvalg, som (indtil 1914) har indsamlet c.
290000 Kr i frivillige Bidrag, gennem
»Børnenes Bogsamling« og Forsendelsesmærker for
