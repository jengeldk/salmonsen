<i>maladies et les lésions organiques du coeur et
des gros vaisseaux</i> [1806, 3. Udg. 1818]). Størst
Bet. fik ban ved at gøre Perkussionen ved
Brystundersøgelser alm. bekendt. Hans
Opmærksomhed blev henledet paa denne Auenbrugger's
Opdagelse, og han underkastede den derfor et
omhyggeligt Studium i 20 Aar, hvorefter han 1808
udgav Auenbrugger's Skrift <i>Inventum novum</i>
med fr. Overs. og mange Tilføjelser under Titel:
<i>Nouvelle méthode pour reconnaître les maladies
internes de la poitrine . . . par Auenbrugger</i>
(1808).
<i>G. N.</i>
</chapter>

<chapter name="Corvus">
<b>Corvus</b> (lat.), en Ravn; astronomisk, se
<sp>Ravnen</sp>.</chapter>

<chapter name="Corydalin">
<b>Corydalin,</b> se <sp>Corydalisalkaloider</sp>.</chapter>

<chapter name="Corydalis">
<b>Corydalis,</b> se <sp>Lærkespore</sp>.</chapter>

<chapter name="Corydalisalkaloider">
<b>Corydalisalkaloider</b> er et Fællesnavn paa
en Række Alkaloider, der findes i Rødderne af
Lærkespore (<i>Corydalis caca</i>), og som m. H. t.
deres Virkninger staar Opiumalkaloiderne nær.
<sp>Corydalin</sp>, C<sub>22</sub>H<sub>27</sub>NO<sub>4</sub>, er den vigtigste.
<i>R. K.</i>
</chapter>

<chapter name="Corylaceæ">
<b>Corylaceæ,</b> se <sp>Hasselfamilien</sp>.</chapter>

<chapter name="Corylus">
<b>Corylus,</b> se <sp>Hassel</sp>.</chapter>

<chapter name="Coryne">
<b>Coryne,</b> se <sp>Gopler</sp>.</chapter>

<chapter name="Corynephorus">
<b>Corynephorus,</b> se <sp>Sandskæg</sp>.</chapter>

<img><i>Corypha umbraculifera</i></img>
<chapter name="Corypha L.">
<b>Corypha</b> [-fa] L., Slægt af Palmerne
(Corypha-Gruppen), høje Træer med ringformede Bladar
og en stor Krone af regelmæssig indskaarne og
viftedannede Blade, hvis Stilke er tornede.
Blomsterstanden er en kæmpemæssig  og stærkt
forgrenet Kolbe, som paa Aksen og Grenene
bærer talrige ufuldstændige Skeder; da Kolben er
endestillet, dør C. bort kort efter Blomstringen,
som altsaa kun foregaar een Gang i dens Liv.
Blomsterne er tvekønnede, hvide ell. grønne
og stærkt duftende; Bærrene kugleformede,
enfrøede og saftløse. 6 nærbeslægtede Arter i det
tropiske Asien fra Bengalen og Ceylon til
Sunda-Øerne. Af alle anvendes de kolossale Blade til
Fletværk, og Marven bruges som Sago, der dog skal
være af daarlig Kvalitet. Paa Ceylon og
Malabar-Kysten vokser <i>C. umbraculifera</i> L. (se Fig.); den
bliver over 20 m høj og har 2 m lange og
armtykke Bladstilke, medens Bladene er over 1 m
lange og 4 m brede. Bladene benyttes som
Solskærme, og paa saadanne er Singhalesernes
hellige Skr nedskrevne. Ogsaa andre Dele af
Planten spiller en Rolle i de Indfødtes Liv,
Medicinen og Husholdningen.
<i>A. M.</i>
</chapter>

<chapter name="Coryphæna">
<b>Coryphæna</b> [-'fæ.na], se <sp>Makrelfisk</sp>.</chapter>

<chapter name="Corythaix">
<b>Corythaix</b> [-'ta.iks], se <sp>Turako</sp>'er.</chapter>

<chapter name="Coryza">
<b>Coryza,</b> se <sp>Snue</sp>.</chapter>

<chapter name="Cosa">
<b>Cosa,</b> i Oldtiden By i Etrurien, laa
tæt ved Havet og havde en god Havn (<i>Portus
Herculis</i>, nu Porto d'Ercole). Den blev 273 f.
Kr. rom. Koloni. Der findes endnu Ruiner af
dens Mure, byggede af store, polygonale Sten;
Stedet kaldes nu Ansedonia.
<i>H. H. R.</i>
</chapter>

<chapter name="Cosack">
<b>Cosack</b> [ko'zak], <sp>Karl Albert Konrad</sp>,
tysk Retslærd, f. 12. Marts 1855 i Königsberg,
blev Privatdocent 1882 i Berlin, ekstraord. Prof.
smst. 1885, ord. Prof. i Giessen 1889, i Freiburg
i. B. 1893, i Bonn 1896, tillige Medlem af
Landretten og Formand for Handelskammeret smst.
C., en selvstændig, skarp og »praktisk« Tænker,
anset som en af Tysklands største Autoriteter paa
Handelsrettens Omraade, har bl. skrevet »Der
Besitz des Erben« (1877), »Das
Anfechtungsrecht der Gläubiger eines zahlungsunfähigen
Schuldners innerhalb und auszerhalb des
Konkurses nach deutschem Reichsrecht« (1884), »Die
Eidhelfer des Beklagten nach ältestem
deutschem Recht« (1885), »Lehrbuch des
Handelsrechts« (1888, 7. Oplag 1910), »Das Staatsrecht
des Groszherzogthums Hessen« (Marquardsen's
»Handbuch«, 1894), og »Lehrbuch des
bürgerlichen Rechts auf der Grundlage des
bürgerlichen Gesetzbuchs für das deutsche Reich« (I,
1897, II, 1900, 6. Opl. med noget ændret Titel
1913). C., der har bearbejdet 17. Opl. af C. F.
Gerber's berømte »System des deutschen
Privatrechts« (1895), er tillige optraadt som
skønlitterær Forf.; under Pseudonymet <sp>Konrad
Berthold</sp> har han saaledes udg. Novellerne:
»Die Bilder des Meister Eltz, Ein
Sommernachtstraum« (1905) og »Die Rose von Jericho.
Eine Idylle« (1906), under eget Navn
Fortællingerne »Burg Hoym« (1914).
<i>Fz. D.</i>
</chapter>

<chapter name="Cosalá">
<b>Cosalá</b> [kåsa'la], Bjergværksby i Meksiko,
Stat Sinaloa, ligger 74 km ØSØ. f. Culiacan og
har vigtige Sølvminer og c. 4000 Indb.
<i>G. Ht.</i>
</chapter>

<chapter name="Cosalit">
<b>Cosalit,</b> et blygraat, metallisk Mineral af
rombisk Krystalform og sammensat: Pb<sub>2</sub>Bi<sub>2</sub>S<sub>5</sub>,
ofte indeholder det ogsaa noget Sølv. C.
forekommer i Sølvminer i Meksiko, bl. a. ved Cosala,
fremdeles ved Rezbanya i Ungarn, Nordmarken
i Sverige og andre Steder. - Varieteten fra
Nordmarken har man kaldt <sp>Bjelkit</sp>.
<i>(N. V. U.). O. B. B.</i>
</chapter>

<chapter name="Cosbuc">
<b>Cosbuc</b> ['kåsbuk], <sp>George</sp>, rum. Digter, f.
1866, regnes for en af de betydeligste Lyrikere
efter Eminescu og er navnlig berømt for sine
Naturskildringer. Hans Digte besynger navnlig

