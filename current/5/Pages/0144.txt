Teater i Kbhvn; der er hun Elskerinden, Datter
af den gl. Cassander, og forenes til sidst med
Harlekin.
<i>(E. G.). E. M-r.</i>
</chapter>

<chapter name="Colombo">
<b>Colombo,</b> se <sp>Columbus</sp>.</chapter>

<chapter name="Colombo, Giuseppe">
<b>Colombo,</b> <sp>Giuseppe</sp>, ital. Ingeniør og
Politiker, f. 1845 i Milano, hvor han senere blev
Prof. ved den tekn. Højskole. Han valgtes 1886
til Deputeretkamret, sluttede sig til det
maadeholdne Højre og tog vigtig Del i
Forhandlingerne, særlig om finansielle Spørgsmaal, samt
angreb stærkt Crispi's Styrelse. Han var Jan.
1891-Apr. 1892 og paa ny Marts-Juli 1896
Finansminister under Rudini og valgtes Febr 1900
til Deputeretkamrets Formand. Han viste som
saadan stor Strenghed over for den radikale
Obstruktion og faldt derfor igennem ved de nye
Valg i Juli, men udnævntes Novbr s. A. til
Senator.
<i>E. E.</i>
</chapter>

<chapter name="Colombo, Matteo Realdo">
<b>Colombo,</b> <sp>Matteo Realdo</sp> fra Cremona,
ital. Anatom, d. 1559, studerede først Farmaci,
derefter Medicin og havde J. A. Leoniceno og
Dom. Lemno til Lærere. Han var Prosektor
under Vesal og blev dennes Efterfølger, da han
havde begivet sig til Tyskland 1544. To Aar
senere kaldtes han til Pisa. Til den af Pave
Paul III (1534-49) i Rom oprettede Fagskole
for Anatomi kaldtes C. 1549 af Paul IV. Trods
C.'s lidet tiltalende Personlighed og trods den
affejende Kritik, han lod navnlig Vesal blive til
Del, har C. dog naaet stor Anerkendelse som
kyndig Anatom. I <i>De re anatomica libri XV</i>,
der blev udg. af hans Sønner (Venedig 1539),
nedlagde han sine Erfaringer, der dog langtfra
er uden Fejl. Han beskrev Stigbøjlen i Øret og
vidste god Besked med Linsens Leje og
Bygning, han beskrev Zonula før Zinn, og
vivisekerede Dyr for at bestemme Hjertets
Lejeforandringer og Bevægelser. Til Trods for, at
<sp>Servet</sp> havde beskrevet Lungekredsløbet tidligere
(1553), tillægges dog dettes Opdagelse C., idet
han beskrev Systole og Diastole, paaviste, at
Lungevenen virkelig førte Blod, og at
Hjerteskillevæggen var uigennemtrængelig. Han
skriver udtrykkelig, at Blodet gaar fra højre
Hjertekammer gennem Lungearterien til Lungen og
fra denne gennem Lungevenen til venstre
Hjertekammer, hvad ingen tidligere havde paavist.
Det store Kredsløb kendte han ikke. Enkelte
sygelige Tilstande og Misdannelser (medfødt
Mangel af Hjerteposen) beskrev han ogsaa først
af alle.
<i>J. S. J.</i>
</chapter>

<chapter name="Colon">
<b>Colon,</b> d. s. s. <sp>Tyktarm</sp>.</chapter>

<chapter name="Colón">
<b>Colón</b> [kå'lån], se <sp>Columbus</sp>.</chapter>

<chapter name="Colón">
<b>Colón</b> [kå'lån], tidligere kaldt <sp>Aspinwall</sp>,
By i den centralamerikanske Republik Panama,
ligger ved Limonbugten, paa den atlantiske Kyst,
60 km NV. f. Panama, nær ved Indsejlingen til
Panama-Kanalen, er Endestation paa
Panamabanen og har (1914) 26000 Indb. C. er bygget paa
Vestsiden af den lille Ø Manzanillo, er omgivet
af Sumpe og har mest kun lave, uanselige
Træhuse. Med Undtagelse af Jernbanens
Værksteder findes ingen industriel Virksomhed.
Havnen er dyb, men har mistet noget af sin Bet.
efter Kanalens Aabning, idet Amerikanerne har
anlagt en anden Havn, Christobal, lige ved
Indsejlingen til Kanalen. Ved Traktaten af 18. Novbr
1903, ved hvilken Republikken Panama afstod
den saakaldte Kanal-Zone, fik Amerikas
Forenede Fristater fuld Myndighed i C. i alle Sager
vedrørende Sanitetsvæsen og Karantæne; i øvrigt
forblev C. saavel som Byen Panama under
Republikken Panamas Myndighed.
<i>G. Ht.</i>
</chapter>

<chapter name="Colón">
<b>Colón</b> [kå'lån], By og Jernbaneknudepunkt
paa Cuba, 175 km ØSØ. f. Havana, ligger
omgivet af Sukkerplantager og har (1907) 7124
Indh.
<i>G. Ht.</i>
</chapter>

<chapter name="colonel">
<b>colonel</b> {kålå'næl] (fr., af lat. <i>colúmna</i>, Søjle),
Oberst. <i>Lieutenant-c.</i> [ljøt'nã-], Oberstløjtnant.
I typografisk Betydning en Skr. paa 7 Punkter,
af Størrelse mellem Nonpareille og Petit. I
nærværende Leksikon er anvendt en c.-Skrift.</chapter>

<chapter name="colonia">
<b>colonia</b> (lat.), Forpagtningsforhold, <i>c.
partiaria</i>, en Forpagtning, hvorved Forpagteren
svarede en vis Kvotadel af Afgrøden i Afgift, se
<sp>colonus</sp>.
<i>K. B.</i>
</chapter>

<chapter name="colonia">
<b>colonia</b> (lat., af <i>cólo</i>, dyrker), Koloni,
Plantestad, et Bysamfund, dannet ved samlet, af
Staten ordnet, Bosættelse af et Antal Borgere fra
en Moderstad (Rom). Der stiftedes under det
romerske Riges Udvidelse talrige saadanne i
de nye Prov. <i>c. Agrippinensis</i>, nuv. Köln (fr.
Cologne) har bevaret Navnet; den anlagdes 50
e. Kr. af Kejser Claudius og fik Navn efter hans
Hustru Agrippina, der var født der. - <i>c.
Treverorum</i>, Treverernes c. = Trier.
<i>H. A. K.</i>
</chapter>

<chapter name="Colonia">
<b>Colonia</b> [kå'lån<sub>i</sub>a], 1) Dept i den sydamer.
Republik Uruguay, ved Rio de la Plata, Ø. f.
Floden Uruguays Munding, delvis et ufrugtbart,
bakkefuldt Lavland, men med frodige Dale og
Lavninger. 5681 km<sup>2</sup> med (1911) 63732 Indb.,
hvoraf mange indvandrede Europæere.
Kvægavlen er Hovednæringskilden. 2) <sp>C. del
Sacramento</sp>, Hovedstad i Departementet af
samme Navn, ligger ved Rio de la Plata, 145
km NNV. f. Montevideo, har forfaldne
Fæstningsværker, en god Havn og c. 2000 Indb.
<i>M. V.</i>
</chapter>

<chapter name="Colonial Office">
<b>Colonial Office</b> [k<sub>ə</sub>'£o<sub>u</sub>n<sub>iə</sub>£-'åf<sub>i</sub>s], det eng.
Koloniministerium. Allerede 1660 oprettedes et
særligt Udvalg af Privy Council for
Kolonianliggender under Navnet <i>Council of Foreign
Plantations</i>. Dette sammensmeltedes senere med en
lgn. Indretning for Handelsvæsenet til <i>Board of
Trade and Plantations</i>. Efter de
nordamerikanske Koloniers Løsrivelse ophævedes det
imidlertid, og Kolonierne blev lagt ind under <i>Home
Office</i>, senere endogsaa 1801 ind under
Krigsministeriet, der nu blev kaldet
Statssekretariatet for <i>War and Colonies</i>. Først 1854 blev der
oprettet et nyt Krigsministerium, og Kolonierne
sorterer siden da under en egen Statssekretær
for Kolonierne. Han har til Hjælp en
permanent og en parlamentarisk Understatssekretær,
3 assisterende Understatssekretærer og en
retskyndig Konsulent (<i>Legal assistant</i>) samt en Hær
af underordnede Embedsmænd. C. O. er delt
i en Række Underafdelinger efter geografiske
Synspunkter. Næsten enhver Afgørelse, der er
af nogen Betydning, maa forelægges
Statssekretæren selv til Afgørelse, saaledes at de enkelte
Afdelingschefer saa godt som slet ikke har
nogen selvstændig Myndighed til at afgøre
forekommende Sager.

Hvad Koloniministeriets Beføjelse angaar, er
den meget forsk. m. H. t. de selvstyrende
Kolonier og de andre Kolonier. M. H. t. de første
