Direktør for den offentlige Laaneindretning,
<i>Mont de Piété</i>, i Paris.
<i>K. V. H.</i></chapter>

<chapter name="Cock, Hieronymus">
<b>Cock,</b> <sp>Hieronymus</sp>, nederlandsk
Kunsthandler og Kobberstikker (1510-70). C., der var
født i Antwerpen, har selv raderet en Række
Blade. Mest kendt er han dog som Forlægger,
idet han, hjemkommen fra en Rejse i Italien,
nedsatte sig c. 1548 i sin Fødeby og snart gjorde
sit Forlag verdensberømt; han udgav en Mængde
Stik: Ruiner fra Rom, Grotesker, Malerier af
Rafael, Bronzino, Lombard m. m. og befordrede
saaledes den antikiserende Retning i
Nederlandene samtidig med, at han beskæftigede og
uddannede en stor Stab af Stikkere; ogsaa
Hjemlandets nationale Kunst lod han til Dels komme
til sin Ret (udgav saaledes Stik efter P.
Brueghel's Tegn.). Større Værker fra C.'s Forlag:
<i>Præcipua aliquot Rom. antiquitatis monumenta</i>
(1551) etc.
<i>A. Hk.</i></chapter>

<chapter name="Cock, 1)Xavier de m.fl.">
<b>Cock,</b> 1) <sp>Xavier de</sp>, belgisk Maler, f. i
Gent 1818, d. i Deurle 1896, Elev af Akademiet
i Gent og Antwerpen, 1852-59 i Frankrig,
hvor han fik stærke Impulser ved Samlivet
med Barbison's Malerkoloni, vandt Ry for
sine flanderske Slette- og Hyrdebilleder. C.'s
Kunst er repræsenteret i adskillige Museer
(Luxembourg i Paris etc.). (<sp>Litt</sp>.: <sp>J. v. Hoorde</sp>,
»De Gebroeders X. en C. de C.« [Gent 1897]). -
2) <sp>César de</sp>, ovenn.'s Broder, Maler og
Raderer, f. 1823 i Gent, d. 1904 smst. Han
uddannede sig først som Sanger, kom som saadan
1855 til Paris; men hans tidligere Syslen med
Kunst (Radering) fik her nyt Liv, og med
tiltagende Døvhed kastede han sig helt over
Malerkunsten. Samlivet med Daubigny, Corot o. a.
Barbison-Kunstnere blev bestemmende for hans
Udvikling; han blev en »flamsk Broder til
Corot«, slog sig lang Tid ned i Gasny (Eure), og
malede stemningsstærke Skovbilleder o. l. 1882
vendte han tilbage til Gent. Billeder af C. i
Luxembourg-Mus., andre fr. Mus., Helsingfors
Mus. o. fl. Mus. i Belgien. (<sp>Litt</sp>.: <sp>Dutry</sp>, <i>Un
frère flam. de Corot. C. de C.</i> [Gent 1895]).
<i>A. Hk.</i></chapter>

<chapter name="Cockburn">
<b>Cockburn</b> ['ko<sub>u</sub>bən], Ø i den nordlige Del af
Huron-Søen, hvor den ligger ved den vestlige
Ende af den store Manitulin-Ø og undertiden
kaldes den mellemste Manitulin-Ø. C. hører til
den kanadiske Prov. Ontario.
<i>H. P. S.</i></chapter>

<chapter name="Cockburn, Alexander">
<b>Cockburn</b> ['ko<sub>u</sub>b<sub>ə</sub>n], <sp>Alexander</sp>, eng.
Dommer (1802-80), blev 1829 Sagfører og
valgtes 1847 til Underhuset; her forsvarede han 1850
med Dygtighed Palmerston's Optræden overfor
Grækenland og blev s. A. <i>Solicitor</i>- og 1851
<i>Attorney-General</i> indtil Ministeriets Afgang Febr
1852. Dog inden Aarets Udløb fik han paa ny
sin Post, og 1856 blev han Overdommer ved en
af Londons høje Domstole. Da han 1859
forfremmedes til Overdommer ved
Queens-Bench-Retten, blev han den fornemste juridiske
Embedsmand i England næst efter Lordkansleren.
1872 var C. en af Voldgiftsdommerne i
Alabama-Sagen.
<i>E. E.</i></chapter>

<chapter name="Cockburn, Sir George">
<b>Cockburn</b> ['ko<sub>u</sub>bən], <sp>Sir George</sp>, eng.
Admiral, f. 1772, d. 19. Aug. 1853, tjente i Slutn
af 18. Aarh. i Middelhavet, hvor han
udmærkede sig ved fl. Lejligheder. 1803-05 var han
i Ostindien, 1808 i Vestindien, deltog i Kampen
ved Martinique og hjemførte de fr. Fanger fra
denne Ø, var senere Anfører for en Del
Kanonbaade, som kæmpede mod Admiral Misiessey
paa Schelden. 1812 Kontreadmiral og
Eskadrechef i de nordamerikanske Farvande, opererede
mod Amerikanerne i Chesapeake-Bugten. Aaret
efter optraadte han assisterende Landhæren og
spillede en fremragende Rolle ved Indtagelsen
af Byen Washington. 1815 førte han Napoleon
til St Helena, men afløstes Aaret efter som
dennes Fangevogter af Sir Hudson Lowe. 1819
Viceadmiral, 1837 virkelig Admiral og 1851
Flaadeadmiral. 1841-46 første Admiralitetslord.
1852 arvede han ved Broderens Død Familiens
Baronetskab.
<i>C. W.-S.</i></chapter>

<chapter name="Cocker">
<b>Cocker</b> ['kåkə], Flod i det nordvestlige
England, Cumberland, er Afløb for Crummock Water
o. a. Søer i »Lake District« og falder ved
<sp>Cockermouth</sp> i Derwent. <sp>Cockermouth</sp>,
37 km SV. f. Carlisle, har (1911) 5203 Indb.,
Rester af en normannisk Borg, en Latinskole
(grundet 1676), en Industriskole, Uldindustri og
Handel med Landbrugsprodukter. I Omegnen
er der Kulminer.
<i>G. Ht.</i></chapter>

<chapter name="Cockerell, Charles Robert">
<b>Cockerell</b> ['kåk<sub>ə</sub>r<sub>i</sub>£], <sp>Charles Robert</sp>,
eng. Arkitekt og Arkæolog (1788-1863), Søn og
Elev af Samuel C. 1810-17 foretog han
Studierejser i Italien, Grækenland og Lilleasien og
foretog Udgravninger, især af Athena- (Aphaia)
Templet paa Aigina, og var med at finde
Apollo-Templet i Phigalia, som snart efter helt
fremdroges (<i>The temples of Jupiter panhellenius at
Aegina and of Apollo Epicurius at Bassae</i>, med
38 Tavler, 1860); paa Aigina havde han gravet
med Haller v. Hallerstein, og Udbyttet, de
berømte »aiginetiske Skulpturer«, kom til
München, medens Frisen fra Phigalia, ligesom
største Delen af C.'s Samlinger og Udbytte
andensteds, nu er i British Mus., London. Det var
ivrige kunstneriske Studier, der bragte de store
Opdagelser. Efter at være hjemvendt, virkede
C. som Arkitekt; han ombyggede Bank of
England, byggede det hannoveranske Kapel i
London, det ny Universitetsbibliotek i Cambridge,
andre offentlige Bygninger i Bristol, Liverpool,
Manchester, Westminster. C. var en god
Iagttager af antik Arkitektur, og hans bedste
Arbejder er de, ved hvilke han benyttede
klassiske Motiver. Han skrev: <i>The westfront of
Wells cathedral</i> (1851); <i>Ancient sculpture in
Lincoln cathedral</i> (1848); med W. Kinnard m.
fl.: <i>Antiquities of Athens and other places in
Greece, Sicily etc.</i> (1830). C.'s Rejsedagbøger
udgaves 1904 af hans Søn: <i>Travels in southern
Europe and the levant 1810-17</i>.
<i>H. A. K.</i></chapter>

<chapter name="Cockerill, John">
<b>Cockerill</b> ['kåk<sub>ə</sub>ri£]. <sp>John</sp>, Industridrivende,
f. 3. Aug. 1790 i Haslington, Lancashire, d. i
Warszawa 19. Juni 1840, fik tillige med sin
Broder James, af deres Fader, der var
Maskinbygger, en Maskinfabrik indrettet i Liège 1807, som,
efter at Faderen 1814 havde trukket sig ud af
den, gik stærkt frem. Af de forsk. andre
Etablissementer, som C. grundlagde vidt omkr., er
<sp>Seraing</sp> (s. d.), »det lille Creusot«, som
oprettedes 1816 med c. 16 Mill. frc., det største. C.
udviklede en saadan Dygtighed og et saadant
finansielt Talent ved Tilvejebringelsen af
Kapital til sine store Anlæg og som Medstifter af
