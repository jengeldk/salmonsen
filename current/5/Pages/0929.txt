sig til den Lampen omgivende eksplosive
Luftmasse, hvad der nærmest beror paa den stærke
afkølende Virkning, Nettet vil udøve paa
Eksplosionsflammen ved hurtigt at bortlede en
betydelig Del af den af denne udviklede
Varmemængde. Foruden saaledes at forhindre, at den
til Grubearbejdets Udførelse nødvendige
Belysningsindretning virker antændende paa en i
Gruben eventuelt opstaaet, faretruende eksplosiv
Luftblanding, har D.'s S. ogsaa en meget stor
Bet. ved at give Bjergmanden en Advarsel om,
at Luftens Sammensætning begynder at antage
en faretruende Karakter: ved et lille
Methanindhold i Luften vil Flammen nemlig brede sig
ud, antage Form af en »Aureole«, ved c. 5 %
vil Luften inden for Nettet tændes med en lille
Eksplosion, ved c. 20 % vil Lysflammen
slukkes, medens Gassen brænder, og ved c. 30 %
vil Forbrændingen høre helt op og Lampen gaa
ud. I Aarenes Løb er D.'s S. undergaaet et
Utal af Omkonstruktioner, idet dog det af
Opfinderen angivne Princip stadig i Hovedsagen
er bibeholdt. I nyere Lamper er saaledes i
Reglen selve Flammen omgivet af en Glascylinder,
til hvis øverste Rand Nettet er forbundet,
herved er Lysevnen betydelig forøget. En stor
Ulempe ved de opr. Lamper var, at de, hvis
de slukkedes under Brugen i Gruben, maatte
aabnes der for atter at tændes, hvorved der
naturligvis opstod Fare for Eksplosion; nu er
Lamperne ofte forsynede med særlige
Tændingsanordninger, saa at Tænding kan ske, uden
at Lampen behøver at aabnes. Dette kan f. Eks.
ske ved, at Knaldperler - Amorces -
indeholdende en Blanding af rødt Fosfor og
klorsurt Kali og sat fast i en Række hen ad et
Papirsbaand, ved en lille Pistol kan fyres af
henimod Lampevægen; et andet i de senere
Aar meget anvendt Princip er at basere
Tændingen paa Gnister fra »pyrofore« Metaller;
ogsaa elektrisk Tænding kan anvendes. Man
sikrer sig nu i Reglen ogsaa mod, at Lampen
overhovedet kan lukkes op i Gruben, f. Eks.
ved at indrette den saaledes, at dette kun kan
ske med særligt konstruerede Nøgler, der kun
findes i Bjergværkets Lampisteri, ell. ved at
der først skal trækkes en Jernbolt ud, hvad
der kun kan ske ved en sammesteds anbragt,
særlig konstrueret og meget kraftig
Elektromagnet ell. paa anden Maade. D.'s S. har været
et uvurderligt Hjælpemiddel i Arbejdet for at
undgaa Kulgrubeeksplosionerne med de dertil
knyttede ofte forfærdende store Tab af
Menneskeliv; det maa dog betones, at den under
særlige Forhold <sp>kan</sp> svigte, f. Eks. kan Flammen
slaa igennem Nettet, naar den eksplosive
Luftmasse bevæger sig af Sted med en vis, dog ret
betydelig Hurtighed.
<i>Carl J.</i></chapter>

<chapter name=”Davy's Sund”>
<b>Davy's Sund</b> ['de<sub>i</sub>v<sub>i</sub>s-], stor Indskæring
mellem Traill Ø og Scoresby Land paa Grønlands
Østkyst; 72° n. Br. D. S. er ved Indløbet
mellem Kap Simpson paa Traill Ø og Kap Wardlow
paa Canning Land c. 16 Sm. bredt og gaar
mod NV., hvor det fortsættes af Kong Oscar's
Fjord, der gaar N. i og ved Antarctic Fjord
staar i Forbindelse med Kejser Franz Josef's
Fjord. V. f. Indløbets Sydside er der to
mindre Fjorde, nemlig Nathorst Fjord og Fleming
Inlet. Kysterne er omgivne af stejle Fjelde, paa
Sydsiden af de over 1700 m høje Pictet- og
Werner-Fjelde. D. S. blev opdaget 1822 af
Scoresby den Yngre og opkaldt efter Præsidenten
for det kgl. eng. Videnskabernes Selskab, ovenn.
H. Davy. Under sit Ophold i Nærheden af D. S.
iagttog Scoresby, at der i dette bestandig var en
stærk indgaaende Strøm, hvorfor han antog, at
det ved en indre Kanal maatte staa i
Forbindelse med Oceanet. Nathorst kortlagde 1899
Sundet og dets indre Forbindelse med Franz
Josef's Fjord. De paa Sundets Sydside liggende
Fjorde kortlagdes 1900 af Carlsbergfondets
Ekspedition. I Omegnen af Kap Simpson fandt
Scoresby en Mængde gl. Eskimohuse og Teltringe.
(<sp>Litt</sp>.: <sp>W. Scoresby</sp>, <i>Journal of a voyage
etc.</i> [Edinburgh 1823]; <sp>Nathorst</sp>, »Två
somrar i Norra Ishafvet« [Sthlm 1901];
Carlsbergfondets Ekspedition til Øst-Grønland [Kbhvn
1902]).
<i>G. F. H.</i></chapter>

<chapter name=”Dawdon”>
<b>Dawdon</b> ['då.d<sub>ə</sub>n], se <sp>Seaham Harbour</sp>.</chapter>

<chapter name=”Dawes, Karl Friedrich Griffin”>
<b>Dawes</b> [då.z], <sp>Karl Friedrich
Griffin</sp>, norsk Søofficer, f. i Frederiksstad 5. Jan.
1861, Søofficer 1882, Eksamen fra den milit.
Højskole 1885, studerede med offentlige
Stipendier i Tyskland 1890-91, i Danmark 1895,
tekn. Assistent 1895-1900 og Afdelingschef
1899-1901 i Forsvarsdepartementets
Marineafdeling, Direktør for Hortens Marineværft 1901
-02, Chef for Søkrigsskolen paa Horten 1902
-07 og 1908-10. Imidlertid var han avanceret
til Kommandør 1903. D. havde tidlig gjort sig
bemærket som Politiker paa (det frisindede)
Venstres Side; han var Medlem af Kria
Bystyre og Formandskab 1899-1901, af Hortens
Bystyre 1902-05. 28. Oktbr 1907-19. Marts
1908 var han Medlem af Ministeriet Løvland
og Chef for Forsvarsdepartementet. 1905-07
var han Overadjutant hos Kongen. 1910 blev D.
udnævnt til Kontreadmiral og kommanderende
Admiral og havde som saadan Overledelsen af
Norges Neutralitetsværn til Søs under
Verdenskrigen 1914 ff. D. var i nogle Aar Redaktør
af »Norsk Tidsskr. f. Sjøvæsen« og har oftere
optraadt med Indlæg i Dags- og Fagpresse.
<i>K. V. H.</i></chapter>

<chapter name=”Dawes, William Rutter”>
<b>Dawes</b> [då.z], <sp>William Rutter</sp>, eng.
Astronom (1799-1868), var sin Tids skarpeste
Iagttager af Dobbeltstjerner og fik som saadan
Guldmedaille 1855 af det eng. astronomiske
Selskab. Hans Observationer er samlede i to Bd:
<i>Catalogue of micrometrical measures of double
stars</i> (1851-67). I sine sidste Aar beskæftigede
han sig hovedsagelig med Solen og var den
første, som henledede Opmærksomheden paa
det granulerede Udseende, dens Overflade har.
<i>J. Fr. S.</i></chapter>

<chapter name=”Dawison, Bogumil”>
<b>Dawison,</b> <sp>Bogumil</sp>, tysk Skuespiller, f.
15. Maj 1818 i Varszava, d. 1. Febr. 1872 i
Dresden. D., der var Søn af fattige, jødiske
Forældre, debuterede 30. Novbr 1837 paa det
polske Teater i Varszava; men det Kendskab, han
gennem sine Roller erhvervede til den tyske
Litt., vakte i Forbindelse med tyske Kunstneres
Gæsteoptræden paa polske Teatre hos ham
Trang efter en større Virkekreds, og han
besluttede at forsøge sig som tysk Skuespiller;
han begav sig ud paa en Studierejse til forsk.
