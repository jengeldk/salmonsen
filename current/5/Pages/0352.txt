Militærlivet for udelukkende at hellige sig til sin
Yndlingssport, Jagten. Paa sine Togter besøgte
han store Strækninger af det Indre af Sydafrika
og opnaaede et Kendskab som kun faa andre til
den rige, sydafrikanske Dyreverdens Liv og
Ejendommeligheder. Sine Iagttagelser har han
nedlagt i <i>Five years of a hunters life in the far
interior of South Africa</i> (1870). Sit Jagtudbytte
skænkede han til Mus. i Fort Augustus i
Skotland.
<i>C. A.</i></chapter>

<chapter name="Cummings, William Hayman">
<b>Cummings</b> ['kam<sub>i</sub>ŋz], <sp>William Hayman</sp>,
eng. Komponist, f. 22. Aug. 1831 i Sidbury,
uddannede sig fra ung af som Sanger (særlig
Kirkeværker) og var virksom ved talrige eng.
Musikfester og paa Gæsteoptræden i Amerika. Siden
blev C. Organist, Sanglærer ved det kgl.
Musikakademi, Dirigent ved <i>Sacred Harmonic Society</i>
og Leder af Guildhall-Musikskolen. C. har
særlig komponeret kirkelig Musik og har desuden
Fortjenester som musikhistorisk
Foredragsholder og Forf. (en Purcell-Biografi), ligesom han
har ydet leksikalsk Arbejde til Groves store
<i>Dictionary of music</i> og en egen <i>Biographical
Dictionary of music</i> (1892).
<i>W. B.</i></chapter>

<chapter name="Cummingtonit">
<b>Cummingtonit</b> ['kam<sub>i</sub>ŋ-], se
<sp>Amfibolgruppen</sp>.</chapter>

<chapter name="Cummins, Maria Susanna">
<b>Cummins</b> ['kam<sub>i</sub>nz], <sp>Maria Susanna</sp>,
amer. Romanforfatterinde (1827-66), begyndte
sin litterære Virksomhed med at skrive for
<i>Atlantic Monthly</i> og andre Tidsskr; hendes første
og berømteste Bog var <i>The Lamplighter</i> (1854),
der i to Maaneder solgtes i 40000 Eksemplarer.
Paa Dansk blev den oversat s. A. af F. C.
Magnus, derefter af C. Hermann og igen af Carl
Ewald (1885). Senere udgav hun <i>Mabel Vaughan</i>
(1857), <i>El Fureidis</i> (1860) og <i>Haunted Hearts</i>
(1864).
<i>(C. K.). I. O.</i></chapter>

<chapter name="Cumnock and Holmhead">
<b>Cumnock and Holmhead</b> ['kamn<sub>å</sub>k-<sub>ə</sub>n-
'ho<sub>u</sub>mhed], By i Ayrshire, ved Lugar, 52 km
S. f. Glasgow, ved Glasgow and Southwestern
Jernbanen, med to Stationer (Cumnock og Old
Cumnock), har Uld-Industri, Kul- og Jernminer
og c. 3000 Indbyggere, 8 km SØ. f. C. ligger
New Cumnock (c. 5500 Indbyggere) med
Bjergværksdrift.
<i>G. Ht.</i></chapter>

<chapter name="Cumol">
<b>Cumol</b> (<sp>Isopropylbenzol</sp>), C<sub>6</sub>H<sub>5</sub>.CH(CH<sub>3</sub>)<sub>2</sub>,
er en Kulbrinte, der findes i Petroleum og bl. a.
dannes af Benzylidenklorid ved Indvirkning af
Zinkmetyl. Det er en Vædske, der koger ved
153° og har Vægtfylden 0,8753 ved 4°. Ved
Iltning med Kromsyre giver den Benzoesyre.
<i>R. K.</i></chapter>

<chapter name="Cumont, Franz">
<b>Cumont</b> [ky'må], <sp>Franz</sp>, belgisk Filolog
og Religionshistoriker, f. 3. Jan. 1868 i Alost i
Østflandern, virkede 1892-1910 som Professor
ved Univ. i Gent, idet han tillige 1899-1912
var Konservator ved de kgl. Museer i Bryssel.
Han er korresponderende Medlem af en Rk.
videnskabelige Selskaber, bl. a. det danske
(1913), og lever f. T. i Rom. Størst
Navnkundighed har han vundet ved sine Forskninger ang.
Mithras-Religionen (<i>Textes et Monuments</i> [1894
-99]; <i>Les mystères de Mithra</i> [2. Udg. 1902];
overs. paa Tysk og Engelsk), og ved Siden af
talrige Afh. i forsk. Tidsskr fortjener særlig at
nævnes: <i>Les religions orientales dans le
paganisme romain</i> (2. Udg. 1909); tysk Oversættelse
1910.
<i>H. M.</i></chapter>

<chapter name="cumulatio">
<b>cumulatio</b> (lat.), se <sp>Kumulation</sp>.</chapter>

<chapter name="Cumulus">
<b>Cumulus</b> (<sp>Cumulo-nimbus</sp>,
<sp>Cumulostratus</sp>), international Betegnelse for en vis
Art af Skyer (de saakaldte Klodeskyer), se
<sp>Skyer</sp>.
<i>D. la C.</i></chapter>

<chapter name="Cumæ">
<b>Cumæ,</b> Oldtidsby i Campania i Italien, opr.
en gr. Koloni, anlagt vistnok fra Kyme paa
Euboia, hvorefter den fik Navn; den angaves at
være den ældste gr. Koloni i Italien. Den laa
paa en Bjergryg ud imod Havet, omtr. 15 km
V. f. det nuv. Neapel. Den blev snart en rig
Handelsstad, der anlagde fl. andre Kolonier
paa Italiens Kyst, men den svækkedes ved
Kampe mod Etruskerne og andre omboende Folk,
imod hvem den dog en Tid fik Hjælp fra
Syrakus. 420 f. Kr. blev den erobret af Campanerne;
senere blev den rom. Municipium, men opnaaede
kun Bet. som Sommeropholdssted for rige
Romere og kom efterhaanden i Forfald. Den blev
helt ødelagt af Narses og senere af Saracenerne
og af Neapolitanerne. Nu findes kun enkelte
Ruiner tilbage.
<i>H. H. R.</i></chapter>

<chapter name="Çunahçepa">
<b>Çunahçepa</b> (»Hundesvans«), i den indiske
Sagnhistorie en Rishi af Bhrigu's Æt, Forf. af
Rigveda I. 24-30. Efter de forsk. Versioner af
Sagnet blev han af sin Fader solgt til en Konge
for at ofres til Guderne, men disse skænkede
ham Livet, fordi han lovpriste dem med de af
ham forfattede Strofer. Sagnet anses tillige med
andre Indicier alm. som et Bevis for, at
Menneskeofre har været brugte i den ældre
Brahmanisme. (<sp>Litt</sp>.: <sp>Muir</sp>, <i>Orig. Sanskr. Texts</i>;
<sp>Wilson</sp>'s »Vishnu-Purana« ved <sp>Fitzedward
Hall</sp>, og der citerede Kilder).
<i>D. A.</i></chapter>

<chapter name="Cunard-Steam-ship-Company">
<b>Cunard-Steam-ship-Company</b> kju'na.<sub>ə</sub>d-
'sti.m-'∫ip-'kamp<sub>ə</sub>n<sub>i</sub>], eng. Dampskibsselskab,
stiftet 1840 af Sir Samuel Cunard (1787-1865), var
det første Selskab, der sendte et Dampskib
over Atlanterhavet. Da dets Skib, »Britannia« i
15 Dage 1840 havde udført sin første Rejse,
betragtedes dette overalt som en epokegørende
Begivenhed. Selskabet, hvis Sæde vedblivende
er i Liverpool, begyndte sin Virksomhed med
4 Træ-Hjuldampere og aabnede en regelmæssig
Postrute til Boston, understøttet af den eng.
Stat. Det har udviklet sin Flaade til (1913) 23
store Dampere samt 3 under Bygning,
deriblandt »Aquitania«, der er den største eng.
Rutebaad. Selskabet har altid indtaget en
fremragende og ledende Rolle bl. de transatlantiske
Dampskibsfirmaer og dets nyeste Skibe
»Lusitania« og »Mauretania« paa 45000 Gros t og
25 Knobs Fart, var Vidundere, hvad Fart og
Elegance angaar. Under Verdenskrigen blev
»Lusitania« 1915 skudt ned med Torpedoer fra
en tysk Torpedobaad paa Hjemrejsen fra
Amerika ud for Vestkysten af Irland. Søsterskibet
»Mauretania« er f. T. (Maj 1916) befragtet af
den eng. Regering som Hospitalsskib i
Middelhavet.
<i>C. F. S.</i></chapter>

<chapter name="Cunctator">
<b>Cunctator,</b> se <sp>Fabius</sp>.</chapter>

<chapter name="Cundinamarca">
<b>Cundinamarca,</b> Dept i den sydamerikanske
Republik Columbia, omfatter den midterste Del
af Magdalenaflodens Dal og en Del af
Østcordilleren, 22350 km<sup>2</sup> med en Befolkning, som
(1912) anslaas til 715610 Indb. Den vigtigste
Del af C. er Bogotá Sletten, som før Opdagelsen
var Sæde for den højt udviklede
Chibcha-Kultur og endnu er Republikkens bedst befolkede
