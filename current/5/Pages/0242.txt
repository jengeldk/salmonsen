Festligheder af glædelig Art - saavel private
som offentlige -, særlig ved gudstjenstlige
Handlinger; endvidere benyttedes den baade hos
Grækerne og Romerne til at hædre fortjente Mænd.
Hos Grækerne var den dels Belønningen for
Sejre i Væddekampe, dels tilkendtes den af
Stater ell. Korporationer, mest for civil
Virksomhed. Af saadanne Æresdekreter er en stor
Mængde opbevaret, især fra den senere Oldtid;
Kransen var gerne af Guld. Hos Romerne bares
Kransen af den triumferende Feltherre og
tilkendtes desuden for dygtig Tjeneste i Krigen i
mange forsk. Former: <i>c. graminea</i>
(Græskransen), den fornemste af alle, for Befrielsen af en
indesluttet rom. Hær; <i>c. muralis</i> (i Form af
Murtinder) for Bestigeisen af en belejret Stads
Mur; <i>c. navalis</i> ell. <i>rostrata</i> (Skibskransen, i
Form af to Skibssnabler, <i>rostra</i>) for Entringen
af et fjendtligt Skib, o. s. v. Se ogsaa
<sp>Borgerkrans</sp>. Ogsaa som. Gave til Skuespillere
og Virtuoser forekommer Kransen; her
benævnes den gerne <i>corollarium</i> (egl. lille Krans), der
ogsaa bruges om dens Ækvivalent i Penge og
derfra gaar over til at betyde Ekstrahonorar,
Dusør, Drikkepenge.
<i>A. B. D.</i></chapter>

<img>Krans af Guld, fundet i en Grav paa Krim.</img>

<chapter name=”Coronado, Carolina”>
<b>Coronado</b> [kårå'nað<sub>å</sub>], <sp>Carolina</sp>, spansk
Digterinde (1823-1911), optraadte tidlig i Litt.
og sluttede sig ganske til den romantiske
Retning, hvis Koryfæer var Hertugen af Rivas og
Espronceda; ligesom Gertrudis de Avellaneda
var hun virksomt Medlem af den 1837 stiftede
Digterklub i Madrid, som kaldtes <i>el Liceo</i>, og
her deklamerede hun sin graciøst sværmeriske
Lyrik under begejstret Bifald. I en tidlig Alder
blev hun gift med en amer. Legationssekretær
Perry. Digtsamlinger af C. udkom i Madrid
1842 og 1853. (<sp>Litt</sp>.: <sp>E. Castelar</sp>, <i>Doña
Carolina C.</i> [Madrid 1869]).
<i>E. G.</i></chapter>

<chapter name=”Corona radiata”>
<b>Corona radiata,</b> de fra de lavere liggende
Dele af Hjernen kommende Nervetraades
vifteformige Udstraaling til Hjernebarken.
<i>S. B.</i></chapter>

<chapter name=”Coronaria”>
<b>Coronaria,</b> Underslægt af <sp>Lychnis</sp> (s. d.).</chapter>

<chapter name=”Coronatlagene”>
<b>Coronatlagene,</b> en Underafdeling af
Juraformationens mellemste Etage (Dogger),
bestaaende især af Ler og Mergel med talrige
Forsteninger (Ammoniter).
<i>J. P. R.</i></chapter>

<chapter name=”Corona Veneris”>
<b>Corona Veneris,</b> et syfilitisk Hududslæt paa
Panden, stærkest langs Haargrænsen.</chapter>

<chapter name=”Coronel”>
<b>Coronel</b> [kårå'næl], Havnestad i Provinsen
Concepcion (Chile), ved Arauco-Bugten, med
Kulgruber og 2300 Indb. Forbundet med den
nærliggende By Concepcion ved Jernbane.
<i>M. V.</i></chapter>

<chapter name=”Coronella”>
<b>Coronella,</b> se <sp>Snoge</sp>.</chapter>

<chapter name=”Coronelli, Vincentio Marco”>
<b>Coronelli</b> [-'næl.i], <sp>Vincentio Marco</sp>, ital.
Historiker og Kosmograf (1650-1718), der blev
kaldet til Paris af Ludvig XIV, hvor han
forfærdigede de store Glober paa 1 m i Tværsnit
over Jorden og Himlen, som findes i
Nationalbiblioteket i Paris.
<i>C. A.</i></chapter>

<chapter name=”Coroner samt Coroners jury”>
<b>Coroner</b> ['kår<sub>ə</sub>nə] samt <b>Coroners jury</b>
['kår<sub>ə</sub>nəz-'dзu.r<sub>i</sub>] er i England og i de Forenede
Stater Navnet for en Institution, der har til
Opgave at anstille Undersøgelse, naar en
Person bliver ihjelslaaet ell. findes død under
mistænkelige Omstændigheder, ell. naar nogen dør
i et Fængsel ell. en Sindssygeanstalt samt i
enkelte andre Tilfælde, f. Eks. ved Fund af
Skatte ell. ved Ildebrande (dog kun i London).
De Paagældende Undersøgelser ledes af C., som
derefter forelægger Resultatet for en af mindst
12 Personer bestaaende C.'s jury, denne sidste
fastslaar gennem en Kendelse (<i>verdict</i>) sin
Opfattelse af Aarsagen til den indtrufne
Begivenhed, og saafremt Kendelsen indeholder Sigtelse
mod nogen Person for Drab ell. anden
Lovovertrædelse, virker den som offentlig Anklage, der
foranlediger Retsforfølgning. C. vælges af
Grevskabsraadene ell. Byraadene. Stillingen, der er
livsvarig og lønnet, indehaves som oftest af
Jurister og Læger. Foruden de valgte C. findes
nogle specielle C., der udnævnes af Kongen, og
desuden har visse Medlemmer af de
overordnede Domstole i London og enkelte andre
Autoriteter i Embeds Medfør Myndighed til at
fungere som C.
<i>K. Hch.</i></chapter>

<chapter name=”Corongit”>
<b>Corongit,</b> et pulverformet, udvendig graagult,
indvendig sortladent Mineral fra Corongo
Distrikt, Peru; det indeholder Antimonsyre, Bly,
Sølv og Vand, men er næppe homogent.
<i>(N. V. U.). O. B. B.</i></chapter>

<chapter name=”Coronini Cronberg, 1) Johan Baptist Aloysius, 2) Frants”>
<b>Coronini Cronberg</b> [-'kro.nbærk], Grev,
1) <sp>Johan Baptist Aloysius</sp>, østerr.
General (1794-1880), blev 1814 Officer og tjente
1824-31 i Hertugdømmet Modenas Hær. Han
fik 1836 det Hverv at være Hovmester for den
nuv. Kejser Frants Josef indtil Apr. 1848; blev
s. A. Generalmajor og førte en Brigade i
Sydtyrol. 1850 blev han Guvernør i ung. Serbien
og anførte 1854-56 den Hær, der besatte
Rumænien; endelig var han som Felttøjmester
1859-60 Ban i Kroatien og 1861-65 øverste
General i Ungarn.
<i>B. P. B.</i>

2) <sp>Frants</sp>, østerr. Politiker (1833-1901),
ovenn.'s Søn, deltog som Ritmester i Krigen
1859 og som Oberstløjtnant i Slaget ved
Königgrätz 1866, men tog derefter Afsked og blev
Godsejer i Görz. Han valgtes her 1870 til
Landdagen og 1871 tillige til Rigsraadets Underhus;
han var 1870-77 Landdagens og 1879-81
Underhusets Formand og øvede i sidstnævnte
Forsamling stor Indflydelse og var siden 1881 Leder
for en egen Gruppe (<sp>C.-Klubben</sp>), der som
et Mellemparti tit gjorde Udslaget. 1895 opgav
han sit Sæde i Underhuset og blev 1897
livsvarigt Medlem af Herrehuset.
<i>E. E.</i></chapter>

<chapter name=”Coronopus”>
<b>Coronopus,</b> se <sp>Ravnefod</sp>.</chapter>

<chapter name=”Corososnødder”>
<b>Corososnødder</b> [spansk kå'rås<sub>å</sub>],
<b>Corusconødder,</b> se <sp>Elfenbensnødder</sp>.</chapter>

<chapter name=”Corossol”>
<b>Corossol</b> [sp. kårå'sål], se <sp>Anona</sp>.</chapter>

<chapter name=”Corot, Camille”>
<b>Corot</b> [kå'ro], <sp>Camille</sp>, fr.
Landskabsmaler, f. 17. Juli 1796 i Paris, d. smst. 22. Febr
