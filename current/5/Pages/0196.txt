Univ., i Alm. paa en vis Tid, i Modsætning til
Relegation, der medfører Bortvisning for
bestandig.
<i>Cl. W.</i>
</chapter>

<chapter name="Consolato del Mare">
<b>Consolato del Mare,</b> et meget
omfangsrigt og for nyere Søret grundlæggende Arbejde
i katalansk Sprog, rimeligvis forfattet af en
Retsskriver i Barcelona i Tiden omkr. 1370. Det
samler i sig en stor Mængde søretlige Sædvaner
og Lokalregler og bygger paa en ældre Samling,
der vides at være brugt i Byen Tortosa 1279-94.
Navnet C. d. M. har Samlingen faaet i Midten
af 15. Aarh., fordi den anvendtes af Søretterne,
hvis Dommere kaldtes <i>consules mans</i>. Den
fulgtes opr. i det sydvestlige Europa og bredte sig
derfra til Italien, Holland, England og videre.
Der findes Udgaver af den af Capmany,
Pardessus og Tr. Twiss.
<i>E. T.</i>
</chapter>

<chapter name="consolidatio">
<b>consolidatio</b> (lat.), se <sp>Konsolidation</sp>.
</chapter>

<chapter name="Consols">
<b>Consols</b> [k<sub>ə</sub>n'så£z ell. 'kåns<sub>å</sub>£z] (eng.) er en
kort Betegnelse for konsolideret ell. funderet
Statsgæld i Modsætning til den svævende. Opr.
stammer Betegnelsen fra en Forandring, der
1751 blev foretaget med den eng. Statsgæld.
Denne var opr. - ligesom i adskillige andre
Lande - ordnet paa den Maade, at der til hvert
enkelt Statslaan, der stiftedes, henlagdes særlige
Statsindtægter, hvoraf Rente og Amortisation
betaltes. Alle Laan stiftedes under den Form,
at Kreditor købte en aarlig Rente, der
enten var ophørende (<i>terminal annuity</i>) ell.
stedsevarende (<i>perpetual annuity</i>). Paa denne
Maade var der efterhaanden opstaaet en Rk. af
Aarsrenter, der var forsk. i Henseende til
Betalingsvilkaarene og hver funderede paa sine
særskilte Indtægter. 1751 samledes de forsk. 3 %
Aarsrenter til en samlet Gæld, der kaldtes
<i>Consolidated annuities</i> ell. C. Aarsrenterne var
indskrevne i Regeringens »store Bog«, uden at der
var udstedt egl. Obligationer for dem. Først i
den nyere Tid har man indført den Ordning, at
Kreditor for sit Tilgodehavende kan faa
udleveret Obligationer forsynede med Kuponer. Fra
England har Benævnelsen C. bredt sig til andre
Lande, f. Eks. til Preussen, hvor den særlig
bruges om Statsobligationer, der ikke er
amortisable.
<i>(E. M.). C. Th.</i>
</chapter>

<chapter name="Consommé">
<b>Consommé</b> [kåså'me] er en meget stærk
Kødsuppe, hvortil der ikke blot er anvendt
Oksekød, men tillige Kalvekød og Høns.
<i>R. H.</i>
</chapter>

<chapter name="con sordino">
<b>con sordino,</b> se <sp>con</sp>.
</chapter>

<chapter name="consorteria">
<b>consorteria</b> (ital.) (d. s. s. Kammeraderi)
var i Aarene omkr. 1870 et Spottenavn for det
gammelliberale Parti i Italien, der vel skiftede
Ministerier, men dog næsten uafbrudt holdt sig
ved Magten.
<i>E. E.</i>
</chapter>

<chapter name="consortes litis">
<b>consortes litis</b> (lat.), Procesfæller, se
<sp>Procesfællesskab</sp>.
</chapter>

<chapter name="consp.">
<b>consp.</b> (lat.) paa Recepter, Forkortelse af
<i>conspérge</i>, bestrø (f. Eks. Piller).
</chapter>

<chapter name="con spirito">
<b>con spirito,</b> se <sp>con</sp>.
</chapter>

<chapter name="constable, fast ansat Politibetjent">
<b>constable</b> ['kanst<sub>ə</sub>b£ eller 'kån-] (eng.). I
England og i adskillige engelsktalende Lande er
c. efter Nutidens Sprogbrug Benævnelsen for de
fast ansatte Politibetjente, stundom ogsaa for
Politifunktionærer af højere Grad; <i>special c.</i>
kaldes en Reservepolitistyrke, der har
Myndighed til at fungere, naar den tilkaldes ved
Lejligheder, hvor den faste Styrke viser sig
utilstrækkelig. - Ordet <i>c.</i> (der er af samme
Oprindelse som det fr. <i>connétable</i>) var opr. Titlen for
højtstaaende Befalingsmænd i Hæren, og som
et Minde herom findes Ordet endnu bevaret som
Hoftitel i forsk. Forbindelser (<i>Lord high c.</i>, <i>c.
of the Tower</i> etc.).
<i>K. Hch.</i>
</chapter>

<chapter name="Constable, Archibald">
<b>Constable</b> ['kanst<sub>ə</sub>b£ eller 'kån-], <sp>Archibald</sp>
(1774-1827), skotsk Forlægger, Edinburgh.
Grundlagde 1802 det senere saa berømte
Tidsskrift <i>Edinburgh Review</i>, hvis Medarbejdere
blev betalt med det hidtil uhørte Honorar 25
Guineer pr. Ark. 1812 købte Firmaet (Constable
& Co.) Forlagsretten til og Restoplaget af
<i>Encyclopaedia Britannica</i> for 14000 £ og udfoldede
i det Hele en stor og betydelig Virksomhed.
Men 1826 gik Firmaets Agenter i London fallit
og drog Constable og hans Kompagnon (Cadell)
med sig, hvorved ogsaa Walter Scott, hvis
Forlægger Firmaet var, mistede sin Formue. Efter
Fallitten oprettede C. et nyt Firma og begyndte
1827 <i>Constable's Miscellany of original and
selected Works</i>, og gjorde herigennem et af de
tidligste og mest fremragende Forsøg paa at
popularisere værdifuld Litt. (<sp>Litt</sp>.: <i>A. C. and his
literary correspondents by his son Thomas
Constable</i>, 3 Bd, 1873).
<i>J. L. L.</i>
</chapter>

<chapter name="Constable, John">
<b>Constable</b> ['kanst<sub>ə</sub>b£ eller 'kån-], <sp>John</sp>, eng.
Landskabsmaler, f. 11. Juni 1776 i East Bergholt
i Suffolk, d. 31. Marts 1837 i London. C. kom
1800 ind i Londons Kunstakademi, hvor han især
arbejdede under Reinagle. Han malede først
Portrætter, men vendte sig snart mod
Landskabsmaleriet, hvortil hans skønne Fødeegn og
senere det idylliske Hampstead, hvor han
opholdt sig fra 1820, gav ham rige Impulser og
prægtige Motiver. Han vilde »prøve at male, hvad
han saa, uaffektert og jævnt«, og hans
Genialitet ligger netop i hans Evne til at gennemføre
dette Formaal og gaa uden om det traditionelle
»Vedute«-maleri og det konventionelt
komponerede ideale Landskabsmaleri. Hans Billeder -
man har over 100 - hører derfor til den
moderne Landskabskunsts klassiske Værker.
Særlig i Frankrig gjorde han, endnu i levende Live,
stor Lykke; han vakte mægtig Opsigt paa
Paris-Salonen 1824, Malere som Daubigny og andre af
den senere Barbisonskoles Koryfæer saa i ham
den rette Fortolker af Naturens Stemning og
søgte som han at lede Luft og Lys inden for
Billedets Ramme. C. kan derfor med en vis Ret
regnes for Grundlæggeren af <i>le paysage intime</i>.
Hans Malerier er ofte enkle og jævne: en Eng,
en Kornmark, en Trægruppe o. l.; men gennem
den fortrinlige Behandling af Lys, Luft,
Skymasser, den indgaaende Redegørelse for hver enkelt
Genstands særlige Karakter og maleriske
Virkning og den udmærkede Anslaaen af Hovedtonen
i de kraftige Lokaltoners brogede Mylder gør
han de simple Emner storladne og
stemningsrige. 1829 blev C. Medlem af Londons
Kunstakademi. Kensington-Mus. ejer fl. af hans
Malerier, Londons Nationalgaleri bl. a. <i>The cornfield</i>
og <i>The valley farm</i>, i Louvre i Paris er han
ligeledes godt repræsenteret. I Kunstmuseet i
Kbhvn »Mølledam« m. v. (<sp>Litt</sp>.: <sp>Leslie</sp>,
<i>Memoirs of the life of John C.</i> [London 1843, nyere
Udgave]; <sp>Brock-Arnold</sp>, <i>C.</i> [London 1881];
<sp>C. Holmes</sp>, <i>C.</i> [London 1901]; mindre eng.
