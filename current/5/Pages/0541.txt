Slien, noget Ø. f. Slesvig By, til Vindeby Nor,
hvoraf saa at sige intet er tilbage. Begge disse
Volde maa som »Folkeværn« sammenstilles med
gl. »Diger« paa forsk. Steder i det sydlige og
vestlige Jylland.

Den halvkredsformede, endnu indtil 8,5 m
høje Vold ved Hadeby Nor (»Oldenburg«), der
ligeledes i senere Tider er bleven forhøjet, og
som nu er den mest imponerende Del af D., er
uden al Tvivl en Byvold, og den Antagelse, at
denne By var det gl. <sp>Hedeby</sp>, er bleven
meget bestyrket ved de Gravninger, som i
Tilslutning til de danske Undersøgelser gennem fl.
Aar er foretagne af Museet i Kiel. Det har vist
sig, at der paa Arealet inden for Volden
fandtes et dybt Kulturlag, hvoraf optoges adskillige
Sager, deriblandt nogle, som med al
Bestemthed kan henføres til 9.-10. Aarh., ligesom der
er fundet Grave fra omtr. samme Tid. Volden
har et Gennemløb for en lille Bæk. Byen har
antagelig haft en særlig, isoleret <sp>Borg</sp>,
ligesom det samtidige Birka i Sverige havde det;
denne søges paa den høje Bakke tæt N. f.
Hedeby (»Markgrafenburg«), hvis langstrakte,
øverste Flade er omgiven med en lav Vold, og som
bærer lave Gravhøje, der ligeledes har vist sig
at tilhøre Oldtidens Slutn.; de dækker vel over
Grave for de Faldne under en Belejring.

I første Halvdel af 10. Aarh. var Hedeby
Sædet for en svensk Koloni med Høvdinger af
svensk-dansk Byrd. En af disse Høvdinger,
Sigtryg, nævnes paa Runestenene fra Vedelspang,
der rejstes af Asfrid, Odinkar's Datter. Siden
erobredes Byen af Harald Blaatand, tabtes
atter, men blev 995 ell. 996 vunden paa ny af
Svend Tjugeskæg, hvis lave Belejringsvold, stærkt
udjævnet, endnu kan erkendes i Terrainet foran
Byvolden, ligesom en Lavning mod S. i selve

<img>Fig. 1 b. Danevirke. Hedeby. Østervold.</img>
<img>Fig. 2. Danevirkevoldene og Hedeby.</img>
