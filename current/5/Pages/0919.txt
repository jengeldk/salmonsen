J. L. David. Som Vinder af 1. Pris
(Epameinondas' Død, 1811) studerede D. 5 Aar i Rom
og fik her for en Tid Canova'ske Anfægtelser.
En lødigere og bredere Antikopfattelse tog ham
dog snart fangen. Hjemkommet 1816
studerede han under et hastigt
Ophold i London
Parthenon-Skulpturen, og D.'s
Kunst fik varige Impulser
fra ædel gr. Formfølelse
(General Bonchamp's Monument 1824,
General Foy's Gravmæle paa Père Lachaise
m. v.), i øvrigt blev D.
dog netop Banebryderen for den romantiske
Retning i fransk Skulptur, for en levende
Nutidskunst, der søgte ny Udtryksmidler. Med
Statuen af Condé (paabegyndt af Roland, der døde,
helt omformet af D. 1817, nu i <i>Cour
d'honneur</i> i Versailles-Slottet) gjorde han Bruddet
med Fortiden; han indførte saaledes det
moderne (tidsmæssige) Kostume. I hans flg.
mægtige Portrætkunst (over 50 Statuer, over 500
Medailloner, mest i Profil, hans Yndlingsform,
o. m. a.) stilede han mod det levende
fysiognomiske Udtryk, Haaret behandlede han
ikke i konventionelle Former, men som et
livfuldt Karakteristikon for Personligheden; hans
Interesse for det frenologiske fik ham til stærkt
at fremhæve - og overdrive - Hovedformen,
en aandfuld, bizar Portrætkunst, teatralsk,
effektfuld og dristig, som alt hans Værk. D.
betragtede det som sit Kald at overlevere
Efterverdenen de store Mænds Træk; og ideelt
anlagt, som han var, gjorde han med store
pekuniære Ofre formelig Jagt paa disse Storheder
rundt om i Europa (D.'s berømte Goethe-Buste
i Weimar [1831], J. Bentham, Rauch [1833], A.
v. Humboldt o. s. fr., helst Frihedsheltene, de
græske, m. v.). Af hans Portrætkunst kan
endvidere eksempelvis fremhæves: Statuerne af
Racine, Talma (1827, Com. Française),
Jefferson (Washington), Monumentet for Börne (Père
Lachaise), J. Bart (Dunkerque), Cuvier
(Montbéliard), Bernardin de St Pierre (Le Havre) og
det skønne Monument med den nøgne
Grækerpige for Marco Botzari (1827, Missolonghi). 1837
fuldendte han det store Værk: Gavlskulpturerne
for Panthéon (<i>Aux grands hommes la patrie
reconnaissante</i>) med Patria i Midten, med
Krigens Mænd og Aandens Arbejdere paa Siderne,
alt i Højrelief. Samtidig fremkom en
udpræget naturalistisk Kolossalstatue i Marmor,
Filopoimen (nu i Louvre). D. havde altid været en
begejstret Frihedsven; som Tilhænger af den
revolutionære Politik maatte han 1851 forlade
Frankrig; 1855 vendte han hjem syg og
svækket. Hans Fødeby ejer et righoldigt <i>Musée D.</i>
(grundet 1839) og hans Portrætstatue (af Noël,
rejst 1880). Talrige Værker af D. i Louvre og
Provinsmuseerne; Sønnen udgav 1867 hans
Medailloner i Album'et <i>Les Médaillons de P. J.
d'A</i>. I Glyptoteket i Kbhvn 3 Medailloner af D.
(<sp>Litt</sp>.: <sp>Maillard</sp>, <i>Études sur la vie etc. de
d'A.</i> [Angers 1839]; <sp>Samme</sp>, <i>L'Atelier de D.</i>
[1858]; <sp>Karcher</sp>, <i>D.</i> [London 1865]; <sp>H.
Jouin</sp>, <i>d'A.</i> [Paris 1878]; <sp>V. Pierre</sp>, <i>Un
mot sur D.</i> [Amiens 1881<i>]; Æuvres complétes.
Croquis par E. Marc</i> [126 Litografier, Paris
1856]).
<i>A. Hk.</i></chapter>

<img>P. J. David.</img>

<chapter name=”David, Dewi, den Hellige”>
<b>David</b> (<sp>Dewi</sp>), <sp>den Hellige</sp>, Patron for
Wales, hans Dødsaar sættes nu af de fleste til
601. Han maatte kæmpe baade mod Druiderne
og mod Pelagianerne. D. grundlagde Klostret
Glastonbury, hvis Munke lige ivrig studerede
Skriften, som de dyrkede Jorden samtidig med,
at de knap undte sig selv Føden. Han blev
Biskop i Menevia (St Davids). Han helligdømtes
i 12. Aarh. af Calixt II, hans Festdag er 1.
Marts.
<i>L. M.</i></chapter>

<chapter name=”David fra Dinan”>
<b>David</b> <sp>fra Dinan</sp> (<sp>Dinanto</sp>), skolastisk
Filosof i 13. Aarh., maaske fra Bretagne. Om
hans Liv vides saa godt som intet, og hans to
<i>Skr Quaternuli</i> og <i>De tomis seu de divisionibus</i>
brændtes 1209 som kætterske, saa de kendes
kun fra Citater hos Albertus Magnus og
Thomas Aquino. Efter Citaterne at dømme var
D. Panteist (»Legemerne, Sjælene og Gud er
det samme«). Han har sandsynligvis lært den
aristoteliske Filosofi at kende gennem Avicenna
og Averrhoës. D. levede i fl. Aar ved Innocens
III's Hof og skal selv have ment, at hans
Filosofi godt kunde forenes med Kristendom.
<i>L. M.</i></chapter>

<chapter name=”David Armenieren”>
<b>David Armenieren,</b> gr. Filosof fra 6. Aarh.,
tilhørte den nyplatoniske Skole i Alexandria,
men har antagelig været Kristen. Af hans Skr
er kun bevaret en Indledning til Filosofien og
Kommentarer til Porphyrios' Indledning til
Logikken og til Aristoteles' Kategorier; til dels
eksisterer disse ogsaa paa Armenisk.
<i>W. N.</i></chapter>

<chapter name=”David Komnenos”>
<b>David Komnenos,</b> den sidste Kejser i
Trapezunt (1458-62), kom paa Tronen ved at
fortrænge sin Brodersøn Alexios, der endnu kun
var et Barn. For at afværge et truende Angreb
af Osmannerne under Muhammed II foretog
han store Rustninger og søgte at skaffe sig
Forbundsfæller paa alle Kanter, men uden Held.
Ved Osmannernes Angreb viste han sig fejg og
uduelig og overgav sin Hovedstad efter en kort
Belejring. Indbyggerne behandledes haardt; D.
fik selv en aarlig Pension og blev ført til
Konstantinopel; en Tid boede han i Nærheden af
Seres, men blev senere paa ny ført til
Konstantinopel, hvor han blev myrdet, da han
vægrede sig ved at antage Islam.
<i>H. H. R.</i></chapter>

<chapter name=”Davidov, Karl”>
<b>Davidov</b> [da'vid<sub>å</sub>f], <sp>Karl</sp>, russ.
Violoncellist, f. 15. Marts 1838 i Goldingen (Kurland), d.
26. Febr 1889 i Moskva, kom som Dreng til
Moskva for at studere Matematik der ved Univ.,	
men kastede sig ved Siden af med stor Iver
over Musikstudier. Han fortsatte disse i
Petrograd under Carl Schubert og senere hos
Hauptmann i Leipzig, hvor han 1859 blev
engageret som Solovioloncellist i Gewandhaus og
snart efter indtog Grützmacher's Plads som
