Fiskerihavne, særlig paa Jyllands Vestkyst,
Støtte af Fiskerhøjskolens Virksomhed,
Forberedelse af Fiskerilovgivning m. m.
Foreningen har en Modelsamling. D. F. har deltaget
i de nordiske Fiskerimøder (Kbhvn 1903,
Marstrand 1904, Bergen 1907, Trondhjem 1908 og
Kbhvn 1912), i Fiskeriudstillinger (Kbhvn 1888
og 1903, Marstrand 1904, Bergen 1907,
Trondhjem 1908) samt med Statstilskud afholdt
nordisk Udstilling i Kbhvn 1912. Gennem
Foreningen indgives talrige Andragender fra Fiskere
og Fiskeriforeninger til Ministerierne. Dens
Medlemsblad er »Dansk Fiskeritidende«.
Foreningen bestaar dels af umiddelbare og af
overordentlige Medlemmer, dels af stedlige
Fiskeriforeninger, hvis Repræsentanter paa
Generalforsamlinger har lige saa mange Stemmer, som
den paagældende Forening tæller Medlemmer.
Ved Udgangen af Finansaaret 1914/15 var
Medlemsantallet i alt 10297, hvoraf 11 livsvarige,
571 andre umiddelbare Medlemmer og 125
Fiskeriforeninger med 9715 Medlemmer; hertil
kom 49 overordentlige Medlemmer.
Foreningen ledes af en Bestyrelse paa 11 Medlemmer;
den lønner en Sekretær, en Redaktør og
Kontorpersonale og giver Tilskud til en jur.
Konsulent. Den modtog 1914/15 20000 Kr i
Statstilskud, dels til almindelige Formaal, dels
til bestemte særlige Formaal (Fiskerrejser,
Faresignalstationer, Modelsamling).
Hjælpefonden har en Formue af c. 30000 Kr; den
modtager Halvdelen af den Bødesum, der erlægges
for Overtrædelse af Fiskeriloven.
<i>C. V. O.</i></chapter>

<chapter name=”Dansk Fiskeritidende”>
<b>Dansk Fiskeritidende,</b> et Ugeblad, hvis
Udgivelse begyndte 1903, er Medlemsblad for
Dansk Fiskeriforening (s. d.).
<i>C. V. O.</i></chapter>

<chapter name=”Dansk Folkeblad”>
<b>Dansk Folkeblad</b> blev den første litterære
Tilkendegivelse af det 1835, af en Kreds af
liberalt sindede Mænd, stiftede »Selskab for
Trykkefrihedens rette Brug«. Hensigten med Bladets
Stiftelse var »at virke for Pressens rette Brug
ved Pressen selv«, som H. C. Ørsted skrev i
det første Nummer i en Artikel, der rigtignok
var noget høj for »den mindre dannede Del af
Borgerstanden, D. F. nærmest var bestemt for«.
I Virkeligheden blev D. F. ogsaa snarere et
Led i den mere maadeholdne Fraktion af det
nationalliberale Partis Organisation; det
holdtes og læstes af Bourgeoisiet,
Universitetsprofessorer redigerede det og skrev i det. Navne
som Ørsted, Algreen-Ussing, J. F. Schouw,
Clausen, Allen og Monrad viser tilstrækkelig,
hvilken snæver Kreds man i Virkeligheden tog
Sigte paa. Den egl. Politik blev ikke behandlet,
i Overensstemmelse med Programmet, der kun
bød paa et Ugeblad til alm. Oplysning. I de
første Aargange fandtes en Del Overs. fra
fremmed Litt., smaa originale Skildringer af
hjemlige Forhold, men senere tog man mere Sigte paa
Øjeblikket, og skønt Bladet aldrig førte et saa
voldsomt Sprog som f. Eks. »Fædrelandet«, i
Modsætning til hvis Radikalisme det til Dels
var blevet stiftet, blev dog et Nummer af den
sidste Aargang (1848), hvori en Artikel om
»Adel og Embedsbesættelser«, beslaglagt.
<i>J. Cl.</i></chapter>

<chapter name=”Dansk Folkeforening”>
<b>Dansk Folkeforening</b> stiftedes i Kbhvn
1865 efter en 25. Jan. s. A. udstedt Indbydelse
af 65 Mænd, hvoriblandt Hall, Bille, Klein,
Madvig, O. Lehmann og Krieger. Dens Farve
var, som ogsaa disse Navne viser, afgjort
nationalliberal, og den fremtraadte som
Efterfølger af »Martsforeningen«, der havde været
Samlingspunkt for det samme Parti. Som
Foreningens Formaal betegnedes det »at styrke og
udvikle den nationale Aand og Bevidsthed, saa
at den kommer til at gennemtrænge vort
Samfund og Statsliv, at bevare den i fælles
Nationalitet begrundede Forbindelse med de
danske Slesvigere og at værne om den folkelige
Friheds grundlovsmæssige Bevarelse og
Udvikling«. Disse Formaal skulde fremmes ved
Foredrag, Møder og Udgivelse af Smaaskrifter.
Foreningen traadte straks fra sin Stiftelse i
afgjort Modsætningsforhold til »Augustforeningen«
paa den ene og Bondevennepartiet paa den
anden Side. Den opnaaede med <sp>Orla
Lehmann</sp> som Formand en ikke ringe Tilslutning,
og der dannedes forsk. Filialer af den rundt i
Landet. Efter Lehmann's Død 1870 ophørte den
at eksistere.
<i>N. N.</i></chapter>

<chapter name=”Dansk Folkeforsikringsanstalt”>
<b>Dansk Folkeforsikringsanstalt,</b>
<sp>Aktieselskabet</sp>, stiftedes 1896 med det særlige
Formaal specielt bl. de mindre bemidlede
Befolkningslag at virke for Tegningen af Livs- og
Kapitalforsikringer mod ugentlig
Præmiebetaling og - lidt senere - ogsaa uden
forudgaaende Lægeundersøgelse. Det var m. a. O.
den moderne Folkeforsikring, der allerede i
andre Lande, særlig i England, havde vundet stor
Udbredelse, som hermed søgtes indført her i
Landet. Initiativet til Folkeforsikringsanstaltens
Oprettelse udgik fra den nuv. fælles Direktør
for Anstalten og »Hafnia«, Etatsraad Wilhelm
Hansen, og for Formaalets Opnaaelse er der
arbejdet med afgjort Held. Anstalten, hvis
Aktiekapital er 500000 Kr med 25 % indbetalt, staar
nu ved 19. Regnskabsaars Afslutning 31. Decbr
1915 med en samlet direkte tegnet
Forsikringsbestand af godt 62 Mill. Kr, fordelt paa c. 204000
Policer. Disse Forsikringer repræsenterede en
samlet Aarspræmie af c. 2,88 Mill. Kr. Anstaltens
Formue er c. 15 Mill. Kr.
<i>Chr. Th.</i></chapter>

<chapter name=”Dansk Folkemindesamling”>
<b>Dansk Folkemindesamling,</b> oprettet 1904
-05 i »Det kgl. Bibliotek«, men med
selvstændig Forstander, har til Opgave at samle
Optegnelser af danske Folkeoverleveringer og alt,
hvad der kan tjene til Oplysning af dem. Heri
er bl. a. indgaaet Svend Grundtvig's
Samlinger, Grundtvig's og Bloch's Samlinger af
færøske Kvæder, Fr. Grundtvig's og Jens Kamp's
Samlinger, samt (foreløbig) Evald Tang
Kristensen's Samlinger; desuden mange nyere
Bidrag fra forsk. En Forening »Danmarks
Folkeminder« (stiftet 1908) virker bl. a. for dens
Forøgelse. Samlingen er taget til Forbillede
for den 1914 oprettede »Norsk
Folkemindesamling« o. fl. a. (<sp>Litt</sp>: »Fra D. F.«, 1.-3.
Bd [udg. 1908-10 af nævnte Forening]; <sp>A.
Olrik</sp>, »Folkemindesamlinger« [»Samtiden«, 1907,
S. 476-81]; »D. F., Aktstykker og
Fortegnelser« [i »Festskrift til H. F. Heilberg« [1911],
S. 470-88]; »F. F. Communications« I, Nr 1-2
[Helsingfors 1911]).
<i>A. O.</i></chapter>

<chapter name=”Dansk Folkemuseum”>
<b>Dansk Folkemuseum</b> grundlagdes
Sommeren 1879, da Industriforeningen og Foreningen
»Fremtiden« afholdt en Udstilling af Fortids
