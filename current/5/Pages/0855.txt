Medlemmer, som repræsenterer alle de
Ydre-Missions-Virksomheder (i alt 13), der findes
indenfor den danske Folkekirke. Dets Formand er
Prof. theol. F. Torm. D. M. er intet nyt
Missionsselskab; det har ingen formel Myndighed
over for de enkelte Selskaber, men er kun
raadgivende. (<sp>Litt</sp>.: <sp>L. Bergmann</sp> i »Nordisk
Missionstidsskrift« 1912, S. 145 ff.).
<i>L. B-n.</i></chapter>

<chapter name="Dansk Missionsselskab">
<b>Dansk Missionsselskab</b> blev stiftet 17. Juni
1821 af Bone Falck Rønne, Sognepræst i
Kongens Lyngby. Det var en fri Forening med det
Formaal at bringe Evangeliet til Hedningerne;
men den mødte i Beg. mange Hindringer,
særlig fra det kgl. Missionskollegium, ja det blev
endog forbudt Præsterne i deres Præstegaarde
at ophænge Bøsser, hvori frivillige Gaver kunde
nedlægges. Grønland var den nærmeste
Arbejdsmark. Selskabet hjalp vordende grønlandske
Præster til deres Uddannelse, lod grønlandske
Bøger trykke og sendte en Kirkebygning til
Julianehaab. Desuden traadte D. M. i Forbindelse
med det baselske Missionsselskab, understøttede
dette med Gaver og udsendte Missionærer
gennem det. Til de danske Besiddelser paa
Guineakysten fik det udsendt fl. Missionærer, af hvilke
Sønderjyden Andreas Riis er den mest
bekendte. Ved Rønne's Død (1833) blev Grev
Holstein-Holsteinborg Formand. Under ham begyndte
1834 »Dansk Missionsblad« at udkomme; det har
siden den Tid været Selskabets Organ. Da
Holstein døde 1836, blev I. F. Fenger Formand;
under hans Forsæde forsøgte D. M. at gaa
ind paa særlig danske Baner uden at bryde sig
om Erfaringer fra udenlandske Selskaber, og
Præsten Ludvig Daniel Hass rejste 1842 til
Lilleasien ledsaget af Seminaristen Kristen Kold for
at evangelisere mellem Muhammedanere, Jøder
og de affældige, kristne Kirker, men han vendte
1847 hjem med uforrettet Sag. Fenger afløstes
som Formand 1855 af Dr. H. C. Rørdam, Præst
i Hammer, men det gik stadig tilbage med D.
M., og der var alm. Beklagelse over den ringe
Deltagelse. 1860 sammenkaldtes det første alm.
Missionsmøde i Nyborg, hvor D. M. blev
omorganiseret ved Oprettelsen af Kredsforeninger,
og hvor Ledelsen gik over fra Grundtvigianerne
til de Højkirkelige. Dr. C. H. Kalkar, Præst i
Gladsaxe, blev valgt til Formand. 1863 fik D. M.
sin første, selvstændige Missionsstation, idet
Missionær Ochs, der var blevet uenig med det
leipzigske Missionsselskab, traadte i dets
Tjeneste. Han arbejdede paa Stationen Bethanien i
Tamullandet. 1862 blev i Kbhvn oprettet en
Missionsskole, der bestod til 1870, da den
sprængtes ved den Løventhal'ske Strid. 1873 afløstes
Dr. Kalkar som Formand af Pastor V. Holm.
1882 indtraadte Indremissions Leder Pastor V.
Beck i Bestyrelsen, og denne Retning har
efterhaanden faaet mest at sige. 1889 blev Provst
Vahl Formand og Pastor T. Løgstrup
Rejsepræst og Sekretær, samtidig med at Selskabet
blev helt omorganiseret og fik ny Love.
Kredsforeningsinddelingen blev gennemført.
Missionærerne uddannedes 1870-87 hos private Lærere i
Kbhvn, men 1887 overtog H. Ussing deres
Uddannelse, og de boede hos ham i Vejlby
Præstegaard. 1890 flyttedes Missionsskolen til Herning,
1900 til Odense og 1905 til Kbhvn. Under Provst
Vahl's Formandskab opstod der alvorlige
Brydninger, som førte til, at Vahl 1897 trak sig
tilbage. Han efterfulgtes af Biskop Gøtzsche, men
Brydningerne vedblev, og Pastor V. Beck
traadte ogsaa ud af Bestyrelsen. Et bevæget Møde i
Aalborg 1898 førte til et større Opgør, der bl. a.
førte til, at Selskabets dygtigste Missionær, L.
P. Larsen i Indien, tog sin Afsked fra
Selskabet. 1901 døde Gøtzsche, og Pastor Baumann i
Højelse blev hans Efterfølger. Der opstod ny
Vanskeligheder, da Missionsskolen blev
angrebet for at have indført Bibelkritik, og først
Baumann's Efterfølger, Pastor Busch i Odense, der
har været Formand siden 1904, fik Forholdene
paa Missionsskolen ændrede. 1908 fik D. M. sit
Hjem i eget Bygningskompleks i Hellerup. Dér
er Missionsskolen nu.

D. M. begyndte sin selvstændige Virksomhed
i Sydindien bl. Tamulerne 1864. Paa denne
Missionsmark var der 1914 i alt 40 Missionærer og
Missionærhustruer, 25 Bibelkvinder, 6 indfødte
Præster og 40 Kateketer og Evangelister samt
1923 indfødte Kristne. 1891 begyndte D. M.
desuden at virke i Kina, i Mantshuriet. Der var
1914 i alt 43 Missionærer og Missionærhustruer,
18 Bibelkvindér, 1 indfødt Præst og 44
Evangelister samt 1030 indfødte Kristne. Baade i
Indien og i Kina udfolder D. M. en stor
Skolevirksomhed. Missionen i Grønland støttes
stadig af D. M. Selskabet havde 1914 i alt 1241
Missionskredse, samlede i 27 Forbund, og en
Indtægt paa 495000 Kr., foruden at det ejede
973000 Kr. i Bygninger og Legatkapitaler m. m.
»Dansk Missionsblad« udkom i 12600
Eksemplarer. (<sp>Litt</sp>.: <sp>T. Løgstrup</sp>, »Det d. M.'s
Historie« [2. Udg. 1907] og Selskabets
Aarsberetninger).
<i>(H. O-d.). A. Th. J.</i></chapter>

<chapter name="Dansk naturhistorisk Forening">
<b>Dansk naturhistorisk Forening,</b> stiftet 1833
paa Foranledning af J. F. Schouw og D. F.
Eschricht med det Formaal at »udbrede
naturhistoriske Kundskaber« i videre Kredse,
virkede i sine første Aar dels ved Afholdelsen af
populære Foredrag, dels ved Oprettelsen af et
eget, efter Datidens Forhold ret anseligt Mus.;
desuden afholdtes, fra 1837, saakaldte
videnskabelige Møder. Mus. maatte dog opgives og
solgtes ved Auktion 1847. 1849 paabegyndte
Foreningen sin betydningsfuldeste Virksomhed,
Udgivelsen af Tidsskriftet »Videnskabelige
Meddelelser fra naturhistorisk Forening«, som er
blevet fortsat til Nutiden. Videnskabelige Møder
afholdes i Reglen hver 14. Dag i
Vinterhalvaaret. I de senere Aar afholder Foreningen
desuden stadig Ekskursioner, ligesom den, gennem
Delegerede, har virket for Udgivelsen af
Haandbøger over Danmarks Fauna og for
Naturfredning i Danmark.
<i>R. H. S.</i></chapter>

<chapter name="Dansk ornithologisk Forening">
<b>Dansk ornithologisk Forening.</b> I Lighed
med hvad der er Tilfældet i mange andre
Lande, findes ogsaa i Danmark en Sammenslutning
af Fugleinteresserede med det Formaal at
vække og fremme Kendskabet til og Interessen for
Fuglene, særlig den danske Fugleverden.
Foreningen, der blev stiftet 1906, har henved 400
Medlemmer, den virker for sit Formaal ved
Afholdelse af Møder med Foredrag, Udflugter
og Udgivelse af et Tidsskr., af hvilket er
udkommet 10 Aargange.
<i>O. H.</i></chapter>

