overordentlig livlig paa Grund af Rørenes lodrette
Stilling.

Vandrørskedlen anvendes p. Gr. a. sin ringe
Vægt og Evne til at kunne taale stærk Forcering
overordentlig meget som Skibskedel særligt i
Krigsmarinen. Til større Krigsskibe og i
Passagerdampere anvendes Kedler med vide,
næsten vandret anbragte Rør som f. Eks. Belleville,
Dürr, Babcock & Wilcox, og Niclausse-Kedlen;
til mindre Krigsskibe (Krydsere, Torpedojagere)
anvendes Kedler med snævre, næsten lodret
anbragte Rør som f. Eks. <sp>Thornycroft</sp>-,
<sp>Normand</sp>-, <sp>Yarrow</sp>-, <sp>Schultz</sp>- og
<sp>White-Foster-Kedlen</sp>.
Thornycroft-Kedlen (se Fig. 13) er den ældste
Vandrørskedel med snævre Rør, indrettet til stærk
Forcering, <sp>Hurtigkedel</sp>. Den blev først
indbygget i Torpedofartøjer for at opnaa en
Forøgelse af disse Fartøjers Hastighed; senere
blev den ogsaa anvendt i større Krigsskibe,
første Gang i den danske Krydser »Gejser« 1892.
Yarrow-Kedlen (se Fig. 14) er f. T. den mest
anvendte Kedel til hurtiggaaende Krigsfartøjer;
den egner sig godt til saavel Olie- som
Kulfyring og bygges enten til <sp>ren Oliefyring</sp>,
til ren Kulfyring (Fig. 14) ell., som vist i Fig.
14 a, til saavel Olie- som Kulfyring.

Som <sp>Hjælpe</sp>- ell. <sp>Spilkedel</sp> i Skibe til
at afgive Damp til Varmeapparater, Lossespil
o. l., naar Skibet ligger i Havn, og der ikke
er Damp paa Hovedkedlerne, benyttes mindre
D., der f. Eks. kan indrettes som den i Fig. 15
viste Kedel af <sp>Field</sp>'s Konstruktion.

Ved at sammenstille to forsk. Kedeltyper har
man søgt enten at udnytte Pladsforholdene
bedre ell. at opnaa en højere Nyttevirkning af
Kedlen. Som Eksempel paa saadanne
Kombinationskedler kan nævnes
<sp>Tischbein-Kedlen</sp>, der er en Lancashire-Kedel i Forbindelse
med en overliggende Røgrørskedel, samt
<sp>Mac-Nicol</sp>- og <sp>Thomson-Kedlen</sp>, der er
Foreninger af en Vandrørskedel med henh. en
Cylinderkedel og en Kanalkedel.

I Forbindelse med D. maa endnu nævnes
<sp>Fødevandsforvarmeren</sp> ell.
<sp>Economiseren</sp> og <sp>Dampoverhederen</sp>. Ved
Fødevandsforvarmeren
udnytter man enten
Spildevarmen i
Forbrændingsprodukterne
ell. Varmen fra
Spildedampen til
Opvarmning af Fødevandet og
nyttiggør derved en
Varmemængde, som
ellers vilde være tabt.
Economiseren er en
Forvarmer, der er
indrettet til at udnytte
Forbrændingsprodukternes Spildevarme;
den bestaar i
Almindelighed af et Rørsystem, der
gennemstrømmes af Fødevandet, og som anbringes i
et muret Kammer mellem Kedel og Skorsten.
Af saadanne Economisers, der særligt benyttes
ved Landkedelanlæg, kan nævnes Green's og
Schmidt's Economiser. Forvarmere, der
udnytter Spildedampens Varme til Opvarmning af
Fødevandet, benyttes undertiden, hvor der
anvendes Højtryksdampmaskine, og indrettes i
Reglen paa lgn. Maade som en simpel
Overfladekondensator (s. d.). Ved Dampoverhederen
giver man Dampen, inden den gaar til
Maskinen, en højere Temp. end den, der svarer til
det i Kedlen herskende Tryk, ved at lade den
passere Rør, som opvarmes af
Forbrændingsprodukterne. Man opnaar derved, først at det i
Dampen medrevne Vand fordampes, og
dernæst, at Dampen overhedes, hvorved der opnaas
en betydelig Besparelse i Dampforbruget, idet
D. arbejder mere økonomisk med overhedet
end med vaad Damp. Grænsen for den Temp.,
man kan give Dampen, er væsentlig bestemt af
Vanskeligheden ved at vedligeholde Maskinens
Pakninger og tilvejebringe en tilfredsstillende
Smøring, naar der arbejdes med meget varm

<img>Fig. 11 a.</img>
<img>Fig. 11 b. Willmann-Kedel.</img>
<img>Fig. 12. Stirling-Kedel.</img>
<img>Fig. 13. Thornycroft-Kedel.</img>

