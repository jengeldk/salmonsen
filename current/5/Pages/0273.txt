Omaha, hvortil fører en over 800 m lang Bro.
(1910) 29292 Indb. I tidligere Tider havde
Pottawatami-Indianerne her deres
Raadsforsamlinger (<i>councils</i>) ved Missouris stejle Bredder
(<i>bluffs</i>). 1846-54 var Staden under Navnet
<sp>Canesville</sp> en Mormon-Koloni. 1860 havde den
endnu kun 2000 Indb., men nu er den vigtig
ved Handel med Landbrugsprodukter og
Industri.
<i>H. P. S.</i>
</chapter>

<chapter name="councillor">
<b>councillor</b> ['ka^uns<sub>i</sub>£ə], Medlem af et council
(s. d.).</chapter>

<chapter name="counsel">
<b>counsel</b> ['ka^uns<sub>i</sub>£], se <sp>Barristers</sp>.</chapter>

<chapter name="count">
<b>count</b> [ka^unt], (eng.), i England Titlen for
de ikke eng. Grever; den eng. Greve kaldes
<sp>earl</sp>.</chapter>

<chapter name="countess">
<b>countess</b> ['ka^unt<sub>ə</sub>s ell. -t<sub>i</sub>s] (eng.),
Femininum af <sp>count</sp> og samtidig ogsaa af <sp>earl</sp>.</chapter>

<chapter name="count-out">
<b>count-out</b> [ka^unt-'a^ut], eng.
Parlamentsudtryk for den Fremgangsmaade, der anvendes i
Underhuset, naar der skal finde formelig
Afstemning Sted, idet Medlemmerne paa
Formandens Opfordring forlader Salen ad 2 forskellige
Døre, efter som de stemmer for ell. imod det
foreliggende Forslag, og optælles af dertil
bemyndigede Tællere.
<i>(C. V. N.) K. B.</i>
</chapter>

<chapter name="country-dance">
<b>country-dance</b> ['kantr<sub>i</sub>-'dans], se
<sp>anglaise</sp>.</chapter>

<chapter name="county">
<b>county</b> [ka^unt<sub>i</sub>], Grevskab, kaldes i England
den gl., administrative Hovedinddeling af Landet.
Mange af Navnene fra disse c., hvoraf der var
40 i England, og 12 i Wales, som Kent, Sussex,
Norfolk o. s. v., viser tilbage til gl.
Kongedømmer. De styredes indtil den nyeste Tid af en Rk.
ulønnede, af Regeringen udnævnte Embedsmænd,
for hvem Stillingen var et Æreshverv,
Lord-Løjtnanten, Sheriffen, og de faktisk paa
Livstid udnævnte Fredsdommere. En Række Byer
var dog uden for denne Inddeling, deriblandt
først og fremmest City of London, og
betragtedes som selvstændige Grevskaber, c. of cities
ell. c. of towns. Local Government af 1888 har
nu gjort fuldstændig Forandring heri, idet den
har skabt en særlig Inddeling i administrative
c., der ikke altid falder sammen med de gl. c.,
og Styrelsen er i disse ny Grevskaber gaaet
over til de ny folkevalgte Grevskabsraad
(<i>county councils</i>). De gl. Grevskaber har derfor
endnu kun Bet. som militær og Rets-Inddeling
samt ved Parlamentsvalg, og deres særlige gl.
Embedsmænd, Lordløjtnanten, Sheriffen og
Fredsdommeren har bortset fra disse
Omraader ikke andet med Forvaltningen at gøre.
<i>K. B.</i>
</chapter>

<chapter name="county-council">
<b>county-council</b> ['ka^unt<sub>i</sub>-'ka^uns<sub>i</sub>£], se
<sp>council</sp>.</chapter>

<chapter name="county-court">
<b>county-court</b> ['ka^unt<sub>i</sub>-'kå.<sub>ə</sub>t], Grevskabsret,
smlg. <sp>court</sp>.</chapter>

<chapter name="coup">
<b>coup</b> [ku], (fr.), Slag, Stød, Hug, Greb, rask
udført Foretagende (Kup).</chapter>

<chapter name="coupage">
<b>coupage</b> [ku'pa.з], Forskæring af Most og
Vin, se <sp>Vin</sp>.</chapter>

<chapter name="coup de main">
<b>coup de main</b> [ku-'d-mæ] (fr.: »Slag med
Haanden«), Overrumpling.</chapter>

<chapter name="coup d'État">
<b>coup d'État</b> ['ku-d-e'ta], se <sp>Statskup</sp>.</chapter>

<chapter name="coup de théâtre">
<b>coup de théâtre</b> ['ku-t.e'a.tr] (fr.),
Teaterkup; Effektnummer, overraskende Indfald paa
Scenen.</chapter>

<chapter name="Couperin, fr. Organistfamilie">
<b>Couperin</b> [ku'præ], fr. Organistfamilie, hvis
Medlemmer i næsten 200 Aar (1630-1823) var
Musikere og Slægt efter Slægt beklædte
Organistembedet ved Kirken St Gervais i Paris.
Slægtens berømteste Mand er <sp>François C.</sp>
med Tilnavnet <i>Le grand</i>, f. 10. Novbr 1668, d.
1733 i Paris. Som Orgelspiller, Klavervirtuos og
Komponist var han lige fremragende; Ludvig XIV
udnævnte ham til sin Kammerklavecinist. I
Klaverlitteraturens Historie indtager C.'s
Arbejder en fremragende Plads som Repræsentant
for den af Musikken for Lut udviklede ældre fr.
Klaverstil. Overhovedet maa C. regnes bl.
Samtidens allerbetydeligste Komponister. Hans 4
Bøger, <i>Pièces de Clavecin</i> er senere ofte
optrykte; mærkes skal særlig Brahm's Udgave (i
Chrysander's »Denkmäler«).
<i>A. H.</i>
</chapter>

<chapter name="Couperus, Louis">
<b>Couperus</b> [kå^u'pe.røs], <sp>Louis</sp>, holl. Forf.,
f. 10. Juni 1863 i Haag, levede en Del af sin
Ungdom i holl. Indien i Batavia og vendte
senere tilbage til Holland, hvor han 1893 traadte
ind i Redaktionen af det ansete Tidsskrift »De
gids«. Allerede tidligere - i Firserne - havde
han udsendt et Par Digtsamlinger og en hel
Række Romaner »Eline Vere« (1889), »Noodlot«
(1890), »Under Venskabets Aag« (1890),
»Extase« (1892) og ved dem vundet sig et
betydeligt Navn. De udmærkede sig ved et
psykologisk Finmaleri og en lyrisk kadenceret
Stil, der til en vis Grad frembyder en Parallel
til det Sprog, hvori J. P. Jacobsen skrev. Forf.
er dog snarere paavirket af samtidig fr. Litt.
Han har siden udsendt en lang Række af til Dels
meget store Romaner, bl. a. »Majesteit« (1893),
»Wereldvrede« (1894), »Metamorfoze« (1897).
Endvidere Eventyrdigtninger som »Psyche«
(1897) og »Fidessa« (1899) og endnu en lang Rk.
Romaner som »De stille kracht« (1899), »Kleine
zielen« (1901), »Dionysos« (1904) og »De berg van
licht« (1909). Mange af hans Bøger er
omplantede paa Tysk.
<i>A. I.</i>
</chapter>

<chapter name="Coupiers Blaat">
<b>Coupiers Blaat</b> [kupi'es-], se
<sp>Induliner</sp>.</chapter>

<chapter name="couplet">
<b>couplet</b> [ku'plæ], se <sp>Kuplet</sp>.</chapter>

<chapter name="coupon">
<b>coupon</b> [ku'på], se <sp>Kupon</sp>.</chapter>

<chapter name="cour">
<b>cour</b> (ku.r) (fr.), bet. i Retssproget:
Domstol (uden for Retssproget bet. c. Gaard eller
Hof). Ordet bruges dog sædvanligt kun om
overordnede Retter, medens en Domstol i
Underinstansen som oftest benævnes <i>tribunal</i>.
Dommerne ved c. tituleres <i>conseillers</i> (ved tribunal
derimod <i>juges</i>). <i>c. d'appel</i> kaldes Appelretten i
Melleminstansen, hvortil Sagerne fra
Underretterne kan indankes; af saadanne Appelretter
findes i Frankrig med Korsika og Algier i alt
27, hvoraf de fleste er delte i talrige
Underafdelinger (<i>chambres</i>). - <i>c. d'assises</i> er Navnet
paa Nævningeretterne; disse er ikke permanente
Domstole, men træder sammen mindst hver 3.
Maaned i hvert Departement til Paadømmelse
af Straffesager af større Bet. og administreres af
3 faste Embedsdommere med 12 ved
Lodtrækning valgte Nævninge (smlg. <i>assises</i>). - <i>c. de
cassation</i> kaldes den for hele Frankrig fælles
øverste Domstol, der har Sæde i Paris (smlg.
<sp>Kassationsret</sp>). - <i>c. des comptes</i> er et
Organ inden for den fr. Statsforvaltning, der
har Decisionsmyndighed i Sager vedrørende det
