større ell. mindre Indtægt for Statskassen. Han
søgte ogsaa at forbedre Embedsmændenes Kaar
og at skabe en fagdannet Etat, hvilket hidtil
havde haft sin Vanskelighed som Følge af, at
alle bedre lønnede Embeder var forbeholdt
afgaaede Militære, et Forhold, som det lykkedes
D. at faa forandret. D. varetog ved Siden af sit
Embede forsk. offentlige Hverv, f. Eks.
Præsidiet i Landhusholdningsselskabet. I
Ordenskapitlet var han fra 1889 til sin Død Kansler
efter tidligere at have været dets Vicekansler
og Skatmester. 1846 blev han dekoreret med
Storkorset af Dannebroge og udnævntes ved sin
Afgang som Generalpostdirektør til Ridder af
Elefanten.
<i>Fr. O.</i></chapter>

<chapter name="Danneskjold'ske Kanal">
<b>Danneskjold'ske Kanal</b> ell. <sp>Næsbyholm
Kanal</sp> er anlagt som et privat Foretagende af
Grev Danneskjold-Samsøe 1810-12, for at gøre
Susaaen sejlbar paa en Strækning af 22,5 km
fra Bavelse Sø til Aaens Udløb ved
Karrebæksminde. Den var mellem 7,5 og 10,7 m bred,
havde en Dybde af c. 1,2 m, var forsynet med 5
Sluser og var særlig beregnet paa at fremme
Udførslen af Brænde fra det Indre af Sjælland
(den kunde bære Pramme, der rummede indtil
20 Favne Brænde). Nu har den imidlertid
mistet al Bet. og er faktisk opgivet.
<i>H. W.</i></chapter>

<chapter name="Dannevig, Gunder Mathisen">
<b>Dannevig,</b> <sp>Gunder Mathisen</sp>, norsk
Fiskerikyndig, (1841-1911), studerede
Fiskerivæsen praktisk og teoretisk og anlagde 1883
den første Udklækningsanstalt for Saltvandsfisk
i Flødeviken (Hisø Herred i Nedenæs Amt, nær
Arendal). Her udklækkede han aarlig nogle
hundrede Millioner Torskeyngel, og mange
antager, at Torskemængden herved er forøget
langs Amtets Kyststrækning. Store Mængder
Yngel blev hvert Aar afsendt til de Ø. f.
liggende Kyststrækninger og til Kristianiafjorden.
Anstaltens Nytte blev dog stærkt omtvistet. D.
foreslog selv anstillet Undersøgelser, der kunde
føre til Sikkerhed om, hvorvidt en Forøgelse
af Torskemængden som Følge af Udklækningen
i Flødeviken har fundet Sted ell. ikke.
Saadanne Undersøgelser blev foretagne 1897-98,
men førte ikke til positive Resultater. D. skrev
talrige Afh. om Saltvandsfiskerier og
Udklækningsspørgsmaal, bl. a. »Fiskeri og Videnskab«,
I-IV, ofte i polemisk Form. D. var Opfinder
af forsk. ved Udklækning af Fiskeyngel
brugelige tekn. Indretninger og Apparater; disse har
fundet Indgang i lgn. Anstalter i Udlandet, hvor
D. nød Anseelse som en Banebryder paa sit
Omraade.
<i>K. V. H.</i></chapter>

<chapter name="Dannevirke">
<b>Dannevirke,</b> se <sp>Danevirke</sp>.</chapter>

<chapter name="Dannevirke, et Dagblad">
<b>Dannevirke,</b> et Dagblad, som udgives i
Haderslev. Det blev Juni 1838 stiftet af Købmand
P. C. Koch efter Tilskyndelse af Prof. C. Flor i
Kiel og var det første danske Blad, der udkom
i Hertugdømmet Slesvig. I Begyndelsen skrev
Flor ogsaa de fleste redaktionelle Artikler
til Bladet; dets vigtigste Medarbejdere var i
øvrigt Professor C. Paulsen i Kiel og Dr. Cl.
Manicus i Ekernförde, og det fik den største
Betydning som Støtte for det vaagnende
danske Folkeliv i Sønderjylland. Det var fra
først Ugeblad, men efter Christian VIII's
Tronbestigelse udgik det 2 Gange ugentlig, og efter
det slesvig-holstenske Oprørs Underkuelse blev
det 1851 et Dagblad; under Oprøret 1848 og
1849 blev det en Tid lang trykt i Kbhvn, hvortil
Koch var blevet fordrevet af Fjenderne. 1855
opgav Koch p. Gr. a. Svagelighed Bladet og
fik til Efterfølger Godske-Nielsen, som 1863
afløstes af I. Tauber. Febr 1864 blev Udgivelsen
af D. imidlertid standset som Følge af den
østerr.-preuss. Invasion, og først i Novbr 1867
udkom det paa ny, idet H. R. Hiort-Lorenzen
overtog det og med stor Dygtighed og Mod
optog Kampen mod de preuss. Embedsmænds
Overgreb, hvorved D. vandt langt større
Udbredelse bl. Nordslesvigerne end tidligere. Men 1877
tvang de preuss. Autoriteter Hiort-Lorenzen til
at forlade Landet, og 1879 solgte han Bladet
til Dyrlæge Bjørnshauge, hvis Broder <i>cand. mag.</i>
Bjørnshauge overtog Redaktionen deraf; efter
dennes Død (1891) blev M. Mathiesen Redaktør.
Bladet havde imidlertid faaet en Konkurrent i
et andet dansk Dagblad, »Modersmaalet«, der
1882 var begyndt at udkomme, ogsaa i
Haderslev. Den Tilbagegang, dette medførte for D.,
bragte dets Udgiver paa den Tanke, at hans
Blad vilde kunne ophjælpes, hvis det slog ind
paa en anden over for Tyskheden mindre
udpræget Politik. Bjørnshauge ombyttede da (1899)
Mathiesen som Redaktør med Fru
Wildenradt-Krabbe, der var dansk Undersaat, og hvis
Forbliven i Haderslev altsaa var afhængig af
den preuss. Regerings Tilladelse. Den ny
Redaktion begyndte med skarpe Angreb paa den
nordslesvigske Befolknings Ledere og vakte
derved en stærk Harme mod Bladet. »Den
nordslesvigske Folkebank«, der havde Part i Bladet
for et Laan til dets Udgiver, opsagde da
Laanet og fik Bladet udlagt til Ejendom. Det
blev saa tillige med sin Aflægger i Aabenraa
»Freja« solgt til det Aktieselskab, som udgiver
»Modersmaalet« (1900), og de to Blade blev
derefter sammensmeltede. Den nuv. Redaktør er
Nicolai Svendsen. - Fru Wildenradt-Krabbe
begyndte, da hun var blevet fjernet fra D.,
Udgivelsen af et nyt hjemmetysk Blad paa Dansk:
»det gl. D.«, med virksom Støtte af den preuss.
Embedsstand. Dette Foretagende maatte dog
opgives efter 3 Aars Forløb (1903).
<i>H. L. M.</i></chapter>

<chapter name="Dannevirkeforeningen">
<b>Dannevirkeforeningen</b> stiftedes i Kbhvn 14.
Jan. 1861 af 22 Mænd, hvoriblandt Baron Blixen
Finecke, Prof. B. A. Borgen, Hofjægermester
Carlsen, Balth. Christensen, Bøssemager G.
Christensen, Etatsraad Flor og N. F. S. Grundtvig
var de mest fremtrædende. Anledningen til dens
Stiftelse var den stærke Bevægelse, som det
tyske Forbunds Trusel med Eksekution o. a.
Varsler om et nærforestaaende Brud mellem
Danmark og de tyske Magter fremkaldte.
Foreningen stod til en vis Grad i Opposition til den
Hall'ske Regering, hvilken den bebrejdede alt
for stor Svaghed og Eftergivenhed over for
Tysklands Fordringer, men samtidig udtalte
den det dog som sit Program »af yderste Evne
at støtte Regeringen i enhver kraftig og
bestemt Modstand mod Udlandets, navnlig
Tysklands, Overgreb, selv hvor vi vide, at der
derved paalægges os og vore Medlemmer store
Ofre«. Endvidere var det Formaalet 1) »at rejse
Modstand mod ethvert som helst Forsøg paa at
lade Udlandet raade i Danmarks Riges indre
