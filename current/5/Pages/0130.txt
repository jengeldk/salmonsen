efter Londons Brand 1666 stærke Blomstringstid
som Handelsmand i Kria 1683 og oparbejdede
her med betydelig Dygtighed sin Trælasteksport,
Handel og Skibsrederi til et af Landets største
og mest ansete Handelshuse. Han døde 1727 som
Hovedstadens rigeste Mand. Ved sit Ægteskab
1686 med den rige Handelsmand Peder Leuch's
smukke Datter, Karen, kom han straks ind i
Kredsen af Byens toneangivende Familier og
bidrog i høj Grad til, at eng. Tone længe var
fremherskende i Byens øvre Samfundslag, hvorved
igen eng. Indflydelse kom til at gøre sig
gældende saavel politisk som litterært. Det C.'ske
Handelshus, hvis Bygning er bevaret, fortsattes
i fire Generationer, og fra dets Stifter og hans
norskfødte Hustru stammer en Slægt, som altid
har været fremtrædende ved høj Dannelse og
anset social Position.
<i>S. H. F.-G.</i></chapter>

<chapter name=”Collett, Alf”>
<b>Collett</b> ['kål.<sub>ə</sub>t], <sp>Alf</sp>, norsk Embedsmand og
Specialhistoriker, Søn af nedenn. P. J. C., f. 8.
Aug. 1844 paa Eidsvold Præstegaard, Student
1861, <i>cand. jur.</i> 1867. Ansat i
Marinedepartementet 1868 blev han Bureauchef 1880 og
overgik som saadan ved Forsvarsdepartementets
Oprettelse 1885 til dettes Marineafdeling, hvor han
1895 blev Ekspeditionschef. Han var Sekretær
ell. Medlem af fl. kgl. Kommissioner vedrørende
Havne-, Værnepligts- og Lodslovgivningen. Fra
Forældrene tog han litterære Interesser i Arv, som
hos ham særlig har gaaet i kultur- og
personalhist. Retning. Sit første, som Manuskript 1872
trykte, personalhistoriske Arbejde »Familien C.«
(100 Ekspl.) omarbejdede han til en betydelig
forøget, indholdsrig Monografi over sin Slægts
Historie, tegnet paa Baggrund af den norske
Hovedstads hele kommercielle og selskabelige
Liv: »En gl Chria-Slægt. Optegnelser om
Familien C. og Chria's Fortid«, 1883. En tredie Udg.
af dette Værk, »Familien C. og Christianialiv i
gl. Dage« udkom 1915 med et betydeligt
Portrætantal, og hvori den C.'ske Slægts Historie,
som fremfor nogen afspejler Kria's Handels- og
Kulturliv gennem fl. Menneskealdre, i
mønstergyldig Form er ført <i>ad datum</i>. Som
Supplementer til dette Værk kan betragtes hans
Genealogier »Familien Elieson« og »Raadmand Peder
Pedersen Müller's Efterkommere«, 1881. 1893
gav han i det smukt og rigt illustrerede Værk
»Gamle Christianiabilleder« vægtige Bidrag til
Byens Topografi, Handels- og Kulturhistorie fra
dens Anlæg 1624 til Nutiden og dokumenterede
sig som dens grundige Kender; i herhen
hørende Spørgsmaal staar C. som den ubestridte
Autoritet. En ny, helt omarbejdet og betydelig
forøget Udg. af dette Værk udkom 1909. 1911
udgav C. sin Moders »Camilla C.'s Livs Historie
belyst ved hendes Breve og Dagbøger«.
<i>S. H. F.-G.</i></chapter>

<chapter name=”Collett, Frederik Jonas Lucian Botfield”>
<b>Collett</b> ['kål.<sub>ə</sub>t] <sp>Frederik Jonas Lucian
Botfield</sp>, norsk Landskabsmaler, f. i Kria
25. Marts 1839, d. paa Lillehammer 19. Apr. 1914.
Han var først Sømand og begyndte 1860 sine
Kunststudier under Gude's Ledelse i Düsseldorf.
1864 fulgte han med Gude til Karlsruhe og
opholdt sig i den flg. Tid dels her, dels i Danmark
og Norge, Et Besøg i Paris 1874 virkede stærkt
paa ham; fra det Øjeblik var han en svoren
Friluftsmaler. Efter 1 1/2 Aars Ophold i
Frankrig, drog han hjem, malede i de flg. Aar norske
Kystpartier og Landskaber fra Jæderen. Men
først efter at han 1883 var flyttet til
Lillehammer, fandt han helt sit eget Omraade,
Vinterbillederne med Motiver fra Mesnaelven. Hans
enkle, men nuancerige Farveskala, oftest i
hvidt og violet, giver hans Billeder en egen
Charme. Det er umuligt at fremhæve noget
enkelt af disse jævnt gode, stilfærdige Billeder,
der bl. a. er repræsenterede i Galerierne i Kria,
Bergen, Trondhjem og Kbhvn.
<i>E. L-w.</i></chapter>

<chapter name=”Collett, Jacobine Camilla”>
<b>Collett</b> ['kål'<sub>ə</sub>t], <sp>Jacobine Camilla</sp>, f.
Wergeland, norsk Forfatterinde, f. i
Kristianssand 23. Jan. 1813, d. i Kria 6. Marts 1895. Hun
var Datter af den bekendte Politiker, og Forf.
Præsten Nic. Wergeland, der 1817 forflyttedes til
Eidsvold, hvor hun da henlevede sin Barndom og
Ungdom. Hun fik en, som det synes, temmelig
gammeldags Undervisning af forskellige
tarvelige Huslærere; senere (1827)
kom hun et Par Aar til Herrnhuternes
Opdragelsesanstalt i Christiansfeld; mest lærte
hun af Omgangen med de forsk. interessante
Mennesker, der hørte til Familiens og
Broderen Henrik Wergeland's (s. d.) Kreds. Her
traf hun <sp>Welhaven</sp>, Broderens store
Modstander, til hvem hun fattede en lidenskabelig
Kærlighed. I hvor høj Grad han gengældte
hendes Følelser, er aldrig fuldt opklaret; hun
har maaske set mere i hans Tilnærmelse, end
der laa i den. Saa meget er vist, at da han
brød Forholdet, blev hendes Hjerte næsten
knust, og hun glemte ham aldrig. Aandelig og
legemlig nedbrudt som hun var, søgte Faderen
at skaffe hende Helbredelse ved en længere
Udenlandsrejse (1834). Det Udbytte, hun havde
heraf, især af Opholdet i Paris og Hamburg,
var efter hendes eget Udsagn betydeligt, og hun
genvandt efterhaanden større Sundhed og
Ligevægt. 1841 blev hun gift med P. J. Collett, som
s. A. var blevet Lektor ved Universitetet. Den
smukke og fintdannede Fru C. drog ikke mindre
end hendes begavede og elskværdige Ægtefælle
en Mængde af Kria's intelligenteste yngre Mænd
og Kvinder til Hjemmet. Bl. disse var
Asbjørnsen og Moe, der da netop begyndte at udgive
deres Eventyr; i Asbjørnsen's Nytaarsgave
»Hjemmet og Vandringen« og i Bladet »Den
Constitutionelle« skrev hun paa Collett's
Opfordring sine første Skitser, »Kongsgaard«,
»Strikketøjsbetragtninger« o. fl. Hun viser sig
allerede her som den fint dannede Stilist; men
hendes egentlige betydelige
Forfattervirksomhed tilhører dog ikke denne Norges kortvarige

<img>J. C. Collett.</img>
