<chapter name="declamando">
<b>declamando</b> (fr. <i>déclamé</i>), deklamerende,
betegner i Vokalmusik en Art Foredrag, der
bevæger sig midtvejs mellem Sang og Tale, hvor
altsaa Ordlyden af selve Teksten fremhæves
særlig skarpt, og Hovedvægten lægges mere paa
det oratoriske end paa det musikalske Udtryk.
<i>S. L.</i>
</chapter>

<chapter name="declaratio libelli">
<b>declaratio libelli</b> (lat.), i romanistisk
Retssprog Betegnelse for Berigtigelsen af
Utydeligheder ell. Tvetydigheder i en Klage. Efter
Retsordninger, der hviler paa mundtlig Procedure,
er der i Reglen under den mundtlige
Forhandling Adgang for den klagende Part til uden
Udtagelse af ny Klage at berigtige
Ufuldstændigheder ell. Utydeligheder i Klagen, naar blot
ingen egl. ny Klagegrund derved fremføres, jfr.
f. Eks. den tyske Civilprocesordning §§ 240 og
130. Efter den ny, danske Retsplejelov af 1916
hjemles der, hvor Omstændighederne taler
derfor, en lgn. Adgang for Parten til uden ny
Stævning at udvide sine Paastande ell.
fremføre ny Anbringender, jfr. §§ 348 og 366.
<i>K. B.</i>
</chapter>

<chapter name="Declaration of Independence">
<b>Declaration of Independence</b> [dek£<sub>ə</sub>'re<sub>i</sub>∫<sub>ə</sub>n-
<sub>ə</sub>v-ind<sub>i</sub>'pend<sub>ə</sub>ns] (eng.), de forenede nordamer.
Staters Uafhængighedserklæring, blev 4. Juli
1776 undertegnet af den saakaldte
Kontinentalkongres i Philadelphia og betegner disses
Indtræden i de selvstændige Staters Række.
<i>K. B.</i>
</chapter>

<chapter name="Declaration of Rights">
<b>Declaration of Rights</b> [dek£<sub>ə</sub>'re<sub>i</sub>∫<sub>ə</sub>n-<sub>ə</sub>v-'ra'its],
(eng. »Rettighedernes Erklæring«). Efter at
Jakob II Decbr 1688 var flygtet til Frankrig,
overdrog et af Vilhelm af Oranien indkaldt
<i>Convention Parliament</i> 13. Febr 1689. i Westminster
Kronen til Vilhelm og Marie i Forening. Men
forinden maatte de love at overholde en af
Parlamentet den foreg. Dag vedtaget <i>D. o. R.</i>, der
- foruden at ordne Arvefølgen - væsentlig paa
Grundlag af Parlamentets <i>Petition of Rights</i> af
1628 fastslog »Folkets sande og utvivlsomme
Rettigheder og Friheder«. Kronen havde ingen
Myndighed til at suspendere Rigets Love ell.
til at dispensere fra Lovene. Ingen Skat maatte
opkræves uden Parlamentets Bevilling. Alle
Undersaatter havde Ret til at indgive
Petitioner til Kronen. En staaende Hær maatte i
Fredstid ikke holdes inden for Rigets Grænser uden
Parlamentets Samtykke. Alle protestantiske
Undersaatter havde Ret til at bære Vaaben.
Valget af Medlemmer til Parlamentet skulde
være frit. Og i Parlamentet skulde der være
fuld Talefrihed. Enhver Undersaat skulde have
Adgang til en retfærdig og mild Retspleje. <i>D.
o. R.</i>, der med enkelte Tilføjelser i Okt. s. A.
blev til <i>Bill of Rights</i>, betegner Afslutningen paa
den Kamp, der siden Karl I's Tid var ført
mellem Konge og Parlament. I England, hvor
Forfatningen ikke hviler paa en <sp>Grundlov</sp>, en
enkelt skreven Lov med en særlig Gyldighed,
men hvor Statslivet er fremgaaet af en Aarh.
lang Udvikling, der kun til Dels er lovfæstet,
betragtes <i>D. of R.</i> faktisk som den urokkelige
Grundvold for det parlamentariske Styre, der
er Kernen i den eng. Statsordning. (<sp>Litt</sp>.:
<sp>P. Sveistrup</sp>, »Bestaaende Forfatningslove«,
III, 40 ff. <i>The laws of England</i>, VI, 321).

<i>D. of R.</i> er endvidere Navnet paa den
Erklæring, der indledede Staten Virginias
Forfatning af 12. Juni 1776, og som senere blev
Forbillede for de nordamerikanske Staters
Forfatningslove. (<sp>Litt</sp>.: <i>Charters and Constitution</i>.
<i>The United States</i>. By Ben Perley Poore. II,
1908-09).
<i>C. W. W.</i>
</chapter>

<chapter name="declaratio sententiæ">
<b>declaratio sententiæ</b> (lat.), romanistisk
Retsudtryk for Berigtigelse af Utydeligheder i
en afsagt Dom. Efter nugældende tysk Ret f.
Eks. kan Skrivefejl, Regnefejl ell. andre lgn.
aabenbare Urigtigheder i en Dom til enhver
Tid rettes af vedk. Domstol selv, enten paa
Begæring ell. efter Domstolens eget Initiativ,
medens andre Utydeligheder, Udeladelser og
Modsigelser i Dommen kan rettes efter
forudgaaende mundtlig Forhandling af Domstolen
under Medvirkning af de samme Dommere, der
har afsagt den, naar Begæring herom
fremsættes inden Udløbet af en Uge; ellers kræves
Appel, jfr. tysk Civilprocesordning §§ 290 og
291. En ganske lgn. Regel gælder efter den ny
danske Retsplejelov af 1916 § 221, medens der
tidligere i dansk Ret altid krævedes
Iværksættelse af Appel til slig Berigtigelse af Dommen.
<i>K. B.</i>
</chapter>

<chapter name="Decoctum lignorum">
<b>Decoctum lignorum</b> tilberedes ifølge den
danske Militær-Farmakopé af 1869 ved at koge
40 g raspet Guajakved og 20 g skaaren
Burrerod med 1 l Vand, indtil der ved Sining
fremkommer et Afkog paa kun 500 g. Mod Slutn.
af Kogningen tilsættes 5 g skaaren Lakritsrod.
Anvendtes som et let sveddrivende og
stimulerende Middel.
<i>E. K.</i>
</chapter>

<chapter name="Decomposita">
<b>Decomposita</b> (Ental <sp>Decompositum</sp>; egl.
<i>De compositis composita</i> ɔ: sammensatte Ord,
dannede af sammensatte Ord) er en af Jacob
Grimm indført grammatikalsk Benævnelse paa
sammensatte Ord, der bestaar af mere end 2
Led, f. Eks. Gaaseleverpostej, Natsommerfugl,
Skorstensfejerdreng, Husmands-Kreditforening.
<i>P. K. T.</i>
</chapter>

<chapter name="décompte">
<b>décompte</b> [de'kå.t] (fr.), Afdrag,
Kontraregning, Beløb, som tilbageholdes ved Udbetalingen
af et Tilgodehavende som Erstatning for
Modydelser ell. for kontante Forskud. -
<sp>dekomptere</sp> (fr. <i>décompter</i>), afdrage, ved en
Regningsopgørelse fradrage, hvad der skyldes for
Modydelser og Forskud.
<i>(C. V. S.). Th. O.</i>
</chapter>

<chapter name="decorated style">
<b>decorated style</b> ['dek<sub>ə</sub>re<sub>i</sub>t<sub>i</sub>d-sta^i£] betegner
i Englands Bygningskunst 14. Aarh.'s Stil. Efter
den første Periode i eng. Gotik, <i>early English</i>,
fulgte d. s. med en rigere og pragtfuldere,
omend ofte temmelig uorganisk og udvendig
Behandling af Enkelthederne, med pyntelige
Stjerne- og Net-Hvælvinger, med rigt leddelte
Stavværksmønstre i Vinduerne, svarende til
Fastlandets Højgotik og den begyndende
Sengotik. Stilperiodens Hovedværker er
Katedralerne i Exeter, Lichfield og York samt Melrose
Abbedikirke.
<i>(E. S.). C. A. J.</i>
</chapter>

<chapter name="decoration-day">
<b>decoration-day</b> [dek<sub>ə</sub>'re<sub>i</sub>∫<sub>ə</sub>n-'de<sub>i</sub>] (eng.), opr.
<i>memorial-day</i> (Mindedag), fejres aarlig 30. Maj
som Hviledag i U. S. A. til Minde om de i
Borgerkrigen (1861-65) faldne Krigere, hvis
Grave smykkes, og til hvis Ære festlige Optog
finder Sted.</chapter>

<chapter name="decorum">
<b>decorum</b> (lat.), Sømmelighed, Anstand,
Velanstændighed.</chapter>

<chapter name="de Coster">
<b>de Coster</b> [d<sub>ö</sub>-kå'stæ.r], <sp>Charles
Théodore Henri</sp>, helg. Forf., f. 20. Aug. 1827 i
