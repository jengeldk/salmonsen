betale Englænderne en stor Sum Penge.
Nawaben rykkede med stor Overmagt frem mod C.,
men Slaget ved Plassey (23. Juni 1757) blev en
stor Sejr for Englænderne takket være Mir
Jafir's Forræderi. Denne blev af Navn Herre
over Bengalen, men i Virkeligheden eng. Vasal;
han søgte da Hjælp hos Hollænderne, men disse
blev slaaede af C. 1760 vendte C. tilbage til
England, efter at det ostindiske Kompagnis Magt
var sikret; han blev overvældet med
Æresbevisninger og 1762 Peer med Titlen Baron af
Plassey. Kompagniets Styrelse var imidlertid meget
slet p. Gr. a. Embedsmændenes Egennytte; det
var kommet i Strid med Mir Jafir, der var
blevet afsat, og i Krig med andre Fyrster. 1764
blev C. da atter sendt til Ostindien som
Guvernør. Han gik haardt frem mod Embedsmændene,
som mistede Retten til at drive private
Forretninger. Derpaa traf han Aftale med Nawaben
om, at Finans-, Krigs- og Handelsvæsenet skulde
gaa over til Kompagniets Styrelse; Nawaben
maatte nøjes med en aarlig Pengesum.
Kompagniet var nu virkelig Herre over de tre Prov.
Bengalen, Behar og Orissa, og 1765 fik den ny
Ordning Anerkendelse af Stormogulen i Delhi.
Ved klog Politik sikrede C. Kolonien mod
Nabofyrsterne mod Vest. 1767 vendte han hjem, men
blev 1773 anklaget i Underhuset af General
Burgoyne; Anklagen gik ud paa
Myndighedsmisbrug og Underslæb og var foranlediget af
Embedsmændenes Slægtninge. C. blev frikendt p.
Gr. a. sine store Fortjenester, men Anklagen
havde krænket ham, og da han tillige var
sygelig, begik han Selvmord. (<sp>Litt</sp>.: Biografier af
<sp>Malcolm</sp> [3 Bd, London 1836] og
<sp>Macaulay</sp> [1851]).
<i>J. L.</i>
</chapter>

<chapter name="Clivia">
<b>Clivia,</b> se <sp>Imantophyllum</sp>.
</chapter>

<chapter name="Cloaca congenita">
<b>Cloaca congenita</b> (lat.), medfødt Misdannelse,
hvorved Urinrøret og Endetarmen aabner sig i
en fælles Udmunding (Kloak), hvorigennem
altsaa baade Urin og Aabning udtømmes. Oftest
udmunder ogsaa Kønsorganerne i Kloakken.
<i>Lp. M.</i>
</chapter>

<chapter name="Cloaca maxima">
<b>Cloaca maxima</b> (lat.), »den største Kloak«
(C. af et gl. lat. Ord <i>cluo</i>, renser), en
underjordisk Afvandingskanal i <sp>Rom</sp>, efter
Overleveringen anlagt allerede i 6. Aarh. f. Kr., i
Kongetiden, dog sikkert ikke helt i nuv. Skikkelse, der
snarest er fra senere republikansk Tid. Det er
den vigtigste af de Kanaler, som tørlagde det
opr. sumpede Terrain mellem Højene. C. m.
afvandede (og afvander ogsaa nutildags) Forum
og det omliggende Terrain. Dens Forløb er kendt
i c. 320 m's Længde. I en stærkt brudt Linie,
der sikkert hidrører fra, at den er opstaaet
ved Regulering af et naturligt Vandløb, strækker
C. m. sig fra Augustus' Forum tværs under
Forum Romanum, langs den østre Ende af
Basilika Julia, under Janus Quadrifrons og
udmunder i Tiberen ved nuv. Maria del Sole, S. f.
<sp>Ponte Emilio</sp>. Det er en bred Kanal,
brolagt i Bunden med Basaltblokke, dækket af en
Tøndehvælving af Tuf med Buer af Travertin,
ved Udløbet af Peperin. Senere restaurerede
Dele har Teglsten. Bredden angives til 1,20 m
ved Forum, men naar yderst ude til 6 m,
medens Højden naar til 3,60 m. Dens yderste Del
har været i Funktion uafbrudt siden Oldtiden,
hele Løbet atter fra 1872 og 1889. Ved
Tiberregulering blev over den lagt en stor ny Bue.
- Kanalisering, ogsaa i Forbindelse med
Vandklosetsystemer, var hos Romerne tidligt anset
for en vigtig Sag, medens tilsvarende Anlæg paa
gr. Omraade væsentlig først kom i Brug i
hellenistisk Tid.
<i>H. A. K.</i>

<img><i>Cloaca maxima</i>. Udløb i Tiberen (nu overbygget).</img>
</chapter>

<chapter name="Clodia">
<b>Clodia,</b> se <sp>Clodius, P. C. P</sp>.
</chapter>

<chapter name="Clodion">
<b>Clodion</b> [klå'd<sub>i</sub>å], egl. <sp>Claude Michel</sp>,
fr. Billedhugger, f. i Nancy 1738, d. i Paris
1814. Han blev rimeligvis først oplært i Kunst af
Faderen, derefter, fra 1755, da han tog til Paris,
i Morbroderen Lambert S. Adam's Atelier, hvor
han tilegnede sig stor tekn. Dygtighed, og senere
under Pigalle. Som Indehaver af Akademiets
store Pris kom han til Rom som <i>pensionnaire</i>
og levede her til 1771, stærkt optaget og meget
paaskønnet, saa at endog Katharina II vilde
vinde ham for Rusland. Med Undtagelse af en
Studierejse til Rom og et længere Ophold i
Nancy (1795-98), hvor han især arbejdede i
Kunstindustriens Tjeneste, udførte nydelige
Modeller til Fajancevarer og med stor Smag
udsmykkede forsk. Privatfolks Huse, var han nu
knyttet til Paris. Han udførte 1776, efter
Bestilling, en Statue af den hellige Cæcilie, og et
Relief, der fremstillede hendes Død, for
Notre-Dame i Rouen, modelerede to Statuer (1779 og
1783) af Montesquieu og var meget sysselsat
med Arbejder for private Rigmænd (»Døende
Kleopatra« etc.). Da David's Klassicisme blev
højeste Kunstnorm, dalede C.'s Stjerne. Af hans
senere Værker kan anføres »Ung Kvinde, der
fodrer Fugle« (1806). C.'s Kunst har især været
af Bet. for Kunstindustrien; hans graciøse
Terrakottaer med nydelige Amoriner fandt Vej til
mange Hjem. (<sp>Litt</sp>.: <sp>Thirion</sp>, <i>Les Adam
et C.</i> [Paris 1885]).
<i>A. Hk.</i>
</chapter>

<chapter name="Clodius">
<b>Clodius,</b> 1) <sp>Publius C. Pulcher</sp>,
Partifører i den rom. Republiks sidste Tid, tilhørte
den patriciske Claudierslægt (ogsaa ved andre
Medlemmer af denne forekommer Navneformen
C. i St f. Claudius). Han ledsagede sin Svoger
Lucullus paa hans Felttog i Asien under den
tredie mithridatiske Krig og ophidsede
Soldaterne til det Mytteri, der røvede Lucullus
Frugten af hans Sejre. Senere spillede han i Rom
ved fl. Lejligheder en meget tvivlsom Rolle og
blev bl. a. anklaget for at have skaffet sig
Indpas til Kvindefesten for Bona Dea, hvortil det
