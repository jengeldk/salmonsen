Ligheden med de tyske Ordninger er dog størst;
Anvendelsen af fremskudte Signaler er ikke
gennemført; i Taage anvendes Knaldsignaler.
Stræknings- og Banegaardssikringsanlæggene er
hovedsagelig af tysk Type (se <sp>Bloksystem</sp>
og <sp>Sporskiftesikring</sp>).
Driftssikkerheden paa D. S. B. er god og staar lige saa
højt, om ikke højere end de fleste andre
Landes; et talende Bevis herfor er, at der hidtil
kun er indtruffet 2 større Jernbaneulykker,
nemlig Gentoftekatastrofen 11. Juli 1897, hvor
to Tog stødte sammen, hvorved der omkom 40
og saaredes 140 Personer, og
Brammingeulykken 26. Juli 1913, der skyldtes Sporafløb af et
Tog p. Gr. a. en Solkurve, d. v. s. en Kastning
af Sporet, foranlediget ved stærk Solvarme, og
hvorved 15 Rejsende dræbtes og 34 blev mere
ell. mindre haardt Saarede. Hosstaaende Tabel
I viser Udviklingen gennem Aarene af D. S. B.'s
Driftsmateriel m. v.

Tabel I.
<table>
<td c><sp>Antal</sp><td>1/9 1867<td>31/3 1881<td>31/3 1901<td>31/3 1914
<td>Lokomotiver<td r>20<td r>171<td r>478<td r>629
<td>Person-, Post- og Rejsegodsvogne<td r>71<td r>627<td r>1471<td r>2050
<td>Godsvogne<td r>220<td r>2376<td r>6017<td r>9664
<td>Færger og Skibe<td r>0<td r>3<td r>28<td r>31
<td>Godsvognenes samlede Bæreevne i t<td r>c. 1386<td r>c. 18299<td r>60420<td r>107073
<td>Banenettets samlede Længde i km<td r>c. 302<td r>c. 1242<td r>1800,4<td r>1999,8
<td>D. S. B.'s Anlægskapital i Mill. Kr.<td r>25623 <footnote>Den 31/3 1867.</footnote><td r>119913<td r>247493<td r>284776 <footnote>1902 nedskreves Anlægskapitalen fra c. 255 Mill. Kr. til 180 Mill. Kr.</footnote>
<td>Antal ansatte Tjenestemænd<td r>852 <footnote>Den 31/3 1869.</footnote><td r>4052<td r>10591<td r>13198
</table>


Foruden det i Tabel I angivne Driftsmateriel
ejer D. S. B. en Del Specialkøretøjer, saasom
Hjælpevogne, Ambulancevogne, Sneplove,
Kørekraner o. s. v., ligesom private Firmaer har
Jernbanevogne indregistrerede i D. S. B.'s
Vognpark. Endvidere har D. S. B. Overenskomst
med »Det internationale Sovevognsselskab«,
hvorefter dette er forpligtet til at have
Sovevogne løbende paa flg. Ruter: Kbhvn-Gjedser
-Berlin/Hamburg, Kbhvn-Esbjerg/Aalborg/
Randers og
Frederikshavn-Vamdrup-Hamburg, og endelig kører der sv. og norske
Sovevogne mellem Kbhvn-Helsingør-Göteborg-
Kristiania samt Østerbro St.-Malmö-Stockholm,
medens den kgl. preuss.-hessiske
Jernbanedirektion i Altona besørger
Sovevognsdriften paa Ruten Kbhvn-Vamdrup-Hamburg. D.
S. B. har i øvrigt Overenskomster med de
private Jernbaner i Danmark samt med Banerne i
Nabolandene ang. saavel Løb af Kursvogne
(saakaldt »Naturaludligning«) som gensidig
Benyttelse af Godsvogne.

<sp>Driftsresultater og Tariffer</sp>. I
Tabel II er nogle Driftsresultater for D. S. B.
gennem Aarene sammenstillede.

Tabel II.
<table>
<td c><sp>I Finansaaret</sp>:<td>1867/68<td>1880/81<td>1900/01<td>1913/14
<td>Befordret Antal Mill. Rejsende (eksklusive Abonnementskort)<td r>0,660<td r>5,784<td r>14,880<td r>19,494
<td>Befordret Godsmængde i Mill. t<td r>c. 0,077<td r>c. 0,927<td r>3,199<td r>6,060
<td>Indtægt i Mill. Kr.<td r>1,077<td r>11,527<td r>27,122<td r>56,420
<td>Udgift i Mill. Kr.<td r>0,828<td r>7,318<td r>26,792<td r>47,725
<td>Overskud i Mill. Kr.<td r>0,249<td r>4,209<td r>0,330<td r>8,695
</table>

Den stærke Tilvækst i Trafikken 1880-81
skyldtes Overtagelsen af de sjællandske Jernbaner.
1897 fandt en Takstreduktion Sted, men
Tarifferne forhøjedes igen 1908 og senest 1. Decbr
1911 og 1. Jan. 1912 saa meget, at de nu i det
store og hele er de samme som før 1897.
Persontaksterne for Enkeltrejser beregnes f. T.
efter flg. Grundpriser: For en samlet Rejselængde
paa indtil 169 km i I, II og III Vognklasse
henh. 7,50, 4,75 og 2,75 Øre pr km. For ganske
korte Rejser udstedes Dobbeltbilletter til noget
nedsatte Priser. For Rejselængder over 169 km
gælder en Zonetarif med forholdsvis stor
Prisreduktion. Benyttes Il- og Eksprestog, maa
yderligere løses Hurtigtogsbillet, der for de 3
Vognklasser koster henh. 130, 80 og 50 Øre.

Fragten for Godsbefordringen beregnes efter
flg. Satser (Tabel III):
Tabel III,
<table>
<td v4><td 5 c>Fragt i Ø. pr. 100 kg
<td 3 c>Stykgods<td 2>Gods i hele Vognladninger (mindst 5000 kg)
<td v2>Ilgods<td 2>Fragtgods med samlet Vægt<td v2>Alm. Gods<td v2>Gods af særlig Art
<td>under 500 kg<td>over 500 kg
<td>Konstant (Ekspeditionsgebyr)<td>60<td>30<td>25<td>12<td>10-8
<td>For hver af de første 60 km<td>2,25<td>1,125<td>0,75<td>0,64<td>0,375-0,22
<td>For hver af de næste 60 km<td>1,25<td>0,625<td>0,4<td>0,32<td>0,25-0,16
<td>For hver af de næste 60 km<td>0,6<td>0,3<td>0,18<td>0,18<td>0,125
<td>For hver af de herefter følgende 60 km<td>0,3<td>0,15<td>0,125<td>0,12<td>0,1
</table>

For mindre Befordringslængder nedsættes dog
Konstanten, og ved Læsning af 10000 kg i een
Vogn gives en Nedsættelse i
Vognladningsfragten paa 10 %.

<sp>Administration</sp>. Da Staten 1. Septbr
1867 overtog de jyske Baner, udnævntes
Kaptajn ved Ingeniørerne <sp>Niels Holst</sp> til
Direktør for disse; han gennemførte 1. Apr. 1878
en Ordning af Administrationen, der udviser 3
Led: Centralledelse (Direktion), Linieledelse
(Distrikt) og lokal Ledelse (Sektion) og en
faglig Firedeling (Bane-, Maskin-, Trafik- og
Regnskabsafdeling). En ganske lgn. Ordning havde
