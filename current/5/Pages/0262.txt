en overvejende Indflydelse fra Francia's mere
overlegne Personlighed. Da Bentivoglierne 1506
fordreves fra Bologna, flyttede C. til Mantua
for at fuldende de dekorative Arbejder i
Paladset ved S. Sebastiano, som Mantegna, der
just var død (1506), havde paabegyndt. Medens
disse C.'s Værker senere er gaaede til Grunde,
har man endnu bevaret en Prøve paa C.'s Kunst
under Mantua-Opholdet i »Isabella af Este,
Hertuginden af Mantuas Hof« (Louvre i Paris).
De fleste af C.'s bevarede Værker skriver sig
fra hans Virken i Bologna og findes ogsaa endnu
i denne By. Hans Billeder, der tilhører Ferrara-
og Bologna-Skolen, udmærker sig ved varm,
kraftig og harmonisk Kolorit; hans djærve
Naturel og Sans for Virkelighedsskildring træder,
naturligt nok, frem med størst Held i
Portrættet, som han ofte indføjer, som et Stykke
levende, udmærket iagttaget, Virkelighed, i sine
kirkelige Malerier, saaledes i Madonnabilledet
med Bentivoglio's Familie (Giovanni
Bentivoglio, hans Hustru Ginevra Sforza m. fl.) i S.
Giacomo Maggiore i Bologna (1488). I Bologna
ses endvidere dygtige Arbejder i S. Petronio
(det smukke »Madonna med den hell. Jeronimus,
Sebastian etc.« [1492] m. m.), i S. Giovanni in
Monte (»Tronende Madonna med den hell.
Augustinus, Evangelisten Johannes etc.«) m. fl. St.
Uden for Italien findes Værker af C. i Louvre,
Londons National Gallery, Berlins Mus. m. m.
Til ham sluttede en talrig Elevkreds sig, Malere
som Garofalo, Dossi'erne m. fl.
<i>A. Hk.</i>
</chapter>

<chapter name="Costa, Michele">
<b>Costa</b> ['kåsta], <sp>Michele</sp>, ital.
Orkesterdirigent (1808-84), gjorde sig tidlig bemærket
som Operakomponist. Til hans Liv og
Opholdssteder før 1829 haves ikke ganske sikker
Kundskab; men i dette Aar kom han til England for
ved Musikfesten i Birmingham at lede
Opførelsen af en stor Komposition af sin Lærer
Zingarelli; C. skaffede sig snart et anset Navn i
England, hvor han blev naturaliseret og forblev
til sin Død. C. 1835 blev C. Dirigent ved Théâtre
Italien i London og lod her nogle Operaer
opføre uden dog at have særligt Held dermed.
Senere gik C. over til det af Sangeren Persiani
grundede Teater i Covent-Garden, og hans Ry
som Dirigent øgedes her yderligere, saaledes at
han 1846 blev Leder af det »filharmoniske
Selskab«, 1848 af <i>Sacred Harmonic Society</i> og 1849
af Birmingham-Musikfester. Som
Orkesterdirigent, Lærer i Musik ved Hoffet i London og
Leder af det musikalske Liv i denne Bys
fornemme Kredse havde C. større Bet. end som
Komponist.
<i>W. B.</i>
</chapter>

<chapter name="Costa, Paolo">
<b>Costa</b> [-kåsta], <sp>Paolo</sp>, f. 13. Juni 1771 i
Ravenna, d. 21. Decbr 1836. Han var
efterhaanden Lærer i Treviso, i Bologna og paa
Korfu. C. har navnlig gjort sig fortjent ved en
god Kommentar til Dante's »Divina Commedia«,
der ofte er udg. (tidligst i Bologna 1819) og
ligger til Grund for de senere af Brunone
Bianchi og Fraticelli. 1819-28 foretog han - med
Orioli og Cardinali - en Revision af
Crusca-Akademiets Ordbog. At han skrev en smuk
ital. Prosa, lagde han for Dagen i en Række
kritisk-æstetiske, belletristiske og filos. Skr samt
i Overs. af oldgræske Digte og af Schiller's »Don
Carlos«. Udgaver af C.'s Værker er udkomne i
Bologna 1825 og i Firenze 1829-30 (2 Bd) og
1839 (4 Bd). Hans Levned er skildret af Mordani
(Forli 1840) og af Brocchi (1898).
<i>(E. G.). E. M-r.</i>
</chapter>

<chapter name="Costa Alvarenga, Pedro Francisco">
<b>Costa Alvarenga</b> ['kå∫t<sub>ə</sub>-a£v<sub>ə</sub>'reŋg<sub>ə</sub>], <sp>Pedro
Francisco</sp>, portug. Læge, f. 1826 i Brasilien,
d. 14. Juli 1883, studerede Medicin i Bryssel, tog
Eksamen i Coimbra og nedsatte sig derefter i
Lissabon. Han gjorde sig bekendt ved sine
Arbejder over Kolera og gul Feber, som han fik
Lejlighed til at studere under de store
Epidemier i Lissabon 1856 og 1857. Desuden har han
skrevet dygtige Afh., særlig over Hjertet og
dets Sygdomme. Han testamenterede betydelige
Midler til talrige Univ. og lgn. Anstalter i forsk.
Lande.
<i>G. N.</i>
</chapter>

<chapter name="Costa Cabral, Antonio Bernardo da">
<b>Costa Cabral</b> ['kå∫t<sub>ə</sub>-k<sub>ə</sub>'wra£], <sp>Antonio
Bernardo da</sp>, portug. Statsmand, f. 9. Maj
1803, d. 1. Septbr 1889, blev af Dom Pedro 1832
udnævnt til Prokurør ved Domstolen i Oporto
og senere Dommer i Lissabon. Han valgtes 1835
til Deputeretkamret og var først yderlig liberal,
men sluttede sig snart til Hoffets Parti og blev
1838 Præfekt i Lissabon og Novbr 1839 for en
kort Tid Justitsminister. Sommeren 1841 blev
han paa ny Minister og fremkaldte Jan. 1842
en Opstand i Oporto for at udvirke
Genoptagelsen af Forfatningen af 1826 i St f. den mere
frisindede af 1822, som i nogle Aar havde været
i Kraft. Da Planen lykkedes, blev han til Løn
Greve af Thomar og var Sjælen i Regeringen,
skønt han først 1844 af Navn blev
Førsteminister. Han styrede med stor Vilkaarlighed,
ophævede næsten alle politiske Friheder, men
paalagde haarde Skatter for at afhjælpe
Finansnøden; dog søgte han ogsaa at fremme
Agerbrug og Industri. Maj 1846 blev han styrtet ved
en Opstand og nødt til at flygte til Spanien;
men allerede ved Valgene 1847 fik han paa ny
Overtaget, idet han dog klogelig nøjedes med
Posten som Sendemand i Madrid og lod sine
Venner styre hjemme. Juni 1849 blev han paa
ny Førsteminister, genoptog sit tidligere
Regeringssystem og vakte snart stærk Uvillie mod
sig. Apr. 1851 styrtedes han ved en ny Opstand
og svigtedes endog af sin egen Broder,
Justitsminister José Silva da Cabral. Han maatte flygte
til England indtil Febr 1852 og kom ikke senere
til at spille nogen politisk Rolle. 1859-61 var
han Sendemand i Brasilien, 1870-85 ved
Pavehoffet. 1878 ophøjedes han til Markis af Thomar.
<i>E. E.</i>
</chapter>

<chapter name="Costa e Silva, José Maria da">
<b>Costa e Silva</b> ['kå∫t<sub>ə</sub>-i-si£v<sub>ə</sub>], <sp>José Maria da</sp>,
portug. Forf., f. i Lissabon 15. Aug. 1788, d. 25.
Apr. 1854. Af Uafhængighedsfølelse vilde han i
sine tidligere Aar intet Embede søge; men efter
at have forfattet nogle uheldige Ungdomspoesier
levede han, tarveligt nok, af at oversætte og
bearbejde Teaterstykker, idet han ogsaa skrev
nogle saadanne, navnlig en Del <i>elogios
dramaticos</i> ɔ: allegoriske Festspil. Hans Hovedværk,
<i>Ensaio biographico-critico sobre os melhores
poetas portuguezes</i> (10 Bd, 1850-56) er et
omfattende litterærhistorisk Arbejde, der fortjener
Ros.
<i>(E. G.). Chr. H.</i>
</chapter>

<chapter name="Costanzo, Angelo di">
<b>Costanzo</b> [-'stantso], <sp>Angelo di</sp>, ital.
Forf., f. 1507 i Neapel, d. 1591. Han var Medlem
af det af Pontanus stiftede neapolitanske
