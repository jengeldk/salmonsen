Slag ved Navarino. Man desavouerede dog
officielt i England hans Optræden og holdt ham
en Tid lang derefter uden for Virksomhed. 1831
blev han Chef for den eng. Kanalflaade, 1837
Admiral af det blaa Flag og var 1837-42
Øverstkommanderende for Marinestationen i
Portsmouth.
<i>C. W.-S.</i>
</chapter>

<chapter name="Codrington, William John">
<b>Codrington</b> ['kådr<sub>i</sub>ŋ<sub>ə</sub>n], <sp>William John</sp>,
eng. General, ovenn.'s Søn, f. 26. Novbr 1804,
d. 6. Aug. 1884 i London. Han traadte som
Fændrik ind i Garden 1821 og naaede 1846
Oberstrang uden at have været synderlig i aktiv
Tjeneste. Ved Krigens Udbrud 1854 udnævntes
han til Generalmajor og førte i Kampene ved
Alma og Inkerman en Brigade i den lette
Division. Skønt uden Erfaring som General viste
han i begge Kampe Tapperhed og Resoluthed
og tog ved Inkerman, da Divisionsgeneralen
saaredes, Befalingen over Divisionen. Juni 1855
blev han Divisionsgeneral og deltog i det
uheldige Angreb 8. Septbr, hvis Resultat dog ikke
egl. tilskreves ham. Da General Simpson traadte
tilbage, fik C. 11. Novbr 1855 Overbefalingen
over den eng. Hær paa Krim, uagtet Campbell
havde større Fordringer paa Overkommandoen;
men p. Gr. a. den afsluttede Vaabenstilstand fik
han ingen Lejlighed til at udmærke sig i denne
Stilling. Ved sin Tilbagekomst til England
udnævntes han til Generalløjtnant og blev 1857
Medlem af Parlamentet. 1859-65 var han
Guvernør paa Gibraltar. 1863 blev han General,
og man tilbød ham to Gange Marskalstitlen,
hvilket Tilbud han dog afslog.
<i>B. P. B.</i>
</chapter>

<chapter name="Codrus">
<b>Codrus,</b> se <sp>Kodros</sp>.</chapter>

<chapter name="Cody, William Frederik">
<b>Cody</b> ['ko<sub>u</sub>d<sub>i</sub>], <sp>William Frederik</sp>,
amer. Bøffeljæger, kendt under Navnet
<sp>Buffalo Bill</sp> (1845-1906), gjorde Tjeneste som
Spejder og Fører for Unionstropperne under
Borgerkrigen og senere mod Indianerne. 1883
organiseredie han et Cirkusforetagende, kaldet
<i>Wild West</i>, hvormed han 1887 rejste til Europa.</chapter>

<chapter name="Coe . . .">
<b>Coe</b> . . . (Artikler, der savnes her, maa
søges under <b>Cø</b> . . .).</chapter>

<chapter name="Coehoorn, Menno van">
<b>Coehoorn</b> ['ku.ho.rn], <sp>Menno van</sp>, holl.
Ingeniørofficer (1641-1704), gjorde sig først
bemærket ved Forsvaret af Maastricht (1673) og
ved Belejringen af Grave, hvor han indførte
Anvendelsen af de efter ham opkaldte smaa,
bærbare Morterer, bestemte til Bekastning af
de fjendtlige Løbegrave og Batterier. Efter
Freden i Nimwegen (1678) forstærkede og
ombyggede han en stor Del af de holl. Fæstninger
efter et af ham konstrueret Befæstningssystem
- den <sp>nyere nederlandske Skole</sp> -
hvis Grundrids nærmede sig det tenaillære, og
i hvilket han i stor Udstrækning anvendte
murede Kasematter til Dækning af Skytset og
Kontregarder m. m. til Beskyttelse for
Eskarpebeklædningen. 1692 forsvarede han det af ham
selv befæstede Namur mod et Angreb, der
lededes af hans Samtidige, den berømte
Ingeniørofficer Vauban, men blev saaret og maatte
overgive sig; 3 Aar senere erobrede han
Fæstningen tilbage. Sine Principper for
Befæstningskunsten har han fremsat i flg. Værker:
»Versterkinge des vijfhoeks met alle sijne
buýtenwerken« (1682) og »Niewe vestingbouw« (1685).
<i>Sch. P.</i>
</chapter>

<chapter name="Coelho, Francisco Adolpho">
<b>Coelho</b> ['kwal<sub>ju</sub>], <sp>Francisco Adolpho</sp>,
portug. Filolog, f. i Coimbra 1847. Han blev
1878 Prof. i sammenlignende Sprogvidenskab i
Lissabon og 1884 tillige Bestyrer for en stor
Skole smst. C. har udfoldet en rig og
fortjenstfuld Forfattervirksomhed som Sprog- og
Sagnforsker og som pædagogisk Skribent. Af hans
filologiske Skrifter er at anføre <i>A lingua
portugueza</i> (1868), <i>Origem da lingua
portugueza</i> (1870), <i>Qustões da lingua portugueza</i>
(1874), <i>A lingua portugueza, noções de
glottologia geral e especial portugueza</i> (1881, ny Udg.
1888), <i>Diccionario manual etymologico da lingua
portugueza</i> (1890). Til Folklore-Studierne
henhører <i>Contos populares portuguezes</i> (1879) og
<i>Costumes e crenças</i> (1880 ff.). Desuden har C.
skrevet pædagogiske Skr, som <i>A questão do
ensino</i>, politiske og kritiske Smaaskrifter og
talrige Afh. og Artikler af forsk. Indhold i portug.
og udenlandske Tidsskr og Blade. 1875
begyndte han sammen med Th. Braga og Joaquim de
Vasconcellos at udg. <i>Bibliographia critica de
historia e litteratura</i>, men dette kritiske
Tidsskrift bestod ikke længe; og fra 1880 udgav
han <i>Revista d'ethnologia e de glottologia</i>.
<i>(E. G.). Chr. H.</i>
</chapter>

<chapter name="Coello, 1) Alonso Sanchez 2) Claudio">
<b>Coello</b> [k<sub>å</sub>'æl<sub>jå</sub>], 1) <sp>Alonso Sanchez</sp>, sp.
Maler, f. mellem 1515 og 1525 i Benifayro ved
Valencia, d. 1590 i Madrid. Han var først i
Rom, blev derefter uddannet af Anth. Mor, hvem
han fulgte til Lissabon, og slog sig ned i Madrid,
hvor han blev Filip II's skattede Hofmaler og
udførte Portrætter af den kgl. Familie. Hans
Kunst, som i koloristisk Henseende ofte rager
op over Samtidens sp., findes fornemmelig i
Madrid, i Galeriet (Portrætter af Infanten Don
Carlos og Donna Isabella) i S. Geronimo, i Escorial
etc. Højest naar han som Portrætmaler; hans,
lidt stive, Portrætter er godt og omhyggelig
formede og giver gerne en rammende
Karakteristik. Meget af C.'s Kunst er gaaet under ved
Ildebrande; uden for Spanien er den fyldigst
repræsenteret i Museet i Bryssel (3 Portrætter);
i Berlins Kaiser Friedrich Mus. Portræt af Filip
II, andre Arbejder i Petrograd og Wien.

2) <sp>Claudio</sp>, sp. Maler fra Madrid (c. 1630
-93), Elev af F. Rizi, var en dygtig Maler, der
ad eklektisk Vej søgte at haandhæve den
klassiske Kunsts Traditioner midt i Forfaldets Tid.
Han nød ogsaa længe betydeligt Ry, malede
Freskoarbejder i Madrid og Toledo (fra 1683)
for Augustinerkirkens Kuppel i Zaragoza,
malede for Escorial sit Hovedværk: »Processionen
med Hostien« med mange Portrætfigurer, og
blev kgl. Kammermaler. Men da L. Giordano
kom til Madrid, dalede C.'s Stjerne, og en
Forbigaaelse skal have voldt den nidkære
Kunstners Død. Mange af C.'s Malerier, med kirkelige
Emner, ses endnu rundt om i Spanien, i
Prado-Museet etc.
<i>A. Hk.</i>
</chapter>

<chapter name="coemptio">
<b>coemptio</b> (lat. af <i>co</i> og <i>émere</i>, købe, egl.
Sammenkøb), i rom. Ret den borgerlige Form
for Stiftelse af et fuldgyldigt Ægteskab, c.
fuldbyrdedes utvivlsomt som et fingeret Brudekøb
i 5 Vidners Overværelse under samme Former
som et Køb og Salg (<i>mancipatio</i>), blot med
Anvendelse af en særlig Formular. Hvem, der
ved denne Skinretshandel (<i>venditio imaginaria</i>)
