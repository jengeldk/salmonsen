Karl X Gustaf's Opmærksomhed. 1650 fik D. det
betroede Hverv paa den sv. Krones Vegne at
inddrive en Del af Krigsomkostningerne i Tyskland.
Under de fleraarige Underhandlinger herom
samt paa en Rejse i Frankrig og Italien
(1654-56) uddannede D. sig yderligere, navnlig
i Fortifikation og civil Bygningskunst. Under
Felttoget i Polen kaldte Karl Gustaf D. til sig
og udnævnte ham til Generalkvartermesterløjtnant
(1656). D. deltog derefter i Karl Gustaf's
Felttog mod Danmark, hvorunder han udmærkede
sig ved Erobringen af Frederiksodde 24.
Oktbr 1657, og hvor hans Raad førte til Svenskehærens
dristige Overgang over Isen paa
Lillebælt fra Hejls over Brandsø til Tybring
Vig 30. Jan. 1658 og den endnu dristigere Overgang
over Storebælt fra Langeland til Lolland
6. Febr 1658, medens Karl Gustaf til Danmarks
Held ikke fulgte D.'s Raad om straks at angribe
Kbhvn Aug. 1658, men dog lod D. lede Belejringsarbejderne
saavel her som ved Kronborg. 1669
udnævntes han til Kommandant i Malmö med Tilsyn
med Fæstningerne i Skaane og Halland. Under
den Skaanske Krig (1675-79) udmærkede D. sig
i Slagene ved Halmstad og Lund 1676 og ved
Belejringen af Helsingborg og Kristiansstad.
Efter Krigen blev D., der 1674 af Karl XI var
udnævnt til Generalkvartermester, sat i Spidsen
for hele Sveriges Fortifikation, og han fik derved
Lejlighed til at give Tegning til og delvis
lade udføre c. 50 Fæstningsbygninger, ved
hvilke han i stor Udstrækning anvendte Kassematter
og Taarne, hvis Konstruktion ogsaa
vakte Opmærksomhed i Udlandet. Foruden sin
milit. Virksomhed bestred D. tillige forsk. civile
Embeder, og 1693 ophøjedes han i Grevestanden
og ansattes som Generalguvernør i Lifland. I
denne Stilling afværgede han trods sin høje Alder
Polens Konge August II's Forsøg paa at overrumple
Riga, og endnu ved Karl XII's Overgang
over Düna (1701) spillede D. en ledende
Rolle. D. var en dygtig Tegner og har efterladt
sig fl. Hundrede kunstnerisk udførte Planer over
samtidige Feltslag saavel som Tegninger til Karl
Gustaf's Historie af Pufendorf. Forrest bl. hans
kunstneriske Arbejder staar dog det berømte
Værk <i>Suecia antiqua et hodierna</i> (1. Udg. 1716),
der bestaar af Afb. af Sveriges Byer, Slotte o. a.
mærkelige Bygninger i den sidste Del af 17.
Aarh. D. har endvidere efterladt en kort Selvbiografi
(trykt i Gjörwell's »Svenska Biblioteket«
[1757]), en mere udførlig Dagbog (1823) samt
Skildringer af mange af de store Foretagender,
hvori han har taget Del.
<i>Sch. P.</i>
</chapter>

<chapter name="Dahlberg, Peter Oscar Quirin">
<b>Dahlberg,</b> <sp>Peter Oscar Quirin</sp>, dansk
Geograf og Skolemand, f. 5. Decbr 1850 i Kbhvn,
blev Student 1869, <i>cand. theol.</i> 1875 og tog 1881
Magisterkonferens i fys. Geografi. Efter allerede
i mange Aar at have været Lærer ved forsk.
khvn'ske højere Skoler blev D. 1895 Lærer i
Geografi ved Statens Lærerhøjskole og 1897 ved
Officersskolen, hvor han virkede indtil 1915. D.
er endvidere kendt som Medlem af forsk. Eksamenskommissioner
og som Udgiver af geogr.
Lærebøger og Kort.
<i>H. P. S.</i>
</chapter>

<chapter name="Dahlbom, Anders Gustaf">
<b>Dahlbom,</b> <sp>Anders Gustaf</sp>, sv. Entomolog,
f. 1806 i Östergötland, d. 1859 i Lund, hvor
han 1830, efter at have fuldendt sine akademiske
Studier, blev ansat som Docent ved Univ.
1843 blev han Intendent ved det zool. Mus.'s
entomologiske Afdeling og 1857 ekstraordinær
Prof. Hans Hovedværk, <i>Hymenoptera europæa,
præcique borealia</i> (1843-53) er af grundlæggende
Bet. for Studiet af Hvepsene.
<i>R. H. S.</i>
</chapter>

<chapter name="Dahlbäck, Sigurd">
<b>Dahlbäck,</b> <sp>Sigurd</sp>, sv. Forf. f. i Falun 23.
Juni 1866, blev <i>cand. jur.</i> 1892 og praktiserede
1894-1914 som Advokat først i Sundsvall, siden
i Sthlm. Som Jurist gjorde han sig især kendt
som Forsvarsadvokat i en Mængde Strejkesager
(se <sp>Åkarpslagen</sp>). Som skønlitterær Forf.
gjorde han en enestaaende Debut, da han 1914
under Mærket <sp>Erik Fahlman</sp> udgav »Firman
Åbergsson«, som i Løbet af 2 Aar er kommet
i talrige Opl. (dansk Overs. ved Vald.
Rørdam 1915). Siden har han udgivet »Teckningar«
(1915) og »General Döbeln« (1915).
<i>A. M. D.</i>
</chapter>

<chapter name="Dahle, Lars Nilssøn">
<b>Dahle,</b> <sp>Lars Nilssøn</sp>, norsk Missionær og
Sprogforsker, f. i Grytten, Romsdals Amt, 7.
Decbr 1843, blev 1861 Elev paa et Seminarium
og kom 1864 ind paa Missionsskolen i Stavanger,
som han gennemgik de flg. 3 Aar. Han
studerede derefter gammeltestamentlig Teologi,
semitiske Sprog, Naturvidenskab og Lægevidenskab,
hvorefter han 1870 rejste til Madagaskar
som Missionspræst, indviet hertil paa Gennemrejse
i Zululand af Biskop Schreuder. Han bosatte
sig s. A. i Antananarivo, hvor han oprettede
en Præsteskole for Indfødte, udarbejdede
Lære- og Haandbøger i Madagassisk samt grundlagde
en videnskabelig Indsamling af Folkeeventyr,
Sagn, Ordsprog og anden Folklore paa
dette Sprog, delvis første Gang trykt i <i>Specimens
of Malagasi Folk-Lore</i> (Antananarivo 1877).
1877-87 var han Tilsynsmand for den norske
Missions Stationer paa Madagaskar. 1873-87
havde han en ledende Stilling i den internationale
Kommission for Bibelens Oversættelse paa
Madagassisk. Paa Engelsk offentliggjorde han
en Del grammatiske og kulturhistoriske Afh. i
<i>The Antananarive Annual and Madagascar Magazine</i>
(1873-85). 1887 vendte D. tilbage til
Norge, hvor han siden 1889 har været »Det
norske Missionselskab«'s øverste Leder i Egenskab
af Hovedbestyrelsens Sekretær og Redaktør
af dets Organ, »Norsk Missionstidende«. D.
har været en usædvanlig frugtbar Forf. ogsaa
paa norsk. Foruden en Mængde Artikler, Beretninger,
Missionstraktater og Opbyggelsesskrifter
har han udg. en omfangsrig Skildring
af »Madagaskar og dets Beboere« (2 Bd, 1876-77)
og de apologetiske Foredrag »Livet efter
Døden og Gudsrigets Fremtid« (1892).
<i>K. V. H.</i>
</chapter>

<chapter name="Dahlen, Johanne Elisabeth">
<b>Dahlen,</b> <sp>Johanne Elisabeth</sp>, født
<sp>Morthorst</sp>, dansk Skuespillerinde (1767-1845).
D., der havde en smuk Sopranstemme,
udførte i sin Ungdom mange muntre Elskerinderoller
saavel i Syngestykker som i Lystspil;
senere gik hun over i det ældre Repertoire.
D., der som Jomfru Morthorst var den første
Skuespillerinde, der af Teaterdirektionen modtog
Præmie »for Dyd og ulasteligt Levned«, var
gift med den svenskfødte Danser <sp>Carl D.</sp> (d.
1851).
<i>A. A.</i>
</chapter>

<chapter name="Dahlerup, dansk Slægt">
<b>Dahlerup,</b> dansk Slægt, der stammer fra Vejpolitimester
og Postmester i Hillerød, <sp>Hans
Jensen D.</sp> (1758-1838), som tog Navn efter
