Anledning til at paavirke hinanden. Paa 100-Aarsdagen
for D.'s Fødsel, 1888, foranstaltedes
en større Udstilling af hans Arbejder. Faa
Aar efter udkom Andreas Aubert's udmærkede
Monografier »Maleren Professor D. 1788-1857«
(Kria 1893) og »Den nordiske Naturfølelse og
Professor D.« (Kria 1894). I hans Fødeby Bergen
er hans Statue (af Ambrosia Tønnesen) anbragt
i en Niche paa »Den permanente Udstillingsbygning«'s
Facade.
<i>(Fr. O.). E. L-w.</i>
</chapter>

<chapter name="Dahl, Johan Fjeldsted">
<b>Dahl,</b> <sp>Johan Fjeldsted</sp>, norsk Boghandler,
f. i Kbhvn 1. Jan. 1807, d. i Kria 16. Marts
1877. Efter at have været Lærling i den Gyldendalske
Boghandel i Kbhvn under Deichmann, i
hvis Hus han kom i Berøring med Datidens litterære
Personligheder, kom han 1829 til Kria
som Medhjælper hos J. W. Cappelen. 1832
grundlagde han selv en Boghandel, som i en
lang Aarrække, især ved Forlaget, blev af den
største Bet. for Norges litterære og videnskabelige
Liv. S. A. splittedes Studenterstanden i
to Lejre, og Striden mellem Welhaven og Wergeland
var i fuld Gang. D.'s Boglade blev Samlingsstedet
for Dæmringspartiets Ledere, og
hvad man der forhandlede, gik ud i Publikum
og fik en Slags offentlig Hævd. Welhaven o. fl. a.
af Norges betydelige Mænd stod i Venskabsforhold
til D., hvorimod Wergeland og dennes Tilhængere
betragtede ham som Repræsentanten
for det af dem bekæmpede »Københavneri«.
1842 ægtede D. Sangerinden Emma Freyse-Sessi
og førte et stort, gæstfrit Hus, hvor Ind- og Udlandets
litterære og kunstneriske Notabiliteter
gik ud og ind. D. var Medstifter af Læseselskabet
Athenæum (1832) og sammen med A. M.
Schweigaard Medindbyder til Oprettelsen af Kristiania
Kunstforening (1836). I »Ude og Hjemme«
3. Bd er trykt nogle af D. skrevne Erindringer
om Oehlenschläger og hans Nærmeste.
<i>(I. S.). J. L. L.</i>
</chapter>

<chapter name="Dahl, Johannes Siegvald">
<b>Dahl,</b> <sp>Johannes Siegvald</sp>, norsk Maler,
ovenn. J. C. C. D.'s Søn, f. 16. Aug. 1827 i
Dresden, d. smst 15. Juni 1902. Sin første Ledelse
i Malerkunsten fik han af Faderen og senere
af Dyremaleren W. Wegener. Og Dyremaleriet
dyrkede han stadig senere, men ved Siden
deraf ogsaa Portrætmaleriet. 1851 rejste han
til London for nøjere at studere Landseer's
Kunst og til Paris, hvilke Stæder han fl. Gange
besøgte. Dresden-Galeriet ejer to Billeder af
ham: »Fejlskud« (1861) og »Færge i Telemarken«
(1863). Af hans mange andre i forskellige
Museer og Samlinger spredte Billeder kan nævnes:
»Vildænder overfaldne af Ræv« (1868) i
Museet i Hannover, »Ræv paa Lur efter Ænder«
(1874, raderet af Petzsch), »Kostald med Køer«
(1882) o. fl. Han blev Æresmedlem af Dresden-Galeriet
1864. Af hans Portrætter maa fremhæves
det udmærkede Billede af Justitiarius G.
J. Bull og Billedet af Faderen, Prof. D. (1850,
Bergens Billedgaleri). D. testamenterede ved
sin Død en stor Samling af sin Faders Studier
og Tegninger til Kunstmuseet i Kria og Bergens
Billedgaleri.
<i>(Fr. O.). E. L-w.</i>
</chapter>

<chapter name="Dahl, Jonas Anton">
<b>Dahl,</b> <sp>Jonas Anton</sp>, norsk Sognepræst og
Forf., f. 14. Aug. 1849, var en Tid Sømandspræst,
senere Præst hjemme i Norge, fra 1907
Sognepræst i Ullern ved Kria. Af hans elskværdige
Forfatterskab, delvis Efterklang af Jonas
Lie, er Fortællingen »Cargadör Sahl« bedst og
mest kendt. D. har ogsaa skrevet adskillige
Salmer o. a. Digte, deriblandt den yndede
Mandskorsang »Vestanveir«.
<i>E. S-n.</i>
</chapter>

<chapter name="Dahl, Konrad Neumann Hjelm">
<b>Dahl,</b> <sp>Konrad Neumann Hjelm</sp>, norsk
Novelleforfatter, f. 24. Juni 1843, blev 1866 teol.
Kandidat og har i en Aarrække været Fængselspræst
først i Bergen og senere i Kria. D.
udgav 1874 sin første Bog »Løven«, som gjorde
Lykke; af hans senere Arbejder skal nævnes
»Glimt« (1882), »Et Slør« (1884), »Ly« (1885),
»Tor Lysne« (1886), »Ensomme Folk« (1889),
»Venner« (1892) og »Arne Livaag. En Forbryders
Livsroman« (1894). Hans elskværdige og
paalidelige, men lidet betydelige Forfatterskab
stilledes dog snart helt i Skyggen af den øvrige
rigt blomstrende ny norske Litt.
<i>E. S-n.</i>
</chapter>

<chapter name="Dahl, Kristen Hans Jørgen">
<b>Dahl,</b> <sp>Kristen Hans Jørgen</sp>, dansk
Sprogmand, Søn af ovenn. F. P. J. D., f. 31.
Aug. 1830. Han blev Student 1849, teol. Kandidat
1855 og, efter at have været Kommunelærer
i Kbhvn, 1863 Kapellan i Fjelsted og
Harndrup paa Fyn, 1865 Kateket i Svendborg,
derefter Sognepræst, senest (indtil 1901) for
Keldby paa Møen. I en lang Række Skr, f. Eks.
»Dansk hjælpeordbog til fredning af det hjemlige
og uddrivelse af det unyttige fremmede«
(1875), »Om vore blades røgt af modersmålet«
(1882), »Om Skat Rørdams bibeloversættelsesarbejde«
(1887), »Vort kirkemål« (1888), »Alvors- og
morskabslæsning om modersmålet«
(1891) har han med stor Iver virket for det danske
Sprogs Renhed og Udryddelsen af Fremmedord.
Paa det nyere danske Kirkesprog har
hans Indflydelse været ret betydelig. Ved B. T.
Dahl's og H. Hammer's »Dansk Ordbog for Folket«
(1907-14) har han ydet virksom Medhjælp.
<i>V. D.</i>
</chapter>

<chapter name="Dahl, Ludvig Vilhelm">
<b>Dahl,</b> <sp>Ludvig Vilhelm</sp>, norsk Sindssygelæge,
f. i Bergen 18. Oktbr 1826, d. i Kria 2.
Novbr 1890, blev <i>cand. med.</i> 1851, studerede
Psykiatri i Udlandet og blev Reservelæge ved
Gaustad Sindssygeasyl 1855-61, var Fuldmægtig
i Indredepartementets Medicinalkontor 1864-68,
gjorde et betydeligt Arbejde med Ordningen
af Sindssygevæsenet i Norge, et Arbejde,
han fortsatte som Direktør for det paa hans
Forslag oprettede Rotvold Asyl, 1871-75, hvilket
sidste Aar han udnævntes til Direktør for
Norges civile Medicinalvæsen. D. udfoldede en
betydelig litterær Virksomhed, naturligvis mest
omhandlende Sindssygevæsenet (»Bidrag til Kundskab
om de Sindssyge i Norge«, 1859) o. a. med.
Forhold. En Række grafiske Fremstillinger, som
han udstillede paa Verdensudstillingen i Paris
1878, hædredes med Sølvmedaille og med <i>Acad.
nationale</i>'s Guldmedaille. Ogsaa hans Bog »Den
offentlige Sundhedspleje m. H. t. norske Forhold«
(1879) er meget anset. D. var tillige skønlitterær
Forf., delvis med stærkt nationalt Præg.
<i>J. S. J.</i>
</chapter>

<chapter name="Dahl, Michael">
<b>Dahl,</b> <sp>Michael</sp>, svensk Portrætmaler, f. i
Sthlm 1656, d. i London 1743. Han var Elev af
Ehrenstrahl og kom i en ung Alder til London,
hvor han efter Ophold i Paris og Rom (her
malede han et Portræt af Dronning Kristine)
nedsatte sig, vandt sig et Navn og gjorde G.
