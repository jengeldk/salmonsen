Judentum« [1838], om jød. og muhammedansk
Skolastik [1841]). 1842 blev han <i>Lic. theol.</i> og
Privatdocent, 1844 Prof., 1846-50 i Rostock, 1850
-67 i Erlangen, fra 1867 til sin Død i Leipzig.
1873 kom han med i Komiteen til
Luther-Biblens Revision. En særlig Interesse viede han
Jødemissionen, som han en Tid tænkte at hellige
sig helt. Fra 1863 udgav han et Tidsskrift for
Jødemission »Saat und Hoffnung«, 1871 blev han
Medlem af »Centralverein für die Mission unter
Israel«, og 1886 grundede han det endnu
eksisterende <i>Institutum judaicum</i> i Leipzig. I
denne Sags Interesse udgav han 1877 en hebr.
Overs. af det ny Test., Resultatet af 40 Aars
Arbejde. Over for den vaagnende Antisemitisme
var han en ivrig Forsvarer af Jøderne. Han
skrev en Rk. Fortolkninger til det gl. Test. Hans
Tolkning af Højsangen (1851) stod under
Indflydelse af hans mystiske Aandsretning, der
ogsaa mærkes i »System der biblischen
Psychologie« (1855). Senere udgav han sammen med
Keil en Kommentarrække til hele det gl. Test.
(Job [1864], Jesaja [1866], Salmerne [1867],
Ordsprogene [1873], Højsangen og Prædikeren
[1875]). 1890 skrev han »Messianische
Weissagungen im Alten Test.«. Endvidere skrev han
forsk. Skr til Belysning af det ny Test. (f. Eks.
»Ein Tag in Kapernaum« [1871]). I mange Aar
stod D. som den anerkendte Autoritet paa
gl.-testl. Omraade og søgtes af Elever fra alle
Lande. Da den kritiske Behandling af det gl.
Test. tog Fart, navnlig ved Wellhausen's Skr
(især i 1880'erne), tog D. de ny Tanker op til
Undersøgelse (»Pentateuchkritische Studien«
[1880-82]) og indrømmede dem adskilligt,
saaledes i Hovedsagen Kildesondringen i
Pentateuchen, den senere Affattelse af Jesaja 40-66
(fra Eksilet) og Daniel's Bog (c. 168); men hans
Bet. var nu ikke den samme som før, og den
ledende Rolle gik over paa andre Hænder.
(<sp>Litt</sp>.: »Norsk Israels-Missions Blad« [1883];
<sp>Herzog-Hauck</sp>, »Realenzyclopädie f. prot.
Theol. u. Kirche« Bd 4, S. 565 ff.).
<i>J. P.</i></chapter>

<chapter name="Delitzsch, Friedrich">
<img>F. Delitsch</img>
<b>Delitzsch</b> ['de.lit∫], <sp>Friedrich</sp>, tysk
Assyriolog, ovennævntes Søn, født 3.
September 1850 i Erlangen, studerede
østerlandske, særlig semitiske Sprog i
Leipzig og begyndte her tidlig
at kaste sig over Studiet af Assyrisk,
der dengang næsten ikke havde fundet
Dyrkere i Tyskland. D. gjorde 
1870-71 Tjeneste i Krigen mod Frankrig og
udgav 1873 »Studien über
indogermanisch-semitische Wurzelverwandtschaft« (2. Udg. 1884)
og 1874 »Assyrische Studien«, indeholdende
»Assyrische Thiernamen«. 1876 besørgede D. en
tysk Overs. udg. af George Smith's Værk om
den kaldaiske Genesis, idet han til Overs. føjede
fl. gode sproglige Anmærkninger (»Chaldaische
Genesis«); s. A. udgav han »Assyrische
Lesestücke« (autogr.), hvoraf en 5. Udg. udkom
1912; 1877 blev han Prof. i Assyriologi ved
Univ. i Leipzig, forflyttedes 1893 til Breslau
og 1899 til Berlin, hvor han har faaet oprettet
et »Vorderasiatisches Museum«, for hvilket han
er Direktør. D. udgav 1881 »Wo lag das
Paradies?«; 1884 »Die Sprache der Kossäer«; 1883 i
London <i>The Hebrew language viewed in the
light of Assyrian Research</i>; 1886 »Prolegomena
eines neuen hebr. u. aram. Wörterbuches«;
1889 »Assyrische Grammatik« (ny Udg. 1906)
(ogsaa udg. paa Engelsk); 1894-96 udgav D.
»Assyrisches Handwörterbuch«, hvorimod en 1887
af D. begyndt større, autograferet »Assyr.
Wörterbuch« snart ophørte at udkomme. Hans Skr
om »Babel und Bibel«, der har givet Anledning
til megen Diskussion, vakte Opmærksomhed i
vide Kredse. 1896 udgav D. »Das babylonische
Weltschöpfungsepos« og 1903 »Im Lande des
einstigen Paradieses«. Da Kejser Vilhelm II
interesserede sig meget for Opførelsen paa
Operahusets Skueplads af et Stykke, hvis Indhold
var hentet fra Assyrien, tog D. virksom Del i
Udarbejdelsen og Iscenesættelsen af
»Sardanapal«, som opførtes 1908, og til hvilket Kejseren
lod indbyde forsk. Videnskabsmænd. Med P.
Haupt udgiver han »Beiträge zur Assyriologie«.
D. har desuden skrevet mange Afh. i Tidsskr o.
desl.
<i>V. S.</i></chapter>

<chapter name="Delius, Frederick">
<b>Delius,</b> <sp>Frederick</sp>, tysk-eng. Komponist,
f. 29. Jan. 1863 i Bradford (Yorkshire) af
tyskfødte Forældre. Bestemt til Købmand studerede
han hemmelig Musik og forlod Hjemmet, da
han ikke kunde opnaa Tilladelse til at blive
Musiker, for at tage Ophold i Florida. Her
fortsatte han autodidaktisk sine Studier og
begyndte at komponere, idet i øvrigt det ensomme Liv
i Troperne (D. drev en Orangeplantage) blev
delvis bestemmende for Arten af hans Kunst.
For at afslutte sine Studier drog han senere til
Leipzig, hvor Reinecke og Jadassohn blev hans
Lærere. Siden 1890 har D. levet i Paris ell. paa
Landet i dens Nærhed ene beskæftiget med
Komposition. Hans Navn blev kendt, da
Fantasi-Ouverturen »Over the hills« 1897 opførtes i
Elberfeld. Andre større Værker af D. er en
Klaverkoncert, »Lebenstanz« (for Orkester), »Paris,
ein Nachtstück« (for Orkester), »Apallachia«,
Tonedigtning for Orkester og Kor, »Sea-Drift«
(efter W. Whitman), »Eine Messe des Lebens«
(efter Nietzsche) for Solo, Kor og Orkester,
Rhapsodierne »Brig Fair«, »In a Summer
Garden« og »Summernight on the river« (1913) samt
Musikdramaerne »Kvanga« og »Romeo og Julie
i Landsbyen« (efter G. Keller) og Musik til
Gunnar Heiberg's »Folkeraadet« (»Norwegische
Suite«) og Helge Rode's »Dansen gaar -«.
Biografi af <sp>M. Chop</sp> (1907).
<i>W. B.</i></chapter>

<chapter name="Delius, Nicolaus">
<b>Delius,</b> <sp>Nicolaus</sp>, tysk Sprogmand og
Shakespeare-Forsker, f. i Bremen 19. Septbr
1813, d. i Bonn 18. Novbr 1888. Han studerede
Sprogvidenskab ved Univ. i Bonn og Berlin,
foretog større Udenlandsrejser, blev derefter

