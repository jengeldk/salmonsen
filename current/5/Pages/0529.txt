<i>ferentes</i> (Jeg frygter D., ogsaa naar de bringer
Gaver) anvendes ofte for at karakterisere
Modstanderes Venlighed som hyklet
(<sp>Danaergave</sp>); J. N. Madvig skal engang under en
parlamentarisk Forhandling, da en Taler
havde benyttet Citatet, og et andet Medlem
ønskede at faa det oversat, have overrasket
Forsamlingen ved flg. Gengivelse: Naar Krokodillen
ynksomst græder, den allersnarest Børn
opæder.
<i>K. H.</i></chapter>

<chapter name="Danaergave">
<b>Danaergave,</b> se <sp>Danaer</sp>.</chapter>

<chapter name="Dana Fjord">
<b>Dana Fjord,</b> Farvandet ved Indsejlingen til
<sp>Göteborg</sp>, der begrænses mod V. og N. af
Fötö, Hönö, Grötö og Hissingen, mod Ø. af
Hake-Fjord og mod S. af Vinga Sand.
<i>G. F. H.</i></chapter>

<chapter name="Danaider">
<b>Danaider,</b> den gr. Konge Danaos' 50 Døtre,
som nødtvungne ægtede Aigyptos' Sønner. Paa
deres Faders Bud dræbte de deres Ægtefæller
i Bryllupsnatten, alene med Undtagelse af
Hypermnestra, som skaanede sin Mand, Lynkeus.
Efter Døden maatte D. evig øse Vand i et
bundløst Kar; det endeløse, forgæves Arbejde med
at samle Vand til Brudebadet (en af de
vigtigste Bryllupsceremonier hos Grækerne) var
en Straf for den Udaad, hvorved de havde
forbrudt sig mod Naturens Orden. Sagnet om
D. var behandlet i et nu tabt oldgræsk Epos
»Danais«, der har tjent senere gr. Digtere som
Kilde; deres Straf findes undertiden afbildet
i antikke Kunstværker.
<i>C. B.</i></chapter>

<img>Danaiderne i Underverdenen, arkaisk Vasebillede i München.</img>

<chapter name="Danait">
<b>Danait,</b> en Varietet af Arsenkis med 4-10
% Kobolt.</chapter>

<chapter name="Danakil">
<b>Danakil</b> (Sing. <sp>Dankali</sp>), Navnet paa
nogle Nomadestammer, der bebor
Kyststrækningen D. ell. Adal paa Afrikas Nordøstkyst fra
Halvøen Buri til den sydlige Del af
Tadjura-Bugten og fra denne Kyststrækning mod SV. til
henimod Schoa. D. er sprogligt og antropologisk
Hamiter; inden for Hamiterne synes de atter
nærmere at høre sammen med Gallaer og
Somalier. Selv kalder D. sig Afer (Sing. <sp>Afri</sp>),
d. e. fri; af Abessinierne kaldes de <sp>Adal</sp> (Adail).
De bærer deres Haar i en høj buskagtig
Frisure, og de tatoverer sig med bestemte
Stammetegn. I religiøs Henseende er de fanatiske
Muhammedanere. Som Beboere af et ufrugtbart
Steppeland er D. Nomader og holder Hjorde af
Faar og Geder samt Kameler; en Del af
Kystbeboerne er dog Fiskere, og navnlig gælder dette
de D., der har slaaet sig ned paa Dahlak-Øerne
i det røde Hav. D. driver tillige
Karavantransport mellem Kystlandet og Schoa og var
tidligere store Slavehandlere. Forhen var de
forskellige D.-Stammer forenede under et eget
Kongerige, der tog livlig Del i Krigene mellem
Muhammedanerne og Abessinierne. Efter den
eng.-ital. Overenskomst 1891 hører D. for
største Delen under den ital. Koloni Eritrea, og kun
en mindre Del hører til den fr. Koloni Somali.
<i>H. P. S.</i></chapter>

<chapter name="Danalit">
<b>Danalit,</b> se <sp>Helvin</sp>.</chapter>

<chapter name="Danaos">
<b>Danaos,</b> efter et gr. Sagn Søn af Belos og
f. i Ægypten, hvorfra han flygtede af Frygt for
sin Broder Aigyptos' Sønner. Han landede først
paa Rhodos, hvor han byggede et Tempel for
Athena Lindia, der havde givet ham Anvisning
til at tømre et Skib med 50 Aarer, og kom
derfra til Argos, hvis Hersker han blev efter en
Kamp med den tidligere Konge Gelanor. D.
gjaldt for Grundlægger af Borgen i Argos og af
et Tempel for Apollon Lykios, indviet efter
Sejren over Gelanor; ogsaa andre Bygninger og
Anlæg henføres til D., der først skulde have
hævet Argos til dets store Magt, og efter hvem
Argiverne derfor fik Navnet Danaere.
<i>C. B.</i></chapter>

<chapter name="Danava'erne">
<b>Danava'erne</b> (»<sp>Danu-Ætlinge</sp>«)
omtales allerede i Rigveda (hvor de ogsaa kaldes
<sp>Danu</sp>'er) som Gudernes Fjender, bekæmpede
af <sp>Indra</sp>; til dem hører bl. a. <sp>Vritra</sp>, hvis
Moder synes at kaldes <sp>Danu</sp>. Senere kaldes
de Efterkommere af <sp>Kaçyapa</sp> og <sp>Daksha</sp>'s
Datter <sp>Danu</sp>. De bekæmpes dels af <sp>Indra</sp>,
dels af <sp>Vishnu</sp>; ogsaa Rishi'er hjælper til at
overvinde dem; ligesaa Krigsguden <sp>Skanda</sp>.
Til D. hører ogsaa <sp>Rahu</sp> og <sp>Ketu</sp>, hvis
Forsøg paa at sluge Solen og Maanen foraarsager
Formørkelserne. For øvrigt gaar de saa
temmelig i eet med <sp>Daitya</sp>'erne (s. d.).
<i>(S. S.). D. A.</i></chapter>

<chapter name="Danburit">
<b>Danburit</b> [dänb<sub>ə</sub>'rit], Mineral sammensat
CaB<sub>2</sub>Si<sub>2</sub>O<sub>8</sub>; det optræder i fladerige, farveløse,
gullige ell. hvide Krystaller, som ligner Topas.
Krystalformen er rombisk. Haardheden er lidt
over 7, Vægtfylden 3,0. D. findes ved Danbury
i Connecticut, hvor Krystallerne sidder i
Dolomit, paa Scopi S. f. Disentis i Graubünden
(Schweiz), i Japan o. a. St.
<i>(N. V. U.). O. B. B.</i></chapter>

<chapter name="Danbury">
<b>Danbury</b> ['dänb<sub>ə</sub>r<sub>i</sub>, By i U. S. A., Stat
Connecticut, ligger 45 km V. f. Newhaven ved
Hill River. (1910) 23500 Indb. D. har stor
Tilvirkning af Hatte, Skotøj og forsk.
Beklædningsartikler. Under Befrielseskrigen blev D. ødelagt
af Englænderne 27. Apr. 1777.
<i>H. P. S.</i></chapter>

<chapter name="Danby">
<b>Danby</b> ['dänb<sub>i</sub>], se <sp>Osborne</sp>.</chapter>

<chapter name="Dançay">
<b>Dançay</b> [dã'sæ] (<sp>Danszé</sp> ell. <sp>Dantzäus</sp>),
<sp>Charles</sp>, fr. Diplomat, f. i Frankrig c. 1510,
d. i Danmark 1589, sendtes mellem 1550 og 1560
til Danmark for at søge at hindre Christian III
i at slutte sig til det mod Frankrig og Skotland
fjendtlige England for at generobre Orkn-Øerne.
Han udførte med Held dette Hverv og vandt
som redelig og duelig Diplomat stor Indflydelse
ved Hoffet i Kbhvn. I Beg. af 1563 rejste han paa
Frederik II's Anmodning til Frankrig for at søge
at skaffe Danmark Hjælp i den truende Krig
mod Sverige. Men i St f. at udvirke en saadan
fik han af den fr. Regering Befaling om at virke
for Fred. Under hele den nordiske Syvaarskrig
arbejdede D. senere ufortrøden og med stor
Dygtighed for at mægle. De Fredsmøder, han
