sammen med Maaden, hvorpaa Frugterne
spredes; ved Hjælp af det trævlede og luftholdige
Yderlags Bærekraft føres de langvejs om over
Havet og skylles op paa Kysterne; man tænke
blot paa den for Koraløerne saa
ejendommelige Vegetation af C. Træet vokser
hurtigere end de fleste andre Palmer; det
begynder at bære Frugt c. 10 Aar gl. og kan
vedblive dermed, indtil det bliver 70 Aar
ell. mere, om end Produktionens
Rigelighed naturligvis aftager.
Frugtmodningen tager, c. 10
Maaneder. Et Træ giver paa Java
gennemsnitlig 5-10 Frugter maanedlig. -
Kokospalmens Anvendelse er større og mere
mangesidig end de øvrige Palmers og i det hele
saa betydelig som kun faa Planters. Først
og fremmest spiller Nødderne en stor Rolle
for Tropernes Beboere; de er velsmagende
og har paa Grund af Frøhvidens Indhold
af Fedt- og Æggehvidestoffer stor
Næringsværdi; de nydes baade raa og tilberedte. Af
Frøhviden presses saavel i Troperne som i
Europa <sp>Kokossmør</sp> ell. <sp>Kokosfedt</sp>, der
benyttes paa samme Maade som Smør i
Danmark (se <sp>Kokosfedt</sp>). <sp>Kopra</sp> er Stykker
af den tørrede Frøhvide, der gaar i Handelen,
og hvoraf man presser Olie
(<sp>Kokosnødolie</sp>). De umodne Nødders »Mælk« har en
forfriskende, sødlig, men noget
sammensnærpende Smag; den skal kunne give en Art
Brændevin. Kokosnøddernes trævlede Yderlag opløser
sig ved kortere ell. længere Tids Maceration i
Vand; Trævlerne frigøres og kan derefter
benyttes paa forsk. Vis (se <sp>Kokostrævler</sp>).
»Stenen« finder hos Indfødte en udstrakt
Anvendelse til Drikkekar; den kan modtage en
smuk Politur. De unge Kolber kan efter
Ombinding og under en regelmæssig Beskæring i
fl. Maaneder give en sød Saft, <sp>Palmevin</sp>
ell. <sp>Toddy</sp>; ved Indkogning heraf vindes
<sp>Palmesukker</sp>, ved Gæring og Destillation
<sp>Arrak</sp>. I Indien findes en særlig Kaste af
Folk, der beskæftiger sig med Indvindingen af
Toddy. Af Kokospalmens unge Skud tilberedes
en Slags Gemyse (Palmekaal), medens de
udvoksne Blade benyttes til Tækning, til
Fremstilling af mange Brugsgenstande, Skærme, Kurve,
Tæpper, Maatter o. s. v. Bladskedernes
Trævler har en lgn. Anvendelse som Frugtens. Saa
længe C. bærer rigelig Frugt, er Stammens
Marv saa svampet, at Veddet kun kan benyttes
til Vandrør o. l., men af den ældre og fastere
Stamme bruges det til Møbel-, og
Bygningsmateriale (<sp>Palmyratræ</sp>). Andre Arter C.
benyttes paa lignende Vis som Kokospalmen.
Saaledes giver Frugterne af <i>C. Coronata</i>
Mart. (Brasilien) ogsaa Olie, medens der af
Marven faas Mel til Bagning af Brød. Af <i>C.
guinensis</i> Jacq. (især paa Tobago) faas Stokke
(<sp>Tobago-Rør</sp>), som navnlig udføres til
Frankrig. Af <i>C. oleracea</i> Mart. (Brasilien) spises de
unge Blade. <i>C. butyracea</i> L. (<sp>Kongepalme</sp>,
Ny Granada og Venezuela) giver Olie og Vin.
Nogle Arter, f. Eks. <i>C. flexuosa</i> Mart. (Fig. 3)
fra Brasilien og <i>C. elegantissima</i> Hort. (=
<i>C. Weddelliana</i> Wendl.), dyrkes som
Prydplanter.
<i>A. M.</i>
</chapter>

<img>Fig. 2. Kokosnød.</img>
<img>Fig. 3. <i>Cocos flexuosa</i>.</img>

<chapter name="Cocos-Øer">
<b>Cocos-Øer,</b> se <sp>Keeling-Øer</sp>.</chapter>

<chapter name="Cocques">
<b>Cocques</b> [kåks], se <sp>Coques</sp>.</chapter>

<chapter name="Cocxie">
<b>Cocxie</b> ['kåksi.], <sp>M.</sp>, se <sp>Coxie</sp>.</chapter>

<chapter name="C. O. D.">
<b>C. O. D.</b> ['si-'o<sub>u</sub>-'di.], i Handelssproget
Forkortelse af det eng. Udtryk <i>cash on delivery</i>
['kä∫-<sub>ə</sub>n-d<sub>i</sub>'£iv<sub>ə</sub>ri], paa Dansk: kontant Betaling
ved Varens Levering.
<i>Th. O.</i>
</chapter>

<chapter name="Coda">
<b>Coda</b> (ital.), egl. Hale, Slæb, er i <sp>Metrikken</sp>
Slutn. af Canzone-Strofen fra 7. Linie at regne,
og den lille Slutningsstrofe af hele Digtet,
Congedo'en, bestaar da af hele C. ell. den
sidste Del deraf (naturligvis metrisk talt, ikke de
samme Ord). Men desuden bruges C. om de
Verslinier, kortere ell. længere, der ofte i ældre
ital. Digtekunst hægtes til den regelmæssige
Sonet, naar denne er af komisk, burlesk
Indhold (saaledes hos Burchiello, Berni o. fl.). -
I <sp>Musikken</sp> et Tillæg til ell. en Afslutning
af et Musikstykke, navnlig naar dette bestaar
af fl. Gange gentagne Dele, f. Eks. ved
Menuetter og Scherzo'er, Rondo'er og Valse; det kan
udtrykkelig være betegnet som C. eller ikke.
<i>E. G.</i>
</chapter>

<chapter name="Codans Bugt">
<b>Codans Bugt</b> (<i>Sinus codanus</i>) er en hos
rom. Forf. forekommende Betegnelse for
Østersøen. Deraf i Ingemann's Fædrelandssang
»Codans Bølge« = Østersøen.
<i>A. O.</i>
</chapter>
