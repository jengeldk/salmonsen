Generalforsamlingen valgt Repræsentantskab paa 16
Medlemmer. Bestyrelsen, der har Sæde i Kbhvn,
bistaas i Agitationsarbejdet af adskillige i forsk.
Dele af Landet etablerede Lokalkomiteer.
Foreningens Formaal søges navnlig naaet ved at
virke for Gennemførelsen af Skoletandpleje -
særligt for Oprettelsen af Tandklinikker
knyttede til Skolerne - samt for Indførelse i Skolen
af Belæring om Tandplejens Bet., endvidere
ved Afholdelsen af Foredrag samt ved
Udgivelsen af almenfattelige Skr om Tændernes Pleje.

Etableringen af de fleste af Landets
kommunale Skoletandklinikker er af Foreningen støttet
ved Pengebidrag til Anskaffelsen af
Instrumentarium. Den har foranlediget Udgivelsen af en
Skole-Vægtavle til Brug ved Børnenes
Belæring om Bet. af de naturlige Tænders Bevarelse
og har virket for i Skolernes Læsebøger at faa
optaget herom handlende Smaastykker. Et af
Foreningen udg. Flyveskrift med Titel »Pas paa
Tænderne!« er i et meget stort Antal
Eksemplarer gratis uddelt i Skolerne Landet over,
og det er blevet optaget i den af Univ.
udgivne og i de fleste andre Almanaker.
Endvidere er der rundt om i Landet afholdt
Foredrag for Folkeskolens Lærere og for
Elevernes Forældre.

Foreningen udgiver Tidsskriftet »Tandplejen«,
der udgaar med 8 tvangfri Hæfter om Aaret
og, foruden til Medlemmerne, gratis udsendes
til Folkerepræsentanter, kommunale
Autoriteter og Skolemyndigheder Landet over.
<i>Dr. med. Einar Lundsgaard.</i></chapter>

<chapter name=”Dansk Forfatterforening”>
<b>Dansk Forfatterforening,</b> stiftet 27. Novbr
1894, varetager danske Forfatteres Interesser i
Ind- og Udland, dels ved at yde Støtte og
Vejledning i Spørgsmaal vedrørende Eftertryk,
Forholdet til Forlag, Teatre, Bearbejdere o. l.,
dels ved overfor Lovgivningsmagten og
Regeringen at hævde alm. Standsinteresser.
Foreningen tæller f. T. omtr. 200, saavel
videnskabelige som skønlitterære, Medlemmer. Dens
Formænd har været: Carl Torp, Karl Larsen,
Otto Benzon, Erik Skram og (fra 1915) Sophus
Michaëlis. Foreningen raadspørges ved de
aarlige ministerielle Understøttelser til Forf., har
foranlediget Oprettelsen af et Presse-Bureau,
der sælger Medlemmernes større og mindre
Arbejder til danske Blade, virker for Forbindelser
og Beskyttelse i Udlandet, har fast Lokale og
Bibliotek og søger at forøge sin
Understøttelsesfond. Sommeren 1916 iværksatte den
Shakespeare-Festen (med Opførelse af »Hamlet«) paa
Kronborg.
<i>S. Ms.</i></chapter>

<chapter name=”Dansk fotografisk Tidsskrift”>
<b>Dansk fotografisk Tidsskrift</b> er et fagligt
Maanedsskrift, der ejes og udgives af »Dansk
fotografisk Forening« (stiftet 5. Apr. 1879). D.
f. T., der behandler alle fotografisk-tekniske og
faglige Spørgsmaal, er udkommet siden Oktbr
1879, først under Navnet »Beretninger fra Dansk
fotografisk Forening«, derefter (siden Jan. 1903)
under det nuv. Navn D. f. T. Tidsskriftet har
haft flg. Redaktører: A. E. M. Schleisner 1879
-91; Imm. Mohr 1891; F. R. Friis 1892-96; A.
Wunsch 1897-98; H. Olsen 1899-1902; Carl E.
Aagaard fra 1902.
<i>C. E. A.</i></chapter>

<chapter name=”Dansk geologisk Forening”>
<b>Dansk geologisk Forening,</b> stiftet 16. Jan.
1893, har som Formaal »at fremme Interessen
for Geologi og beslægtede Videnskaber, at knytte
deres Dyrkere nærmere sammen og særlig virke
for Udbredelsen af Kendskab til Danmarks geol.
Forhold«, hvilket søges opnaaet ved geol.
Foredrag og Ekskursioner samt ved Udgivelsen af
et Tidsskrift »Meddelelser fra Dansk geol.
Forening«, hvoraf hidtil er udkommet 4 Bd.
Medlemsantallet er c. 300.
<i>J. P. R.</i></chapter>

<chapter name=”Dansk-Hallesk Mission”>
<b>Dansk-Hallesk Mission,</b> se
<sp>Trankebar-Missionen</sp>.</chapter>

<chapter name=”Dansk historisk Forening”>
<b>Dansk historisk Forening</b> blev stiftet 14.
Febr 1839 med det Formaal at vække hist.
Interesse og fremme hist. Studier. Det af
Foreningen udgivne »Historisk Tidskrift« er ogsaa
blevet Midtpunktet for hist. Granskning i Danmark
og udgør nu i alt 47 Bd; ved Siden af det har
Foreningen tillige udg. mange særskilte
Arbejder, deriblandt saa vigtige som N. M. Petersen's
Bidrag til den danske Litteraturs Historie,
Rørdam's Universitetshistorie og Vaupell's
Skildring af den slesvigske Treaarskrig. Sin
50-aarige Bestaaen fejrede Foreningen 1889 ved at
udgive Joh. Steenstrup's »Historieskrivningen i
Danmark i 19. Aarh. (1801-63)«. Medlemmerne
modtager alt, hvad Foreningen udgiver; deres
Tal, der kort efter Foreningens Stiftelse
udgjorde 400, er nu en halv Gang større. D. h. F.
staar i Forbindelse med de historiske
Foreninger i Norge og Sverige.
<i>Kr. E.</i></chapter>

<chapter name=”Dansk historisk Fællesforening”>
<b>Dansk historisk Fællesforening</b> blev
stiftet 1909 paa Forslag af Rigsarkivar V. A.
Secher for at bringe en Samvirken i Stand
mellem de mange i den sidste Tid opstaaede
lokale hist. Foreninger dels indbyrdes, dels med
Arkiver og Museer. Foreningen afholder
Fællesmøder hvert andet Aar og udgiver siden
1914 et lille Tidsskrift: »Fortid og Nutid«.
<i>Kr. E.</i></chapter>

<chapter name=”Dansk Hund”>
<b>Dansk Hund,</b> se <sp>Hunde</sp>.</chapter>

<chapter name=”Dansk Husflidsselskab”>
<b>Dansk Husflidsselskab.</b> Ønsket om paa ny
at genoplive den i saa væsentlig Grad bortfaldne
gl. danske Husflid blev fremsat i Halvfjerdserne
af daværende Lærer i Føvling N. C. Rom. Paa
hans Initiativ stiftedes saa 18. Febr 1873 D. H.
Husfliden skulde virke moralsk paa
Befolkningen, bidrage til at skabe gode Hjem, men ved
Siden heraf ogsaa bringe økonomisk Udbytte,
og for disse Maal arbejder Selskabet ved
Afholdelsen af Foredrag og Udstillinger, ved
Udlaan og Salg af Modeller o. l., men navnlig ved
Uddannelse af Husflidslærere og -lærerinder,
alt til Støtte for de lokale Foreninger, som
Selskabet i størst mulig Udstrækning søger at
fremkalde og samle omkr. sig. Det tæller nu noget
over 150 personlige Medlemmer og over 400
Husflidsforeninger, der med deres Bestyrelser i
Spidsen hver danner en Kreds med egne Love,
hvorefter deres Maal er paa bedste Maade at
ophjælpe Egnens Husflid navnlig ved at faa
Ungdommen til flittig Arbejdsøvelse i Fritiden.
De personlige Medlemmer yder hver et
Aarsbidrag af 2 Kr. og Husflidsforeningerne hver 5
Kr., men Selskabets væsentlige Støtte er
Statens Tilskud, der, siden det 1874 første Gang
modtoges, er vokset fra 2000 Kr. til 30000 Kr.,
saaledes som det i de sidste Aar har været.
Bestyrelsen bestaar af 9, i seks Aar fungerende
Medlemmer, hvoraf de 6 vælges direkte af
Formændene for de lokale Husflidsforeninger, der
