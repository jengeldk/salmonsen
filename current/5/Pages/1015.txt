og derfra langs Grænsen for Stadens Grund ud
til Sundet). Samtidig hævedes D. helt for de
uden for den ny Linie liggende Arealer, uden
at Staten for denne Ophævelse krævede nogen
Godtgørelse af de paagældende Ejere,
hvorimod der paa Terrainet mellem
Fæstningsværkerne og den ovenangivne ny Demarkationslinie
vedblev at hvile D. overensstemmende med de
nævnte Regler i Pl. af 1824.

Efter at de gl. Fæstningsværker havde
ophørt at have Bet. som saadanne, gik D. over
til udelukkende at blive en Ret af økonomisk
Værdi for Statskassen, og i Modstrid med det
Princip, der var fulgt ved Demarkationsliniens
Indskrænkning 1852, udnyttedes denne Ret ved
L. 6. Juli 1867, der aabnede Ejerne af de paa
Sjælland liggende Grunde inden for
Demarkationslinien Adgang til D.'s Afløsning mod
Vederlag til Statskassen. I H. t. denne L.
udmeldtes en Taksations-Kommission paa 5
Medlemmer til for hver enkelt af de inden for
Demarkationslinien liggende Grunde, der ikke
tilhørte Statskassen, at taksere den
Værdiforhøjelse, som Ejendommen vilde faa ved D.'s
Afløsning. <sp>Halvdelen</sp> af denne Sum skulde
da være det Vederlag, som den Ejer, der
ønskede D. afløst, havde at betale til Statskassen,
og det enten kontant ell. gennem Udstedelsen
af en 4 % Panteobligation i Ejendommen,
uopsigelig i 25 Aar fra Statskassens Side. Hvis
imidlertid Afløsning ikke fandt Sted i Løbet af
de 5 første Aar efter Bekendtgørelsen af den
omtalte Taksation, skulde der yderligere i de
næste 5 Aar være Adgang til Afløsning efter en
paa vedk. Ejers Bekostning afholdt ny
Taksation mod Indbetaling af 60 % af den derved
udfundne Værdiforhøjelse. Efter Udløbet af
denne anden Termin af 5 Aar bemyndigedes
Regeringen til fremdeles at afløse
Indskrænkningerne paa derom indkommet Begæring, men
saaledes, at den selv fastsatte Vederlaget <sp>uden</sp>
at være bundet til <sp>nogen Grænse</sp>. Loven
fritog dog Blindeinstituttet,
Døvstummeinstituttet, Kommunehospitalet, Jernbanen og
Vandværket for at betale Vederlag for D.'s
Afløsning af de til samme hørende Arealer, saa
længe disse benyttes overensstemmende med
vedk. Institutioners Formaal. Denne Ordning
berørtes ikke af den Kontrakt af 29. Oktbr 1869,
hvorved Kbhvn's Kommune erhvervede det
<sp>Staten</sp> tilhørende Fæstningsterrain, idet
Staten udtrykkelig forbeholdt sig sine Rettigheder
over de øvrige Grunde inden for
Demarkationslinien, saaledes at Vederlaget for Byggefriheden
skulde tilflyde Statskassen.

I H. t. de nævnte Regler har saa de fleste
kbhvn'ske Grundejere mellem Voldene og
Demarkationslinien tilkøbt sig Byggefrihed.
Statskassens Indtægt herved har beløbet sig til over
3 Mill. Kr. Da Staten kan ventes at ville
forlange en meget stor Procentdel af det Beløb,
hvortil Kommissionen nu maatte ansætte
Værdien af D.'s Afløsning for de Grunde, for hvilke
Afløsning endnu ikke har fundet Sted, og da
dette Beløb kan ventes at blive stort, har de
paagældende Ejere ingen særlig økonomisk
Interesse i at faa den nuv. Tilstand forandret.
M. H. t. Holmens og Garnisons Kirkegaarde har
L. 1867 bestemt, at ingen Afhændelse af
Begravelsespladser til Eje ell. Benyttelse ud over
Aaret 1947 maa finde Sted. Der vil derfor til
den Tid ogsaa for de dertil hørende Grundes
Vedk. kunne blive Spørgsmaal om D.'s
Afløsning.

Ved L. 30. Marts 1895 og senere ved L. 30.
Septbr 1909 blev der givet Adgang til Ophævelse
af Indskrænkningen i Benyttelsen af Grundene
inden for Demarkationslinien for <sp>Fredericia</sp>
Fæstning mod Betaling af 1/3 af den
Værdiforhøjelse, som de paagældende Grunde
takseredes til at ville faa ved D.'s Ophævelse.
<i>E. T.</i></chapter>

<chapter name=”Demarteau, Gilles”>
<b>Demarteau</b> [d<sub>ö</sub>mar'to], <sp>Gilles</sp>, fr.
Kobberstikker i Crayon-Maneren (1722-76) og
Forbedrer af denne Stikart, gengav med
forbavsende Troskab Hundreder af
Rødkridtstegninger, særlig af Boucher, Cochin og Huet. D.'s
Værk bestaar af c. 730 Blade af højst forsk.
Art. Han blev 1769 Medlem af <i>Académie royale</i>.
(<sp>Litt</sp>.: <sp>A. Wittert</sp>, <i>G. D.; graveur du roi</i>
[Bryssel 1883]). - D.'s Elev og Brodersøn
<sp>Gilles Antoine D.</sp> (1750-1802) arbejdede
meget for ham og stak i Onklens Manér.
Kobberstiksamlingen i Kbhvn har af D., Fader og
Søn, c. 220 Blade.
<i>(A. Ls.). A. Hk.</i></chapter>

<chapter name=”Demas”>
<b>Demas</b> [gr. -'ma.s], en af Paulus' Ledsagere
og Medarbejdere, som senere ifølge 2. Tim. 4,
10 forlod ham »af Kærlighed til denne Verden«.
<i>J. P.</i></chapter>

<chapter name=”demaskere”>
<b>demaskere</b> (fr.), tage Masken af, afsløre,
blotte; i Militærsproget at fjerne Skjulet for en
Opstilling, f. Eks. et skjult staaende,
kampberedt Batteri, for pludselig at aabne Ilden.
<i>B. P. B.</i></chapter>

<chapter name=”Demavend”>
<b>Demavend</b> (i Oldtiden <i>Jasonius Mons</i>),
højeste Top i Elburs-Bjergene i det nordlige
Persien, 5670 m, en udslukt Vulkan, hvis
Krater dog endnu udsender Svovldampe. Den
regelmæssig kegleformede Top hæver sig mere
end 3000 m frit over de omliggende Bjerge.
Snegrænsen ligger paa Nordsiden 4300 m o. H.
Selve Krateret er bestandig i hele sin
Udstrækning fyldt med Sne af en ejendommelig
blaagrøn Farve. Flere Gletschere skyder sig ned
ad Bjergets Sider, en endog til en Dybde af
2900 m. Fl. St. baade paa Skraaningerne og ved
Foden findes varme Kilder.
<i>M. V.</i></chapter>

<chapter name=”Dembea”>
<b>Dembea</b> [ell. 'dembea?], den nordlige Del
af Landskabet Amhara i Abessinien N. f. Tana-
ell. Dembea-Søen, et frugtbart Højland, til Dels
opdyrket, til Dels optaget af Faaregræsgange.
Hovedstaden er Gondar.
<i>C. A.</i></chapter>

<chapter name=”Dembia”>
<b>Dembia,</b> Flod i Vestafrika, Fransk Guinea,
opstaar af Kokrima og Kokulo i Futa Dschalon
S. f. Labé og udmunder i Sangareah-Bugten af
Atlanterhavet.
<i>C. A.</i></chapter>

<chapter name=”Dembinski, Henryk”>
<b>Dembinski</b> [dæm'bin<sub>j</sub>sk<sub>i</sub>], <sp>Henryk</sp>, polsk
General, f. 16. Jan. 1791, d. 13. Juni 1864. I den
fr.-polske Hær deltog han i Felttoget i Rusland
1812, hvor han paa Valpladsen ved Smolensk
af Napoleon forfremmedes til Kaptajn. 1813
kæmpede han ved Leipzig og vendte 1815
tilbage til Polen. Under den polske Opstand
udmærkede han sig i Slaget ved Grochow og
