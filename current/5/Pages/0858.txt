en permanent Udstilling af
Undervisningsmateriel samt ved Specialudstillinger; c) ved i
Provinserne at lade afholde Udstillinger med
Foredrag om Skolemateriel. Den hist. Samling af
Skolemøbler, Undervisningsmidler, Lærebøger,
Protokoller, Dokumenter o. s. v. er i stadig
Vækst. - Mus. har udg.: <sp>Chr. L. Thuren</sp>,
»Tegninger til Bygninger for Almueskoler paa
Landet« (1892); <sp>Fr. Thomassen</sp>,
»Fortegnelse over dansk pædagogisk Litt.« (1896);
<sp>Samme</sp>, »Skolestuens Udstyr« (3. Opl. 1913).
(<sp>Litt</sp>.: <sp>R. C. Mortensen</sp>, »D. S.« [1902];
aarlige Beretninger siden 1900-01; <sp>Fr.
Thomassen</sp>, »Om Regneapparater i D. S.« [1905];
<sp>Samme</sp>, »D. S. gennem 25 Aar. 1887-1
Marts 1912« [1912]; <sp>Samme</sp>, »Skolemuseerne
og de pædagogiske Biblioteker« [1915]).
<i>Fr. Th.</i></chapter>

<chapter name="Dansk Skovforening">
<b>Dansk Skovforening,</b> stiftet 25. Septbr 1888,
har til Formaal at »fremme Skovbruget og de
dertil knyttede Virksomheder«; Stemmeret har
kun de Medlemmer, som enten besidder mindst
11 ha Skov ell. med administrativ
Selvstændighed bestyrer Skov. Foreningen bestaar af 4
Afdelinger (Jylland, Fyn, Sjælland,
Lolland-Falster), hver med sin Bestyrelse, og ledes af en
Fællesbestyrelse. Medlemstallet er f. T. (1916)
c. 400, som repræsenterer langt den største Del
af Danmarks Skovareal. Ved talrige Møder,
dels begrænsede til den enkelte Afdeling, dels
fælles for dem alle, har D. S. søgt at udbrede
Kendskab til Skovbrugets Teknik og Økonomi.
Foreningens største Bet. ligger dog i at hævde
Skovbrugets Interesser udadtil og at sikre et
godt Forhold indadtil mellem Skovejer og
Skovbestyrer. Fra og med 1916 udgiver Foreningen
et Tidsskrift.
<i>C. V. P.</i></chapter>

<chapter name="Dansk Sløjdforening">
<b>Dansk Sløjdforening,</b> stiftet 26. Febr 1886,
har som Maal at bringe Sløjd ɔ: Haandgerning
afpasset efter Opdragelsens Krav, ind i Skole
og Hjem. Foreningen virker saaledes væsentlig
for at gøre Opdragelsen mere sund og alsidig
samt for at give de unge Respekt og Sympati
for det legemlige Arbejde. Den har Sæde i
Kbhvn; foruden Medlemskontingentet har den
som sin væsentlige Støtte et Statstilskud, der
første Gang modtoges 1886 med 5700 Kr, men
1915 udgør 30000 Kr. Det anvendes navnlig til
Gavn for Sløjdundervisningen i alle
Skolearter Landet over. Foreningen virker ogsaa
ved Foredrag og Skrifter, f. Eks. dens fyldige
Aarsberetninger, siden 1910 i »Meddelelser fra
Sløjdlærerforeningen«, men navnlig ved at støtte
en Sløjdlærerskole i Kbhvn og dennes Elever
(ɔ: Lærere og Lærerinder) under deres
Uddannelse. Skolen, ligesom al Sløjdvirksomhed i
Danmark, tilses af Sløjdinspektør Aksel
Mikkelsen, Bæreren af Sløjdbevægelsen i Danmark.
Siden dens Oprettelse er der ved den i alt
oplært c. 14000 Lærere og Lærerinder, hvoraf
en Del fra Udlandet, og som for største Parten
har gennemgaaet 2 à 3 Kursus. I
Sommerkursus'et 1915 havde Skolen 181 Elever.
Foreningen viste sin Virksomhed paa den nordiske
Udstilling i Kbhvn 1888, men den har tillige
deltaget i Udstillingerne i Hamburg (1889 og
1913), Paris (1889 og 1900), Chicago (1893) og
Sthlm (1897) og har med Tilslutning udstillet
en Række efter Skolehensyn formede
Værktøjer og Modeller, »det danske Sløjdsystem«,
sammen med de fra Skolen udgaaede Forslag
til rigtige Arbejdsstillinger (se »D. S.'s
Modeltegninger« ved Aksel Mikkelsen, 1. og 2. Udg.,
og »Arbejdsstillinger for Sløjdskoler. Et
Forsøg af Aksel Mikkelsen«).
<i>Fr. Th.</i></chapter>

<chapter name="Dansk Sundhedstidende">
<b>Dansk Sundhedstidende</b> er et Tidsskrift,
der begyndte at udkomme 1896, og som optager
populær-hygiejniske Artikler. Det kaldte sig
opr. Blad for Hjemmet, men var tillige Organ
for de kommunale hygiejniske Interesser. 1903
-10 var det Organ for Foreningen til
Skolehygiejnens Fremme, men derefter udskiltes
indtil 1913 en særlig skolehygiejnisk Afdeling
med selvstændig Redaktion. C. Lorentzen, der
sammen med T. M. Trautner og J. Carlsen,
udgjorde den opr. Redaktion, er nu
Hovedredaktør, bistaaet af en større Kreds af faste
Medarbejdere.
<i>J. S. J.</i></chapter>

<chapter name="Dansk Tandlægeforening">
<b>Dansk Tandlægeforening.</b> Den første
samlede Optræden fra Tandlægernes Side fandt
Sted Febr 1871, idet 30 Tandlæger - c. 2/3 af
de daværende Tandlæger - henvendte sig til
Justitsministeriet om at tilvejebringe bestemte
Regler for Adgang til og Udøvelse af
Tandlægevirksomhed, om hvilken Sag en af Ministeriet
1865 nedsat Kommission s. A. havde afgivet
Betænkning. Forhandlingerne herom gav som
Resultat til den ene Side Justitsministeriets
Bekendtgørelser af 1. og 3. Marts 1873 angaaende
Tandlægeeksamen og Betingelserne for Udøvelse
af Tandlægevirksomhed og til den anden Side
Dannelsen af D. T. 7. Novbr 1873. Foreningens
første Formand var Vald. Nielsen. Juni 1881
rekonstrueredes Foreningen af V. Haderup,
som ledede Foreningens Arbejde for en
Forbedring af Tandlægeundervisningen, der førte
til Oprettelsen af Tandlægeskolen 1888. 1902
tilstillede Foreningen Kultusministeriet et
Forslag til en Reform af Tandlægeundervisningen,
hvilket førte til Nedsættelsen af en
Kommission, der 1905 afgav Betænkning, og paa
Grundlag af denne, samt foranlediget ved et af D. T.
1907 oprettet tekn. Institut, blev
Tandlægeskolen i de flg. Aar omdannet til en hele
Tandlægeundervisningen omfattende moderne
Anstalt, paa Højde med vore Nabolandes.
Foreningen har senere været medvirkende i
Forarbejderne angaaende Loven af 25. Febr 1916
om Udøvelse af Tandlægevirksomhed og i
Arbejdet for Skoletandkliniksagen. D. T. bestaar
nu af 8 Kredsforeninger med i alt c. 350
Medlemmer med en Hovedbestyrelse, Formand H.
Stürup, Odense (valgt 1915); den udgiver
»Tandlægebladet«, Redaktør: E. Haderup, og »Dansk
Tandlægeforenings Meddelelser«.
<i>E. H-p.</i></chapter>

<chapter name="Dansk Telegrafforening">
<b>Dansk Telegrafforening,</b> stiftet 6. Decbr
1898, Organisation for Telegraftjenestemænd i
8.-23. Lønningsklasse (de øverste Klasser).
D. T.'s Formaal er Forbedring af
Telegraftjenestemændenes Arbejds- og Lønningsvilkaar.
Saa godt som alle Telegraftjenestemænd er
Medlemmer af D. T., hvis Medlemstal er c. 1000
(1916). D. T. er Medlem af Civiletaternes
Centralorganisation (s. d.). Den udgiver »Dansk
Telegraftidende« (s. d.).
<i>M. G.</i></chapter>

<chapter name="Dansk Telegraftidende">
<b>Dansk Telegraftidende,</b> udkom første Gang
Jan. 1899, Organ for Dansk Telegrafforening,
udgives den 10. i hver Maaned i tospaltet
Oktavformat. Omhandler fag-tekn. og
