derfor med Held arbejde for Tolerance mod
Protestanterne. (<sp>Litt</sp>.: <sp>Hugues</sp>, <i>A. C.</i> [2. Udg.;
Paris 1872]; <sp>Höhle</sp>, »Wiederaufrichtung der
franz. rel. Kirche durch A. C.«, I [Bautzen
1886]).
<i>H. O.</i>
</chapter>

<chapter name="Court, Joseph Désiré">
<b>Court</b> [ku.r], <sp>Joseph Désiré</sp>, fr. Historie-
og Portrætmaler, f. i Rouen 1797, d. 23. Jan.
1865, var Elev af Gros. Med Billedet »Cæsar's
Død«, udstillet 1827 og optaget i
Luxembourg-Ssmlingen, gjorde han megen Lykke; hans
behagelige Teknik, ferme Pensel, virkningsfulde
Kolorit i Forbindelse med hans Elasticitet over
for Publikums Fordringer gjorde ham snart til
en meget søgt, men ret overfladisk Maler. Som
mange andre Kunstfæller mere sløvede end
øvede han sine Evner paa de store hist.
Opgaver, der blev ham stillede til det hist. Gal. i
Versailles (»Ludvig Filip underskriver
Proklamationen« etc.). Han malede en Del elegante
Portrætter. I Anledning af Christian VIII's
Kroning blev han indkaldt til Danmark for at male
Kongen og Dronningen. Disse Portrætter
(Brystbilleder) ses nu i det nationalhistoriske Mus.
paa Frederiksborg Slot.
<i>A. Hk.</i>
</chapter>

<chapter name="Court, de la, Pieter">
<b>Court</b> [ku.r], <sp>de la</sp> (<sp>Delacourt</sp>), <sp>Pieter</sp>,
holl. økonomisk Forf. (1618-85), virkede i
Leyden som Købmand, indtil han efter Jan de Witt's
Mord (1672) nedsatte sig i Amsterdam. Mest
Opsigt bl. hans Skrifter vakte »Interest van
Holland of de Gronden van Hollands Welvaren«
(1662); en stærkt udvidet Omarbejdelse af dette
Værk er »Aanwijzing der heilsame politike
Gronden en Maximen etc.« (1669, overs. til Tysk
1670, til Fransk under Titel <i>Mémoires de Jean
de Witt</i>, 1709). C. er Frihandler; han
bekæmpede energisk Lav, Gilder og Monopoler,
navnlig de ind. Kompagniers. (<sp>Litt</sp>.:
<sp>Laspeyres</sp>, »P. de la C.'s Schriften« [i Tübinger
»Zeitschrift für die gesammte Staatswissenschaft«,
1862]).
<i>K. V. H.</i>
</chapter>

<chapter name="courtage">
<b>courtage</b> [fr. kur'ta.з, eng. 'kå.<sub>ə</sub>t<sub>i</sub>dз], se
<sp>Kurtage</sp>.</chapter>

<chapter name="Courtelary">
<b>Courtelary</b> [kurt<sub>ö</sub>la'ri], Flække i schweizisk
Kanton Bern i Val St-Imier, 726 m o. H., ved
Banelinien Sonceboz-Chaux de Fonds, har
Stenbrud og Fabrikation af Ure. (1910) 1332, mest
fr. Indb.
<i>G. Ht.</i>
</chapter>

<chapter name="Courteline, Georges">
<b>Courteline</b> [kurt<sub>ö</sub>'lin], <sp>Georges</sp>, egentlig
<sp>Georges Moinaux</sp>, fr. Forf., f. 1861 i
Tours, studerede Jura og begyndte med nogle
fortræffelige Militærhumoresker: <i>La vie de
casérne</i>. <i>Les gaîtés de l'escadron</i> (1886), efterfulgt
af fl. lgn. Bd, deriblandt <i>Le train de 8 h. 47</i>
(1888, illustr. Udg. 1909). 1893 gjorde han Lykke
med Novellen <i>Boubouroche</i>, som han straks
efter dramatiserede - en underfundig og
straalende Satire paa forelskede Narres Lettroenhed
(opf. 1906 paa Folketeatret i Kbhvn). Af hans
smaa aandfulde, vittige og muntre Stykker kan
fremdeles nævnes: <i>Un client sérieux</i> (1896), der
skaffede det lille <i>Teater Le Carillon</i> en stor
Succes, <i>Hortense, couche-toi!</i> (1897), <i>Les Boulingrin</i>
(1898), <i>Théodore cherche des allumettes</i> (1898),
<i>L'article 330</i> (1901), <i>La paix chez soi</i> (1903,
1906 optaget af <i>Théâtre français</i>), <i>La conversion
d'Alceste</i> (1905, Efterspil til Molières
<i>Misanthrope</i>), <i>J'en ai plein le dos de Margot</i> (1909,
med Pierre Wolff) o. fl. (<sp>Litt</sp>.: <sp>Roger Le
Brun</sp>, <i>G. C.</i> [1906]).
<i>S. Ms.</i>
</chapter>

<chapter name="Courtenay, gl fr. Adelsslægt">
<b>Courtenay</b> [kurt<sub>ö</sub>'næ], gl fr. Adelsslægt, der
fik sit Navn af den lille By Courtenay
(<i>Curtenacum</i>) i Dept Loiret, hvor Slægtens første
kendte Mand, Hutto, ved Aar 1000 opførte en
fast Borg. Den deltog ivrig i Korstogene, i hvis
Kampe hans Sønnesøn, Josselin II C., vandt stor
Berømmelse og efter mange Eventyr erhvervede
Lenet Tiberias og Grevskabet Edessa, der
imidlertid gik tabt under hans Søn og Efterfølger
af samme Navn (1144). En anden Gren af
Slægten drog med Vilhelm Erobreren til England,
hvor den uddøde i 16. Aarh. I Frankrig blev
Elisabeth C. gift med Ludvig VI's yngste Søn,
Peter, og fra dem nedstammer den yngre Linie,
der ved Arv og Slægtskabsforbindelse skaffede
sig meget betydelige Besiddelser. Deres Søn,
Peter II C., var gift med en Søster til Kejser
Balduin I og blev 1216 valgt til byzantinsk Kejser,
men fangedes og dræbtes undervejs. Hans
Hustru Jolanthe styrede dog med megen Dygtighed
Riget, der senere gik over til Sønnerne Robert
(1219-28) og Balduin (1237-61), under hvem
det lat. Kejserdømme gik til Grunde. Paa
Mandssiden uddøde denne Linie 1285; men gennem
Catharina C., der ægtede Karl af Valois,
forplantedes Slægten videre. I 17. Aarh. søgte fl. af
dens Efterkommere at gøre deres Rettigheder
som Descendenter af Ludvig VI gældende, men
de opnaaede kun Tilladelse til at optage de 3
Lillier i deres Vaaben. Den mandlige Linie
uddøde 1730.
<i>(M. M.). J. L.</i>
</chapter>

<chapter name="Courtens">
<b>Courtens</b> [flamsk 'kå^urt<sub>ə</sub>ns ('kur-?), fr. kur'tã],
<sp>François</sp>, belg. Maler, f. 14. Febr 1854 i
Termonde. C., der især virker i Bryssel, er en
glimrende malerisk Begavelse, og opnaar med
sin pastose, brogede Farvepaalægning udsøgte
Lys- og Luftvirkninger. Han maler især
Landskaber (»Landskabets Rubens«), Dyr- og
Genrebilleder: »Hyacintmark« (Ny Pinakotek i
München), »Hede i Storm«, »Guldregn«, »Vand
mellem Træer« (udstillet 1897 i Kbhvn paa den
internationale Kunstudstilling) o. s. fr. (<sp>Litt</sp>.:
<sp>Vanzype</sp>, »C.« [Bryssel 1908]; <sp>Ruhemann</sp>,
»C.« [Bryssel 1909]).
<i>A. Hk.</i>
</chapter>

<chapter name="Courthézon">
<b>Courthézon</b> [kurte'zå], By i det sydlige
Frankrig, Dept Vaucluse, ligger 6 km N. f.
Bédarrides ved Banen fra Lyon til Marseille og
har c. 2100 Indb. C. har gl. Mure og Taarne og
driver Silkeavl samt Tilvirkning af Papir og
Lærred.
<i>G. Ht.</i>
</chapter>

<chapter name="Courthope, William John">
<b>Courthope</b> ['kå.<sub>ə</sub>tho<sub>u</sub>p], <sp>William John</sp>,
eng. Litteraturhistoriker, f. 1842 ved Lewes
(Surrey) og studerede i Harrow og Oxford. Han
har skrevet Artikler til <i>Quarterly Review</i> og
grundede <i>The National Review</i>, hvis Redaktør
han var til 1887. 1884 udgav han en Biografi af
Addison (i Serien <i>English Men of Letters</i>), 1885
<i>The Liberal Movement in English Literature</i>.
Sammen med <sp>Elwin</sp> besørgede han en
fortræffelig Udg. af Pope i 10 Bd, hvortil han
skrev en Levnedsskildring af Digteren (1889).
En omfattende <i>History of English Poetry</i>
paabegyndt 1895, sluttet 1909.
<i>(C. K.). I. O.</i>
</chapter>

<chapter name="courtier">
<b>courtier</b> [kur't<sub>i</sub>e], fr. Betegnelse for
Varemægler. Heraf Navnet Kurtage (s. d.) for
Mæglergebyr. Se i øvrigt <sp>Mægler</sp>.
<i>(E. M.). C. Th.</i>
</chapter>
