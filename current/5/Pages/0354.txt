1846 sendtes han i en særlig Mission til Tibet,
hvorpaa han 1858 blev Overingeniør i de ind.
Nordvestprovinser, 1861 Generalmajor; 1870
blev C. Generalinspektør over de hist. og arkæol.
Mindesmærker i Indien, fra hvilken Stilling han
1885 trak sig tilbage og vendte hjem til
England. C. havde tidlig begyndt at studere Indiens
Oldtid og dens Minder; 1846 udgav han: <i>Essay
on the Arian order of architecture</i>; 1854 <i>The
Bhilsa topes</i> og <i>Ladak, physical, statistical and
historical</i>; 1871 <i>Ancient geography of India I:
The Buddhist period</i>. S. A. begyndte han
Udgivelsen af <i>Archæological Survey of India</i>,
hvoraf der udkom 23 Bd samt en Indeks af V. Smith
(Calcutta 1871-1887); 1878 udgav C. 1. Bd af
<i>Corpus inscriptionum Indicarum</i> (indeholdende
især Indskrifterne fra Kong Açoka [s. d. og
<sp>indiske Indskrifter</sp>]), og endelig 1879 det
epokegørende Pragtværk <i>The Stupa of Bharhut,
a Buddhist Monument, ornamented with
numerous sculptures illustrative of Buddhist legend
and history</i>, indeholdende bl. a. pragtfulde
Gengivelser af de talrige Relieffer, af hvilke mange
er Illustrationer til de buddhistiske
Jataka-Fortællinger, tilligemed alle de derpaa fundne
Indskrifter. - En Broder til C., <sp>Joseph C.</sp>, er
Forf. af <i>History of the Sikhs</i>.
<i>D. A.</i></chapter>

<chapter name="Cunningham, 1) Allan, 2) Peter C.">
<b>Cunningham</b> ['kan<sub>i</sub>ŋ<sub>ə</sub>m], 1) <sp>Allan</sp>, skotsk
Forf. (1784-1842), var Søn af fattige Forældre
og blev 11 Aar gl sat i Murerlære. Han læste
imidlertid selv med megen Flid, og da han 1810
kom til London, begyndte han at skrive for <i>The
Literary Gazette</i>, <i>The London Magazine</i> og <i>The
Athenæum</i>. Han udgav efterhaanden en lang
Rk. af Bøger: Skuespil, Romaner og Sange,
hvilke sidste er iblandt de bedste skotske Arbejder
af denne Art. Han er ligeledes Forf. til et stort
biografisk Værk: <i>Lives of Eminent British
Painters, Sculptors and Architects</i> (5 Bd) samt
<i>A Life of David</i> Wilkie og har besørget en
Udgave af Burns med Biogr. af Digteren. Hans
<i>Poems and Songs</i> blev udgivne af <sp>Peter C.</sp>
1847. En Levnedsskildring af ham er givet af
David Hogg 1875. 2) <sp>Peter C.</sp>, ovenn.'s Søn
(1816-69), blev opdraget i Christs Hospital og
beklædte senere forsk. Embedsstillinger. Han har
skrevet <i>Handbook of London</i> (2 Bd 1849, 2.
Udgave i 1 Bd 1850), <i>Life of Drummond of
Hawthornden</i>, <i>Life of Inigo Jones</i>, <i>Modern London</i>,
<i>Memoir of J. M. W. Turner</i>, <i>The Story of Nell
Gwynne</i> samt udg. <i>The Songs of England and
Scotland</i>, <i>Campell's Specimens of the English
Poets</i> samt forsk. ældre Forfatteres Værker
(Goldsmith, Johnson, Massinger) og Horace
Walpole's Breve.
<i>(C. K.). I. O.</i></chapter>

<chapter name="Cunningham, John">
<b>Cunningham</b> ['kan<sub>i</sub>ŋ<sub>ə</sub>m], <sp>John</sp>, skotsk
Adelsmand, Øverstbefalende paa den af Kong
Christian IV 1605 udsendte Ekspedition for at
genopdage Grønland. Ekspeditionen bestod af
Skibene »Trost«, »Løven« og »Katten«. C. var
om Bord paa »Trost«, paa hvilket Skib ogsaa
befandt sig Lodsen James Hall, der var kendt i
de grønlandske Farvande og derfor til Dels var
den egl. Leder. »Trost« og »Katten« kom ind til
Grønlands Vestkyst paa 66 1/2° n. Br. i en Fjord,
som kaldtes Kong Christian's Fjord, af
Grønlænderne kaldet Itivdlek. Et højt kendeligt Fjeld
paa Nordsiden af denne Fjord kaldtes Mount
Cunningham (grønlandsk: Kakatsiak, 1020 m
højt). Hall undersøgte og kortlagde Kysten N.
efter til Brade Ranson's Fjord (grønlandsk:
Atanek) paa 68° n. Br. En Fjord omtr. midt paa
denne Strækning kaldtes af Hall for
Cunningham Fjord. C. tog Landet i Besiddelse i Kongens
Navn. »Løven« kom til Land sydligere. Alle
Skibe vendte tilbage samme Efteraar efter at
have haft Forbindelse med Beboerne. C. kaldtes
sædvanligvis i Danmark og Norge Hans König
og skrev sig »til Gjerdrup« (i det vestlige
Sjælland). Efter at have tjent som kgl.
Skibshøvedsmand til 1619, blev han Lensmand paa
Vardøhus til 1651 og døde snart efter.
<i>G. F. H.</i></chapter>

<chapter name="Cunningham, William">
<b>Cunningham</b> ['kan<sub>i</sub>ŋ<sub>ə</sub>m], <sp>William</sp>, skotsk
Socialøkonom og Gejstlig, f. i Edinburgh 29.
Decbr 1849, blev <i>Dr. of Science</i> 1876, men
betraadte den gejstlige Bane og fik 1885
Doktorgraden i Teologi med et Skrift om <i>S. Austin
and his place in the History of Christian Thought</i>
(1886). Imidlertid var han slaaet ind paa
socialøkonomiske og hist. Studier og var 1884-91
Docent i Englands økonomiske Historie i
Cambridge, ved hvis Univ. han indførte dette Fag.
Hans Hovedværk er: <i>The Growth of English
Industry and Commerce</i> (2 Bd, 1882; 4. betydelig
forøgede Udg. 1905-06), hvilket med stor
Lærdom og i fængslende Fremstilling omhandler
de praktisk økonomiske Forhold i deres
Samspil med den alm. Kulturudvikling. Bl. hans
øvrige Skr er at mærke: <i>Politics and Economics</i>
(1885), <i>The Use and Abuse of Money</i> (1891),
<i>Modern Civilisation in some of its Economic
Aspects</i> (1896) og en fortræffelig Oversigt over
den vestlige Kulturverdens økonomiske
Udvikling <i>Western Civilisation in its Economic Aspects</i>
(2 Bd, 1898-1900) samt <i>Christianity and
Economic Science</i> (1914). C. var 1891-97 Prof. i
Socialøkonomi ved Kings College i London; 1899
holdt han efter Indbydelse en
Forelæsningsrække ved Harvard Univ. i Amerika. Han har
hele Tiden tillige virket i gejstlig Stilling, var
1887-1908 Hjælpepræst ved Great St Mary's
Kirken i Cambridge og blev 1907 udnævnt til
Ærkediakon i Ely.
<i>K. V. H.</i></chapter>

<chapter name="Cuntis">
<b>Cuntis</b> ell. <sp>Cáldas de C.</sp>, lille By i den
sp. Prov. Pontevedra, 12 km fra Byen af dette
Navn. Der findes talrige tempererede og hede
Svovlnatriumskilder (20°-60°), Vandet benyttes
til Drikke- og Badekure, og Badestedet søges
især for reumatiske Lidelser og
Hudsygdomme.
<i>E. F.</i></chapter>

<chapter name="Cuoco, Vincenzo">
<b>Cuoco</b> ['k<sub>u</sub>åko], <sp>Vincenzo</sp>, ital. Forfatter
(1770-1823). Som Sagfører i Neapel blev han
1799 arresteret og forvist p. Gr. a.
Republikanisme; han gik til Frankrig og derpaa til Milano,
hvor han under den cisalpinske Republik
redigerede <i>Giornale italiano</i>. 1806 kom han tilbage
til Neapel og fik under det fr. Regimente Sæde
i Landets øverste Domstol og Finansernes
Overbestyrelse, hvilke Embeder ikke fratoges ham
ved Bourbon'ernes Genindsættelse 1815; men
Aaret derpaa blev C. sindssyg, og han tilbragte
sine sidste Aar i uhelbredeligt Vanvid. Ved to
Skr skaffede C. sig et overordentlig anset
Forfatternavn i sit Fædreland. Det ene var <i>Saggio
storico sulla rivoluzione di Napoli</i> (2. forøgede
Udg. 1806), en interessant og livlig Skildring af
