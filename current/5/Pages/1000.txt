<i>45.</i> Akanthossøjle, kronet af en Gruppe af tre
dansende Kvinder, der traadte frem mellem
Benene af en stor Trefod af Bronze,
fremragende Kunstværk fra 4. Aarh. f. Kr. - <i>46.</i>
Votivgaver (Trefødder, Nike) fra Tyrannerne Gelon
og Hieron i Syrakus, Beg. af 5. Aarh. f. Kr. -
<i>47.</i> Apollon-Kolos, viet af Grækerne efter Slaget
ved Salamis (480). - <i>48.</i> Byen Akanthos'
Thesauros. - <i>49.</i> Helligdom for den thessaliske
Stammeheros Neoptolemos, Achilleus' Søn, der
efter Sagnet var dræbt og laa begravet i D. -
<i>50-52.</i> Bygninger og Anlæg, der skyldes
Thessalerne og slutter sig til Neoptolemos' Heroon
(Nr. 49). Paa det store Fodstykke i 51 stod 9
for største Delen bevarede Marmorstatuer af
thessaliske Fyrster (fra c. 340 f. Kr.). - <i>53.</i>
Knidiernes Lesche (Forsamlingshus): i Midten
et aabent Rum, derom paa alle fire Sider en
Søjlehal med Vægmalerier af Polygnotos, der i
Oldtiden nød Verdensry (udført c. 450 f. Kr.):
til venstre Odysseus' Besøg i Underverdenen
(Nekyia), til højre Trojas Undergang
(Iliupersis). Af Billederne er intet bevaret. - <i>54.</i>
Kilden Kassotis, et Bassin, der fik Tilløb fra en
Kilde N. for Helligdommen, og hvorfra Vandet
atter strømmede ind i Templets Adyton (40).
- <i>55-57.</i> Thesauroi e. l. Bygninger. - <i>58.</i>
Firspand af Bronze, c. 475 f. Kr. viet af Polyzalos,
Broder til Tyrannerne Gelon og Hieron i
Syrakus. Gruppen blev ødelagt af Fjeldskredet 373
f. Kr. og Dele af den dækkede af saa meget
Ral, at man i Oldtiden har opgivet at
grave den frem, deriblandt Vognstyreren, vel
det betydeligste af alle Kunstværker, som
fandtes ved Udgravningen (se
<sp>Billedhuggerkunst</sp>, Tavle VI). - <i>59.</i> Søjlehal med
en stor Bronzegruppe af Lysippos og Leochares,
forestillende Alexander den Store, der paa en
Jagt ved Susa angribes af en Løve, og Krateros,
som iler til Hjælp. - <i>60.</i> Teater til Festspillene,
bygget i 4. Aarh. f. Kr. og siden fl. Gange
restaureret. Prosceniet bar Reliefbilleder af
Herakles' Kampe fra 1. Aarh. f. Kr. (<sp>Litt</sp>.:
<sp>Pausanias</sp> X 6-33. Hovedværket om
Udgravningerne: <i>Fouilles de Delphes</i>, begyndt
1902, endnu ikke afsluttet. Afh. af <sp>Pomtow</sp>, især i
»Klio«, »Berliner philol. Wochenschrift«, 1911
-12, og »Philologus«, 1912, o. a. Kortfattede
Oversigter af Luckenbach (Olympia und Delphi, 1904),
<sp>Bourguet</sp>, <i>Les ruines de Delphes</i> (1914) i
<sp>Fougères</sp> <i>Grèce</i> o. a. nyere
Rejsehaandbøger).
<i>C. B.</i>
</chapter>

<img>Fig. 5. Apollon-Templets Ruiner (set fra Vestenden).</img>

<chapter name="Delfosse, Auguste">
<b>Delfosse</b> [dæl'fo.s], <sp>Auguste</sp>,
belg. Politiker (1801-58), Advokat i Liège, blev
1840 Medlem af Repræsentanternes Kammer
og var en af Lederne for det liberale
Parti i Kampen mod det klerikale
Ministerium de Theux, men afslog 1847 den
Ministerpost, som tilbødes ham efter Sejren. Han
var 1847-52 en af Næstformændene og 1852-55
Formand i Kamret, og det skyldtes til Dels
hans Indflydelse, at den republikanske
Strømning fra Frankrig 1848 ikke vandt Indgang i
Belgien. 1857 kæmpede D. kraftig mod Loven
om de velgørende Stiftelser, men afslog paa ny
Tilbud om at indtræde i Regeringen. Da han
12. Febr 1858 i Sindsforvirring tog Livet af sig,
fulgtes hans Lig til Graven af 100000
Mennesker.
<i>E. E.</i>
</chapter>

<chapter name="Delfrugt">
<b>Delfrugt</b> (<sp>bot</sp>.) kaldes hver den mindste Del,
hvori en Spaltefrugt deles ved Frugtbladenes
Adskillelse fra hverandre. Eksempler:
Skærmplanterne har 2 D., Læbeblomstrede 4, Katost
talrige. Overalt har D. Karakteren af en Nød.</chapter>

<chapter name="Delfshaven">
<b>Delfshaven</b> ['dælfsha.f<sub>ə</sub>n], By i Holland, blev
1886 indlemmet i Rotterdam.</chapter>

<chapter name="Delft">
<b>Delft,</b> By i Kongeriget Holland, Prov.
Sydholland, ligger ved den kanaliserede Flod Schie,
9 km SSØ. f. Haag og ved Jernbanen
Rotterdam-Amsterdam. (1913) 34909 Indb. Det er en
gammeldags, rolig og typisk holl. By,
gennemskaaret af Kanaler, hvis Bredder prydes af
Træer. Prinsenhof, der nu rummer Vilhelm af
Oranien-Mus., var opr. et Kloster, men blev
1575 Residens for Greverne af Oranien; her
blev Vilhelm den Tavse snigmyrdet 10. Juli
1584. Paa Raadhuset (opført 1618) findes en
værdifuld, gl Malerisamling. I den gotiske
»gamle Kirke« (fra 1476) er der Mindesmærker
