med Levnedsbeskrivelserne af Zeuxis,
Parrhasios, Apelles og Protogenes (Firenze 1667).
<i>(E. G.). E. M-r.</i></chapter>

<chapter name=”Datia”>
<b>Datia</b> ['da.tia. ell. 'dat<sub>i</sub>a] (<sp>Dattiah</sp>),
indobritisk Vasalstat, Bandelkhand, Centralindien,
med (1911) 154603 Indb.
<i>M. V.</i></chapter>

<chapter name=”datio in solutum”>
<b>datio in solutum,</b> romerretligt Udtryk for,
at en Skyldner frigør sig for sin Forpligtelse
ved med Kreditors Samtykke i St f. selve den
skyldige Ydelse at erlægge noget andet.
<i>E. T.</i></chapter>

<chapter name=”Datis”>
<b>Datis,</b> en fornem Meder, der 490 f. Kr.
udsendtes af Dareios I for at udføre den store
Konges Hævnplaner mod Athen og Eretria.
Sammen med Kongens Brodersøn, Artafernes,
sejlede han tværs over Ægæerhavet, hvis Øer
blev betvungne, og landede ved Marathon.
Efter at Perserne her var blevet slagne af
Athenæerne under Miltiades, søgte D. endnu at
overrumple Athen fra Søsiden, men da det
mislykkedes, maatte han opgive Toget.
(<i>(M. M.). H. H. R.</i></chapter>

<chapter name=”Datisca”>
<b>Datisca,</b> se <sp>Datiscaceæ</sp>.</chapter>

<chapter name=”Datiscaceæ”>
<b>Datiscaceæ,</b> liden Fam. af tokimbladede og
frikronede Planter (Ordenen <i>Parietales</i>), Træer
ell. fleraarige Urter i tropiske Egne. Kun 3
Slægter med 5 Arter. <i>Datisca</i> L., fleraarige
Urter af en mærkelig habituel Lighed med
Hampen, Bladene er spredte og dybt indskaarne,
trefingrede ell. uligefinnede med lancetdannede
og savtakkede Afsnit. Tvebo. De uanselige
Blomster sidder i lange akslignende Stande og
har 4-9 smaa Bægerflige, men mangler Krone;
i Hanblomsterne findes 8-mange Støvblade med
meget korte Traade, og de oversædige
Hunblomster har 3-5 traadformede Grifler samt
en enrummet Frugtknude. Frugten er en
tyndvægget Kapsel, der aabner sig oventil ved
Griflernes Grund. 2 Arter. <i>D. cannabina</i> L. har
hjemme i Vestasien og gaar til det nordlige
Indien. Her anvendes de bitre Stoffer, som
findes i Planten, til Lægemidler mod forskellige
Sygdomme. Rødderne indeholder et gult
Farvestof, der benyttes til Silkefarvning. <i>D.
cannabina</i> dyrkes i danske Haver som Prydplante.
<i>A. M.</i></chapter>

<chapter name=”Datiscetin”>
<b>Datiscetin,</b> se <sp>Datiscin</sp>.</chapter>

<chapter name=”Datiscin”>
<b>Datiscin,</b> et Glykosid, der forekommer i
Roden af <i>Datisca cannabina</i>, som i Lahore
benyttes til Gulfarvning af Silke. D. danner
glinsende Blade, letopløselige i Alkohol, men
meget tungopløselige i Æter. Ved Smeltning med
Kaliumhydroxyd giver D. Salicylsyre, ved
Indvirkning af koncentreret Salpetersyre
Pikrinsyre og Oksalsyre; ved Kogning med
fortyndede Syrer spaltes D. i en Sukkerart og
<sp>Datiscetin</sp>, C<sub>15</sub>H<sub>12</sub>O<sub>6</sub>, der krystalliserer i
lysegule Naale, let opløselige i Alkohol og Æter,
uopløselige i Vand.
<i>(O. C.). R. K.</i></chapter>

<chapter name=”Dativ”>
<b>Dativ,</b> se <sp>Kasus</sp>.</chapter>

<chapter name=”dato”>
<b>dato</b> (ital., af lat. <i>dátum</i>), idag; <i>a dáto</i> (s.
d.); <sp>til d.</sp>, til denne Dag.</chapter>

<chapter name=”Datolit”>
<b>Datolit,</b> Mineral af Sammensætning HCaB
SiO<sub>5</sub>. Det optræder oftest i smukke, fladerige,
monokline Krystaller. Haardheden er 5,
Krystallerne er glasglinsende og oftest klare,
farveløse ell. grønlige. D. forekommer ret hyppig i
Krystaller, som sidder paa Væggene af
Hulheder og Sprækker, især i basiske
Eruptivbjergarter, oftest sammen med Kalkspat,
Prehnit og Zeolitter; ogsaa findes D. undertiden paa
Malmgange, Jernmalmlejer o. a. Forekomster.
Kendte Findesteder er Arendal Jernmalmlejer
i Norge, Utö i Sverige, Andreasberg i Harz,
Seisser Alp i Tyrol, Bergen Hill i New Jersey.
<sp>Botryolit</sp> er en tæt ell. finstraalet Varietet
af D., som optræder i Skorper med drueformet
ell. vortet Overflade ved Arendal. <sp>Haytorit</sp>
fra Haytor Jerngruber i Devonshire er
Pseudomorfoser: Datolitkrystaller, som er omdannede
til Kalcedon.
<i>(N. V. U.). O. B. B.</i></chapter>

<chapter name=”Datoveksel”>
<b>Datoveksel,</b> se <sp>a dato</sp>.</chapter>

<chapter name=”Dattatreya”>
<b>Dattatreya</b> ell. <sp>Datta</sp>, i den ind.
Sagnhistorie en gl Vismand, Søn af Rishi'en <sp>Atri</sp>
(se <sp>Prajapati</sp>) og Daksha's (ell. Kardama's)
Datter <sp>Anasuya</sp>. D. hengav sig til Askese
og Yoga (s. d.) med de vidunderligste
Resultater; Vishnu havde nemlig ladet sig inkarnere
i ham (ligesom Brahmán og Çiva i hans 2
Brødre), fordi Religionen var i stærkt Forfald:
Ofringerne var ophørte og Kasterne
sammenblandede, hvoraf alle Slags Ulykker, Mord og
Vold o. s. v. opstod (eller efter en anden
Forklaring, fordi Indra og Guderne ikke kunde
staa sig for Daitya'erne, s. d.). I Hinduismen
holdes D. derfor højt i Ære af forsk. Sekter
(Dandin, Yogin, Vaishnava).
<i>D. A.</i></chapter>

<chapter name=”datum”>
<b>datum</b> (lat.), opr. Bestandel af
Underskriften paa Breve og Dokumenter: »givet« ɔ:
afsendt ell. udstedt, med Tilføjelse af Dagen. Nu
alm. som Substantiv til at betegne Angivelsen
af det Tidspunkt, paa hvilket et Dokument er
udstedt, ell. blot selve Tidspunktet for dets
Udstedelse. Man <sp>daterede</sp> i Oldtiden højst
forsk., i Reglen dog efter de regerende
Øvrigheder (i Rom Konsulerne, i Athen Arkonter og
Raad, o. s. v.) med ell. uden Tilføjelse af
Maanedsdagen; i det rom. Kejserdømme efter
Kejserens Regeringsaar; i Middelalderen ofte efter
regerende Fyrsters Aar, men tillige gerne efter
Aar efter Kr. Fødsel ell. Verdens Skabelse (se
<sp>Æra</sp>, <sp>Epoke</sp>); Maanedsdagen betegnes
enten efter Tallet ell. efter en Helgen ell. Fest.
<i>A. B. D.</i></chapter>

<chapter name=”Datumskifte”>
<b>Datumskifte.</b> Da Jorden i Løbet af 24
Timer drejer sig fra V. til Ø. een Gang om sin
Akse, vil Solen være tidligere i Meridianen for
de Punkter, som ligger Ø. f., senere for dem,
som ligger V. f., og da Solens Indtræden i
Meridianen bestemmer Middagsklokkeslettet,
vil altsaa de Punkter, som har samme Længde
ɔ: ligger under samme Meridian, have Middag
i samme Øjeblik, medens man for hver 15.
Grad Ø. har en Time større Klokkeslet, for
hver 15. Grad V. har en Time mindre. Hvis nu
Søndag 17. Maj Klokken er 12 Middag, vil
Solen paa de Steder, der ligger 15°, 30°, 45°
etc. Ø. f. vort Udgangspunkt, allerede have
været i Meridianen, og Klokkeslettet vil i samme
Tidsmoment dér være henholdsvis 1, 2, 3 etc.
om Eftermiddagen; 180° Ø. f. vort
Udgangspunkt har vi Midnat, 17. Maj ender, og
18. begynder; gaar vi endnu videre, har vi Kl.
1, 2, 3 etc. om Formiddagen 18. Maj, og naar
vi kommer tilbage til vort Udgangspunkt, har
vi atter Middag, men ikke 17, men 18. Maj. Gør
man det samme Tankeeksperiment paa
