oprettet 1866 og tæller 8500 Medlemmer, arbejder
for Kultivering af Heder, Moser og Enge og har
i denne Retning udført et særdeles omfattende
og betydningsfuldt Arbejde, hovedsagelig i
Jylland. Et nærbeslægtet, men mere begrænset
Formaal har Selskabet »Hedebruget«. Desuden
bestaar der er Række særlige Indkøbs- og
Salgsforeninger, Eksportforeninger, Planteavls- og
Frøavlsforeninger, Forsikringsforeninger,
Understøttelsesforeninger o. s. v. -
<sp>Landbrugspressen</sp> tæller et betydeligt Antal
Tidsskrifter og Ugeblade, dels med alm. landøkonomiske,
dels med specielle Formaal. Af alm. Tidsskr. skal
nævnes »Tidsskr. f. Landøkonomi« (det ældste,
beg. 1814) og »Dansk Land«. Af alm. Ugeblade
nævnes »Ugeskrift f. Landmænd«, »Vort
Landbrug« og »Dansk Landbrug«. Desuden bestaar
der en Række lokale Landbrugsblade, udg. af
Landboforeninger. Husmandsforeningerne
udgiver »Husmanden« og »Husmandshjemmet«. Af
specielle Tidsskrifter og Ugeblade skal anføres
»Andelsbladet«. »Hedeselskabets Tidsskr.«,
»Hippologisk Tidsskr.«, »Jydsk Husdyravl«,
»Maskin-Konsulenten«, »Mælkeritidende«, »Smørtidende«,
»Tidsskr. f. Biavl«, »Tidsskr. f. Fjerkræavl«,
»Tidsskr. f. Planteavl«. - De vigtigste
<sp>Statsbevillinger</sp> til egl. Landbrugsformaal er
flg. (for Finansaaret 1915/16):
<table>
<td><td>Kr.
<td>Det landøkonomiske Forsøgslaboratorium<td r>190000
<td> Til Lettelse af Transport af Mergel (Hedeselskabet)<td r>300000
<td>Prøver med Landbrugsredskaber<td r>10000
<td>Tilskud til Selskabet »Hedebruget«<td r>7000
<td>Statens Forsøgsvirksomhed i Plantekultur<td r>250000
<td>Tilskud til de landøkonomiske Foreningers Planteavlsarbejde<td r>125000
<td>Dansk Frøkontrol<td r>7000
<td>Landøkonomiske Statskonsulenter<td r>66000
<td>Husdyravlens Fremme<td r>795000
<td>Mejerivæsenet<td r>38000
<td>Til Fremme af Husmandsbruget<td r>118000
<td>Landbrugskursus og Rejser<td r>79000
<td>Forsk. Formaal<td r>150000
<td r>I alt<td r>2135000
</table>

Hertil kommer c. 1 Mill. Kr, som delvis mere
indirekte vedrører Landbruget, saasom til
Landbohøjskolen, Serumlaboratoriet, Sandflugtens
Dæmpning, Veterinærvæsenet, Kontrol og
Handel med Landbrugsprodukter o. s. v. - (<sp>Litt</sp>.
vedrørende Landbrugets Beskrivelse, Historie
og Statistik: <sp>Gr. Begtrup</sp>, »Beskrivelse over
Agerdyrkningens Tilstand i D.«, 1-7 [1803-12];
»Bidrag til Kundskab om de danske Provindsers
nuv. Tilstand i økonomisk Henseende«
[»Amtsbeskrivelserne«], 1-19 [1826-44]; <sp>C. F.
Wegener</sp>, »Liden Krønike om Kong Frederik og
den danske Bonde« [1843]; <sp>C. Christensen</sp>,
»Agrarhistoriske Studier«, 1-2 [1886-91]; <sp>V.
Falbe-Hansen</sp>, »Stavnsbaandsløsningen og
Landboreformerne«, 1-2 [1888-89]; <sp>E. Holm</sp>,
»Kampen om Landboreformerne« [1888]; <sp>V.
Falbe-Hansen</sp> og <sp>Will. Scharling</sp>,
»D.'s Statistik«, 2 Bd [1887]; <sp>H. Hertel</sp>, »D.'s
Jordbrugshistorie og Statistik«, i
»Landmandsbogen« 1. [1895]; <sp>C. C. Larsen</sp>, »Det d.
Landbrugs Hist.« [1895]; <sp>J. B. Krarup</sp> [og <sp>S. C.
A. Tuxen</sp>], »Beskrivelse af Landbrugets
Udvikling i D. fra 1835 til Nutiden«, 1-6 [1895-
1912]; <sp>R. Schou</sp>, »Om Landbruget i D.« [1900];
<sp>B. Bøggild</sp>, »Mælkeribruget i D.«, 3. Udg.
[1908]; <sp>K. Hansen</sp>, »Fortegnelse over d.
Landbrugsskr.« [1900]; <sp>J. C. B. la Cour</sp>, »Danske
Gaarde«, 1.-3. Samling [1906-16]; <sp>Th.
Madsen-Mygdal</sp>, »Landbrugets Ordbog«, 1.-4.
[1908-14] [heri bl. a. Personalhistorie]; <sp>H. C.
Larsen</sp>, »Landøkonomisk Aarbog« [aarlig
siden 1900]; <sp>N. P. Jensen</sp>, »Dansk Landbrug
ved Overgangen til 20. Aarh.«, 1-2 [1902];
»Landbrugsforhold i D. siden Midten af 19.
Aarh.«, udg. af Statens statistiske Bureau [1911]
[heri Fortegnelse over offentlige
landbrugsstatistiske Publikationer]; <sp>G. Elbrecht</sp>, »Danske
Mejerier« [1915-16]; <sp>M. Pedersen</sp>,
»Landbrugets Rentabilitet« [1916]; <sp>H. Hertel</sp>,
»Andelsbevægelsen i D.« [1916]).
<i>K. H-n.</i>

<b>Skov- og Havebrug, Jagt, Fiskeri.</b>

<sp>Skovbruget</sp> omfatter (1907) c. 3242 km<sup>2</sup>
(c. 8 % af det egl. D.). Opr. har det meste af
Landet været træbevokset; men Skovarealet
formindskedes efterhaanden og naaede sit
Minimum (c. 1520 km<sup>2</sup>) henimod 1840, da megen Skov
var gaaet over til Agerbrug, bl. a. som
Erstatning for Græsningsretten i de tidligere
Fællesskove. Senere er D.'s Skovareal steget stærkt
ved Nykultur paa Heder og Klitter, ved
Indtagelse af Bondejord og ved Afrunding af gl.
Skovarealer, og alt tyder paa, at denne Bevægelse
vil fortsættes en Tid endnu, om end aftagende.
D.'s Skove er stærkt spredte (se Generalstabens
Kort over det til Skovdrift benyttede Areal i
D. 1888), idet Landet kun har faa store
Skovstrækninger, men mange Smaaskove og smaa
Skovejendomme. Den første Trævækst i D. efter
Istiden har væsentligst været Birk, Bævreasp og
Skovfyr, af hvilke den sidste helt uddøde, efter
at den paa store Strækninger var fortrængt af
Egen, som atter har maattet afgive største
Delen af sit Areal til den endnu mere
skyggetaalende Bøg. Først efter adskillige Aarh.'s
Forløb fik D. igen Naaletræer i sine Skove, idet
Rødgran, Ædelgran, Skovfyr og Lærk m. fl. blev
indførte efter 1763; noget senere kom Bjergfyr
og Hvidgran til, og der gøres stadig Forsøg med
ny Træarter, især fra Nordamerika, af hvilke
Douglasgran, Tidselgran og maaske <i>Pinus
contorta</i> kan siges at være egnede til at faa en stor
Udbredelse. Bl. de nu bevoksningsdannende
Træarter er <sp>Bøgen</sp> mest fremtrædende, c. 33
% af Arealet, og den findes mest i
sammenhængende, rene Bevoksninger paa Øerne og i
den østlige Halvdel af Jylland; noget lgn.
gælder om Rødgranen, som udgør Hovedmassen
af vort <sp>Naaletræ</sp>, der i alt indtager c. 41
% af Skovarealet; men medens Rødgranen
findes spredt over hele Landet, om end især paa
mager Jord, saa er Bjergfyrren, D.'s andet
Hovedtræ bl. Naaletræerne, næsten udelukkende
knyttet til de nyindtagne Arealer i Heder og
Klitter. Ved Siden af Bøgen optræder adskillige
<sp>andre Løvtræer</sp>, som dog tilsammen kun
indtager c. 10 % af Arealet; vigtigst bl. dem er
Egen, som findes dels i rene Bevoksninger, dels
