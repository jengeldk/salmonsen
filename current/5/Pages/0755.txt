»Illustreret Tidende« i det smaa. Desuden udgav
han i nogle Aar et dansk Ugeblad, kaldet
»Dansk Advijs«, vel trykt og i Folioformat som
et Nutidsblad; men der er kun levnet faa
Nummere nu om Stunder deraf. Paulli's Aviser, der
i det hele maa kaldes for den Tid gode og vel
redigerede, havde Mottoet <i>Relata refero</i>, og de
er ogsaa væsentlig refererende; deres Kilder
er dels udenlandske Blade, dels specielle
Korrespondenter i Indland og Udland. Nyhederne
fra Hamburg kunde naa til Kbhvn paa 3 Dage,
de fra Østersøstæderne tilbagelagde Vejen i 5,
de fra Sthlm og Holland i en Uges Tid, medens
de fra Paris og Wien brugte 2-3 Uger dertil,
fra Spanien og Italien endog en Maaned. I
Paulli's danske Blade har de indenlandske
Efterretninger selvfølgelig mest at betyde, især
Nyhederne fra Krigen med Sverige; ofte
aftrykkes ny Forordninger i deres Helhed, og
aabenbart har Redaktionen været i Besiddelse af
meget officielt Materiale. Men ogsaa
underholderide Stof - Anekdoter, Dagsnyt, »Blandinger« -
er ikke sjældent i disse D.'s første egl. Aviser.
Samtidig udkom (fra 1672 i en halv Snes Aar)
»Ordinaire Posttidender« fra det kgl.
Bogtrykkeri, først to Gange om Ugen, siden een Gang,
som Fortsættelse af H. Göde's Avis, desuden et
dansk Maanedsblad og tyske Aviser -, alt for
at konkurrere med Paulli's Foretagender; men
disse overgaar langt Konkurrentens.
Udgivelsen af Paulli's Aviser, i alt Fald den
maanedlige, fortsattes af J. Ph. Bockenhoffer;
Redaktøren var den ikke ubegavede, forfaldne Poet
Povel Pedersen. Derefter var Johannes
Laverentzen Udgiver - fra 1698 - af en tysk
»Post-Reuter«, der kom to Gange om Ugen, og en
dansk ugentlig »Den Kjøbenhavnske
Post-Rytter«. Det er tarvelige Blade, især det danske,
men de bestod langt ind i 18. Aarh. I Altona
fik Bogtrykkeren de Lew, s. A. som Paulli
begyndte sin Virksomhed, Ret til at trykke en
Avis; det var den, der senere kom til at hedde
»Altonaischer Mercur« og bestod lige til 1875.

II. <sp>18. Aarh</sp>. Her møder først Navnet
<sp>Joachim Wielandt</sp>. Denne Mand (1690-
1730), Embedsmand, kgl. Bogtrykker og
Litterat, kendt fra sit Sammenstød med Holberg,
opnaaede Portofrihed for sine Aviser 1724,
medens der hidtil var blevet betalt samme Porto
for en Avis som for et alm. Brev. For at
imødekomme Tidens Smag for det Franske holdt han
et fr. Ugeblad i Gang (begyndt 1719) samt et
Maanedsblad i samme Sprog med velskrevne
udenrigspolitiske Artikler og i det hele litterært
Sving; desuden tyske »Extraordinaire
Relationen« og et dansk Blad med samme Titel,
udkommende dels een Gang maanedlig i Kvart,
dels to Gange ugl. i Oktavformat. Fra 1730
sammensmeltedes sidstnævnte Avis med
Laverentzen's »Kjøbenhavns Postrytter«. Af særlig
Bet. var de Handelsefterretninger, hans Aviser
stadig bragte; i Maanedsavisen fandtes en
underholdende og belærende Afdeling. Lysten til
at læse Aviser var nu saa meget i Stigning, at
de Wielandt'ske havde en forholdsvis betydelig
Udbredelse; Abonnementsprisen var i
Hovedstaden for den danske Ugeavis sammen med
Maanedsbladet 3 Rdl. aarlig, for den fr. Ugeavis
det samme. Efter Wielandt's Død overdroges et
Avisprivilegium til Universitetsbogtrykker <sp>J. J.
Höpffner</sp>, men Enken efter Wielandt
beholdt tillige sit, saa at der nu i en Aarrække
optraadte to konkurrerende Bladudgivere i
Kbhvn, og det med Aviser baade paa Dansk,
Tysk og Fransk. De Wielandt'ske
»Extraordinaire Relationer« havde et Forspring m. H. t.
Forsendelsesvilkaarene, men de Höpffner'ske -
»Kjøbenhavns Postrytter« og »Die Dänische
Fama« - med vekslende Format, var de
stofrigeste. Fra 1749 overtog den dygtige
Mecklenburger <sp>E. H. Berling</sp>, allerede højt anset
som Bogtrykker, med arveligt Privilegium
Udgivelsen af de Wielandt'ske Aviser. Medens de
fr. og tyske Aviser og den danske Maanedsavis
fra hans Trykkeri ikke fik videre Bet., fik
derimod hans danske Ugeavis det i høj Grad:
»Kiøbenhavnske Danske Post-Tidender«, først
udkommende to Gange ugentlig i Oktav, snart
efter i Kvart med det danske Vaaben som
Vignet, er Beg. til »Berlingske Tidende« (s. d.).
Det var vanskeligt for »Postrytteren« at holde
denne Konkurrence Stangen, men Höpffner's
danske Avis, gaaende i Arv til hans Slægt og
til sidst i Bogtrykker J. F. Schultz' Hænder, gik
dog ikke ind før 1798, medens »Die Dänische
Fama« holdt ud indtil 1795.

Af danske Provinsbyer var Odense den
første, der fik en Avis, nemlig J. C. Brandt's
»Ugentlige Provincial Notifications Liste« (fra
1735), efterfulgt omtr. en halv Snes Aar senere
af et Blad med Titel: »Den Moralske
Land-Løbere«. Mere blev det foreløbig ikke til. I
Holsten derimod udkom ikke faa Blade,
saaledes »Wandsbecker Zeitung«, »Altonaischer
Mercurius« og især det meget udbredte »Reichs
Post Reuter«, udg. af Heuss i Altona.

I Henseende til Annoncevæsen var D. fulgt
ualmindelig godt med. Vel er det fornemmelig
kun Bogannoncer, man træffer i Paulli's Aviser,
men Avertissementer var der dog altsaa
allerede dengang, og da der 1706 var oprettet et
Adressekontor i Kbhvn efter fr. Mønster og
Joach. Wielandt nogle Aar senere fik Del i dets
Bestyrelse, kom han paa den Tanke 1726 at
udgive en speciel Adresseavis. Hvor længe
denne har bestaaet, vides ikke; men Folk kom
snart saa godt i Gang mled at avertere, at et
Annoncetillæg (»Notifications Relation«) jævnlig
fulgte med Wielandt's politiske Aviser. I
Wielandt's Enkes Tid vedblev dette, og under
Berling tog Avertissementsvæsenet et nyt,
betydeligt Opsving. S. A. som Berling fik sit
Privilegium (1749), udkom Nr 1 af Adressekontorets
»Efterretninger« som særligt Annonceblad ɔ:
den til 1908 bestaaende »Adresseavis« (s. d.). -
Det tidligste litterær-kritiske Tidsskrift er en
Frembringelse af J. Wielandt: det lille Ugeblad
»Nye Tidender om lærde Sager«, hvis første
Nr udkom 6. Jan. 1720. Dette Foretagende
havde saa megen Livskraft, at det bestod lige til
1836, dog under forsk. Omskiftelser. En kort
Tid (1721) redigerede Andr. Højer en lat.
kritisk Journal, <i>Nova litteraria</i>, for Wielandt, men
den ophørte snart, og nu hævdede den danske
sig trods nogen Konkurrence, for øvrigt mest
refererende og mest holdende sig til de lærde
