Fælleskonto smst., over hvilken Superintendenten
disponerer. Den, der har en Saldo at betale,
leverer en <i>ticket</i> paa <i>Bank of England</i>, medens den,
der faar en Saldo til gode, modtager en <i>ticket</i>
paa samme Bank, udstedt af Superintendenten.
Bet. af hele Systemet er, at det aabner
Mulighed for, at alle Transaktioner mellem Londons
Handlende indbyrdes kan foregaa uden Brug af
Kontanter. Naar f. Eks. enhver, der har en
Betaling at gøre, udsteder Anvisning (Check) paa
den Bank, hvor han har Folio, naar den, der
modtager Checken, ikke hæver den, men
deponerer den i en Bank for atter at give Anvisning
paa det derved opstaaede Tilgodehavende, og
naar endelig Bankerne benytter C. til
Likvidation af alle gensidige Fordringer, vil Resultatet
være opnaaet.

Omsætningerne i C. er af meget betydeligt
Omfang og var indtil Aug. 1914 stadig stigende.
I dette Aar udgjorde de 14665 Mill. £ ell.
gennemsnitlig 49 Mill. om Dagen. Paa Dage, hvor
Forretningerne er særlig store, f. Eks. paa den
4. i hver Maaned (den Dag, da de til Betaling
den 1. stilede Veksler p. Gr. a. de i eng.
Veksellov stipulerede 3 Respitdage forfalder), ell. paa
de to Dage i Maaneden, da Terminsforretningen
paa <i>Stock Exchange</i> likvideres, kan
Omsætningerne stige betydeligt over Gennemsnittet.

Foruden i London findes nu C. i fl. britiske
Byer, saaledes i <sp>Manchester</sp>, <sp>Dublin</sp> og
<sp>Edinburgh</sp>. Uden for England har Systemet
navnlig udviklet sig i Nordamerikas forenede
Fristater. I C. i <sp>New York</sp>, der oprettedes
1853, staar Omsætningerne paa Højde med ell.
overgaar dem i London. Derimod har
Omsætningerne i C. i forsk. europ. Byer, saasom
<sp>Paris</sp> (oprettet 1872), <sp>Rom</sp> og <sp>Wien</sp>, et
forholdsvis ringe Omfang.

I <sp>Berlin</sp> oprettedes 1883 et
»Abrechnungsstelle« under den tyske Rigsbanks Auspicier.
Dog havde der allerede før 1883 eksisteret en
Institution, der bl. a. Formaal ogsaa havde det
at fungere som en Art C., nemlig »Bank des
Berliner Cassen-Vereins«, hvis Virksomhed, der
imidlertid er begrænset til en Gruppe Banker og
Bankierer, ogsaa er blevet fortsat efter
Aabningen af »Abrechnungsstelle«. I de nærmeste
Aar efter 1883 oprettedes i Forbindelse med det
berlinske »Abrechnungsstelle« lgn. Institutioner
i 8 andre større tyske Byer. Det samlede aarlige
Beløb af Fordringer, der indleveres i de 20
Anstalter, er omtr. 51 Milliarder Rm., hvoraf
henimod Halvdelen falder paa Hamburg.

I <sp>Norge</sp> fik man 1898 et C. ved
Oprettelsen af Kria Bankafregningskontor, som staar
under Ledelse af Norges Bank. Ogsaa i
<sp>Stockholm</sp> findes et C. med ret betydelig
Omsætning. (<sp>Litt</sp>.: <sp>Dudley P. Bailey</sp>, <i>The
Clearinghousesystem</i> [New York 1890]; <sp>W.
Howarth</sp>, <i>Our Clearing System and
Clearing-Houses</i> [London 1884]; <sp>Jevons</sp>, <i>Money and the
Mechanism of Exchange</i> [London 1875]; <sp>Koch</sp>,
»Abrechnungsstellen in Deutschland und deren
Vorgänger« [Stuttgart 1883]).
<i>(E. M.). C. Th.</i>
</chapter>

<chapter name="Cleasby, Richard">
<b>Cleasby</b> ['k£i'zb<sub>i</sub>], <sp>Richard</sp>, eng. Filolog,
f. 30. Novbr 1797, d. 6. Oktbr 1847. C. helligede
sig tidlig udelukkende til videnskabelige, særlig
filologiske Studier. 1834 besøgte han Norden, og
fra Efteraaret 1839 tog han Ophold i Kbhvn og
begyndte at studere Islandsk, men han følte straks
Savnet af en virkelig tidssvarende islandsk
Ordbog, og Jan. 1840 havde han fattet den dristige
Plan at samle til og udgive en isl.-eng. Ordbog
over Prosasproget, grundet paa de bedste
Kilder. Det forundtes ham ikke at fuldføre sit
Arbejde, idet han døde i Kbhvn. Hans Arvinger
vilde imidlertid ikke, at han skulde have arbejdet
helt forgæves, og efter at en Tid var gaaet, blev
den lærde Islænder <sp>Guðbr. Vigfússon</sp>
engageret til at fuldføre Værket (1864). Ved hans
fremragende Arbejdsdygtighed og utrættelige
Flid fremkom det Værk, der bærer Titlen: <i>An
Icelandic-English Dictionary based on the ms.
collections of the late R. C., enlarged and
completed by G. Vigfússon</i>, og hvis sidste Hæfte
udkom 1874. Denne Ordbog, der, som det i
Indledningen uforbeholdent indrømmes, mere er G.
Vigfússon's Arbejde end C.'s, er til Trods for
forsk., ikke uvæsentlige Mangler et særdeles
dygtigt Værk; ikke mindst bør det betones, at
dets Oversættelser af de islandske Ord og
Fraser for det allermeste er særdeles nøjagtige og
korrekte. C.'s Fortjeneste er at have taget
Initiativet til dette Værk og at have anvendt Flid
og Penge paa en Del af Forarbejderne dertil.
(<sp>Litt</sp>.: <i>Icel.-Engl. Dict.</i>, Indledn.; <sp>K.
Gislason</sp>, Efterladte Skr, II).
<i>F. J.</i>
</chapter>

<chapter name="Cleator Moor">
<b>Cleator Moor</b> ['k£i.tə-'må<sub>ə</sub> ell. -'mu<sub>ə</sub>], By i
det nordvestlige England, Cumberland, 6 km
SØ. f. Whitehaven, er et Jernbaneknudepunkt
og har Kulgruber og (1911) 8301 Indb.
<i>G. Ht.</i>
</chapter>

<chapter name="Clebsch, Rudolf Friedrich Alfred">
<b>Clebsch</b> [klæp∫], <sp>Rudolf Friedrich Alfred</sp>,
tysk Matematiker, f. 1833, d. 7. Novbr 1872.
C. blev 1858 Prof. i analytisk Mekanik ved den
polytekniske Skole i Karlsruhe; fra 1863 virkede
han som Prof. i Matematik, først i Giessen,
senere (fra 1868) i Göttingen. Af hans mange
betydelige matematiske Undersøgelser kan
fremhæves de, der behandler nyere Geometri og
Algebra, Differentialligninger, Hydrodynamik og
navnlig hans Sammenknytning af de Abel'ske
Integralers og de algebraiske Kurvers Teori.
Denne sidste skyldtes det især, at det fr.
Akademi hædrede ham med den til Minde om
Poncelet oprettede <i>Prix Poncelet</i>, da denne 1869
første Gang skulde gives til den, der i de sidste
10 Aar mest havde bidraget til Matematikkens
Fremskridt. C. har skrevet: »Theorie der
Elasticität fester Körper« (1862), »Theorie der
Abelschen Funktionen« (sammen med P. Gordan, 1866),
»Theorie der binären algebraischen Formen«
(1872), desuden mange Afh. i »Crelle-Borchardts
Journal« og i »Mathematische Annalen«, som han
var med at stifte 1868. 1876 er udkommet 1. Bd
og 1891 2. Bd, 1. Del, af »Vorlesungen über
Geometrie von Alfred C.«, bearbejdet og udgivet af
Lindemann.
<i>Chr. C.</i>
</chapter>

<chapter name="Cleburne">
<b>Cleburne</b> ['k£i.bən], By i U. S. A., Stat Texas,
ligger 230 km N. f. Austin, 284 m o. H. ved
Banen fra Galveston til Fort Worth. (1910) 10364
Indb. C. driver Handel med
Landbrugsprodukter.
<i>H. P. S.</i>
</chapter>

<chapter name="Cleckheaton">
<b>Cleckheaton</b> ['k£ekhi.t<sub>ə</sub>n] (<sp>Clackheaton</sp>),
Fabrikby i Yorkshire (England), 8 km S. f.
Bradford, er et Jernbaneknudepunkt og har et
Handelskammer, Uldindustri og (1911) 12866 Indb.</chapter>

