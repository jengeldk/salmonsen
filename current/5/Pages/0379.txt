»Danmarks Motor-C. Union«, som repræsenterer
Danmark i det internationale Forbund af
anerkendte Motor-C.-Klubber og i øvrigt leder og
kontrollerer Motor-C.-Sporten i Danmark.
Unionen omfatter f. T. 11 Motor-C.-Klubber (deraf
de 6 uden for Kbhvn) og har saavel 1914 som
1915 afholdt et stort »Esbjerg-Løb«, som startes
samtidig i Aarhus og i Kbhvn og køres til
Esbjerg, hvorfra der returneres til Kbhvn.
Strækningen er c. 625 km, og den tilbagelægges som
Regelmæssighedsprøve i 16 à 20 Timers Køretid
(Færgeoverfarterne fraregnede), alt efter
Maskinernes Styrke. Den stærke Propaganda har
naturligvis bevirket en stærk Forøgelse af
Motor-C.'s Antal i Danmark; det kan nu anslaas til
op imod 6000 (i Kbhvn er Antallet af Motor-C.
blevet mere end tredoblet 1912-15).

Den danske <sp>Motor-C.-Industri</sp> virker
under væsentlig samme uheldige Vilkaar som
den danske C.-Industri. Den kendte danske
Opfinder <sp>J. C. H. Ellehammer</sp> konstruerede
1904 den saakaldte »Elleham«-Motor-C., som
udmærkede sig ved sin ejendommelige
damestelsagtige Form. Denne Motor-C. fandt i Beg.
mange Velyndere her i Landet, og der blev paa
Initiativ af Ingeniør <sp>Aage Westenholz</sp>
oprettet et frivilligt Korps af Rekylskytter,
forsynede med »Elleham«-Motor-C. Efterhaanden
er denne Maskine fortrængt af nyere og mere
moderne Konstruktioner, og Fabrikationen er
saa godt som fuldstændig standset. I de senere
Aar har Fabrikant <sp>H. C. Frederiksen</sp>,
Indehaver af »Anglo-Dane«-Fabrikken paa
Roskildevej ved Kbhvn, konstrueret og fremstillet
en Motor-C. i de mere alm. Former, forsynet
med et fjedrende Kædetræk, som har vakt en
Del Opsigt i Udlandet, særlig i England. F. T.
turde denne Maskine være Hovedrepræsentanten
for den danske Motor-C.-Industri.

Endelig bør det nævnes, at den <sp>militære
Anvendelse</sp> af Motor-C. nu er sat i System
i Danmark ved Oprettelsen af det frivillige
<sp>Motor-Ordonnanskorps</sp>, hvis
Medlemmer, under Sikringsstyrkens Indkaldelse 1914
ff., har ydet Hærledelsen værdifulde Tjenester.
Paa Foranledning af Foreningen »Det røde
Kors« og »Danmarks Motor-C. Union« er et
»frivilligt Motor-C.-Ambulancekorps« til
Transport af Saarede under Oprettelse.
<i>F. Schmitto.</i>
</chapter>

<img>Fig. 14. Den moderne Motorcykel.</img>

<chapter name="cykliske Digtere">
<b>cykliske Digtere</b> (<sp>Kyklikerne</sp>) er en
Fællesbenævnelse for de gr. Digtere, som i
Tidsrummet c. 750 til c. 550 f. Kr. har forfattet
episke Digte, der i Stil og Indhold slutter sig
til de allerede dengang som Helheder
foreliggende homeriske Digte, Iliaden og Odysseen,
idet de behandler Emner hentede fra den troiske
Sagnkreds; i videre Forstand omfatter c. D.
ogsaa de Digtere, der har behandlet andre
Sagnkredse. Adskillige af de cykliske Digte gik
under Homer's Navn. en Anskuelse, som
allerede Herodot opponerer imod (II 117).
Intet enkelt af disse Digte er bevaret, men
Grammatikeren Proklos (c. 150 e. Kr.) har
i sin Krestomati givet indgaaende
Oplysninger om dem. Begivenhederne forud for
Iliaden skildrede <sp>Stasinos</sp> fra <sp>Kypros</sp>
i <i>Kypria</i> (11 Bøger); en Fortsættelse til
Iliaden dannede to Digte af Milesieren <sp>Arktinqs</sp>, <i>Aithiopis</i> (5 Bøger,
omhandlende Amazonen Penthesilea,
Ætioperkongen Memnon og Achilleus' Død) og <i>Iliu Persis</i>
(Ilios' Ødelæggelse, 2 Bøger). Lesbieren
<sp>Lesches</sp> besang i den »lille Iliade« (4-5 Bøger)
Begivenhederne fra Striden om Achilleus'
Vaaben til Træhestens Indførelse i Ilios. En
Overgang fra Iliaden til Odysseen dannedes af
Troizenieren <sp>Agias</sp>' <i>Nostoi</i> (»Hjemrejserne«,
5 Bøger); en Fortsættelse til Odysseen digtedes
af <sp>Eugammon</sp> fra Kyrene, <i>Telegonia</i>,
opkaldt efter Telegonos, en Søn af Odysseus og
Kirke. - Den thebanske Cyklus omfattede 3
Digte <i>Thebaïs</i>, <i>Epigonoi</i> og <i>Oidipodia</i>; det sidste
tilskreves en Lakedæmonier <sp>Kinaithon</sp>.
Digtet »Oichalia's Indtagelse«, der behandlede
Herakles-Sagnet, tillagdes en vis <sp>Kreofylos</sp>.
Medens disse Digte fordunkledes af de
homeriske i den Grad, at intet helt Digt er bevaret,
har deres Bet. dog været ikke ringe. Fra dem
hentede Tragikerne deres Emner, som de
undertiden omdannede med stor Frihed, og Vergil har
i Æneidens 2. Bog benyttet et cyklisk Digt som
Kilde. Ogsaa Kunsten fandt rigt Stof i
Cyklikerne, og med Benyttelse af dem udgav de
saakaldte Cyklografer mytologiske Haandbøger, til
Dels til Brug ved Undervisningen; billedlige
Fremstillinger af denne Art er bevarede i <i>tabula
Borgiana</i> i Neapel og <i>tabula Iliaca</i> i det
kapitolinske Mus. i Rom, der begynder med 1. Sang
af den homeriske Iliade. (<sp>Litt</sp>.: <sp>Welcker</sp>,
»Der epische Cyklus« [2 Bd, Bonn 1835-49, 2.
Opl. 1865-82]; <sp>Düntzer</sp>, »Homer und der
epische Kyklos« [Köln 1839]; <sp>O. Jahn</sp>,
»Griechische Bilderchroniken« [udg. af Michaelis,
Bonn 1873]; <sp>Kinkel</sp>, <i>Epicorum Græcorum
fragmenta</i> [Leipzig 1877]; <sp>v.
Wilamowitz-Moellendorff</sp>, »Der epische Cyclus«, i
»Homerische Untersuchungen« [Philol.

