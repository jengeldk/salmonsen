Mus. i Alençon), »Floréal« (1886,
Luxembourg-Mus.), »Eveil et Primrose« (1894, Mus. i
Bukarest) og mange dekorative Panneaux: »Fin
d'été« (for Sorbonne, 1888), »Poésie« (til
Hôtel-de-ville i Paris, 1893), endvidere for Teatret i
Belfort, »Odéon« etc. Som sin Lærer ynder han
Fremstillingen af den nøgne Kvinde; hans sarte
Kvindeskikkelser fortoner sig i en fint
graanende Luft; som Friluftsmaler staar han i Gæld til
sin Ven, Bastien-Lepage. Ogsaa hans
Portrætter er vægtige Kunstværker. I Pontus
Fürstenherg's Saml. i Göteborgs Gal. findes et Arbejde
af C. Han har illustreret »Dafnis og Chloë« m.
m.; blev 1902 Prof. ved <i>École d. beaux-arts</i>.
<i>A. Hk.</i></chapter>

<chapter name="Collin d'Harleville, Jean François">
<b>Collin d'Harleville</b> [kå'læ-d-arl<sub>ö</sub>'vil], <sp>Jean
François</sp>, fr. Digter (1755-1806). C. lagde
Juraen paa Hylden for at skrive. Hans mange
Lystspil og Karakterstykker vandt stort og
varigt Bifald paa Scenen. Han gjorde enkelte
Forsøg paa at komme bort fra det traditionelle
fr. Lystspils Mønster, men vendte igen tilbage
dertil. Hans bedste Stykke er <i>Le vieux
célibataire</i> (1792). Man bebrejder som oftest hans
Lystspil, at de mangler ægte Komik og er svage
i Karaktertegningen. Fl. af sine Komedier skrev
han paa fine og yndefulde Vers. Hans
Sentimentalitet gaar undertiden over til elegisk
Føleri. Foruden Teaterstykker skrev han et
allegorisk Digt, <i>Melpomène et Thalie</i>. C. var
højagtet som Menneske ved sin pletfri og
elskværdige Karakter. 1795 blev han Medlem af
Akademiet. <i>Æuvres choisies</i> udkom 1822 og 1828
(4 Bd).
<i>S. Ms.</i></chapter>

<chapter name="Collings, Jesse">
<b>Collings</b> ['kå£iŋz], <sp>Jesse</sp>, eng. Politiker, f.
1831, var 1866-79 Leder af et Handelshus i
Birmingham; tog siden 1868 virksom Del i
Stadens kommunale Liv, blev 1875 Alderman og
1878-79 Mayor. Han var nøje knyttet til
Chamberlain, baade personlig og politisk, og
arbejdede særlig for Folkeoplysningens Fremme; var
Medstifter af <i>National education league</i> (1868)
og Formand for en Forening til Oprettelse af
Folkebogsamlinger. Han valgtes 1880 til
Underhuset og har siden uafbrudt haft Sæde her,
valgt for en af Birminghams Valgkredse; var
opr. radikal, men sluttede sig 1886 ligesom
Chamberlain til de liberale Unionister, fordi han
misbilligede Irlands Selvstyre, og opgav den
Stilling, han kort forinden havde faaet som
Understatssekretær for den stedlige
Forvaltning. Han har særlig arbejdet for en Forbedring
af Landboforholdene, blev 1886 Formand for en
Forening af Landarbejdere og har haft
væsentlig Del i Lovene om Jordlodder til
Landarbejdere 1887 og om Oprettelse af Husmandsbrug
(<i>Small holdings</i>) 1892. Juni 1895-Aug. 1902 var
C. Understatssekretær for Indenrigsministeriet.
I sit Skrift »Land-Reform« (1906) har han taget
Ordet for Dannelsen af en selvejende
Bondestand.
<i>E. E.</i></chapter>

<chapter name="Collingwood">
<b>Collingwood</b> ['kå£<sub>i</sub>ŋwud], By i Dominion of
Canada, Prov. Ontario, ligger 157 km NNV. f.
Toronto ved Georgian Bay af Huron-Søen. (1901)
5750 Indb. C. har livlig Handel med U. S. A.
<i>H. P. S.</i></chapter>

<chapter name="Collingwood, Cuthbert">
<b>Collingwood</b> ['kå£<sub>i</sub>ŋwud], <sp>Cuthbert</sp>, Lord,
eng. Admiral, f. i Newcastle 26. Septbr 1750,
d. 7. Marts 1810. C. kom til Søs 1761, men blev
først Officer 1772; han deltog 1775 i Slaget ved
Bunkers Hill, var senere i Ekspeditionen mod
San Juan og undslap med Nød og næppe den
hærgende Sygdom, der angreb en Mængde af
Flaadens Personel. 1781 var han Chef for en
Fregat, der led Skibbrud i Vestindien, blev
derefter Linieskibschef, sluttede sig til Nelson imod
sin Admiral og vandt derved hins Venskab. 1794
deltog han i et Slag under Kontreadmiral
Bowyer, tog senere (1797) med stor Hæder Del i
det navnkundige Slag ved St Vincent, hvor han
meget kraftig understøttede Nelson. Under
Sejrherren ved St Vincent, Admiral Jervis, tjente
han derefter fl. Aar, men stod i et spændt
Forhold til denne yderst strenge Flaadechef. 1799
Kontreadmiral, 1804 Viceadmiral; deltog 1805 i
det store Slag ved Trafalgar, hvor han spillede
en fremragende Rolle; efter Nelson's Død i
Kampen overtog C. Kommandoen, men
forspildte ved sin Uforsigtighed en Del af Sejrens
Frugter. Efter denne Kamp adledes han og fik
mange Æresbevisninger. Indtil 1810 forblev han
som Øverstkommanderende for
Middelshavsflaaden, men havde kun ringe Held med sig over
for den fr. Admiral Ganteaume og
Toulon-Flaaden. (<sp>Litt</sp>.: <sp>Davies</sp>, <i>Lord C.</i> [London
1878]).
<i>C. W.-S.</i></chapter>

<chapter name="Collins, Anthony">
<b>Collins</b> ['kå£<sub>i</sub>nz], <sp>Anthony</sp> (1676-1729),
eng. Filosof, f. i Heston og levede fra 1715 som
Fredsdommer i Essex. C. er en af de mest
bekendte Repræsentanter for den eng. Deisme;
med Locke's Filosofi som Udgangspunkt angreb
han Clarke's Udødelighedslære. 1713 udgav han
anonymt sit Hovedværk <i>A discourse of
freethinking</i>, der vakte stor Opsigt og fremkaldte en
Rk. Modskrifter, saaledes et af Filologen
Bentley (under Mærket Phileleutherus Lipsiensis).
Senere skrev C. <i>A discourse of the grounds and
reasons of the Christian religion</i> (1724). (<sp>Litt</sp>.:
<i>Memoirs of the life of A. C.</i> [2 Bd, London 1848
-49]).
<i>A. T-n.</i></chapter>

<chapter name="Collins, Mortimer">
<b>Collins</b> ['kå£<sub>i</sub>nz], <sp>Mortimer</sp>, eng. Digter
og Romanforfatter (1827-76). De betydeligste
af hans Værker er: <i>Summer Songs</i> (1860), <i>Idyls
and Rhymes</i> (1865), <i>Who is the Heir?</i> (1865),
<i>Sweet Anne Page</i> (1868), <i>The Ivory Gate</i> (1869),
<i>The Vivian Romance</i> (1870), <i>The Inn of Strange
Meetings, and other Poems</i> (1871), <i>Two Plunges
for a Pearl</i> (1872), <i>Princess Clarice</i> (1872),
<i>Miranda</i> (1873), <i>Squire Silchester's Whim</i> (1873),
<i>Frances</i> (1874) og <i>Sweet and Twenty</i> (1875).
Efter C.'s Død har hans Enke udg. hans <i>Letters
and Friendships, with some Account of his Life</i>
(2 Bd, 1877).
<i>(C. K.). I. O.</i></chapter>

<chapter name="Collins, William, eng. Digter">
<b>Collins</b> ['kå£<sub>i</sub>nz], <sp>William</sp>, eng. Digter
(1720-56), studerede i Oxford og tog derpaa
Ophold i London, hvor han kæmpede med
Fattigdom, til han 1749 arvede £ 2000 efter en
Onkel. Han udgav <i>Persian Eclogues</i> (1742) og <i>Odes</i>
(1747); da James Thomson døde Aaret efter, skrev
han en Ode til hans Minde. Snart efter maatte
han imidlertid indlægges paa en
Sindssygeanstalt. 1754 flyttedes han til sin Fødeby, hvor
hans Søster drog Omsorg for ham. Hans Værker
er udgivne fl. Gange, bl. a. 1893 i Serien <i>Aldine
Poets</i>.
<i>(C. K.). I. O.</i></chapter>

<chapter name="Collins, William, eng. Maler">
<b>Collins</b> ['kå£<sub>i</sub>nz], <sp>William</sp>, eng. Maler
(1788-1847) fra London. Han studerede paa
