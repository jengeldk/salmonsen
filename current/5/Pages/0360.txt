Komposition hos Spohr og Hauptmann. Efter
her at have bragt en lille een Akts Opera »Abdul
og Erinnech« til Opførelse gik han 1828 til
Berlin, hvor han siden den Tid levede, og hvor han
komponerede - og selv foredrog - de 83 Sange
for een Stemme, der gjorde hans Navn kendt
og populært i alle den Tids romancesyngende
Kredse; uden at naa op i Rang med de store
Navne paa Sangkompositionens Omraade i
Tyskland hæver C. sig dog en Del over det Niveau,
der repræsenteres af Komponister som Abt,
Kücken o. s. v. C. har desforuden skrevet 9 to-
og trestemmige Sange, en Terzet, en Motet og
et Hæfte Variationer for Pianoforte.
<i>S. L.</i></chapter>

<chapter name="Cursores">
<b>Cursores</b> (<sp>Løbefugle</sp>), et Navn brugt af
<sp>Illiger</sp> 1811 som Betegnelse for en Del
forskellige Fuglegrupper, hvoriblandt Strudsfuglene
og de egl. Vadere, af andre brugt med anden
Begrænsning, nu uden Bet.
<i>O. H.</i></chapter>

<chapter name="Cursoria">
<b>Cursoria,</b> se <sp>Retvingede</sp>.</chapter>

<chapter name="Cursorius">
<b>Cursorius</b> (<sp>Ørkenløber</sp>), se
<sp>Braksvaler</sp>.</chapter>

<chapter name="Curtatone">
<b>Curtatone,</b> By i Norditalien, Prov. Mantova,
ligger 5 km V. f. Mantua. (1910) 8100 Indb. Ved
C. sejrede Østerrigerne under Radetzky 29. Maj
1848 over de neapolitansk-toskanske Tropper.</chapter>

<chapter name="Curti, Theodor">
<b>Curti,</b> <sp>Theodor</sp>, tysk-schweizisk Politiker
og Forf., f. 24. Decbr 1848, studerede Medicin,
Retsvidenskab og Historie, var 1873-79
Medarbejder i »Frankfurter Zeitung«, 1879-94
Redaktør af den af ham grundlagte, demokratiske
»Züricher Post«, sad 1881-1902 i det
schweiziske Nationalraad, var 1899-1900 Landamman
(Kantonalraadets Præsident) i St Gallen og er
siden 1902 Økonomidirektør for »Frankfurter
Zeitung«. C. er en frugtbar Forf. paa forsk.
Omraader. Bl. hans hist.-politiske Arbejder er:
»Geschichte der schweizerischen
Volksgesetzgebung« (1882), »Die schweiz. Volksrechte«
(1900), hans betydelige Andel i den
monumentale pressehistoriske Monografi »Geschichte der
Frankfurter Zeitung 1856-1906« (1906) samt
»Die Resultate des schweizerischen
Referendums« (2. Udg. 1911). C. har endvidere skrevet
nogle sproghistoriske Arbejder, et Par
Digtsamlinger og af Dramaer »Hans Waldmann« (1883),
»Catilina« (1892), »Parazelsus« (1894) og under
Pseudonymet Carl Ulrich Trilogien »Die
Cherusker« (1905).
<i>K. V. H.</i></chapter>

<chapter name="Curtis, George Ticknor">
<b>Curtis</b> ['kə.t<sub>i</sub>s], <sp>George Ticknor</sp>,
nordamer. Retskyndig, f. 28. Novbr 1812 i
Watertown i Massachusetts, d. 28. Marts 1894 i New
York, Student 1832 ved Harvard Univ., virkede
fra 1836 som Sagfører i Worcester, Boston, New
York og Washington. Efter bl. a. at have udg.
<i>Digest of the English and American admiralty
decisions</i> (1839) og <i>Commentaries on the
Jurisprudence, practice and peculiar jurisdiction of
the courts of the United States</i> (1854-58),
udfyldte C., der stod Daniel Webster nær ogsaa
i hans politiske Syn, en ledig Plads i
nordamerikansk statsretlig Litt. ved sit Værk
<i>History of the origin, formation, and adoption of
the constitution of the United States, with notices
of its principal framers</i> (I, 1854, II 1860),
omarbejdet som <i>The constitutional history of the
United States from their declaration of
Independence to the close of their civil war</i> (I-II,
1889-96). Af sit Forbillede Webster skrev han
en fortræffelig Biografi (<i>Life of Daniel Webster</i>
[I-II, 1870]), hvortil sluttede sig <i>Life of James
Buchanan</i> (I-II, 1883) og <i>Life, character and
service of General G. B. Mc. Clellan</i> (1887). En Plads
for sig indtager C.'s <i>Creation or evolution. A
philosophical inquiry</i> (1887) og Fortællingen
<i>John Chambers. A tale of the civil war in
America</i> (1889).
<i>Fz. D.</i></chapter>

<chapter name="Curtis, George William">
<b>Curtis</b> ['kə.t<sub>i</sub>s], <sp>George William</sp>, amer.
Forf. (1824-92). Efter fl. Aars Rejser i
Udlandet vendte han 1850 tilbage til Amerika og blev
knyttet til Redaktionen af <i>The Tribune</i> i New
York, tog Del i Udgivelsen af <i>Putnam's Monthly</i>,
blev ledende Redaktør af <i>Harper's Weekly</i>
(1857). C. har taget aktiv Del i Politikken og
har været knyttet til Univ. i New York, hvis
Vicekansler han blev 1886. I Bogform har han
bl. a. udg.: <i>Nile Notes of a Howadji</i> (1851), <i>The
Howadji in Syria</i> (1852), <i>Lotus-Eating</i> (1852),
<i>Potiphar Papers</i> (1853), <i>Prue and I</i> (1856),
<i>Party and Patronage</i> (1890); <i>Orations and
Addresses</i> offentliggjordes 1893-94. (<sp>Litt</sp>.: <i>Life
of G. W. C. by Cary</i> [<i>American Men of Letters</i>]
[1894]).
<i>(C. K.). I. O.</i></chapter>

<chapter name="Curtis, William">
<b>Curtis</b> ['kə.t<sub>i</sub>s], <sp>William</sp>, eng. Botaniker
(1746-99), studerede først Farmaci og blev
Apoteker i London, men helligede sig snart
udelukkende til bot. Studier og oprettede en bot.
Have i Brompton. Planteslægten <i>Curtisia</i> er af
Aiton opkaldt efter C. - C. udgav bl. a. Værker
en af Datidens bedste og pragtfuldeste
Specialfloraer, nemlig <i>Flora Londinensis</i> (1777-87, 70
Fase. Fol.), af hvilken Graves og Hooker senere
foranstaltede en ny Udg. (1817-28) med 702
kolorerede Tavler. Bl. hans andre Arbejder skal
især nævnes <i>Practical observations on the
British grasses</i> (1790) med 6 Tavler. C. grundlagde
desuden det kendte <i>Botanical Magazine</i> og
udgav selv de 14 første Bd af dette vigtige Værk,
der indeholder Afb. af en stor Mængde af de
til nordiske Væksthuse i Tidernes Løb indførte
fremmede Planter og derfor er et uundværligt
Hjælpemiddel ved Plantebestemmelser i bot.
Haver. <i>Botanical Magazine</i> er under forsk.
Botanikeres Ledelse blevet fortsat lige til den Dag
i Dag.
<i>C. R.</i></chapter>

<chapter name="Curtius, 1) Ernst, 2) Georg">
<b>Curtius,</b> 1) <sp>Ernst</sp>, Arkæolog og
Historiker, født 1814 i Lübeck, 1844-49
ekstraordinær Professor i Berlin og Opdrager
for den senere Kejser Friedrich III, 1856
-68 Professor i Göttingen og fra 1868
igen Professor i Berlin og tillige Direktør for
Antiksamlingen, død 1896. Sin Indflydelse ved Hoffet
benyttede C. til at foranledige

<img>E. Curtius.</img>
