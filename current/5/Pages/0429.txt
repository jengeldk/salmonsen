<chapter name="Dagsbefalinger">
<b>Dagsbefalinger</b> kaldes de Befalinger, der
udgives af de forsk. Kommandoled, og som ikke
umiddelbart angaar Operationerne, men omhandler
Bestemmelser for den indre Tjeneste,
Bekendtgørelser m. m. D. benævnes efter den
udstedende Myndighed (Armé-D., Korps-D., Divisions-D.
o. s. v.).
<i>B. P. B.</i>
</chapter>

<chapter name="Dagsgrader">
<b>Dagsgrader.</b> I Praksis kan man regne, at
der til Fiskeægs Udvikling fra Befrugtning til
Klækning medgaar et temmelig konstant Antal
D., hvad enten Vandets Varmegrad er lavere
ell. højere. Ørredæg bruger saaledes omtr. 475
D. til Klækningen, f. Eks. c. 95 Dage à 5° C.
ell. c. 60 Dage à 8° C. (<sp>Litt</sp>.: <sp>A. C. Johan-
sen and A. Krogh</sp>, <i>The influence of temperature
and certain other factors upon the rate
of development of the eggs of fishes. Conseil
perm. internat. pour l'explor. de la mer. Public.
de circonstance Nr. 68. Copenhague, 1914</i>).
<i>C. V. O.</i>
</chapter>

<chapter name="Dagsignaler">
<b>Dagsignaler</b> (<sp>Søv</sp>.) mellem Skibe ell. mellem
Skib og Station i Land afgives ved: 1)
<sp>Signalflag</sp>, idet et enkelt ell. en Kombination
af 2, 3 ell. 4 Flag angiver et Signal, hvis
Bet. findes i Signalbøger, af hvilke »International
Signalbog« er fælles for Handels- og Orlogsflaaden,
medens sidstnævnte har fortrolige Signalbøger
til sit eget Brug. 2) <sp>Semafor</sp>. Denne
bestaar af en Stamme, fra hvis Top to Arme
kan svinges ud og gives forsk. Stillinger. Ved
at kombinere disse Armstillinger, kan der gives
Tegn for Alfabetets Bogstaver, saaledes at en
Depeche kan bogstaveres fra Afsenderen til Modtageren.
3) <sp>Haandflag</sp>, idet en Person med
et Flag i hver Haand giver sine Arme de forsk.
Stillinger, som svarer til Semaforens Armstillinger.
4) <sp>Svingflag</sp>, anbragt paa en lang
Stage, med hvilket Bogstaverne afgives efter
Morse's Alfabet (f. Eks. 1-2 = a), idet enten
en Svingning til højre betyder <i>1</i> og en Svingning
til venstre <i>2</i>, ell. disse to Tal angives med
henh. kort og langt Sving. 5) <sp>Afstandssignaleringsmidler</sp>,
der bestaar af
Kegler, Kugler, Cylindre - ell. Stutflag, Standere
og Flag i Sjov, der kombinerede paa forsk.
Maade angiver særlig vigtige Signaler, der skal
ses paa stor Afstand (f. Eks. Nødsignaler). 6)
<sp>Lydsignaler</sp>, der anvendes i Taagevejr og
udføres ved korte og lange Stød i en Dampfløjte,
høje og dybe Toner fra to forsk. Dampfløjter
i samme Skib ell. ved Enkelt- og Dobbeltskud
fra en Kanon, idet Depecherne bogstaveres
efter Morse's Alfabet.
<i>H. E.</i>
</chapter>

<chapter name="Dagsmulkt">
<b>Dagsmulkt,</b> en ved Dom ell. Øvrighedsresolution
paalagt Mulkt, der løber for hver Dag, den,
hvem det ved Dommen ell. Øvrighedsresolutionen
paalægges at foretage et ell. andet, sidder
denne Befaling overhørig. Efter gældende dansk
Ret kan D., paalagt ved Domme i almindelige
civile Sager, inddrives ved Fogden efter Reglerne
i Frd. 6. Apr. 1842, hvorimod D., paalagt
ved Dom ell. Øvrighedsresolution i Medhold af
Lovene til Fremtvingelse af Forpligtelser mod
det offentlige (f. Eks. til at borttage, hvad der
er opført i Strid med Bygnings- ell. Brandlovgivningen),
ikke inddrives, men bliver at afsone
efter Reglerne i L. af 16. Febr 1866, jfr. Lov
Nr. 63 af 1. Apr. 1911 § 14.
<i>E. T.</i>
</chapter>

<chapter name="Dagsommerfugle">
<b>Dagsommerfugle</b> (<i>Rhopalocera</i>) udmærker
sig ved et stort Hoved og ugrenede Antenner,
hvis midterste Led er længere end brede, og som
ender i en mere ell. mindre skarpt afsat Kølle.
Snablen er veludviklet. Biøjne mangler, og lige
saa lidt findes Hæftebørster, der binder For- og
Bagvinger sammen. Af Benene er særlig Forbenene
ofte meget svage og lidet udviklede;
Vingerne, der under Hvilen bæres oprette, er
altid meget store og som oftest, navnlig paa
Oversiden, prydede med pragtfulde Farver ell.
Tegninger. Bagvingerne slutter ved en saakaldt
Bagkropsskede, den nedadbøjede, udbuede Rand,
tæt op til Bagkroppen. - Hvad Larverne

<img>Dagsommerfugle (Dagpaafugleøjet med Larve og
Puppe; Janira, Hun og Larve).</img>

<img>Dagsommerfugl (Megæra).</img>
