<chapter name="Csokonai, Vitez Michael">
<b>Csokonai</b> ['t∫okonåi], <sp>Vitez Michael</sp>,
magy. Digter (1773-1805), var født i Debreczen
i fattige Kaar, gennemgik sin Fødebys
Latinskole og var en Tid Lærer ved samme, men
kunde ikke finde sig i den strenge Skoletugt og
forlod denne Stilling 22 Aar gl. Resten af sit Liv
flakkede han om i forsk. Egne af Landet og
skaffede sig Velyndere ved Lejlighedsdigte. I sit
korte Liv fik han Tid til at skrive et komisk
Heltedigt, »Dorothea«, didaktiske Stykker og to
Dramaer, men det er navnlig som Visedigter, at
han vandt sin Berømmelse. Hans Viser,
hvoriblandt det ofte citerede Digt til Feltflasken,
har spillet en lgn. Rolle som Bürger's Ballader i
Tyskland. Hans samlede Værker udkom efter
hans Død 1813. 1871 rejstes en Statue af ham i
hans Fødeby.
<i>K. S.-J.</i>
</chapter>

<chapter name="Csoma, Alexander">
<b>Csoma</b> ['t∫omå], <sp>Alexander</sp>, ung. rejsende
Orientalist, f. 1798 i Transsilvanien, d. 11. Apr.
1842. C., hvis Navn paa Ungarsk er Korosi
Csoma Sandor, studerede 1816-18 i Göttingen
og begav sig et Par Aar efter paa Rejse til
Centralasien for at finde sit Folks opr. Hjem,
særlig tilskyndet dertil ved en Ytring af Prof.
Blumenbach om, at Magyarerne vel nok var de
Uignoer, hvorom Kinesernes Annaler taler.
Forklædt som Armenier og det armeniske Sprog
fuldt mægtig gik han med en Karavane over
Chorosan til Buchara og derfra over Balkh og
Lahore til Len ved Indus, Hovedstaden i Ladak.
Det lykkedes ham at blive optaget som Elev i
det buddhistiske Kloster Zamskar i Landskabet
Kamaon, der ligger ved Floden Sutledj og nu
udgør en Del af de britiske Besiddelser i Indien.
Han blev her i en hel Aarrække, ivrig sysselsat
med Studiet af det tibetanske Sprog under
stadig Omgang med Landets Præster, Lama'erne.
C. gik derefter til Bengalen og fik her ved sine
Kundskaber i det Tibetanske Ansættelse ved det
asiatiske Selskabs Bibliotek i Kalkutta, hvor der
fandtes over 1000 tibetanske Haandskrifter, som
ingen forstod. Den eng. Regering i Indien
understøttede ham ogsaa til Udgivelsen af hans
tibetanske Studier, og da hans Ry naaede hans
Fædreland, fik han ogsaa Understøttelse af den
ung. Regering. C. forstod det tibetanske Sprog
saa fortrinlig, at Dalai Lama gav ham Tilladelse
til at besøge Lhassa, hvad der tidligere ikke var
blevet tilladt nogen Europæer; men førend han
kunde begive sig paa Vejen, døde han pludselig
i Dardjiling i Himalaya, hvor der siden er
blevet rejst et Mindesmærke for ham. C. er
Grundlægger af det videnskabelige Studium af
Tibetansk i Europa og Forf. af fl. vigtige Skr: <i>A
grammar of the Tibetan language</i> (1834), den
første videnskabelige tibetanske Sproglære, der
er udg.; <i>Essay towards a dictionary Tibetan and
English</i> (1835) foruden mange Afh. i <i>Journal of
the Asiatic Society of Bengal</i>. (<sp>Litt</sp>.: <sp>Duka</sp>,
<i>Life and travels of Alex. C. de Körös</i> [London
1884]).
<i>V. S.</i>
</chapter>

<chapter name="Csongrád">
<b>Csongrád</b> ['t∫oŋgra.d], Komitat i det
mellemste Ungarn, paa begge Sider af Theiss,
begrænset af Komitaterne Békés, Csanád,
Torontál, Bács-Bodrog, Pest og
Jasz-Nagy-Kun-Szolnok. 1967 km<sup>2</sup> med (1910) 144795 Indb. (73,6 pr
km<sup>2</sup>), næsten alle Magyarer, hvoraf 2/3 er
rom.-kat. og Resten Reformerte. Komitatet er en
frugtbar, lav Slette; Floderne Theiss, Körös og
Maros foraarsager ofte Oversvømmelse og er
omgivne af Sumpe. Agerbruget staar højt; 71 %
af Arealet er under Ploven, og der dyrkes især
Hvede og Majs, desuden Byg, Rug, Havre,
Kartofler og Foderroer. Paa de store naturlige
Græsgange holdes Hjorde af Hornkvæg, Heste,
Faar og Svin. Den østerr-ung. Statsbane og
Alföld-Fiume-Banen krydser Komitatet.
Hovedstaden er <sp>Szegedin</sp>. - Byen C.,
hvorefter Komitatet har Navn, ligger ved Körös'
Udløb i Theiss og ved en Bro over Theiss; den
har (1910) 25310 Indb., som især lever af Vinavl
og Fiskeri.
<i>G. Ht.</i>
</chapter>

<chapter name="Csurog">
<b>Csurog</b> ['t∫urog], By i Ungarn, Komitatet
Bács-Bodroy, ved Jernbanen Ó-Becse-Ujvidék,
har (1910) 10184 serb. og magy. Indb.
</chapter>

<chapter name="CTA">
<b>CTA,</b> telegrafisk Forkortelse for <i>conserver
toutes adresses</i>, d. v. s. at hver enkelt Adressat
i et Telegram, der er adresseret til fl. forsk.
Personer, skal have opgivet alle Adressaternes Navne.
</chapter>

<chapter name="Ct. Ct.">
<b>Ct. Ct.,</b> se <sp>Konto Kurant</sp>.
</chapter>

<chapter name="Cteniza">
<b>Cteniza</b> [kte-], se <sp>Minéredderkopper</sp>.
</chapter>

<chapter name="Ctenobranchia">
<b>Ctenobranchia</b> [kteno'braŋkia]
(<sp>Pectinibranchia</sp>), se <sp>Forgællesnegle</sp> og <sp>Snegle</sp>.
</chapter>

<chapter name="Ctenocampa">
<b>Ctenocampa</b> [kte-], se <sp>Spindere</sp>.
</chapter>

<chapter name="Ctenodipterini">
<b>Ctenodipterini</b> ['kte-], se <sp>Lungefisk</sp>.
</chapter>

<chapter name="ctenoide">
<b>ctenoide</b> [kte-] Fiskeskæl er langs den bageste
Rand forsynede med een ell. fl. Rækker fine
tandagtige Spidser. Se <sp>Fisk</sp> og <sp>Skæl</sp>.
<i>Ad. J.</i>
</chapter>

<chapter name="Ctenolabrus">
<b>Ctenolabrus</b> [kte-], se <sp>Læbefisk</sp>.
</chapter>

<chapter name="Ctenomys">
<b>Ctenomys</b> ['kte'-], (<sp>Tucotuco</sp>), se <sp>Gravemus</sp>.
</chapter>

<chapter name="Ctenophora">
<b>Ctenophora</b> [kte'no'fora], se <sp>Ribbegopler</sp>.
</chapter>

<chapter name="Ctenostomata">
<b>Ctenostomata</b> [kte-], se <sp>Mosdyr</sp>.
</chapter>

<chapter name="CTP">
<b>CTP,</b> telegrafisk Forkortelse for <i>conserver
taxe payée</i>, der med Tilføjelse af et Tal angiver
det Antal Ord i et Telegram, for hvilket
Gebyret ikke skal tilbagebetales, naar det øvrige
Gebyr tilbagebetales Afsenderen som Følge af,
at der er sket Fejl under Telegraferingen.
<i>M. G.</i>
</chapter>

<chapter name="Ctr.">
<b>Ctr.,</b> Forkortelse af <sp>Centner</sp>.
</chapter>

<chapter name="Cu">
<b>Cu,</b> kemisk Tegn for Kobber.
</chapter>

<chapter name="Cuaba">
<b>Cuaba</b> ['k<sub>u</sub>awa], fint Gavntræ af forskellige
Arter <i>Amyris</i> fra Kuba, kaldes undertiden
<sp>Rosentræ</sp>.
<i>K. M.</i>
</chapter>

<chapter name="Cuandu">
<b>Cuandu</b> (<i>Sphingurus</i>), se <sp>Gnaverpindsvin</sp>.
</chapter>

<chapter name="Cuanza">
<b>Cuanza,</b> <sp>Coanza</sp>, Flod i det sydvestlige
Afrika, kommer fra Søen Mussombo paa 13 1/2°
sydlig Br. og løber først mod NØ., men
tvinges af Talla Mungongo-Bjergene mod NV. Ved
Cambambe falder den gennem et 21 m højt
Vandfald ned i Kystsletten, som den
gennemstrømmer med nordvestlig Retning, indtil den
kort før sin Udmunding i Atlanterhavet danner
et skarpt Knæk mod SV. Dens Længde er c.
630 km, og den afvander et Areal paa c. 150000
km<sup>2</sup>. Da dens Vandmængde er betydelig, kan
den besejles indtil Vandfaldet ved Cambambe.
Paa en Ø i Mundingen ligger et gl. Fort, opr.
bygget af Hollænderne.
<i>C. A.</i>
</chapter>

<chapter name="Cuati">
<b>Cuati</b> [sp. k<sub>u</sub>a'ti], amer. Navn for Næsebjørne.
</chapter>

<chapter name="Cuatro">
<b>Cuatro</b> ['k<sub>u</sub>atr<sub>å</sub>], Skillemønt i Bolivia
(saakaldet <i>Moneda feble</i>, svag Mønt) = 1/2 <i>Peso</i>
ell. 4 <i>Realer</i>; Bruttovægt 13,4793 gr, Finhed 2/3,
Indhold af fint Sølv 8,9862 gr.
<i>(E. M.). Th. O.</i>
</chapter>

<chapter name="Cub">
<b>Cub</b> [kab], eng. = Hvalp, bruges i
Pelsvarehandelen som Betegnelse for Skind af unge
Dyr.
<i>K. M.</i>
</chapter>

