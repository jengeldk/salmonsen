<sp>Bing & Grøndahl's
Porcelænsfabrik</sp>. Sammen med en fra den kgl.
Porcelænsfabrik udvandret »Figurmager« F. W.
Grøndahl oprettede Brødrene M. H. og J. H.
Bing 1853 en Porcelænsfabrik, væsentlig til
Fremstilling af Figurer og Relieffer i Biscuit
efter Thorvaldsen's Arbejder. Beliggenheden
var paa Vesterbrogade, hvor den endnu findes.
Som alle nyanlagte Fabrikker havde den store
Vanskeligheder at kæmpe med, skønt den købte
sin Masse færdig fra Limoges i Frankrig.
Grøndahl, der var Fabrikkens ledende Kraft, døde
allerede 1856, og Maleren A. Juuel ansattes som
Administrator sammen med Modellør C.
Schieltved som Værkmester (begge tidligere ansatte
ved den kgl. Porcelænsfabrik). Man begyndte
nu Fabrikationen af glaseret Porcelæn,
særlig Telegrafisolatorer, men ogsaa Spisestel etc.
Efter Juuel's Død overtog Arkitekturmaleren
Heinrich Hansen den kunstneriske Ledelse.
Han tegnede bl. a. et rigt Spisestel, stærkt
paavirket af det gl. Meissener Stel, der findes paa
Rosenborg. I Midten af 1880'erne efterfulgtes
han af Maleren Pietro Krohn, der brød med
de gl. Porcelænstraditioner, idet han gav
Tegning til det kendte »Hejrestel«. Omtr. samtidig
med Krohn tiltraadte den tidligere
Administrator ved den kgl. Porcelænsfabrik Holm, der
var fulgt med, da denne flyttede ud i
Smallegade, men som ikke syntes at trives der. 1895
dannedes Aktieselskabet »Bing & Grøndahl's
Porcelænsfabrik« med en Aktiekapital paa
400000 Kr. Krohn erstattedes af Maleren J. F.
Willumsen. Med sit blussende Talent og sin
mægtige Energi skabte han en ny
personlig Stil, der, selv om den ikke
fuldkomment harmonerer med Materialet, er et
beundringsværdigt Produkt af en stor Mesters
Evne, Personlighed og Villie. I de senere Aar
har Prof. H. Tegner udført en Række
overordentlig graciøse og fine Ting, mere i den
»rigtige gl. Porcelænsstil« fra Slutn. af 18. Aarh.
I Stentøj har Fabrikken ligeledes fremstillet
mange smukke Sager. Fabrikkens nuv.
Direktion er Harald Bing og L. Simonsen. Den
beskæftiger f. T. c. 250 Mennesker. Mærket er
et B. & G. (<sp>Litt</sp>.: <sp>C. Nyrop</sp>, »Den danske
Porcelænsfabrikations Tilbliven«; <sp>Karl
Madsen</sp>, »Den kgl. Porcelænsfabrik i forr. Aarh.«
[Tidsskr. f. Kunstindustri, 1893]; <sp>Arn. Krog</sp>,
»Den kgl. Porcelænsfabriks Historie 1775-1909«
[»Frem«, 1910]; <sp>Harald Bing</sp>, »Bing &
Grøndahls Porcelænsfabrik 1853-1903«
[Festskrift] - Illustr., se farvetrykt Tavle
»Porcelæn«.
<i>Arn. K.</i>
</chapter>

<chapter name="Dansk Postblad">
<b>Dansk Postblad,</b> se <sp>Dansk
Postforening</sp>.
</chapter>

<chapter name="Dansk Postforbund">
<b>Dansk Postforbund,</b> tidligere
»Postfunktionærernes Fællesorganisation«, stiftet 1. Septbr
1908, er faglig Organisation for Postbude og
Postpakmestre i Danmark. Det danner en
Sammenslutning af »Kbhvn's Postbudeforening«,
stiftet 1898, »Provinspostbude-Foreningen«,
stiftet 1895, og »Dansk Postpakmesterforening«,
stiftet 1900. D. P. udgiver et Blad, »Posthornet«,
der udkommer 2 Gange maanedlig og nu har
naaet sin 18. Aargang. Det har c. 2100
Medlemmer og er en af de Organisationer, over for
hvilke de under 4. Maj 1910 fastsatte Regler for
Forhandling mellem Centraladministrationen og
Etatsorganisationerne kommer til Anvendelse.
<i>Fr. O.</i>
</chapter>

<chapter name="Dansk Postforening">
<b>Dansk Postforening,</b> faglig Organisation
for Postvæsenets Embedsklasser, er dannet ved
Sammenslutning af »Danske Postassistenters
Forening« og Foreningen »Postvæsenets 4.
Lønningsklasse«. D. P. regner 8. Jan. 1899 - den
Dag, paa hvilken den ældste af de nævnte
Foreninger, »Danske Postassistenters Forening«,
blev stiftet - som sin Stiftelsesdag. Før og
efter Sammenslutningen har D. P. optaget i sig
»Foreningen af Provinspostekspedienter« og
»Postmesterforeningen«. D. P. udgiver et
Medlemsblad »Dansk Postblad«, der udkommer
mindst 12 Gange aarlig og nu har naaet sin 18.
Aargang. Den har c. 1700 Medlemmer og er en
af de Organisationer, over for hvilke de under
4. Maj 1910 fastsatte Regler for Forhandling
mellem Centraladministrationen og
Etatsorganisationerne kommer til Anvendelse.
<i>Fr. O.</i>
</chapter>

<chapter name="Dansk Rajgræs">
<b>Dansk Rajgræs,</b> se <sp>Bromus</sp>.
</chapter>

<chapter name="Dansk Skolemuseum">
<b>Dansk Skolemuseum.</b> Indtil hen imod Aaret
1870 stod danske Skoler langt tilbage m. H. t.
tidssvarende Inventar og Undervisningsmidler,
naar Hovedstadens og enkelte andre Skoler
undtages. Derfor søgte <sp>Danmarks
Lærerforening</sp> fra sin Oprettelse 1874 gennem et
særligt Udvalg at raade Bod paa dette ved
Udstillinger, Foredrag og Fremvisninger af
mindre Samlinger af godt Skolemateriel. For at
lære de nyeste Fremskridt at kende foretoges
der med Statsunderstøttelse Rejser til
Udlandet af Formanden, E. Sauter, o. a. Medlemmer
af Udvalget, og fra 1882 fik dette en aarlig
Understøttelse paa Finansloven. I Udlandet
fandtes siden 1850'erne Skolemuseer ell. faste, let
tilgængelige Samlinger af Skolemateriel, der
gav et anskueligt Billede af Udviklingen paa
dette Omraade og var vejledende for
Skolemænd og Forhandlere ved Nyanskaffelser.
Ogsaa i Danmark erkendte man Nødvendigheden
af en saadan permanent Samling. Derfor
aabnede Danmarks Lærerforening 1. Marts 1887
D. S. i Gladsakse Skole, hvor E. Sauter var
Lærer, 7 km fra Kbhvn, men flyttede det s. A.
til Hovedstaden. Siden 1909 har det Lokale i
Stormgade 3. Fra 1888 blev Mus. en
Statsanstalt, der opretholdes ved en aarlig Bevilling
paa Finansloven og har en af Ministeriet
udnævnt Bestyrelse, hvis Medlemmer er
Etatsraad Joakim Larsen, Prof., Skolekonsulent N.
A. Larsen og Justitsraad Fr. Thomassen
(Inspektør og Forretningsfører). Mus. rummer
Billeder, Kort, fys. og naturhistoriske
Samlinger o. a. Undervisningsapparater, Modeller af
Skoleinventar, Tegninger og Overslag til
Landsbyskoler og en Samling af Haandbøger,
pædagogiske Værker og Skolebøger. Museet med
tilhørende Læsestue staar aabent for Besøg
og besvarer Forespørgsler, som rettes til
det. Det har bidraget meget til at
udbrede Sans for godt Skolemateriel.
Benyttelsen af Mus. stiger fra Aar til Aar; saaledes
var Antallet af Besøgende 1900-01: 1793, men
1915-16 over 13000. - Mus. virker a) ved sit
Bibliotek, der siden 1903 har optaget i sig
Pædagogisk Selskabs Bogsamling, og som ved
Køb og Gaver er vokset til c. 20000 Bd; b) ved
