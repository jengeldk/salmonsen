Grande Eau, Rhônes Biflod. C. er meget udsat
for Laviner.
<i>G. Ht.</i>
</chapter>

<chapter name="Creux du Vent">
<b>Creux du Vent</b> ['krø-dy-'vã], en kedelformet
Dal i Kanton Neuchâtel, ved Grænsen af Waadt,
981-1455 m o. H., 17 km VSV. f, Neuchâtel,
en af de smukkeste Dale i Jurabjergene,
Chasseron-Kæden, V. f. Bjerget Boudry, er opfyldt af
Moræner og aabner sig mod Ø. til Areuses Dal.
<i>G. Ht.</i>
</chapter>

<chapter name="Creuzer, Georg Friedrich">
<b>Creuzer</b> ['krå^yts<sub>ə</sub>r], <sp>Georg Friedrich</sp>,
tysk Filolog og Arkæolog, f. 10. Marts 1771 i
Marburg, d. 16. Febr 1858 i Heidelberg. Et
Studieophold i Leipzig 1798 gav Anledning til,
at C., der opr. var Teolog, med Iver kastede
sig over filologiske Studier. 1799 blev han
Privatdocent, 1802 ordinær Prof. i Marburg,
hvorfra han 1804, efter at have udsendt Skriftet
»Über die historische Kunst der Griechen« (1803)
blev kaldet til Univ. i Heidelberg. Personlige
Sorger bevirkede, at C. 1808 forlod denne By;
men allerede næste Aar vendte han tilbage og
forblev her Resten af sit Liv, fraregnet et Par
korte Rejser. Især 1815-30 udøvede hans
Forelæsninger stor Tiltrækning; 1845 tog han sin
Afsked, men vedblev med sine Studeringer og
sin Forfattervirksomhed. C. var en fantasifuld,
spekulativ Aand, der let anlagde store
Synspunkter og byggede System, men ikke
tilstrækkelig kritisk til at se, hvor løs den Grund ofte
var, hvorpaa han byggede. Hans Hovedværk,
»Symbolik und Mythologie der alten Völker
besonders der Griechen« (4 Bd, 1810-22, 3. Udg.
1836-43), vakte derfor med Rette heftig
Modsigelse fra fl. Sider (G. Hermann, J. H. Voss,
Lobeck). Af C.'s øvrige Arbejder kan nævnes:
en Udg. af Plotinos (3 Bd, 1835) udarbejdet
sammen med G. H. Moser, <i>Commentationes
Herodoteæ</i> (1818), »Zur Geschichte altrömischer
Kultur am Oberrhein und Neckar« (1833), »Zur
Gemmenkunde« (1834), »Das Mithreum von
Neuenheim« (1838), »Zur Gallerie der alten
Dramatiker« (1839). Samlingerne af C.'s Afh.
foreligger i »Deutsche Schriften« (5 Afdelinger, 1836
-58), der ogsaa indeholder hans Selvbiografi, og
<i>Opuscula selecta</i> (1854). (<sp>Litt</sp>.: <sp>Stark</sp>,
»Friedrich C.« [Heidelberg 1875]).
<i>C. B.</i>
</chapter>

<chapter name="Crevaux, Jules Nicolas">
<b>Crevaux</b> [krö'vo], <sp>Jules Nicolas</sp>, fr.
Opdagelsesrejsende (1847-82), deltog som
Frivillig i Krigen 1870-71 og blev Aaret efter
Militærlæge. Hans første Rejser gjaldt fr. Guyana,
og navnlig undersøgte han 1877 og 1878
Grænsebjergene mod S., Tumuk-Humac og fl. af
Amazon-Flodens nordlige Tilløb. 1879 vendte han
tilbage til Paris; men allerede Aaret efter drog
han atter til Sydamerika. Fra Bogota i
Columbia trængte han frem til øvre Rio Negro og
naaede 20. Oktbr 1880 Orinocos Biflod Guaviare.
Efter et kort Besøg i Hjemmet 1881 drog han
s. A. fra Buenos Aires mod N. og opdagede Jan.
1882 ved Salta Ruiner af en gl Inca-By. Kort
efter blev han sammen med de fleste af sine
Ledsagere dræbt af Indianere ikke langt fra
Pilcomayo-Floden. Hans Rejseberetninger
offentliggjordes i <i>Tour de Monde</i> under Titlen
<i>Voyages dans l'Amérique du Sud</i> (1883).
<i>C. A.</i>
</chapter>

<chapter name="Crèvecæur">
<b>Crèvecæur</b> [kræv'kö.r], et nedlagt Fort i
den nederlandske Prov. Nordbrabant, ved Dieze
og Maas, er hist. mærkeligt. Det blev bygget
1587 af Hollænderne paa det Sted, hvor før
»Englens Slot« laa, 1599 indtaget af Spanierne,
1600 generobret af Prins Moritz af Oranien, gik
1672 tabt til Franskmændene under Turenne og
blev af denne stukket i Brand. 2. Oktbr 1794
erobrede Franskmændene det atter.
<i>G. Ht.</i>
</chapter>

<chapter name="Crèvecæur de Perthes">
<b>Crèvecæur de Perthes</b> [kræv'kö.r-d<sub>ö</sub>-'pært],
se <sp>Boucher de C. de P</sp>.</chapter>

<chapter name="Crève-cæurs">
<b>Crève-cæurs</b> [kræv-'kö.r], se <sp>Høns</sp>.</chapter>

<chapter name="Crevillente">
<b>Crevillente</b> [kræwi'l<sub>j</sub>ænt<sub>æ</sub>], By i det østlige
Spanien, Prov. Alicante, ligger ved det sydlige
Affald af Sierra de C. og ved Jernbanen fra
Alicante til Murcia. (1900) 10720 Indb., der
hovedsagelig driver Avl og Fletning af
Espartogræs.
<i>H. P. S.</i>
</chapter>

<chapter name="Crevola d'Ossola">
<b>Crevola d'Ossola</b> ['krævola-'d-åsola], lille
By i Norditalien, Prov. Novara, ligger nogle
faa km N. f. Domodossola i Ossola-Dalen og
ved Indgangen til Vedro-Dalen p>aa det Sted,
hvor Vejene fra Simplon, Gries-Passet og Skt
Gotthardt mødes. (1911) 1350 Indb.
<i>H. P. S.</i>
</chapter>

<chapter name="Crewe">
<b>Crewe</b> [kru.], By i det vestlige England,
Cheshire, 32 km ØSØ. f. Chester, med (1911)
44960 Indb., er et vigtigt Jernbaneknudepunkt og
kan for sit Opsving takke <i>London and North
Western Railway Company</i>, der 1843 her
grundlagde storartede Værksteder, hvor der bygges
Lokomotiver og Jernbanevogne. En Række
underjordiske Tunneler gør det muligt for
Fragttog at passere uden at hindre Passagertogene.
C. er en af de travleste Jernbanestationer i
Verden.
<i>G. Ht.</i>
</chapter>

<chapter name="Crewe, Robert Officy Ashburton Milnes">
<b>Crewe</b> [kru.], <sp>Robert Officy
Ashburton Milnes</sp>, eng. Minister, f. 12. Jan. 1858,
Søn af Lord Houghton, indtraadte 1885 ved
Faderens Død i Overhuset, hvor han hørte til det
liberale Parti og var Aug. 1892-Juni 1895
Vicekonge i Irland. Han blev derefter forfremmet
til Jarl C. (hans Moder var Datter af en Baron
C.) og ægtede 1899 en Datter af Jarl Rosebery.
Decbr 1905 blev han Præsident i
Gehejmeraadet og dermed en af Ministeriets Ordførere
i Overhuset; ved Ministeriets Omdannelse Apr.
1908 blev han Koloniminister, men ombyttede
Novbr 1910 denne Post med Stillingen som
Minister for Indien og ophøjedes 1911 til Markis.
Desuden var han siden 1908 Lord Seglbevarer.
Ved Ministeriets Omdannelse Maj 1915 opgav
han begge disse Ministerposter og overtog i
Stedet Stilingen som Præsident for
Gehejmeraadet.
<i>E. E.</i>
</chapter>

<chapter name="Crewkerne">
<b>Crewkerne</b> ['kru.kən], By i det sydvestlige
England, Somersetshire, 11 km SV. f. Yeovil ved
London- og South-Western-Jernbanen med
Fabrikation af Lærred og Sejldug, og 3939 Indb.
<i>G. Ht.</i>
</chapter>

<chapter name="Crex">
<b>Crex,</b> se <sp>Vagtelkonge</sp>.</chapter>

<chapter name="Çri">
<b>Çri</b> [sri] ell. <sp>Lakshmi</sp> (»Herlighed, Lykke«),
i Indien Personifikation af Lykken nærmest som
Skønhed, Glans, Anseelse og Magt, dog ogsaa
Rigdom, Koner, Børn etc. (jfr <sp>Bhaga</sp>, som
hun væsentlig fortrænger). I Veda-Religionen
mærker man endnu lidet til en saadan
Personifikation, og i de episke Digte hersker endnu en
stærkt allegorisk Opfattelse: Hun bor hos den
dygtige, energiske, modige og dydige Mand;
særlig betegner hun Kongeværdigheden ell.
Fyrstens gode Genius; hun bor i Sandhed,
