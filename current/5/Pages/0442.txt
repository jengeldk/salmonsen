Rejsen var blevet en begejstret Tilhænger af
denne Metode, efter sin Hjemkomst fik Ministeriets
Tilladelse til at anstille Forsøg med at
undervise døvstumme Børn efter samme. Da
disse Forsøg, der strakte sig over et Tidsrum af
3 Aar, imidlertid ikke tilfredsstillede Direktionen
for Instituttet, og Ministeriet derpaa 1849
resolverede, at man skulde ophøre hermed, tog
D. sin Afsked af Statens Tjeneste og oprettede
1850 en privat Skole for døvstumme Børn (den
senere saakaldte Keller'ske Døvstummeanstalt)
efter det af ham forfægtede Princip. Da han
kort Tid efter paa Opfordring fra Ministeriet
drog som Feltpræst til Slesvig, overdrog han
sin Skole til <i>cand. theol.</i> <sp>Duurloo</sp> og vendte
ikke mere tilbage til Døvstummelærergerningen.
Efter Krigen blev han Sognepræst først i Ærøskjøbing,
siden i Vaalse og i Ørbæk. (<sp>Litt</sp>.: <sp>F.
Bech</sp>, »Smaablade for Døvstumme«, 3. Aarg.
Nr 13).
<i>F. B.</i>
</chapter>

<chapter name="Dahlerup, Jens Vilhelm">
<b>Dahlerup,</b> <sp>Jens Vilhelm</sp>, dansk Arkitekt,
f. i Norup Præstegaard ved Mariager 4. August
1836, d. 24. Jan. 1907, gennemgik Kunstakademiet,
hvis, forsk. Medailler han efterhaanden alle
vandt, den store Guldmedaille 1862, foruden
Æresmedaillen og den Neuhausen'ske Præmie.
Han var i Besiddelse af en virtuosmæssig Fremstillingsevne.
Sin Uddannelse som Arkitekt modtog
han af G. F. Hetsch og Henrik Nebelong.
D. foretog talrige Rejser i Udlandet, særlig i
Spanien og Italien, og blev hyppig benyttet som
Jurymedlem ved Udstillinger, som Festarrangør
i større Stil og som kunstnerisk Konsulent for
offentlige og private Institutioner. Han udførte
talrige Tegninger til kunstindustrielle Arbejder,
særlig Møbler og Guldsmedearbejder, og en Del
Monumenter skyldes ham, f. Eks. L. N. Hvidt's
i Ørstedsparken og Ivar Huitfeldt's paa Langelinie.
Han har vundet Præmie ved fl. Konkurrencer,
bl. a. til Victor Emanuel's Monument i
Rom (1883). Af hans betydeligste Arbejder kan
nævnes: Kbhvn's Toldbodbygning, der nu anvendes
som Kontorbygning for Kbhvn's Havnevæsen
(1868, sammen med F. C. Bøttger), Hotel
d'Angleterre (1872), det kgl. Teater (1872-74,
sammen med Ove Petersen), Silkeborg Badeanstalt
(1882), Ny Carlsberg Bryggerikompleks
(1884), Jesuskirken i Valby (1888-95), Statens
Mus. for Kunst (1888-95), den ældste Del af
Glyptoteket samt Kuppelen (1893-95); i Frihavnen:
Silopakhuset m. m. (1892-94) og Bygningerne
ved Sluseværket i Kalvebodstrand. D.
valgtes 1871 til Medlem af Kunstakademiet og
var Formand for »Akademisk Architektforening«
1880-84 og 1885-86.
<i>C. B-r.</i>
</chapter>

<chapter name="Dahlerup, Karl Verner Hornemann">
<b>Dahlerup,</b> <sp>Karl Verner Hornemann</sp>,
dansk Filolog, f. 31. Oktbr 1859, blev Student
1876 og Kandidat i nordisk Filologi 1883; Assistent
ved det store kgl. Bibliotek i Kbhvn fra
1887, Docent i Dansk ved Kbhvn's Univ. 1899,
<i>Prof. ord.</i> i nordiske Sprog 1911. D. har besørget
fortrinlige Udgaver af et Par vigtige oldislandske
Skr: <i>Agrip</i> (1881) og <i>Physiologus</i> i to
isl. Bearbejdelser (trykt i »Aarb. f. nord. Oldkh.
og Hist.« 1889); sammen med F. Jonsson udgav
han den 1. og 2. grammatiske Afh. i Snorra-Edda
(1886), og sammen med O. Jespersen har
han skrevet »Kortfattet dansk Lydlære« (1889).
I P. Hansen's »Illustr. Litteraturhist.« har D.
skrevet »Den danske Sprogvidenskabs Historie
1800-70«. Foruden et Par mindre Afh. har han
besørget en folkelig Udg. af Chr. Winther's
»Hjortens Flugt« med Indledning og gode Oplysninger
og sammen med F. Jonsson 3. Udg.
af N. M. Petersen's »Historiske Fortællinger om
Islændernes Færd« (Kbhvn 1901). Af Skr vedrørende
Dansk kan - foruden forsk. Afh., f.
Eks. i »Dania«, »Danske Studier« o. fl. - nævnes
»Det danske Sprogs Historie«, opr. skrevet for
og trykt i »Salmonsens Leksikon«; den udgaves
særskilt i en bearbejdet og udvidet Form 1896
(overs. paa Tysk ved Heydenreich, Ulm 1905).
D. har siddet i Bestyrelsen af »Dansk Jubilæumssamfund«
samt været Medredaktør af »Dania«
fra og med 4. Bd. I en Række Aar har han
været beskæftiget med Udarbejdelsen af en ny
dansk Ordbog, hvis Hovedredaktør han er.
<i>F. J.</i>
</chapter>

<chapter name="Dahlgren, Carl Fredrik">
<b>Dahlgren</b> [-gre.n], <sp>Carl Fredrik</sp>, svensk
Præst og Digter (1791-1844), blev Student i
Upsala 1809 og kom her ind i Fosforisternes
Kreds. Efter at han var præsteviet, blev han
Kapellan i en stockholmsk Menighed, men naaede aldrig
videre paa Embedsbanen, og »Fattigdommen, hans Ungdomsven«
skulde følge ham til Graven. Som Digter har han
udfoldet en ikke ringe Virksomhed; han begyndte som
Bidragyder til Romantikernes Kalendere,
men udviklede sig efterhaanden til en humoristisk
Forf. af Rang. Han tog Del i Kampen
mod den akademiske Retning, idet han er den
ene Hovedforfatter til »Andra natten« af det
satiriske Heltedigt »Markall's sömnlösa nätter«.
Samtidig viste han sig fra en ny Side: under
Indtrykket af den nyvakte Forstaaelse af Bellman
skrev han paa blandet Vers og Prosa
»Mollberg's Epistlar« (1819-20). Allerede Titlen
viser, at han betragtede sig som Bellman's Efterfølger,
og han kan være nok saa kaad og
overgiven som sin store Mester. Men han er en
selvstændig Digter, ingen blot Efterligner. Ligesom
Bellman elsker og besynger han Egnen om
Sthlm, men over sine Skildringer af den lægger
han et Skær af Naturromantik, som var fremmed
for Bellman. I 2. Del af Mollberg's Epistlar
viser han, i Skildringen af 1. Maj i Djurgården,
en øjensynlig Paavirkning af Oehlenschläger's
St Hansaften-Spil. I øvrigt skrev han en overordentlig
stor Mængde paa næsten alle Litt.'s
Omraader; de fleste af hans Arbejder offentliggjorde
han i forsk. af ham i Forening med andre
udgivne Kalendere, saaledes »Opoetisk kalender
för poetiskt folk« o. fl. Desværre viste

<img>C. F. Dahlgren</img>
