i Brixen, fik 1458 Titel af Pavens Vikar og blev
Statholder i Rom. Medens han 1451 var pavelig
Legat i Tyskland og i Nederlandene, arbejdede
han paa en religiøs-sædelig Reformation, og fra kat.
Side fremstiller man ham som en Reformator i
Modsætning til Revolutionsmanden Luther. C.'s
Lærdom var saare omfattende. Som Teolog og
Filosof var han paavirket af Nyplatonismen og
af Mester Eckart's Mystik; Panteismen havde
stærkt Tag i ham; Giordano Bruno er paa
mangfoldige Punkter paavirket af ham. Som
Matematiker og Astronom var han banebrydende. Paa
Basel-Konciliet foreslog han en Forbedring af
den julianske Kalender, han er den første i
Middelalderen, der har udtalt, at Jorden
bevægede sig om Solen, og at der var en Flerhed
af Verdener. C.'s Skr tryktes 1476, derpaa i 3
Bd i Paris 1514, i Basel 1565. (<sp>Litt</sp>: <sp>Scharpff</sp>,
»Der Cardinal und Bischof N. von C.« [2. Udg.,
Tübingen 1871]; <sp>A. Herrlin</sp>, »Studier i
Nicolaus af Cues Filosofi« [Lund 1892]).
<i>L. M.</i></chapter>

<chapter name=”Cuscatlán”>
<b>Cuscatlán</b> [-'lan], Navn paa en Sø og
omgivende Slette i den mellemamerikanske
Republik Salvador. C. var Navnet paa et
Indianer-Rige, behersket af en Nahua-Stamme.
<i>G. Ht.</i></chapter>

<chapter name=”Cuscuta”>
<b>Cuscuta,</b> se <sp>Silke</sp>.</chapter>

<chapter name=”Cuscutaceæ”>
<b>Cuscutaceæ,</b> se <sp>Silkefamilien</sp>.</chapter>

<chapter name=”Cuselit”>
<b>Cuselit,</b> en eruptiv Bjergart, er en Art
Augitporfyrit.
<i>(N. V. U.) O. B. B.</i></chapter>

<chapter name=”Cushing, Caleb”>
<b>Cushing</b> ['ku∫<sub>i</sub>ŋ], <sp>Caleb</sp>, nordamerikansk
Diplomat og Jurist (1800-79), blev 1821 Sagfører
i Massachusetts og valgtes allerede 1825 til
Statens lovgivende Forsamling. 1835-43 var han
Medlem af Repræsentanthuset, opr. Whig,
senere Demokrat, og sendtes 1843 til Kina, hvor
han afsluttede den første Handelspagt mellem
Kina og Nordamerika. Under Krigen med
Meksiko 1846 anførte han et paa hans egen
Bekostning udrustet Regiment og forfremmedes
til Brigadegeneral. 1853-57 var han <i>Attorney
general</i> under Præsident Pierce, og Apr. 1860
førte han Forsædet i den demokratiske
Valgkonvention i Charleston, men sluttede sig næste
Aar til Unionens Sag. Han fik 1866 det Hverv
sammen med to andre Retslærde at samle og
samarbejde Unionens Love og var 1871 en af
Unionens Sagførere i Alabama-Sagen; endelig
1874-77 Sendemand i Madrid.
<i>E. E.</i></chapter>

<chapter name=”Cushing, William Barker”>
<b>Cushing</b> ['ku∫<sub>i</sub>ŋ], <sp>William Barker</sp>,
nordamerikansk Søfficer, f. 24. Novbr 1842, d.
17. Decbr 1874, er kendt fra den amer.
Borgerkrig, hvor han paa Nordstaternes Parti udførte
talrige dumdristige Bedrifter, der i meget
minder om Tordenskjold's Mod og Forvovenhed.
Hans største Bedrift var Ødelæggelsen af
Sydstaternes Panserskib »Albemarle« paa
Roanoke-Floden Oktbr 1864. Ved Angrebet, der udførtes
om Natten med en lille Torpedobaad, dræbtes
hele hans Besætning paa ham selv og een
Mand nær. For denne Bedrift voterede
Kongressen ham sin Tak. Han blev 1872 Kaptajn, men
døde faa Aar senere som Følge af de
Overanstrengelser, han havde udsat sig for i Krigen.
<i>C. W.-S.</i></chapter>

<chapter name=”cushion”>
<b>cushion</b> ['ku∫<sub>ə</sub>n] (engelsk »Pude«),
Gummiring med Luftkanal, se <sp>Cykel</sp>.</chapter>

<chapter name=”Cushman, Charlotte Saunders”>
<b>Cushman</b> ['ku∫m<sub>ə</sub>n], <sp>Charlotte Saunders</sp>,
amer. Skuespillerinde, f. 25. Juli 1814 i Boston,
d. 18. Decbr 1876 smst. C. vandt sine første
sceniske Laurbær som Sangerinde ved sin
Udførelse af Grevinden i »Figaros Bryllup« (1835);
men da hun meget hurtig mistede sin
Operastemme, vendte hun sig til Skuespillet; ogsaa
her gjorde hun stor Lykke, først (1836) som
Lady Macbeth, senere i mange andre baade
komiske og tragiske Roller; hun udførte saaledes
Romeo og andre unge Elskerroller, medens en
Søster af hende, <sp>Susan C.</sp>, spillede
Elskerinderne. I Slutn. af 1840'erne optraadte begge
Søstrene i fl. Aar under stort Bifald i England;
da Susan 1848 havde ægtet Prof. Muspratt i
Liverpool, vendte C. tilbage til Amerika, hvor
hun nu optraadte sjældnere og sjældnere, indtil
hun 1868 helt opgav al Teateroptræden.
<i>A. A.</i></chapter>

<chapter name=”Cusio, Lago”>
<b>Cusio,</b> Lago, se <sp>Orta</sp>.</chapter>

<chapter name=”Cusir”>
<b>Cusir,</b> fint spunden Raasilke; <sp>Cusirino</sp>,
meget fint, dubleret Silkegarn, der især bruges
til Kniplinger.
<i>K. M.</i></chapter>

<chapter name=”Cusparia Humb.”>
<b>Cusparia</b> Humb., Slægt af Rutaceer, Træer
ell. Buske i varme Egne af det østlige
Sydamerika. <i>C. trifoliata</i> Engl. (<i>Galipea officinalis</i>
Hancock), et 20-25 m højt Træ med fingrede
Blade og store hvide Blomster i Top, vokser i
Ny-Granada. Barken (<sp>Angostura-Bark</sp>)
har været anvendt som Febermiddel, men gik
p. Gr. a. Forfalskning med Barken af
<i>Strychnos nux vomica</i> af Brug som saadant og
benyttes nu til Fremstilling af Angostura-Bitter.
<i>A. M.</i></chapter>

<chapter name=”Cuspidin”>
<b>Cuspidin,</b> Mineral, er et fluorholdigt
Kalciumsilikat af ufuldstændig kendt Sammensætning.
Det er fundet i smukke, lansespidsformede,
monokline Krystaller af bleg, rød Farve paa Monte
Somma (Vesuv).
<i>(N. V. U.). O. B. B.</i></chapter>

<chapter name=”Cusset”>
<b>Cusset</b> [ky'sæ], By i Mellemfrankrig, Dept
Allier, Arrond. Lapalisse (Bourbonnais), ved
Alliers Biflod Sichon, c. 3 km NØ. f. Vichy, med
hvilket det er forbundet ved Sporvej, har et
Collège, to Mineralkilder med Bade og
Koldtvandskuranstalt, Kalkbrænderi, Væveri, Industri
i Papir og Olie og (1911) 6941 Indb.
<i>G. Ht.</i></chapter>

<chapter name=”Cust, Robert Needham”>
<b>Cust</b> [kast], <sp>Robert Needham</sp>, eng.
Orientalist, f. 1821, d. 1909, studerede i Eton,
lagde sig derefter særlig efter østerlandske
Sprog paa Kollegiet i Haileybury, gik derpaa
1843 til Indien, hvor han beklædte forsk. højere
civile Stillinger; til sidst var han Medlem af det
ind. lovgivende Raad i Kalkutta; 1869 vendte
han tilbage til England og tog Bolig i London,
hvor han har udg. en Mængde Værker, mest
af sprogvidenskabeligt Indhold, hvoraf fl. er
oversatte paa Fransk og Italiensk; de vigtigste
er: <i>Modern languages of the East Indies</i> (1878);
<i>Linguistic and oriental essays</i> (1879-91);
<i>Pictures of Indian life</i> (1881); <i>Modern languages of
Africa</i> (2 Bd, 1883); <i>The shrines of Lourdes,
Saragossa, Loretto and Jerusalem</i> (1885); <i>The
languages of Oceania</i> (1886); <i>Essai sur les
anciennes religions du monde</i> (Genève 1894). 17
Aar gl var C. til Stede ved Dronning Victoria's
Kroning, 81 Aar gl ved Kong Edvard VII's. 1899
udgav han <i>Memoirs of past years of a
septuagenarien</i>. (<sp>Litt</sp>.: <sp>Thornton</sp> i <i>Journal Royal
Asiatic Society</i>, 1910).
<i>V. S.</i></chapter>

<chapter name=”Custine, Adam Philippe”>
<b>Custine</b> [kys'tin], <sp>Adam Philippe</sp>, Greve,
fr. General, f. 1740, d. 27. Aug. 1793. Han deltog
i hele Syvaarskrigen samt i den
