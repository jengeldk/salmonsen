pære- ell. kugleformede, men mindre end
Appelsiner og Pomeranser; af de blegt guldgule
Frugtskaller faas <sp>Bergamotolie</sp>.

<i>C. medica</i> L. (<sp>Alm. Orangetræ</sp>) adskiller
sig fra <i>C. Aurantium</i> ved sin ægformede Frugt,
der i Spidsen bærer en vorteagtig Fremragning;
Skallen er lysegul, tyndere og meget mere
vedhængende Frugtens Indre end hos Appelsiner,
ofte er den bulet og tyk hos nogle Varieteter;
endelig er Saften overordentlig syrlig. I øvrigt
er de til denne Art hørende Former Buske ell.
smaa Træer, oftest med rødlige Skud, glatte
Blade og rødlige Blomster. Hovedarten antages
af Hooker fil. for at stamme fra Indien, hvor den
dyrkedes meget tidlig i forsk. Former; herfra
bragtes disse da mod V. Efter Bonavia er
Hjemstedet Kochinkina ell. Kina, hvorfra Arten er
kommet til Indien. Der skelnes mellem 3
Underarter, hvoraf de to her omtales.

Underarten <i>Bajoura Bonavia</i> (<sp>Cedrattræ</sp>,
<sp>Cedratier</sp> [fr.]) har lange, stærkt og
uregelmæssig forgrenede og tornede Grene;
Bladstilkene mangler Vinger. 10-15 Blomster i hver
Stand, de fl. golde; Kronbladene er udvendig
purpurfarvede; 40-50 Støvdragere med flade
Traade. Frugterne er store, aflange og
knudrede, som unge rødviolette, men gule ved
Modenhed. Skallen er tyk og svampet og Kødet
forholdsvis mindre syrligt. Cedrattræ var
rimeligvis kendt af Jøderne; det vides ej sikkert,
hvornaar Grækerne, som lærte Frugten (<i>Malum
persicum</i>) at kende i Persien og Medien længe før
Kristi Tid, begyndte at dyrke Træet; men i 3.
ell. 4. Aarh. e. Kr. var Kulturen i Gang i
Italien. De friske Frugtskaller syltes og gaar i
Handelen som <sp>Citronat</sp> ell. <sp>Sukat</sp>.

Underarten <i>Limonum</i> (Risso) Hook. fil.
(<sp>Citrontræ</sp> ell. <sp>Limontræ</sp>) bliver 3-5 m
høj; Stammen er meget grenet og klædt med
en lysegraa Bark, de yngre Skud er violette.
Bladene er aflange og takkede i Randen; deres
Stilke er vel vingede, men ej til Grunden.
Blomsternes Krone er udvendig purpurfarvet og
dufter stærkt; omtr. 36 lange Støvdragere. Frugten
er ægformet, dens Skal er lysegul og tynd.
Citrontræet er af Araberne ført til Afrika og
Europa, muligvis før 10. Aarh.; sikkert nok
dyrkedes det i Sydeuropa i 13. Aarh.; nu om Stunder
findes det i Landene om Middelhavet, i
Sydasien og i Vestindien. Træet blomstrer næsten
hele Aaret; Frugterne (<sp>Citroner</sp>, i Syden
<sp>Limoner</sp>) afplukkes, ligesom Appelsiner, før
Modenheden; den første Høst falder fra Slutn.
af Juli til midt i Septbr, den anden i Novbr og
den tredie i Jan. De fleste Citroner kommer til
Nordeuropa fra Messina og Neapel. Skallerne
er rige paa æterisk Olie, og Kødet indeholder
6-9 % Citronsyre; Benyttelsen til Fremstilling
af Citronsyre og -olie samt i Husholdningen er
velbekendt. Varieteter af Citrontræet er
<i>Bignetta</i> Risso, hvis Frugter kaldes <sp>Bignetter</sp>,
og <i>Rosolinum</i> Risso, hvis Frugter kaldes
<sp>Rosaliner</sp> ell. <sp>Voksmeloner</sp>; de er store og
kan ofte veje 1 kg. Endvidere Varieteten <i>Limetta</i>
(Risso) Engl. (<sp>Limettræ</sp>), der adskiller sig
fra de andre Varieteter af <i>C. medica</i> ved at
have omtr. kuglerunde Frugter med Vorter
(<sp>Limetter</sp>) og en temmelig sød Saft; det dyrkes
i Sydeuropa. Af den tykke Skal faas
<sp>Limetolie</sp>, der anvendes i Parfumeriet. Af
Varieteten <i>Peretta</i> Risso anvendes Frugterne
(<sp>Peretter</sp>), der er æg- ell. pæreformede og har surt
Kød, til Syltetøj. Ogsaa <i>C. Pomum Adami</i> Risso
skal være en <i>C. Limetta</i> nærstaaende Varietet
(se <sp>Adamsæble</sp>); af de store Frugters
Skaller fremstilles en Art Sukat.

<i>C. nobilis</i> Lour. (<sp>Mandarintræ</sp>) er en
Busk ell. et lille Træ med korte, næppe vingede
Bladstilke, lancetdannede Blade, hvide Blomster
og kuglerunde, men noget fladtrykte Frugter
(<sp>Mandariner</sp>), hvis Overflade er lidt
knudret og mørkt orangefarvet. Mandarintræet
stammer fra Kina og Kochinkina, hvor det, ligesom
paa Sundaøerne, dyrkes. Træet er forholdsvis
meget ungt i europ. Haver, idet det næppe er
blevet mere alm. der førend i Beg. af 19. Aarh.
Mandariner nydes som Appelsiner. Om
Væksthuskulturen af C.-Arter se <sp>Orangeri</sp>. (<sp>Litt</sp>.:
<sp>Gallesio</sp>, <i>Traité du C.</i> [Paris 1811]; <sp>Risso</sp>,
<i>Mémoire sur l'histoire naturelle des orangers</i>
etc. [<i>Annales du Muséum d'histoire naturelle</i>,
Bd 20, Paris 1813]; <sp>Risso & Poiteau</sp>,
<i>Histoire naturelle et culture des orangers</i> [Paris
1818-19; ny Udg. af Du Breuil 1872]; <sp>E.
Bonavia</sp>, <i>The cultivated oranges and lemons etc. of
India and Ceylon with researches into their
origin and the derivation of their names etc.</i>
[London 1890]).
<i>A. M.</i></chapter>

<chapter name="Città">
<b>Città</b> (ital.), i Sammensætninger
hyppig <sp>Civita</sp> (af det lat. <i>civitas</i>), By, Beg. til
mange ital. Bynavne.</chapter>

<chapter name="Cittadella">
<b>Cittadella</b> [t∫it.a'dæl.a], By i Norditalien,
Prov. Padua, ligger 30 km N. f. Padua ved
Brentella. (1911) 4000 Indb. og som Kommune
11200. C. har en smuk Sognekirke og Klæde- og
Bomuldsfabrikation. Byen blev anlagt 1220 som
Grænsefæstning mod Treviso og er endnu
omgiven af Mure, Taarne og Grave.
<i>H. P. S.</i></chapter>

<chapter name="Città della Pieve">
<b>Città della Pieve</b> [t∫i't.a-del.a-'p<sub>i</sub>æve], By i
Mellemitalien, Prov. Perugia, ligger i Valle di
Chiana. (1911) 8460 Indb. C. er Bispesæde, og
i Byens Kirker og Klostre findes fl. værdifulde
Malerier af Pietro Perugino, der 1446 fødtes
i C.
<i>H. P. S.</i></chapter>

<chapter name="Città di Castello">
<b>Città di Castello</b> [t∫i't.a-], By i Mellemitalien,
Prov. Perugia, ligger i Nærheden af Tiberen.
(1911) 6000 Indb. og som Kommune 26970. C. er
Bispesæde og har en Domkirke, der er bygget
af Bramante, et Slot og fl. Paladser med smukke
Kunstværker. Byen driver Silkespinderi og Vin-
og Olivenavl. C. er Romernes <i>Tifernum</i>.
<i>H. P. S.</i></chapter>

<chapter name="Città ducale">
<b>Città ducale</b> [t∫i't.a-], By i Mellemitalien,
Prov. Aquila, ligger ved Velino og ved Foden
af Monte Terminello. (1911) 4314 Indb. C. har
en Domkirke og en smuk, gotisk Brønd. I
Nærheden ligger Levninger af den gl. By <i>Cotylia</i>
ved en nu udtørret Sø.
<i>H. P. S.</i></chapter>

<chapter name="Cittanova">
<b>Cittanova</b> [t∫it.a'nåva], By i Syditalien, Prov.
Reggio di Calabria, ligger ved den nordlige
Rand af Aspromonte. (1911) 14780 Indb. C., der
1852 fik dette Navn, er opstaaet paa Ruinerne
af det 1783 ved Jordskælv ødelagte
<sp>Casalnuovo</sp>.
<i>H. P. S.</i></chapter>

<chapter name="Città nova">
<b>Città nova</b> [t∫i't.a-'nåva] (slav. <sp>Novigrad</sp>),
By i det østerr. Markgrevskab Istrien, ligger paa
en Landtange ved Quietos Udløb, har en Havn,

