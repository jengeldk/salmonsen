i Gammel-Kastilien, d. 14. Decbr 1591 i klostret
Peñuela (i Sierra Morena). Han var fra sit 21.
Aar Karmelitermunk (und. Navnet Fray Juan
San Matias) med Liv og Sjæl og virkede med
Santa Teresa (s. d.) ivrig for en Reform af
denne Orden; i den Anledning undgik han ikke
Inkvisitionens Forfølgelser. 1568 stiftede han
»Barfødder-Karmeliternes« Orden, der fik
pavelig Sanktion 1580, og C. var derpaa efterhaanden
Prior i forsk. Klostre i Spanien. Han har paa
Spansk skrevet en Rk. mystisk-asketiske
Værker, navnlig <i>Subida al monte Carmelo</i> og <i>Noche
escura del alma</i>, hvilke indeholder sublime
Steder ved Siden af dunkle og uklare; den
brændende Andagt og Begejstring, der udtaler sig i
disse Skr, skaffede ham Navnet <i>Doctor extaticus</i>
og en saa længe eftervirkende Berømmelse, at
Paven lod ham kanonisere 1678 som »den
hellige Johannes af Korset«. Tillige er C. en
betydelig og ejendommelig Digter, der synger om
Sjælens Længsel efter den himmelske Brudgom
med næsten jordisk sanselig Glød: det er
»Højsangens« orientalske Erotik, der har været hans
Forbillede. Af hans samlede Værker kom der
siden 1619 en Mængde Udg., senest Toledo 1912
(2 Bd) og Facsimile af hans egenhændige
Manuskripter (smst. 1913). Hans Digte alene er
udg. og overs. paa Tysk af W. Storck 1854.
(<sp>Litt</sp>.: <sp>Menéndez y Pelayo</sp>, <i>Estudios
de critica literaria</i> I [Madrid 1884]; <sp>R.
Encinas</sp>, <i>La poesia de S. J. de la C.</i> [Valencia
1905]).
<i>E. G.</i></chapter>

<chapter name=”Cruz, Juana Inés de la”>
<b>Cruz</b> [krus], <sp>Juana Inés de la</sp>, egl.
Juana de Asbaje, sp. Digterinde, f. 1651 i
Nærheden af Meksiko, d. i Meksiko 1695. Allerede
som Barn var hun i den Grad hengiven til
Læsning, at hun bad sine Forældre om i
Mandsdragt at maatte studere ved Univ. i Meksiko;
imidlertid blev hun anbragt i Vicekongens Hus,
hvor hun forbavsede alle ved sin Begavelse og
sine Kundskaber, idet der foranstaltedes en
formelig Eksamen over hende af Byens ypperste
Lærde. 18 Aar gl. gik hun i Kloster, men
forsagede dog foreløbig ingenlunde sine Studier og
sin Digtervirksomhed. Hendes første
Digtsamling, med den gyselige Titel <i>Inundación Castálida</i>
(kastalisk Oversvømmelse!), udkom i Madrid
1689; paa dennes Titelblad var hun hædret med
det ofte brugte - og misbrugte - Tilnavn »den
10. Muse«. Ved Siden af adskilligt, der røber
Paavirkning af Tidens slette Smag, indeholder
hendes Digte Vidnesbyrd om ægte Talent; de
svæver mellem Erotik og Religiøsitet, og hun
har ogsaa skrevet et Par Skuespil i Calderon's
Stil. I et mærkeligt Brev til Biskoppen af
Puebla forsvarede hun sine og i det hele
Kvindernes litterære Sysler; men to Aar før hendes
Død fik nogle gejstlige hende dog til at sælge
sine Bøger, Musikinstrumenter og Kostbarheder
til Fordel for de Fattige og hengive sig ganske
til Bodsøvelser. (<sp>Litt</sp>.: <sp>A. Nervo</sp>, <i>Juana de
Asbaje</i> [Madrid 1910]).
<i>E. G.</i></chapter>

<chapter name=”Cruz Cano y Olmedilla”>
<b>Cruz Cano y Olmedilla</b> ['kruþ-'kan<sub>å</sub>-i-ålmæ
'ðil<sub>j</sub>a], <sp>Ramón de la</sp>, sp. dram. Digter, f. 28.
Marts 1731 i Madrid, d. smst. 5. Marts 1794. Han
studerede Retsvidenskab og fik et juridisk
Embede i Hovedstaden. Som Digter blev han
Medlem af Sevillas Akademi, ja selv af Arkadernes
i Rom, ved en Del klassisk formede Tragedier
og Operaer, Dramaer og Komedier; men sin
store Begavelse lagde han kun rigtig for Dagen
i de Frembringelser, som intet Akademi tog
Notice af, og som han endda maatte forsvare
mod bornerte Kritikere: de 300 Smaastykker
med Emner af Datidens Hverdagsliv, hvormed
C. blev sin Tids populæreste Teaterdigter. De
kaldes med det fra 17. Aarh. stammende Navn
<i>Sainetes</i> (egl. Smaabidder), er skrevne i korte,
lette Vers, sprudler af Liv og Lune og hævder
den gl. nationale Smag og de nedarvede Skikke
og Sæder imod den indtrængende
Franskagtighed; i kulturhist. Henseende som m. H. t.
poetisk Værdi staar de nu som det interessanteste,
der frembragtes af sp. Skuespildigtning i 18.
Aarh. En egen Gruppe danner nogle »parodiske
Tragedier«, der minder om Wessel's
»Kjærlighed uden Strømper«. I den Udg. af C.'s Værker,
som han selv besørgede 1786-91 (Madrid, 10
Bd), turde han kun optage 1/10 af sine <i>Sainetes</i>;
men et større Udvalg er udg. smst. 1843 (2 Bd)
af A. Durán. Siden er fl. komne frem (1900, 1906,
1907, ved Forskellige). Nogle af dem er overs.
paa Fransk af Ant. de Latour (Paris 1865).
(<sp>Litt</sp>.: <sp>E. Cotareloy Mori</sp>, <i>D. Ramón de
la C. y sus obras</i> [Madrid 1899]).
<i>E. G.</i></chapter>

<chapter name=”Cruziana”>
<b>Cruziana,</b> ejendommelige, bugtede Figurer,
der flere Steder er fundne paa
Kløvningsfladerne i kambrisk Sandsten, og som opr.
antoges for Rester af Alger, men nu anses for
Spor efter Dyr, der har krøbet hen over
Havbunden.
<i>J. P. R.</i></chapter>

<chapter name=”Crüger, Johannes”>
<b>Crüger</b> ['kry.g<sub>ə</sub>r], <sp>Johannes</sp>, tysk
Kirkekomponist (1598-1662), studerede Teologi i
Wittenberg, men uddannede sig samtidig i Musik.
1622 fik han Embedet som Kantor ved
Nikolai-Kirken i Berlin, en Stilling, han beklædte lige
til sin Død. C. hører til de betydeligste lutherske
Salmekomponister, fl. af hans Koralmelodier er
endnu i Brug baade i Tyskland og i Norden.
Ved sine talrige Samlinger af Kirkemelodier
udmærkede han sig tillige som kyndig
Bearbejder, udgav desuden forsk. selvstændige
Kirkekompositioner samt fl. musikteoretiske Værker.
<i>A. H.</i></chapter>

<chapter name=”Crüger, Simon”>
<b>Crüger,</b> <sp>Simon</sp>, dansk Kirurg, f. 1687, uvist
om i Kbhvn ell. i Holsten, d. i Kbhvn 24. Apr.
1760. Som Dreng kom han i Barberlære og var
bl. a. i Huset hos den dygtige Kirurg og senere
Prof. ved Univ. Johannes de Buchwald. 1715-20
var han Overkirurg ved Landetatens Hospital i
Kbhvn, 1720 Livkirurg og Kammertjener hos
Frederik IV og samtidig Feltskærer ved
Drabantgarden. 1728 afgik han som Livkirurg, som
det synes p. Gr. a. Dronning Anna Sofia's
Unaade. Han rejste til Paris, hvor han
studerede Anatomi og Kirurgi. Først 1731 vendte
han tilbage og ansattes som Livkirurg hos
Christian VI. 1736 blev han Generaldirektør for
Kirurgien. C.'s store Bet. ligger ikke i hans
videnskabelige Arbejder, thi hvad han har skrevet,
er ganske ubetydeligt, men derimod lykkedes
det ham i en meget væsentlig Grad at forbedre
den kirurgiske Undervisning. Kirurgen havde
ingen anden Vej til Uddannelse end at gaa i
Barberlære, lade sig undervise af Mesteren, blive
Svend og rejse til Udlandet for at faa Arbejde
