Fiskeriet ved Færøerne androg 1913: 2474371
Kr, hvoraf Baadfiskeriet udgjorde 645738 Kr, og
Skibsfiskeriet 1828633 Kr. I Skibsfiskeriet deltog
1567 Mand og i Fiskeriet ved Island 1775 Mand.
Fiskeriet ved Grønland anslaas til at udgøre
150000 Kr.

Fiskeriet udøvet i det samlede danske
Monarki af danske Undersaatter anslaas til at
udgøre:
<table>
<td 2><td c>Kr.
<td>Fiskeriet<td>i de danske Hjemmefarvande<td r>17500000
<td>Fiskeriet<td>ved Island<td r>7251000
<td c>-<td>ved Grønland<td r>150000
<td c>-<td>ved Færøerne<td r>2474000
<td 2 r>I alt<td r>27375000
</table>

<sp>Afsætningen</sp> foregaar saavel til Ind- som
til Udlandet. I Indlandet er Kbhvn,
Frederikshavn, Esbjerg og Skagen de vigtigste
Afsætningspladser, men for øvrigt afsættes en
betydelig Del af Fangsten rundt til de forsk. Købstæder
og paa Landet. Fisken føres til
Afsætningsstedet ad Jernvej og i Kvaser, hvor den holdes
levende (Fladfisk, Torsk, Aal), ell. i tætte
Fartøjer (Sild, Makrel, Hornfisk). Handelen
foregaar enten ved direkte Salg til Fiskehandlere
ell. ved Kommissionærer, til hvem Fisken
sendes, og som forhandler den mod en vis
Provision. Auktionssalget benyttes hidtil kun i ringe
Grad, uagtet den danske Lovgivning
begunstiger Fiskeauktioners Afholdelse ved
Fritagelse for Erlæggelse af den alm. Auktionsafgift.
Afsætningen til Udlandet foregaar fornemmelig
til Tyskland paa Kvase, ad Jernvej og til
England via Esbjerg - Parkeston og Esbjerg -
Hull. Det er fornemmelig Fladfisk, Sild, Aal og
Kuller, der er Genstand for Afsætning ad disse
Veje. Tysklands Bet. for vor Afsætning er
aftaget, grundet paa, at Fiskeriet i dette Land
i langt betydeligere Grad end forhen formaar
at forsyne det tyske Marked. Udførslen til
England er derimod tiltagende. Næsten hele
Fiskeriudbyttet i D. afsættes i fersk Tilstand. Kun Sild,
Aal, Makrel og Laks røges, ræses ell. saltes.
Særligt maa nævnes Røgerierne for Sild og
Laks paa Bornholm. <sp>Lovgivningen</sp> er
for visse Fiskeriers Vedk. (saasom
Aalegaardsfiskeriet, Limfjordsfiskerierne) af meget gammel
Dato, men først ved Lov af 5. Apr. 1888 er der
givet en for hele Landet gældende Fiskerilov.
Denne baseredes paa Fiskeriets Beskyttelse,
dels ved Forbud mod Fremmedes Fiskeri paa
dansk Søterritorium, dels ved
Ordensbestemmelser for Fiskeriets Udøvelse og Beskyttelse
af private Rettigheder. Endelig ved Forbud mod
Brugen af visse stærkt fiskende Redskaber i
visse Tider af Aaret og i visse Dele af
Farvandene samt ved Forbud mod Køb og Salg af
Fisk under visse i Loven angivne Maal. Særlige
Bestemmelser for Fiskeriets Drift kan gives i
Vedtægter for Fjorde og Indvande. Forslag til
saadanne Vedtægter affattes af stedlige Udvalg
og sanktioneres af vedk. Minister. Under 4. Maj
1907 er der udkommet en ny Lov om
Saltvandsfiskeriet, der er baseret paa Fiskeriets
Beskyttelse efter samme Principper som Loven af 5.
Apr. 1888, men som giver helt ny
Bestemmelser for Retten til og Driften af det vigtige
saakaldte Aalegaardsfiskeri (se ovf. under
Beskrivelse af Aalefiskeri). Loven af 1907 indeholder
i øvrigt forsk. ny og ændrede
Detailbestemmelser, bl. a. er ved den Ilandbringelse af
Undermaalsfisk forbudt i St f. som i Loven af 1888
kun Køb og Salg deraf.

En særlig Overenskomst med Sverige af 13.
Novbr 1899 med Ændring og Tillæg af 26. Juni
1902 og 1. Novbr 1907 indeholder Frednings-
og Ordensbestemmelser for Fiskeriet i de til D.
og Sverige grænsende Farvande. Denne gaar
navnlig ud paa Regler for Afmærkning af
Redskaber i de nævnte Farvande, for Registrering
og Mærkning af Fartøjer samt Bestemmelser
for Beskyttelse af Redskaber. Endvidere særlige
Bestemmelser for Fiskeriet i Øresund og ved
Bornholm samt Bestemmelse om Mindstemaal
for Rødspætter, som ikke maa ilandbringes ved
Kysterne af Øresund og Kattegat med dets
Bugter og Fjorde.

For Fiskeripolitiet i Nordsøen uden for
Søterritorierne gælder en Konvention, afsluttet i
Haag 6. Maj 1882 mellem D., Tyskland, Belgien,
Frankrig, Storbritannien og Nederlandene.

Fiskeripolitiet i Havet omkr. Færøerne og
Island er ordnet ved Anordning af 27. Febr 1903.

En Lov af 23. Marts 1888 indeholder Forbud
imod Forhandling af spirituøse Drikke til
Fiskere i Nordsøen uden for Søterritoriet.

<sp>Administrationen</sp> af de danske
Fiskerier er henlagt under Landbrugsministeriet, af
de færøiske Fiskerier under Justitsministeriet
og af de isl. Fiskerier under den isl.
Administration. De grønlandske Fiskerier administreres
af den kgl. grønlandske Handel. Under
Landbrugsministeriet sorterer iflg. Fiskeriloven af 4.
Maj 1907 en Fiskerikontrol, bestaaende af en
Fiskeriinspektør, 2 Kontrolører, 5 Assistenter
og et ubestemt Antal Fiskeribetjente. Det til
Kontrollen benyttede Fartøjsmateriel bestaar af
2 Dampskibe og nogle mindre Motorfartøjer.
Fiskerikontrollen fører Tilsyn med Fiskerilovens
Overholdelse, med de af Staten støttede
Forsøgsfiskerier og med Fiskefartøjers forsvarlige
Udrustning og Udstyr m. H. t. Sikring af
Menneskeliv paa Søen. Endvidere foretager
Kontrollen det iflg. Loven paabudte Syn af
Fiskemotorfartøjer og har Tilsyn med de Foreninger
og andre, som i H. t. de gældende Love faar
Laan af Staten til Fartøjer, Fiskeriforetagender
o. l. Ved Kontrollen indsamles statistiske Data
om Fiskeriernes Drift og Udbytte og en aarlig
Fiskeri-Beretning udgives af Fiskeriinspektøren.

<sp>Tilsynet med, at det danske
Søterritorium</sp> respekteres af fremmede
Fiskere, udøves af Marinen, der i dette Øjemed
ordinært stationerer en Kanonbaad i vore
Hjemmefarvande samt en mindre Krydser ved
Island og en ved Færøerne.

<sp>Varetagelsen af
Fiskeriundersøgelser</sp> af videnskabelig Natur, navnlig
saadanne, som har Bet. for det praktiske
Fiskeri og Fiskerilovgivningen, paahviler dels den
danske biologiske Station, dels Kommissionen
for Havundersøgelser.

Den førstnævnte Institution beskæftiger sig
særligt med Fiskeriundersøgelser i vore
hjemlige Farvande. Stationen er oprettet 1890. Det
