Bruddet med Østerrig. Han forblev ogsaa i
Pest, da den ung. Regering flyttede derfra, og
gik tillige med Grev Louis Batthyanyi til den
østerr. Hærfører Fyrst Windischgrätz for at
forsøge en Mægling. Efter dennes Afslag trak
D. sig tilbage til sit Gods og afviste i de flg.
Aar de gentagne Tilbud, som Schwarzenberg,
Schmerling og Bach gjorde ham om høje
Embeder imod at yde sin Hjælp til deres Forsøg
paa at ordne Monarkiets Forhold paa et nyt
Grundlag. D. var nemlig en afgjort Lovens
Mand, der lige saa lidt vilde tillade Revolution
fra oven som fra neden, og som holdt
urokkelig fast ved Ungarns Selvstændighed. 1852
solgte han sit Gods og bosatte sig i Pest paa et
Hotel, idet han delte sine beskedne Indtægter
med Byens Fattige. Først i Efteraaret 1860
fremtraadte han igen og krævede da med
Bestemthed Retskontinuiteten hævdet, d. v. s.
Genoprettelsen af Ungarns særlige Forfatning og
Lovene fra 1848, medens han paa den anden
Side holdt fast ved Forbindelsen med Østerrig
og raadede til Forsonlighed og Maadehold. Da
den ung. Flygtning Grev Ladislaus Teleki var
blevet udleveret af den sachsiske Regering til
den østerr., drog D. og hans Ven Eötvos til
Wien og fik ham sat i Frihed. 1861 valgtes han
i Pest til Rigsdagens Underhus og satte straks
igennem, at Rigsdagen samledes i Buda i H. t.
Indkaldelsesbrevet, om den end straks efter tog
sit Sæde i Pest. Han var Leder for det
maadeholdne Parti, der vilde udtrykke sine Ønsker i
en Adresse til Kejseren, medens det radikale
under Teleki's Ledelse vilde udtrykke dem i
selvstændige Resolutioner. Ogsaa i dette Stykke
satte han efter megen Modstand sin Villie
igennem, men Regeringen var endnu ikke villig til
at give efter. Efter Rigsdagens Hjemsendelse
Aug. 1861 hævdede D. sin Stilling som sit Folks
Leder og vandt nu Hædersnavnet
»Fædrelandets Vismand«. I Samlingen 1866 udarbejdede
han den ny Adresse, der udførlig fremsatte
Folkets Opfattelse af den politiske Stilling og af
Forholdet imellem Ungarn og Østerrig, uden
dog at kunne overvinde Regeringens Modstand.
Først efter Nederlaget i Krigen 1866 besluttede
Regeringen sig til at søge Udsoning med
Ungarerne, og D. var nu en af Hovedmændene ved
Underhandlingerne og siden i Rigsdagen afgjort
Forsvarer af den trufne Aftale, medens han
bestemt afslog at tage en Plads i Ministeriet.
Alligevel vedblev det maadeholdne, liberale Parti
at kalde sig D.-Partiet, indtil det 1875 smeltede
sammen med venstre Centrum. I de flg. Aar tog
D. kun sjældnere Del i Forhandlingerne -
talte sidste Gang Juni 1874 for Trosfrihed og
borgerligt Ægteskab - men han øvede dog stor
Indflydelse paa Lovgivningsarbejdet, idet han
ogsaa her fastholdt sin gl. Regel at vise
Villighed til Overenskomst om Enkeltheder, naar kun
de store Grundsætninger hævdedes. Særlig
Vægt lagde han paa Ordningen af
Nationalitetsspørgsmaalet og gjorde gældende, at man ikke
kunde vinde de ikke-magyarske Folkestammer
ved at ville magyarisere dem, men kun ved at
gøre Forholdene i Ungarn behagelige for dem.
Til sin Død nød han den største Agtelse hos
Kejseren og især hos Kejserinden, men afslog
enhver Udmærkelse ell. Belønning. Ogsaa var
han siden 1855 Leder af det ung. Akademi. Hans
Død vakte alm. Landesorg; hans Lig jordedes
paa Statens Bekostning, og Jord hentedes fra
alle Egne af Ungarn; senere opførtes et eget
Mausoleum, og hans Statue rejstes 1887 paa
Kroningspladsen i Budapest. I Rigsdagen staar
hans Plads altid tom. D. var utvivlsomt
Ungarns største Statsmand i vor Tid, men stod
ogsaa højt som Menneske; allerede 1847 hed det
om ham: »redelig som Fokion,
fædrelandskærlig som Demosthenes, ubøjelig som Cato«. Hans
Taler udg. 1881-98 i 6 Bd. (<sp>Litt</sp>.:
<sp>Csengery</sp>, »Erinnerung an F. D.« [Leipzig 1877];
<sp>Grant Duff</sp>, <i>Frances Deak</i> [London 1880];
<sp>Steinbach</sp>, »F. D.« [Wien 1888]).
<i>E. E.</i></chapter>

<chapter name="Deakin, Alfred">
<b>Deakin</b> ['di.k<sub>i</sub>n], <sp>Alfred</sp>, engelsk-australsk
Statsmand, f. 3. Aug. 1856 i Melbourne. 1878
blev han Sagfører og Medarbejder af et Blad
smst. og valgtes 1879 til Parlamentet, hvor han
snart vandt en fremragende Plads. 1883 blev
han Minister for de offentlige Arbejder, 1885
<i>Solicitor general</i> og 1886-90 Indenrigsminister.
Lige siden 1887 tog han virksom Del i
Forhandlingerne om Australiens Sammenslutning
og var Medlem af gentagne Forsamlinger, som
holdtes i dette Øjemed af australske Politikere,
til sidst i det endelige Møde i London 1900.
Derefter blev han Justitsminister i det første
Fællesministerium under Barton Jan. 1901 og efter
dennes Afgang Septbr 1903 selv Førsteminister
indtil Apr. 1904, samt paa ny Juli-1905 indtil
Novbr 1908. Som saadan tog han Del i Mødet
i London Apr.-Maj 1907 af Koloniernes Ministre
og har været en ivrig Talsmand for
Chamberlain's Toldpolitik. Han blev paa ny
Førsteminister Juni 1909-Apr. 1910 og har siden
været Oppositionens Leder i Australiens
Fællesparlament. Hans Virksomhed for
Vandledningsanlæg i Australien har ogsaa givet sig Udtryk
i fl. Skr om Vandledninger i Ægypten, Italien
og Indien.
<i>E. E.</i></chapter>

<chapter name="Deal">
<b>Deal</b> [di.£], By i det sydøstlige England,
Kentshire, ved Strædet ved Calais, 13 km NØ.
f. Dover. (1911) 11297 Indb. D. indtager ingen
høj Plads som Handelsby, men er et meget
besøgt Badested, samt har en vigtig Lodsstation,
Skibsproviantering og Skibsbyggeri. Uden for
dens Red <i>the Downs</i> ligger de for Skibsfarten
farlige Grunde <i>Goodwin Sands</i>. Af de 4 Borge,
som Henrik VIII opførte 1539 til D.'s Forsvar,
har man set sig nødsaget til at nedrive
Sandown Castle, for at det ikke skulde opsluges
af Havet; af de andre var Walmer Castle indtil
1903 Sædet for <i>Lord-Warden of the
Cinque-Ports</i>, til hvilke D. hører.
<i>G. Ht.</i></chapter>

<chapter name="deals">
<b>deals</b> [di.£z] er det eng. Ord for savskaarne
Planker, 5-10 cm tykke, af Naale- ell. andet
blødt Træ.
<i>E. Su.</i></chapter>

<chapter name="de Amicis">
<b>de Amicis</b> [de-a'mit∫is), se <sp>Amicis</sp>.</chapter>

<chapter name="Dean, Bashford">
<b>Dean</b> [di.n], <sp>Bashford</sp>, nordamerikansk
Zoolog, f. 28. Oktbr 1867 i New York, Prof. ved
Columbia-Univ. smst., er navnlig bekendt ved
forsk. Arbejder over Fiskenes Anatomi og
Udviklingshistorie. Han har saaledes skrevet:
<i>Fishes, living and fossil</i> (1895), der nærmest kan
betegnes som en Lærebog for Studerende;
desuden fl. rent videnskabelige Afh. vedrørende
