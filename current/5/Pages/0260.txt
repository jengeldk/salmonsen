ejendommelig dekorativ, »cosmatisk«, Kunst øvede en
dominerende Indflydelse paa Kunstforholdene i
Rom. De var meget alsidige Kunstnere,
Bygmestre, Billedhuggere, Musivkunstnere og
Malere, der dog særlig lagde Vægten paa
Mosaikmaleriet og ved smagfuld Sammenføjning af
brogede Marmorstykker o. a. kostbare Stenarter
(som de rom. Bygningsværker gav rigeligt
Materiale til) udfoldede en sirlig, dekorativ Kunst
til Udsmykning af Korskranker, Tabernakler,
Amboner, Gravmæler, Lysesøjler o. desl., en
malerisk, farverig Kunst, i hvilken den plastiske
Ornamentik kun spiller en underordnet Rolle.
Hos de senere C. faar Figurplastikken,
smagfuldt sammenarbejdet med Arkitektur og
Mosaikarbejder, dog mere Raaderum. Saaledes i
de smukke Gravmæler, der skyldes
Giovanni. Foruden i Rom, hvis Kirker de har
forsynet med en stor Mængde Kunstgenstande,
har de særlig arbejdet i Subiaco, Cività
Castellana og Anagni. Deres Kunst, der har sin Styrke
i udmærket Teknik og i Dekorationens Finhed,
men staar lidt tør og stivnet i Sammenligning
med det friere Opsving N. paa i Italien (Firenze
og Pisa), har sin Blomstringstid under
Bonifacius VIII; med Pavernes »babyloniske
Landflygtighed« sygnede den hen.
<i>A. Hk.</i>
</chapter>

<chapter name="Cosmetica">
<b>Cosmetica,</b> d. s. s. <sp>kosmetiske Midler</sp>.
</chapter>

<chapter name="Cosmidium Nutt.">
<b>Cosmidium</b> Nutt., Slægt af Kurvblomstrede
(Asters-Gruppen), glatte Buske ell. Halvbuske
med modsatte ell. foroven spredte Blade og
middelstore, langstilkede Kurve, hvis Svøbblade er
sammenvoksede til Midten ell. endnu højere op.
<i>A. M.</i>

<i>C. Burridgeanum</i> Kgl., Teksas, enaarig
Sommerplante, 70-80 cm høj, med gule og brune
Blomster i Juli til Oktbr. Frøet saas i Apr. paa
kold Bænk.
<i>L. H.</i>
</chapter>

<chapter name="Cosmonetta">
<b>Cosmonetta</b> (<sp>Strømand</sp>), se <sp>Ænder</sp>.
</chapter>

<chapter name="Cosmos Cav.">
<b>Cosmos</b> Cav., Slægt af Kurvblomstrede
(Asters-Gruppen), nær Slægten <i>Bidens</i>, men
forskellig fra denne ved purpur- ell. rosafarvede,
golde Randblomster og ved, at Frugterne bærer
niere ell. mindre lange Næb, der ved
Modenheden forlænges meget. 15-20 Arter i
Syd-Amerika fra Bolivia til Arizoraa.
<i>A. M.</i>

<i>C. bipinnatus</i> Cav., Meksiko, enaarig
Sommerplante, 1,20 m høj, med rosenrøde og hvide
Blomster. Frøet saas i Apr. paa kold Bænk.
<i>L. H.</i>
</chapter>
<img><i>Cosmos bipinnatus.</i></img>

<chapter name="Cosne">
<b>Cosne</b> [ko.n], <sp>Condate</sp>, By i
Mellemfrankrig, Dept Nièvre, Hovedstad i
<sp>Arrondissementet C.</sp>, ved Loires højre Bred, 153 m o. H.,
ved Lyon-Banen, har to smukke Broer, fl. gl.
Kirker, Mølledrift, Garverier og Fabrikation af
File samt Handel med Vin, Korn og Tømmer.
(1911) 8734 Indb.
<i>G. Ht.</i>
</chapter>

<chapter name="Cossa, Francesco del">
<b>Cossa</b> ['kås.a], <sp>Francesco del</sp>, italiensk
Maler, f. i Ferrara c. 1435, d. 1477. Han er en
af Hovedrepræsentanterne for den ældre
ferraresiske Skole; 1456 virkede han som sin Fader
Maleren <sp>Christoforo</sp>'s Medhjælper i sin
Fødeby, i øvrigt sluttede han sig i sin Kunst til
Cosimo Tura og var under Paavirkning fra
Piero della Francesca. I Ferrara skabte han et
betydeligt og interessant Værk, idet der blev
overdraget ham en Andel i Freskerne i Palazzo
Schifanoja, som i mytologiske og allegoriske
Fremstillinger skildrer Hertug Borso af Este's
Liv; han malede her »Maanederne Marts, Apr.
og Maj« med gode Portrætter og rige
Kostumer, som giver et godt Indblik i det
ferraresiske Hofliv. 1470 bosatte C. sig i Bologna.
Her malede han bl. a. Temperabilledet »Tronende
Madonna med den hellige Petronius og
Evangelisten Johannes« (nu i Bolognas Pinakotek).
I Dresdens Galeri ses hans »Marias Bebudelse«,
i Berlins Kaiser Friedr. Mus. »En ung
Vingaardspige«.
<i>A. Hk.</i>
</chapter>

<chapter name="Cossa, Luigi">
<b>Cossa</b> ['kås.a], <sp>Luigi</sp>, ital. Socialøkonom
(1831-96), fra 1858 Prof. i Pavia. C.'s mest
omfangsrige Værk, <i>Introduzione allo Studio dell'
Economia politica</i> (3. Udg. 1892), er et helt
Kompendium i Socialøkonomiens Historie og
Bibliografi. Megen Udbredelse ogsaa i Overs.
fandt hans knappe og prægnante, klart af
fattede og praktisk brugbare, systematiske smaa
Haandbøger: <i>Primi Elementi di Economia
Politica</i> (1876, senere i mange Udg., delt i 3
Bd: Bd I <i>Economia Sociale</i>, Bd II <i>Politica
economica</i>, Bd III, <i>Scienza delle Finanze</i>).
<i>K. V. H.</i>
</chapter>

<chapter name="Cossa, Pietro">
<b>Cossa</b> ['kås.a], <sp>Pietro</sp>, ital. dram. Digter,
f. i Rom 29. Jan. 1830, d. i Livorno 31. Aug.
1881. Han levede som Lærer ved en Skole i
Rom og var ved sin Død ligefrem fattig,
uagtet nogle af de Tragedier, som han
frembragte Slag i Slag, gjorde stormende Lykke.
C.'s Skuespil udmærker sig ved kraftig Patos,
