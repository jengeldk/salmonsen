<chapter name="Coninxloo">
<b>Coninxloo</b> ['ko.neŋkslo.], <sp>Gillis</sp> (Aegidius)
<sp>van</sp>, flamsk Landskabsmaler, f. 1544 i
Antwerpen, d. 1607 i Amsterdam. C. berejste Frankrig
og virkede fornemmelig i sin Fødeby, i
Frankenthal og Amsterdam. 1570 blev C. Mester. Hans
Arbejder, som er sjældne (Lichtensteingaleriet i
Wien, Dresden, Schwerin m. m.), hører til
Overgangstiden i det nederlandske
Landskabsmaleri (stærk Benyttelse af bibelsk og mytol.
Staffage), Overgangen fra det fantastiske til det
mere natursande Landskab, og C. hører med
Savery o. a. til denne Retnings betydeligste
Malere. C. tilhører en vidt forgrenet
Kunstnerfamilie.
<i>A. Hk.</i></chapter>

<chapter name=”Conirostres”>
<b>Conirostres,</b> Fugle med kegledannet Næb,
den fjerde Familie af Spurvefugle (<i>Passeres</i>) i
<sp>Dumeril</sp>'s Fuglesystem, omfattende Finker,
Stære og fl. andre Fugletyper. Navnet C.
bibeholdes ofte af senere Systematikere, men
Gruppens Indhold har vekslet en Del (Finker alene;
ell. tillige Mejser og Lærker, o. s. v.).
<i>O. H.</i></chapter>

<chapter name=”Conisborough Castle”>
<b>Conisborough Castle</b> ['kån<sub>i</sub>sbər<sub>ə</sub>-'ka.s£], se
<sp>Doncaster</sp>.</chapter>

<chapter name=”Conium”>
<b>Conium,</b> se <sp>Skarntyde</sp>.</chapter>

<chapter name=”conjugata”>
<b>conjugata,</b> se <sp>Bækken</sp>.</chapter>

<chapter name=”Conjugatæ”>
<b>Conjugatæ,</b> se <sp>Alger</sp> (Grønalger).</chapter>

<chapter name=”conjugium”>
<b>conjugium</b> (lat), Ægteskab.</chapter>

<chapter name=”Conjunctiva”>
<b>Conjunctiva,</b> Øjets Bindehinde, se
<sp>Øjenlaag</sp>.</chapter>

<chapter name=”Conjunctivitis”>
<b>Conjunctivitis,</b> se <sp>Øjenbetændelse</sp>.</chapter>

<chapter name=”conjuratio”>
<b>conjuratio</b> (lat.), Sammensværgelse,
Sammenslutning af Personer, der har bundet sig
overfor hinanden ved et edeligt Løfte.</chapter>

<chapter name=”conjux”>
<b>conjux</b> (lat.), Ægtefælle.</chapter>

<chapter name=”Conkling, Roscoe”>
<b>Conkling</b> ['kåŋk£<sub>i</sub>ŋ], <sp>Roscoe</sp>, nordamer.
Politiker (1829-88), blev 1850 Sagfører og 1858
Mayor i Byen Utica i Staten New York. Han
valgtes s. A. til Unionens Repræsentanthus indtil
1863 og paa ny 1865-67; var ivrig Republikaner
og Medlem af 15-Mands-Udvalget om
Sydstaternes Rekonstruktion. 1867 blev han Senator og
tog fremragende Del i alle vigtige
Forhandlinger; var ivrig Støtte for Grant og arbejdede 1880
virksomt for dennes Valg til Præsident for
tredie Gang. Han kom derfor snart i Strid med
Præsident Garfield og nedlagde 1881 sit
Valgbrev, fordi han ikke fik Lov til at øve fuld
Indflydelse paa Embedsbesættelserne i sin Hjemstat.
Da han ikke blev genvalgt ved de ny Valg, som
han havde haabet, trak han sig tilbage fra det
politiske Liv og overtog paa ny sin
Sagførervirksomhed.
<i>E. E.</i></chapter>

<chapter name=”con leggerezza”>
<b>con leggerezza</b> [-ledзe'ret.sa], se <sp>con</sp>.</chapter>

<chapter name=”con moto”>
<b>con moto</b> [-'måto], se <sp>con</sp>.</chapter>

<chapter name=”Conn.”>
<b>Conn.</b> (sjældnere Ct.), officiel Forkortelse af
Navnet paa den nordamerikanske Stat
Connecticut.
<i>H. P. S.</i></chapter>

<chapter name=”Connaissance des temps”>
<b>Connaissance des temps</b> [kånæ'sã.s-dæ-'tã],
se <sp>Efemeride</sp>.</chapter>

<chapter name=”connaissement”>
<b>connaissement</b> [kånæs'mã], se
<sp>Konnossement</sp>.</chapter>

<chapter name=”Connarit”>
<b>Connarit,</b> et Mineral af Sammensætning
H<sub>4</sub>Ni<sub>2</sub>Si<sub>3</sub>O<sub>10</sub>, der forekommer i smaa, utydelige
Krystaller af gullig ell. oftest grøn Farve ved
Röttis i Voigtland i Tyskland.
<i>O. B. B.</i></chapter>

<chapter name=”Connaught, Irsk Provins”>
<b>Connaught</b> ['kånå.t], den nordvestlige og
mindste af Irlands fire Prov., 17773 km<sup>2</sup> med
(1911) 609966 Indb. (1891: 723570, 1841: 1420700).
Den vestlige Del er Højland, medens den østlige
Del er Sletteland, der skraaner ned mod
Shannons Dal, som paa et langt Stykke danner
Provinsens Grænse. I Bjergegnene har Naturen et
mørkt, alvorligt Præg: nøgne Fjelde, skilte ved
snævre Dale med talrige Søer (Lough Conn,
Mask og Corrib) og bugtede Vandløb, og i
Lavningerne Moser og Heder. Lavlandet er
venligere, men dog temmelig ufrugtbart og hen imod
Østgrænsen dækket af store Tørvemoser. Det
keltiske Sprog og mange gl. irske Sædvaner har
holdt sig særdeles godt i C., som er den
ufrugtbareste og fattigste Del af Irland; Befolkningen
er i stærk Aftagen p. Gr. a. Udvandringen. Den
eng. Slægt Burgh ejede Godser i C. fra Slutn.
af 12. Aarh., men det var først i Slutn. af 16.
Aarh, at C. blev bragt under eng. Styre. Prov.
deles i 5 Grevskaber: <sp>Galway</sp>, <sp>Mayo</sp>, <sp>Sligo</sp>,
<sp>Leitrim</sp> og <sp>Roscommon</sp>. Hovedstaden er
<sp>Galway</sp> ved en Bugt fra Atlanterhavet.
<i>G. Ht.</i></chapter>

<chapter name=”Connaught, Arthur”>
<b>Connaught</b> ['kånå.t], <sp>Arthur</sp>, Hertug af,
f. 1. Maj 1850, tredie Søn af Dronning Victoria
af England, blev 1868 Løjtnant i Hæren og 1893
General. Han førte 1882 en Brigade under
Felttoget i Ægypten, var 1886-90 Chef for Hæren i
Præsidentskabet Bombay og 1900-02 for Hæren
i Irland, samt blev 1904 Feltmarskalk og indtil
1907 Generalinspektør for den britiske Hær. Ved
Kroningsfestlighederne i Indien 1903 var han
sin Broder, Kong Edvard's Repræsentant. Han
ægtede 1879 Prinsesse Luise Margrete (f. 25.
Juli 1860), Datter af Prins Friedrich Karl af
Preussen, og har med hende en Søn Arthur (f.
1883), som 1913 ægtede Alexandra (f. 1891),
Datter af Hertugen af Fife, og to Døtre, Margaret
(f. 1882), gift 1905 med den nuv. Kronprins af
Sverige, og Patricia (f. 1886).
<i>E. E.</i></chapter>

<chapter name=”Conneau, Henri”>
<b>Conneau</b> [kå'no], <sp>Henri</sp>, fr. Læge
(1803-77), var født i Milano af en ital. Moder og blev
allerede 1820 Privatsekretær hos Louis
Bonaparte i Rom og senere <i>Dr. med.</i> i Firenze. Han
bosatte sig i Rom som Læge, men maatte 1831
flygte fra Italien, fordi han havde deltaget i
Opstanden sammen med Louis Napoleon og hans
Broder. Han blev derefter Læge hos Dronning
Hortense og efter hendes Død 1837 Louis
Napoleon's uadskillelige Ledsager. Som Medskyldig i
Oprørsforsøget i Boulogne Aug. 1840 blev han
dømt til Fængsel paa Fæstningen Ham; blev
benaadet 1844, men vilde ikke forlade Prinsen
og havde væsentlig Del i, at dennes Flugt 1846
lykkedes. Siden 1848 var han igen Prinsens og
senere Kejserens Læge, var 1852-67 Medlem af
den lovgivende Forsamling og 1867-70 Senator.
C. brugtes stundom i fortrolige politiske Hverv
(han forberedte Underhandlingerne med Cavour
i Plombières 1858) og fulgte 1870 Kejseren i
Fangenskabet og siden i Landflygtigheden.
<i>E. E.</i></chapter>

<chapter name=”Conneaut”>
<b>Conneaut</b> [kån<sub>ə</sub>'å.t (ogsaa k<sub>ə</sub>'no<sub>u</sub>)], By i
U. S. A., Stat Ohio, ligger 3 km fra Erie-Søen
og er Udskibningshavn for Agerbrugsprodukter.
(1910) 8319 Indb.
<i>H. P. S.</i></chapter>

<chapter name=”Connecticut”>
<b>Connecticut</b> [k<sub>ə</sub>'ne(k)t<sub>i</sub>kat], Flod i U. S. A.,
Hovedfloden i Ny-Englandsstaterne, kommer fra
en lille Sø tæt ved Kanadas Grænse, strømmer i
sydlig Retning paa Grænsen mellem Vermont og
New Hampshire, løber gennem Massachusetts
og Connecticut og falder i Long Island Sound
