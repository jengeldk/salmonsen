<chapter name="Citrat">
<b>Citrat,</b> d. s. s. <sp>citronsurt Salt</sp>.</chapter>

<chapter name="Citren">
<b>Citren,</b> d. s. s. <sp>Limerien</sp>.</chapter>

<chapter name="Citrin">
<b>Citrin,</b> se <sp>Kvarts</sp>.</chapter>

<chapter name="Citrinsalve">
<b>Citrinsalve,</b> <sp>pommade citrine</sp>, er efter
den fr. Farmakopé en Fnatsalve, der tilberedes
ved at opløse Kviksølv i Salpetersyre og
sammenrive Opløsningen heraf med en Blanding af
lige Dele Fedt og Olie, og hvori Indholdet af.
Kviksølv i Form af Nitratet er omtr. 5 %. Den
svarer til <sp>gul Kviksølvsalve</sp> i den
danske Farmakopé af 1868, hvis Indhold af
Kviksølvnitrat dog var en Del større.
<i>E. K.</i></chapter>

<chapter name="Citrofen">
<b>Citrofen,</b> C<sub>6</sub>H<sub>4</sub>(OC<sub>2</sub>H<sub>5</sub>)NH<sub>2</sub>.C<sub>6</sub>H<sub>8</sub>O<sub>7</sub>, er et surt
Salt af p-Fenetidin og Citronsyre, der faas ved
at bringe ækvimolekylære Mængder af de to
Stoffer sammen i vinaandig Opløsning. Ved
Afdampning af Vinaanden udkrystalliserer C., der
danner farveløse Krystaller, der er letopløselige
i varmt Vand og bruges i Medicinen som
Antipyreticum og Antineuralgicum i Doser paa
0,5-1,0 g.
<i>E. K.</i></chapter>

<chapter name="Citron">
<b>Citron,</b> se <sp>Citrus</sp>.</chapter>

<chapter name="Citronat">
<b>Citronat,</b> se <sp>Cedrat</sp>.</chapter>

<chapter name="Citronel">
<b>Citronel,</b> en Slags Buksbomtræ.</chapter>

<chapter name="Citronelleolie">
<b>Citronelleolie,</b> en æterisk Olie, der faas ved
Destillation af Bladene af <i>Andropogon Nardus</i>,
der bl. a. paa Ceylon dyrkes paa et Areal af
over 20000 ha. C. er gul til gulbrun, undertiden
grønlig p. Gr. a. et Indhold af Kobber. Lugten
er meget vedholdende, mindende om Melisse. C.
bruges i Parfumeriet, især til Sæbe og Pomade
og til Forfalskning af Geraniumolie og forfalskes
selv ved Tilsætning af Petroleum og fede Olier.
Andre Arter Andropogon giver
<sp>Lemongræsolie</sp> (s. d.), <sp>Palmarosaolie</sp> (s. d.) og
<sp>Vetiverolie</sp> (s. d.).
<i>K. M.</i></chapter>

<chapter name="Citronfinke">
<b>Citronfinke</b> (<i>Chrysomitris citrinella</i>), se
<sp>Sisken</sp>.</chapter>

<chapter name="Citrongræsolie">
<b>Citrongræsolie,</b> se <sp>Lemongræsolie</sp>.</chapter>

<chapter name="Citronolie">
<b>Citronolie,</b> <sp>Cedroolie</sp>, <i>oleum citri</i>, den
i Citronskaller indeholdte æteriske Olie,
fremstilles især i det sydlige Italien ved Presning af
Skallerne, hvorved faas en slimet uklar Vædske,
paa hvis Overflade Olien udskiller sig ved
Henstand De udpressede Skaller indeholder endnu
en Del C., der vindes ved Destillation med
Vanddampe, men den saaledes fremstillede Olie er
af ringe Kvalitet og bruges kun til Indblanding
i de daarligste Sorter af den pressede. C. er
tyndflydende, gullig og har en Vægtfylde af
0,858-0,861; den er stærkt lysbrydende og polariserer
til højre. Ved Henstand, udsat for Lyset, bliver
den sur og mørktfarvet og udskiller et tykt
brunt Bundfald. Hovedbestanddelen af C. er to
Terpener, <sp>Citren</sp> og <sp>Pinen</sp>, medens det
Stof, der betinger den karakteristiske
Citronlugt, er et i en Mængde af 7-10 %
forekommende Aldehyd, <sp>Citral</sp>. En Forfalskning med
Terpentinolie er ikke sjælden, ogsaa paa
Produktionsstedet, og er ikke let at opdage ved
Lugten. C. anvendes i Parfumeriet, til
Konditorvarer, i Husholdningen og paa Apotekerne bl. a.
til Fremstilling af <sp>Citronsukker</sp>,
<i>Elæosaccharum citri</i>, ved Sammenrivning af Olien og
Sukker.
<i>K. M.</i></chapter>

<chapter name="Citronplaster">
<b>Citronplaster</b> tilberedes af 6 Dele alm.
Harpiks, 4 Dele gult Voks, 2 Dele Faaretalg og 1
Del Terpentin, som efter Sammensmeltning
hældes ud i en flad Kapsel og efter Afkøling skæres
ud i tavleformede Stykker. Anvendes
undertiden som Husraad mod reumatiske Smerter
samt mod Ligtorne og lgn. kroniske
Forhærdelser.
<i>E. K.</i></chapter>

<chapter name="Citronsaft">
<b>Citronsaft</b> fremstilles i Middelhavslandene
ved Udpresning af de afskallede Frugter, efter
at de bitre Kerner er fjernede, og opvarmes
derefter til 75-80°, hvorved Æggehvidestofferne
koagulerer og kan frafiltreres. Den indeholder
6-7 % Citronsyre og kommer i Handelen dels
ganske raa, i hvilken Tilstand den let gaar i
Gæring, og dels filtreret, men oftest efter at
være inddampet saa meget, at den indeholder
16-25 % Syre. Den anvendes til Fremstilling
af Citronsyre og Konditorvarer og er i
koncentreret Tilstand holdbar i fl. Aar. Forfalskes
undertiden ved Tilsætning af Mineralsyrer og
eftergøres ved en med Citronolie parfumeret
Opløsning af Citronsyre i Vand og Alkohol.
<i>K. M.</i></chapter>

<chapter name="Citronsommerfugl">
<b>Citronsommerfugl,</b> <i>Rhodocera Rhamni</i> (se
farvetrykt Tavle »Sommerfugle«, Fig. 6), en i
Danmark alm. Dagsommerfugl, let kendelig paa
sin pragtfulde citrongule Farve og sine Vingers
elegante Form. Hunnen overvintrer som
fuldkomment Insekt mellem det nedfaldne Løv og
under Bark og kommer frem i det meget tidlige
Foraar længe før nogen anden Sommerfugl. Den
lægger sine Æg paa <i>Rhamnus</i>, og de udkrøbne
Larver, der er grønne med en hvid Streg paa
Siderne, ernærer sig af Buskens Blade.
Hunnens Farve er mere hvidgul, Hannens dyb
citrongul.
<i>C. W.-L.</i></chapter>

<chapter name="Citronsukker">
<b>Citronsukker,</b> se <sp>Citronolie</sp>.</chapter>

<chapter name="Citronsyre">
<b>Citronsyre,</b> C<sub>3</sub>H<sub>4</sub>OH(CO<sub>2</sub>H)<sub>3</sub>, er en trebasisk,
organisk Syre, der findes vidt udbredt i
Planteriget, dels i fri Tilstand, dels som citronsure
Salte, oftest ledsaget af Vinsyre og Æblesyre.
Særlig findes den i Citronsaft, men ogsaa i
Saften af Ribs, Blaabær, Hindbær, Stikkelsbær,
i umodne Morbær og i mange andre Frugter
og Plantedele samt i Mælk. Den kan dannes
syntetisk af Diklorhydrin og af Aceteddikeæter,
men fremstilles altid af Saften af de endnu ikke
fuldstændig modne Citroner, idet denne, der
indeholder 6-7 % C., efter Gæring koges og
neutraliseres med Kalk, hvorved der udskilles
citronsur Kalk, der udvaskes med varmt Vand
og derpaa sønderdeles med fortyndet Svovlsyre;
den herved tilvejebragte Opløsning af C.
inddampes til Krystallisation. C. krystalliserer i
farveløse, klare Prismer med 1 Molekyl Vand;
den har Vægtfylde 1,542, er let opløselig i Vand
og i Alkohol, opløselig i Æter. Inddampes
dens vandige Opløsning, indtil den har Temp.
130°, da udskiller der sig ved Afkøling
<sp>vandfri C.</sp>, der har den mærkelige Egenskab
ved Omkrystallisation af koldt Vand atter at
give vandfri Krystaller. Den vandholdige C.
smelter ved 100°. Ved stærkere Ophedning giver den
ved 175° Aconitsyre, ved 220° Itacon- og
Citraconsyreanhydrid. C. har en intensiv sur Smag;
det er den mest velsmagende Plantesyre,
hvorfor den ogsaa finder Anvendelse i
Husholdningen; ogsaa til med. Brug og i Katuntrykkeriet
benyttes den. Som trebasisk Syre danner C. 3
Rækker <sp>Salte</sp>, Citrater, af hvilke
Alkalisaltene og Magnesiasaltet er let opløselige i

