Nobel); endvidere i Tekstilindustrien (Nordisk
Tekstilfabrik, Crome & Goldschmidt, J. C.
Modeweg & Søn, Danske Gardin- og Tekstilfabrikker,
Wessel & Vett's forsk. Fabrikker og Industrier),
i Trikotage- og Konfektionsindustrien, hvor en
Del Firmaer beskæftiger et meget stort Antal
hjemmearbejdende Kvinder (Moresco, Truelsen
i Herning m. fl.); det samme gælder
Skotøjsfabrikationen og Læderindustrien,
Entreprenørvirksomhed (Monberg o. fl.), Teglværker
(Frederiksholm), Grus- og Skærvefabrikker,
Elektroplet- og Metalvarefabrikker (Ernst Voss,
Nordisk Metalvarefabrik), Blikvarefabrikker (Carl
Lund's Fabrikker, Glud & Marstrand),
Jernstøberier og Maskinfabrikker (De forenede
Jernstøberier, Hess i Vejle, Atlas, Titan, N. A.
Christensen [Nykjøbing Mors], F. L. Smidth & Co.,
Thomas B. Thrige [Odense], Akts. Frichs
[Aarhus], Nielsen & Winther's Værktøjsfabrik),
Fabrikker af elektrisk Materiel (Lauritz
Knudsen), Gummivarer (Schjønning & Arvé), Olie
(Aarhus Oliefabrik, Dansk Soyakagefabrik) o.
s. v. I forsk. Fag arbejder alle de større
Virksomheder i gensidig Forstaaelse efter visse
Aftaler ell. ligefremme Overenskomster; i mange
Tilfælde er dette dog ikke Offentligheden
bekendt, men Ring- og Trustdannelser, der i de
store Industrilande er et Fænomen af største
Bet., har ogsaa vundet Indpas paa ikke saa faa
Omraader inden for dansk Industri (Margarine-,
Sprit-, Glas- og Cementindustrien for blot at
nævne nogle mere fremtrædende Eksempler),
navnlig gaaende ud paa en Regulering af
Afsætningsforholdene. Af økonomisk Bet. i anden
Retning er Andelssystemets Anvendelse i Mejeri-
og Slagteriindustrien, samt - men dog i ringe
Udstrækning - i enkelte andre Fag.

Industriens <sp>lokale Fordeling</sp> er kun
for enkelte Industrier bestemt af de naturlige
Forhold (Træindustri i skovrige Egne, mineralsk
Industri, hvor der findes Ler, Kridt, Kalk,
Granit o. s. v.), Vandkraft, Udskibningsforhold o. l.,
ligesom heller ikke den hist. Udvikling i særlig
Grad har præget den (som f. Eks. Byernes
Monopol før Næringsfrihedens Indførelse); man
kunde nævne Uldindustrien i jyske Hedeeegne,
men Storindustriens Fremtrængen sletter den
Slags lokale Ejendommeligheder ud; det har et
mere tilfældigt Præg, hvor den finder Stedet
bedst egnet for at anbringe sine Virksomheder;
Transportforholdene pr Bane ell. via Havn og
Bosættelsen af Arbejderne er ofte afgørende;
man kan dog sige, at f. Eks. den grafiske, den
kem. og for en stor Del den kunstindustrielle
Industri er specifik kjøbenhavnske;
Tekstilindustrien mest hjemmehørende i Provinsen. Alle de
mange Smaavirksomheder, for hvem det gælder
at skaffe sig en Kundekreds i deres nærmeste
Omegn, maa naturligt sprede sig ud over hele
Landet, men det er ofte mærkeligt at se, hvor
mange Virksomheder af samme Slags det
ofte kan lykkes at opretholde Tilværelsen paa
et meget begrænset Omraade; f. Eks. fandtes
der i Odense 1914: 82 Bagerier og Konditorier,
141 Skomagerforretninger, 72 Malerforretninger,
27 Urmagerforretninger o. s. v. At visse
Haandværk i særlig Grad bosætter sig paa Landet,
andre i Byerne, skyldes Kundekredsens forsk.
Behov.

Industriens samlede <sp>Personel</sp>, der som
allerede nævnt i 1914 er opgjort til 350000, er
sammensat paa flg. Maade. Af Indehavere,
Direktører, Forretningsførere e. l. er der 82000,
et Antal, der omtr. svarer til Antallet af
Virksomheder og derfor ligesom dette er ret
stillestaaende; af de 82000 er der 12000 Kvinder,
hvoraf atter 10800 findes i Konfektionsindustrien
(Indehavere af Systuer); paa Tilsynshavende
og tekn. Personale er Tallet 5700, paa Kontor-
og Butikspersonale 13900 og paa faste
Formænd 3300; tilsammen udgør hele denne
Mellemklasse c. 23000 Personer, og er som Følge
af Storindustriens voksende Udbredelse i stærk
Tilvækst; 1897 talte den 8900, 1906 12400
Personer. Endelig beskæftigede Industrien -
foruden 12300 Bude og Kuske - 176000 mandlige
og 56500 kvindelige Arbejdere; skolepligtige
Børn beskæftiges nu saa godt som ikke i
Haandværk og Industri; Tilgangen af Lærlinge og
unge Arbejdere er meget omdebatteret; det er
i Arbejdernes Interesse, at Tilgangen reguleres,
og at de faar en forsvarlig Uddannelse, og der
gør sig mange Bestræbelser gældende for at
modarbejde, at den enkelte Arbejdsgiver
beskæftiger et større Antal Lærlinge end det, der
staar i et passende Forhold til Antallet af
Svende, saavel som for at hvert Fag faar en
rimelig Tilgang af unge Arbejdere.

Anvendelsen af <sp>Maskinkraft</sp> har
udviklet sig enormt i den sidste Snes Aar, som det
ses af flg.:
<table>
<td><td c>1897<td c>1906<td c>1914
<td>Antal Virksomheder med mek. Kraft<td r>3856<td r>6735<td r>15579
<td>Antal Kraftmaskiner<td r>4479<td r>8615<td r>23705
<td>Maskinstyrke i H. K.<td r>48057<td r>113336<td r>230455
</table>

I Tallene er Virksomheder med Vind- og
Vandkraft ikke medregnet og heller ikke
Elektricitetsværker. Den stærke <sp>Vækst i
Antallet</sp> af Kraftmaskiner skyldes, at saa mange
<sp>smaa</sp> Virksomheder har faaet mek. Kraft
(1897 var dette Tilfældet med 3 % af alle
Virksomheder med indtil 5 Arbejdere, 1906 med 5
%, 1914 med 15 %); derimod skyldes
<sp>Tilvæksten i anvendt Hestekraft</sp>
baade, at Storindustrien, som i de Aar, der her er
Tale om, kun undtagelsesvis ikke har haft mek.
Kraft (dog f. Eks, adskillige
Byggevirksomheder), i stort Omfang har udvidet sine
maskinelle Anlæg, og at den lille Industri nu
lægger Beslag paa adskillige Hestekræfter;
nærmere ses dette af flg. Tabel:
<table>
<td  4 v2 c>Virksomheder<td 2>Antal Kraftmaskiner<td 2>Antal Hestekræfter
<td c>1906<td c>1914<td c>1906<td c>1914
<td r>0<td>-<td r>5<td>Arbejdere<td r>4214<td r>13834<td r>24430<td r>65344
<td r>6<td>-<td r>20<td c>-<td r>1994<td r>4859<td r>19867<td r>36086
<td 4>21 og derover<td r>2407<td r>5012<td r>69039<td r>129025
</table>

Det er en kendt Sag, at Grunden til, at den
mek. Kraft i de senere Aar i saa stort Omfang
har kunnet tages i Anvendelse af den lille
Industri, er Opfindelser og Forbedringer paa
Olie- og Elektromotorernes Omraade; det er
navnlig disse sidste, der nu finder en mægtig
Udbredelse, samtidig med, at smaa Elektricitets-
