Klassikerudgaver for Firmaet Barbèra og <i>Scritti
storici</i> af D.'s afdøde Ven og Studiefælle Enr.
Cangini (1876, med Indledning).
<i>(E. G.). E. M-r.</i>
</chapter>

<chapter name="Dellwick-Gas">
<b>Dellwick-Gas</b> ['de£w<sub>i</sub>k-?], en Art Vandgas,
fremstillet gennem en speciel Fremgangsmaade,
hvor man under Varmblæsningsperioden har
afpasset Højden af Kokslaget i Generatoren og
Trykket af Mængden af den tilførte
Varmblæsningsluft saaledes, at der i
Varmblæsningsperioden dannes saa megen Kulsyre som muligt.
<i>R. T.</i>
</chapter>

<chapter name="Dellys">
<b>Dellys</b> [dæ'lis], By i Algier, Dept Algier,
ligger ved Middelhavet, 107 km ØNØ. f. Alger.
(1911) 15000 Indb., for største Delen
Muhammedanere; disse bebor den gl Del af Byen, der
ogsaa rummer en gl Borg fra Barbarossa's Tid.
I den senere Tid er der opstaaet en nyere, fr.
Bydel. D. er en vigtig Militærstation og har en
god Havn, hvorfra der drives Handel med Korn,
Olie og Salt.
<i>C. A.</i>
</chapter>

<chapter name="Delmas, Jean François">
<b>Delmas</b> [dæl'ma], <sp>Jean François</sp>, fr.
Operasanger, f. i Lyon 14. Apr. 1861,
gennemgik Konservatoriet, debuterede 1886 paa den
store Opera som St Bris i »Huguenotterne«, og
har siden den Tid udført alle de store Bas- og
Barytonpartier, særlig i Wagner-Repertoiret:
Kongen i »Lohengrin«, Wotan, Hans Sachs.
<i>S. L.</i>
</chapter>

<chapter name="Delmatius">
<b>Delmatius,</b> se <sp>Dalmatius</sp>.</chapter>

<chapter name="Delmenhorst">
<b>Delmenhorst,</b> By i Storhertugdømmet
Oldenburg, 30 km SØ. f. Hovedstaden og 12 km V. f.
Bremen, ved den lille Flod Delme. (1910) 22516
Indb. D. har en luth. og en kat. Kirke og
betydelig Industri i Uld, Jute og Linoleum. - Da
de oldenburgske Grever uddøde (1667), blev D.
forenet med Holsten under dansk Overhøjhed.
1679 blev D. indtaget af fr. Tropper, der
ødelagde Borgen. 1773 kom D. under den
holsten-gottorpske Linie og blev derved atter forenet
med Oldenburg.
<i>G. Ht.</i>
</chapter>

<chapter name="Delmotte, Henri Philibert Joseph">
<b>Delmotte</b> [dæl'måt], <sp>Henri Philibert
Joseph</sp>, belg., dram. Digter (1822-84),
studerede Jura og debuterede 1845 med et
Prosalystspil <i>M. Dubois, ou nouvelle noblesse</i>, der gjorde
Lykke. Efter 1846 at have udgivet en
Digtsamling gik han ind i Statstjenesten, men tog p. Gr.
af svageligt Helbred sin Afsked og bosatte sig i
Bryssel, hvor han af al Magt arbejdede paa at
grundlægge en selvstændig national Scene. Han
søger sine Lystspils-Emner i den belg.
Mellemstands og Smaafolks Kaar og skildrer dem med
virkelig folkelig Kolorit. Af hans dram.
Digtning kan nævnes: <i>Le début</i>, versificeret Lystspil
i 5 Akter (1868), <i>Comment on devient conseiller</i>
og <i>Le lançeur d'affaires</i>, der alle tre udkom
1873 under Titlen <i>Théâtre</i>. 1875 fik han den
dram. Prisbelønning paa tre Aar for et hverken
opført ell. trykt Lystspil <i>Le talent d'une fille</i>.
<i>S. Ms.</i>
</chapter>

<chapter name="Delna, Marie Ledan">
<b>Delna</b> [dæl'nal, <sp>Marie Ledan</sp>, fr.
Operasangerinde, Alt, f. i Paris 1875, optraadte 1892
paa <i>Opéra comique</i>, gik 1897 til Italien og blev
1898 knyttet til den store Opera, hvor hun
debuterede som Fides i »Profeten«.
<i>S. L.</i>
</chapter>

<chapter name="délogement">
<b>délogement</b> [delåз'mã] (fr.), Opbrud,
Afmarch. - At <sp>delogere</sp> [-'sje'r<sub>ə</sub>] Fjenden
betegner Fjendens Fordrivelse fra et af ham
besat Terrainafsnit.
<i>B. P. B.</i>
</chapter>

<chapter name="Deloime, Jean Louis">
<b>Deloime</b> [d<sub>ö</sub>'lålm], <sp>Jean Louis</sp>,
schweizisk Publicist, f. 1740 i Genève, d. 10. Juli 1806 i
Scewen (Schweiz). D.'s Advokat-Karriere
afbrødes brat; hans Brochure <i>Examen des trois parts
de droit</i> drev ham i Landflygtighed til England,
hvor han, en selvstændig og fri Fugl som han
var, fristede en Litterats usikre og ofte
kummerlige Tilværelse. Opsigt vakte hans i
Amsterdam udgivne Værk <i>Constitution de l'Angleterre</i>
(1771, paa eng. i adskillige Udg., overs. paa
tysk med Fortale af F. C. Dahlmann [1819]),
der dog kun spillede en temporær Rolle og
forlængst er gledet til Side. D.'s senere Skr <i>A
parallel between the English Government and the
former Government of Sweden</i> (1772), <i>The
history of the flagellants or the advantages of
discipline</i> (efter Boileau, 1777 og senere Udg),
<i>An essay on the union of Scotland with
England</i> (1787) og <i>Observations upon the national
embarassment, and the proceedings in
parliament relative to the fame</i> (1789) hører ogsaa
kun til den døde Litt. En enkelt Forf. har søgt
at føre Bevis for, at D. var <i>Junius</i>.
<i>Fz. D.</i>
</chapter>

<chapter name="De Long, George Washington">
<b>De Long</b> [d<sub>ə</sub>-'£åŋ], <sp>George Washington</sp>,
Løjtnant i den nordamerikanske Marine og
Polarfarer, f. 1844 i New York, d. 1881 i
Lena-Deltaet. Deltog 1873 i Kaptajn Brain's Ekspedition
med <i>Juanita</i> til Baffins-Bugten for at komme
Polaris-Ekspeditionen til Undsætning; d. L.
førte selv <i>Little Juanita</i>. - Paa d. L.'s
Opfordring bekostede New York Herald's Redaktør,
Gordon Bennett, Udsendelsen af en
Ekspedition med d. L. som Chef, og hvis Maal var
Nordpolen. Med Skibet <i>Jeanette</i> forlod
Ekspeditionen San Francisco 8. Juli 1879. d. L.
mente, at Vejen til Nordpolen gik bedst
gennem Bering-Strædet, idet han antog, at
Wrangel-Land var af stor Udstrækning, og at der
langs dets Østkyst maatte løbe en varm Strøm
langt N. paa. Jeanette kom dog allerede fast i
Isen 6. Septbr SV. f. Wrangel-Land, som viste
sig kun at være en lille Ø, og drev med Isen
VNV. over i to Aar, indtil Skibet knustes og
sank 12. Juni 1881 N. f. de Nysibiriske Øer.
d. L. søgte med Mandskabet S. over med
Slæder og senere med tre Baade for at naa Asiens
Fastland. Baadene skiltes i en Storm. Den
ene har man aldrig senere hørt noget til. Den
anden med Ingeniør Melville kom lykkeligt til
den nordligste af Russerne beboede Plads ved
Lena, og den 3. Baad med d. L. naaede
Lena-Deltaet, hvor Folkene bukkede under for
Overanstrengelse og Sult. To Mand, som d. L. sendte
efter Hjælp, traf Melville, der gjorde de største
Anstrengelser for at komme d. L. til
Undsætning, men det lykkedes først at finde ham Aaret
efter. d. L.'s Dagbog viser, hvorledes Mand for
Mand døde, og den sidste Optegnelse var
indført 30. Oktbr, 140 Dage efter <i>Jeanette</i>'s
Undergang. Af Ekspeditionens 33 Mand omkom de 20.
Paa Ekspeditionen opdagedes nogle Øer NØ. f.
de Nysibiriske Øer, nemlig Henriette Ø,
Jeanette Ø og Bennet Ø. (<sp>Litt</sp>: <sp>E. De Long</sp>,
<i>The Voyage of the Jeanette 1879-81</i> [Boston,
1883]).
<i>G. F. H.</i>
</chapter>

<chapter name="De Longøerne">
<b>De Longøerne</b> [d<sub>ə</sub>-£åŋ-], se
<sp>Nysibiriske Øer</sp>.</chapter>

