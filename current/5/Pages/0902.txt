blev 1908 rejst et Monument med hans Buste.
D.'s Skr er udkommet i en god Udgave af A. E.
Erichsen, som ogsaa har forfattet hans
Biografi.
<i>E. S-n.</i>
</chapter>

<chapter name="Dassen">
<b>Dassen</b> [holl. 'das<sub>ə</sub>n, eng. 'däs<sub>ə</sub>n], en lille
Klippeø ved Vestsiden af Kaplandet mellem
Tafel- og Saldanhabai, V. f. Dassen-Bjerget,
har faaet Navn efter de her hyppig
forekommende Fjeldgrævlinge, der i Kaplandet kaldes
Dassen.
<i>C. A.</i>
</chapter>

<chapter name="Dastur">
<b>Dastur</b> ell. <sp>Destur</sp> (pers. »Minister,
Fortrolig«) kaldes den, der tilhører den højeste
Præsteklasse hos Farserne.
<i>A. C.</i>
</chapter>

<chapter name="Dasychira pudibunda">
<b>Dasychira pudibunda,</b> se <sp>Bøgespinder</sp>.
</chapter>

<chapter name="Dasycladaceæ">
<b>Dasycladaceæ,</b> se <sp>Alger</sp>, S. 496.
</chapter>

<chapter name="Dasymeter">
<b>Dasymeter,</b> et Apparat opfundet af Otto v.
Guericke 1650, der tjener til at paavise
Legemers Vægttab i Luft. En Vægtstang bærer paa
den ene Ende et Metallod og paa den anden en
lukket Glasflaske, hvori Luften er fortyndet.
Stiller man Loddet saaledes, at Vægtstangen
staar vandret, sætter Apparatet ind under
Klokken paa en Luftpumpe og begynder at pumpe
Luften ud, vil man se, at Glasflasken synker.
Den ydre Luft løfter nemlig den store Flaske
med større Kraft, end den løfter det lille Lod,
idet ethvert Legeme af Luften løftes med en
Kraft, der er lig Vægten af den fortrængte
Luftmasse. Tages Luften bort, vil altsaa Flasken
vinde mere i Vægt end Loddet. Princippet kan
anvendes ved Undersøgelsen af
Forbrændingsprodukterne fra et Ildsted. Lader man nemlig
disse strømme gennem et D., vil dettes Udslag
rette sig efter den gennemstrømmende
Luftblandings Vægtfylde, der bliver desto større,
jo mere Kulsyre Blandingen indeholder.
<i>K. S. K.</i>
</chapter>

<chapter name="Dasypodidæ">
<b>Dasypodidæ,</b> se <sp>Bæltedyr</sp>.
</chapter>

<chapter name="Dasypodius">
<b>Dasypodius</b> (Rauhfuss, Hasenfuss),
<sp>Conrad</sp>, Prof. i Matematik ved Univ. i Strassburg
og Kannik ved Skt Thomaskirken smst.
(1530-1600), lod 1572-74 Isak og Josias Habrecht fra
Shaffhausen forfærdige det berømte Ur i
Münsteren; 1840 blev det af Swilgué erstattet med
et nyt cg bedre, der endnu er i Gang. Den
sindrige Mekanisme ved dette Ur var udtænkt
af D. (<sp>Litt</sp>.: <sp>Blumhof</sp>, »Vom alten
Mathematiker C. D.« [Göttingen 1798]).
<i>J. Fr. S.</i>
</chapter>

<chapter name="Dasypotherium">
<b>Dasypotherium</b> [-'te'-], se <sp>Bæltedyr</sp>.
</chapter>

<chapter name="Dasyprocta">
<b>Dasyprocta,</b> se <sp>Aguti</sp>.
</chapter>

<chapter name="Dasyptilus">
<b>Dasyptilus,</b> se <sp>Papegøjer</sp>.
</chapter>

<chapter name="Dasypus">
<b>Dasypus,</b> se <sp>Bæltedyr</sp>.
</chapter>

<chapter name="Dasyscypha">
<b>Dasyscypha</b> [-fa], Svampeslægt af
Bægersvampenes Fam., med siddende Apotecier, der paa
Ydersiden er hvidlige og haarede, paa
Oversiden forsynede med et gult ell. orangefarvet
Sporeleje. <i>D. Willkommi</i> fremkalder
Kræftsygdom hos Lærk, der er meget skadelig, særlig
hvor Lærken ikke finder gunstige
Livsbetingelser. <i>D. calycina</i> o. a. foraarsager Kræftsaar
hos Rødgran og Skovfyr, men er mindre
ondartet end foreg.
<i>F. K. R.</i>
</chapter>

<chapter name="Dasyurus">
<b>Dasyurus,</b> se <sp>Pungmaare</sp>.
</chapter>

<chapter name="Dat.">
<b>Dat.,</b> Forkortelse af <sp>Datum</sp> og <sp>Dativ</sp>.
</chapter>

<chapter name="data">
<b>data</b> (lat., Flertal af <i>datum</i>), givne Ting,
Tidsangivelser, Kendsgerninger, Fakta, <i>data et
accépta</i>, Udgifter og Indtægter. Se i øvrigt
<sp>datum</sp>.
</chapter>

<chapter name="Datames">
<b>Datames</b> [gr. -'tame.s], en Karer, som under
Perserkongen Artaxerxes II var Statholder i
Kappadokien, hvortil han ved Erobring føjede
Paflagonien og den gr. By Sinope. Ved den
Dygtighed, han udviste i Kamp med oprørske
Satraper, gjorde han sig fortjent af Kongen, men
faldt p. Gr. a. Hofintriger i Unaade og gjorde
selv Opstand mod Kongen. Han modstod i
lang Tid tappert ethvert Angreb, men blev til
sidst forræderisk myrdet (omtr. 362 f. Kr.).
Hans Levned er beskrevet af Cornelius Nepos.
<i>H. H. R.</i>
</chapter>

<chapter name="Dataria">
<b>Dataria</b> kaldes den Del af det pavelige
Kancelli, hvorfra alle de Sager ekspederes, som
besluttes af Paven uden for Konsistorium; disse
bestaar i Naadesbevisninger, saasom Meddelelse
af Beneficier, Dispens for Ægteskab, for
Uregelmæssigheder o. l. Hvad Dispenser angaar,
hører kun de alm. til D.; de særlige hører til
Pønitentiariet. I Spidsen for D. staar en
Datar, som, naar han er Kardinal, kaldes
Prodatar; under ham staar 18 Embedsmænd med
34 Ekspedienter. D.'s Oprindelse skriver sig
fra 13. Aarh.; men det blev først rigtig
uddannet ved Pavehoffet i Avignon, da Paverne drog
alle Sager til sig, dels for at kunne vise sig
som gavmilde Fædre, dels for at faa Penge;
thi D. arbejder ikke omsonst. Selve Navnet
staar maaske i Forbindelse med <i>dare</i> (give),
snarere dog med Naadesbrevenes Underskrift
<i>Datum Romæ</i> (<i>Viterbii</i> e. l.).
<i>L. M.</i>
</chapter>

<chapter name="Datchet">
<b>Datchet</b> ['dät∫<sub>i</sub>t], Landsby i Sydengland,
Grevskab Buckingham, herlig beliggende i en
frugtbar Egn ved Themsen, lige over for
Windsor, er bekendt som Skuepladsen for Falstaff's
Revselse i Shakespeare's »De lystige Koner i
Windsor«.
<i>G. Ht.</i>
</chapter>

<chapter name="dat, donat, dedicat">
<b>dat, donat, dedicat,</b> afkortet d. d. d.,
»giver, skænker og vier«, lat. Dedikationsformular,
i Oldtiden hyppig paa Genstande, der viedes
til Guderne; i nyere Tid alm. i lat. Dedikationer
paa Bøger.
<i>A. B. D.</i>
</chapter>

<chapter name="datere">
<b>datere,</b> se <sp>datum</sp>.
</chapter>

<chapter name="Dathavamsa">
<b>Dathavamsa</b> (»Historien om Buddha's
hellige Tand«), et episk Pali-Digt i 5 Sange af
Munken <i>Dhammakitti</i> (13. Aarh.), udg. af Rhys
Davids (<i>Journal of the Pali-Text Society</i>, 1884).
Jfr. <sp>Buddhisme</sp> (Kultus).
<i>D. A.</i>
</chapter>

<chapter name="Datholit">
<b>Datholit</b> [-to-], d. s. s. <sp>Datolit</sp>.
</chapter>

<chapter name="Dati, Carlo">
<b>Dati,</b> <sp>Carlo</sp>, ital. Lærd, f. i Firenze 1619,
d. 1675. Han var bl. a. Naturforsker og Elev
af Galilei; af Crusca-Akademiet var han et
ivrigt Medlem og gav sig i den Anledning meget
af med Spogvidenskab. Sammen med Francesco
Redi arbejdede han med stor Flid paa en ny
Udgave af Akademiets Ordbog, skrev <i>Discorso
dell'obbligo di ben parlare la propria lingua</i>
(ny Udg. 1870 ved Fanfani) og samlede <i>Prose
fiorentine</i>, hvilken Samling, hvoraf 1. Bd
udgaves i Firenze 1661, fortsattes af andre
»Cruscanti« (den er udkommet 1716-45 i Firenze i
17 Bd, delt i Afdelingerne: Orazioni, Lezioni,
Cose giocose og Lettere). Desuden skrev han
Digte og en Lovtale over Ludvig XIV af
Frankrig, hvilken sidste skaffede ham en Aarpenge.
Mest Fortjeneste for sin Tid havde D.
imidlertid som Kunsthistoriker ved sine <i>Vite de' pittori
antichi</i>; han naaede dog kun at fuldføre 1. Bd
