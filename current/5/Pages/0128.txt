stor Troskab alle Slags ophøjede Arbejder,
saavel paa Kobber- og Staal- som Stenplader.
<i>C. E. A.</i></chapter>

<chapter name="collatio bonorum">
<b>collatio bonorum,</b> rom. Retsudtryk, betegner
en Arvings Pligt til at føre, hvad han tidligere
har modtaget som Gave- ell. Arveforskud,
tilbage til den nu Afdøde, Arveladerens Bo, hvis
han vil deltage i Arven, se <sp>Arveforskud</sp>.
<i>V. B.</i></chapter>

<chapter name="collé">
<b>collé</b> [kå'le] (fr.), »tillimet«, liggende tæt ved,
benyttes navnlig om en Billardbal, der ligger
pres; deraf C.-Stød, et Stød bort fra Banden.</chapter>

<chapter name="Collé, Charles">
<b>Collé</b> [kå'le], <sp>Charles</sp>, fr. Digter (1709-
83). Som ung Mand sluttede C. sig til Datidens
anakreontiske Fornøjelsespoeter, delte deres
epikuræiske Filosofi og sang glade og letfærdige
Viser med dem. Hans første dramatiske Forsøg
<i>Alphonse impuissant</i> var en Parodi paa
Lachaussé. Senere blev han Sekretær hos
Hertugen af Orléans, der interesserede sig stærkt
for Komedie, og skrev for hans Teater nogle
Stykker, der baade er vittige og sandfærdige
Skildringer af Tidens lette Sæder. Særlig
karakterfuld er <i>Le roi et le meunier, ou la partie de
chasse de Henri IV</i>, der spilledes i Udlandet, overs.
paa Dansk og gjorde Lykke paa det danske kgl.
Teater i 18. Aarh. (»Henrik IV's Jagt«). Hans
<i>Théâtre de société</i> udkom 1768 i 2 Bd. Hans
lystige og frivole Selskabssange, <i>Chansons</i> (2
Bd, 1807), mindes Béranger rosende i Fortalen
til sine egne Viser. A. A. Barbier udgav hans
livlige <i>Journal historique</i> (3 Bd, 1807), og tillige
<i>Correspondance inédite de C.</i> (3 Bd, 1805-7, ny
Udg. ved Bonhomme 1864).
<i>S. Ms.</i></chapter>

<chapter name="Colle, Raffaele del">
<b>Colle,</b> <sp>Raffaele del</sp> [-del-'kåle], kaldet
<sp>Raffaelino</sp>, ital. Maler fra Borgo San
Sepolcro (c. 1490-1566), var Elev af Rafael og
Giulio Romano og disse behjælpelig med flere
større Arbejder (i Loggierne og i Sala di
Constantino i Vatikanet m. m.); ligeledes hjalp han
Vasari med dennes Malerier til Festen i
Anledning af Kejser Karl V's Besøg i Firenze
1536. Han var ogsaa sysselsat med at tegne
Kartons til Tæpper for Cosimo I og arbejdede
desuden for Majolikafabrikken i Urbino. Hans
selvstændige Arbejder, Alterværker, »Kristi
Opstandelse«, »Marias Himmelfart« m. m., findes
især i Umbrien.
<i>A. Hk.</i></chapter>

<chapter name="collectandi jus">
<b>collectandi jus</b> (lat.), Retten til at sætte en
Kollekt (Indsamling i veldædigt Øjemed) i Gang,
se <sp>Kollekt</sp>.
<i>K. B.</i></chapter>

<chapter name="Collectanea">
<b>Collectanea</b> (lat.), »Læsefrugter«, Samlinger
af Uddrag af Forfatteres Skrifter.</chapter>

<chapter name="Colle di Val d'Elsa">
<b>Colle di Val d'Elsa,</b> By i Mellemitalien,
Prov. Siena, ligger 35 km NV. f. Siena ved Elsa.
(1910) 10200 Indb. C., der næsten kun er een
lang Gade, er Bispesæde og har en smuk
Domkirke fra 13. Aarh., et gl. Citadel med Taarne
og driver betydelig Glas-, Papir- og
Jernfabrikation.
<i>H. P. S.</i></chapter>

<chapter name="College">
<b>College</b> ['kå£<sub>i</sub>dз ell. -£<sub>e</sub>dз] benyttes i
Englands videnskabelige Liv og Undervisningsvæsen
i 3 forsk. Betydninger:

1) som Navn paa de Undervisningsanstalter
af akademisk Karakter, der saa at sige udgør
Kernen af Englands ældre Univ.: Oxford med
21 C. og Cambridge med 17. Deres Opgave er at
befordre den videnskabelige Dannelse gennem
Undervisning, Diskussion, Læsning, skriftlige
Øvelser og den personlige Indflydelse, som de
ældre Lemmer af C. udøver paa de yngre. Hvert
C. har sit særlige Navn og er en selvstændig og
rigt udstyret Institution med udstrakte, af en
parkagtig Have omgivne Bygninger, et Kapel, i
hvilket der daglig holdes Gudstjeneste, Bibliotek
og videnskabelige Samlinger, Bolig for
Studenterne, Økonomibygninger o. s. v. I Spidsen for
C. staar en <i>Master</i> (som oftest en Prof. ved
Univ. med forsk. Titler iflg. C.'s nedarvede
Sædvaner, som <i>Master</i>, <i>Dean</i>, <i>President</i>,
<i>Warden</i>, <i>Rector</i>, <i>Provost</i>), der vælges af <i>Fellows</i>
(s. d.), som forvalter C.'s Anliggender under
Overledelse af Styreren. Undervisningen
besørges af <i>Lecturers</i> og <i>Tutors</i> (Docenter); ogsaa
en Del af Universitetsforelæsningerne holdes
ved C., til hvilke de Studerende fra andre C.
har Adgang. C.'s Sammenhæng med Univ.
bestaar nærmest deri, at Univ. uddeler akademiske
Grader paa Betingelse af Prøver (Eksamina), til
hvilke kun de kan indstille sig, som i et
bestemt Antal Kvartaler (<i>terms</i>) har været
Medlemmer af et C., ell., hvilket er sjældnere og af
nyere Dato, en bestemt Tid har været
indskrevne og kontrolerede som non-kollegiate
Studenter. De et C. tilhørende Studenter staar
ogsaa uinder Univ.'s Overopsyn, og C.'s Styrere
er repræsenterede i Universitetsbestyrelsen.
Univ.'s og Universitetsprofessorernes Indtægter
bestaar ogsaa til Dels af Bidragene fra C. (se
for øvrigt <sp>Cambridge</sp> og <sp>Oxford</sp>).

Af en anden Natur er de C., der slutter sig
til <i>Victoria University</i> (Manchester), som <i>Owens
C.</i> i Manchester og C. i Liverpool og Leeds; de
er kun akademiske Undervisningsanstalter uden
Bolig for og Opsyn med Studenterne. -
Endelig findes der universitetsagtige
Undervisningsanstalter, der fører Navnet C., men ikke staar i
officielt Forhold til noget Univ., som <i>University
C.</i> og <i>Kings C.</i> i London, <i>Mason C.</i> i
Birmingham o. fl. Studenterne ved saadanne Anstalter
kan erhverve sig deres akademiske Grader ved
<i>University of London</i>.

I den nyere Tid er der ogsaa opstaaet
Anstalter for den akademiske Uddannelse af
kvindelige Studerende, men uden officielt Forhold
til et Univ. I de i Oxford (<i>Sommerville Hall</i>) og i
Cambridge (<i>Newnham</i> og <i>Girton</i>) liggende C. af
denne Slags holdes Forelæsningerne dog til Dels
af Universitetslærere, og Disciplene prøves, om
just ikke officielt, af
Universitetseksamenskommissionen, men promoveres ikke (ved Univ. i
London er de akademiske Grader derimod
ogsaa aabne for kvindelige Kandidater). I disse
Anstalter bor Disciplene som i de andre C. i
Oxford og Cambridge; andre C. for kvindelig
Undervisning er kun Undervisningsanstalter.

2) som Benævnelse for videnskabelige
Selskaber, som <i>The Royal C. of Physicians</i> og <i>The
Royal C. of Surgeons</i>, der repræsenterer
Lægernes og Kirurgernes Stand paa en lgn. Maade
som <i>Inns of Court</i> Advokaternes. Hvert af dem
bestaar af to Klasser af Medlemmer, en højere
med Titlen <i>Fellow</i> og en lavere med Titlen
<i>Member</i>, og de er berettigede til at meddele
Ikkemedlemmer Licentiatgraden, der medfører
visse Rettigheder m. H. t. Udøvelse af Praksis.
- Der findes ogsaa et <i>C. of Preceptors</i> for
