Len. Vinteren 1834-35 forbandtes over
Ålandshavet det sv. og finske Triangelnet, fra russ.
Side blev Observationerne udførte af General
Wrangel. 1839 og 1840 udførte C. en
Basismaaling paa Öland. Sammen med Jöns Svanberg
foretog C. 1825 og 1832 Pendulobservationer til
Regulering af det sv. Maalsystem. Af hans
Arbejder nævnes »Handbok i praktiska
Astronomien« (1841-43).
<i>J. Fr. S.</i></chapter>

<chapter name="Crook">
<b>Crook</b> [kruk], By i England, Durhamshire,
ligger 9 km NV. f. Bishop Auckland og har
vigtige Kulminer. (1911) 12308 Indb.
<i>G. Ht.</i></chapter>

<chapter name="Crooked Island">
<b>Crooked Island</b> ['kruk<sub>i</sub>d-'a^i£<sub>ə</sub>nd], Ø af
Bahamaøerne i Vestindien, danner sammen med
Acklin, Fish Cays og Fortune Island en Atol,
adskilt fra Great Bahama Bank ved den mer
end 2000 m dybe Crooked Passage. Øens højeste
Punkt naar 60 m o. H. (1911) 1541 Indb. Der
produceres Bomuld, Jams, Bananer, Fisk, Østers
og Krabber.
<i>M. V.</i></chapter>

<chapter name="Crooked Lake">
<b>Crooked Lake</b> ['kruk<sub>i</sub>d-'£e<sub>i</sub>k], Sø i U. S. A.,
Stat New York, ligger 148 m over Ontario-Søen
og 219 m o. H., er 28 km lang og c. 2,5 km bred.
C. L. har Afløb til Seneca-Søen.
<i>H. P. S.</i></chapter>

<chapter name="Crookes, William">
<b>Crookes</b> [kruks], <sp>William</sp>, <sp>Sir</sp>, eng.
Kemiker og Fysiker, f. 1832 i London. 1850-54
arbejdede han i <i>College of Chemistry</i> som
Assistent hos A. W. Hofmann. Efter en kortvarig
Ansættelse ved Radcliffe-Observatoriet i Oxford
hlev han 1855 Lærer i Kemi i Chester. 1859
grundede han <i>Chemical News</i>, der til den
nyeste Tid har indeholdt mange Arbejder fra hans
Haand. 1861 fandt han det ny Metal <sp>Thallium</sp>
ved Hjælp af Spektralanalysen, der Aaret forud
var indført i Kemien. Som Fysiker har han især
studeret det stærkt luftfortyndede Rums
Egenskaber, Spektralanalyse og Radioaktivitet. 1875
opfandt han Radiometret, hvis Bevægelser han
forklarede paa den Maade, der endnu alm.
antages for den rigtige, nemlig ved
Luftmoleculernes Stød mod Vingerne. 1878 begyndte han at
beskrive en Rk. mærkelige Forsøg over visse
elektriske Virkninger (Frastødninger og
Lysvirkninger, se <sp>Katodestraaler</sp>) i det
luftfortyndede Rum, hvis Indhold han betegner som
»straalende Materie« eller »Stof i den fjerde
Tilstandsform«, naar Fortyndingen er drevet
meget vidt.
<i>K. S. K.</i>

Under Paavirkning af den stærkt spiritistiske
Tendens, der herskede i England i Tiden omkr.
1870, begyndte C. i det nævnte Aar en Rk.
Forsøg med de bekendte Medier Home, Fay og
Florence Cook. Resultaterne af disse Forsøg
offentliggjorde han i en Del Afh. i <i>Quarterly
Journal of Science</i> (1870-74), hvilke senere blev
udg. i Bogform: <i>Researches in the phenomena
of Spiritualism</i> (London). Efter de her givne
Skildringer synes C. at være gaaet ret omhyggelig
til Værks, idet han ved fine, selvregistrerende
Apparater søgte at maale de Kræfter, der var
virksomme ved de fys. Manifestationer. Senere
har han dog, i <i>Proceedings of the Society for
Psychical Research</i>, Bd 6, S. 98, offentliggjort
en mere detailleret Fremstilling af nogle af de
tidligere Seancer, og heraf fremgaar, at C.
fuldstændig har savnet den kritiske Sans og stadig
vaagne Mistænksomhed, der kræves over for de
spiritistiske Medier. En indgaaende Fremstilling
af C.'s spiritistiske Undersøgelser og en kritisk
Betragtning af hans Forhold til sine Medier er
givet af den eng. Spiritismes Historiker F.
Podmore i <i>Modern Spiritualism</i>, 2. Bd, London
1902.
<i>Alfr. L.</i></chapter>

<chapter name="Crookesit">
<b>Crookesit</b> [kruk'sit], et metallisk, blygraat
Mineral af Sammensætning: (Cu,Tl,Ag)<sub>2</sub>Se.
Findes i kompakte Masser ved Skrikerum i
Småland.
<i>(N. V. U.). O. B. B.</i></chapter>

<chapter name="Crooks, William">
<b>Crooks</b> [kruks], <sp>William</sp>, eng.
Arbejderfører, f. 1852 i London. En Del af sin Barndom
tilbragte han i Fattighuset og var siden
Bødkersvend. Han deltog ivrigt i Lønkampene, valgtes
1892 af sin <i>borough</i>, Dokkvarteret Poplar, ind i
Londons Grevskabsraad, har været <i>Mayor</i> i
Poplar og en af de ledende Mænd i det lokale
Sundheds-, Skole- og Fattigstyre. 1903 blev han
som en af de første selvstændige
Arbejderrepræsentanter Underhusmedlem for Arsenalbyen
Woolwich, som han siden har repræsenteret,
undtagen i Tiden mellem Valgene Jan. og Decbr
1910. I Poplar, hvor han stadig lever i sit lille
Hus bl. Dokarbejderne, indtager han i Kraft af
sin admin. Dygtighed og sin utrættelige,
praktiske Hjælpsomhed saa at sige en patriarkalsk
Stilling; som Grevskabsraads- og
Underhusmedlem og især som Folketaler er han blevet en af
Landets kendteste Skikkelser, regnet for Typen
paa det bedste i den nationale Arbejderstand.
Hans djærve, varme, lunefyldte Taler, holdt i
udpræget Londonmundart, har samme Sigte
som hele hans Virken: at styrke Smaamandens
Livsglæde, Selvagtelse og Pligtfølelse, paakalde
Offentlighedens Hjælp mod Samfundsnøden, men
tillige værne det mest mulige om Familielivet,
bringe de uforskyldt hjælpeløse paa Fode uden
Ydmygelse og først og fremmest give Børnene
rimelige Udsigter til at kunne tage Livskampen
op. Han har en væsentlig Andel i, at den eng.
Fattigpolitik i Modsætning til tidligere ogsaa
vil regne med Almuens Psykologi. Nytaar 1916
udnævntes han til Medlem af <i>Privy Council</i>.
(<sp>Litt</sp>.: <sp>Haw</sp>, <i>From Workhouse to
Westminster. The Life Story of W. C.</i> [London 1907]).
<i>P. L. M.</i></chapter>

<chapter name="Crookston">
<b>Crookston</b> ['krukst<sub>ə</sub>n], <sp>C. City</sp>, By i U. S. A.,
Stat Minnesota, ligger 405 km NV. f. St Paul
265 m o. H. ved Red Lake River ved Banen fra
St Paul til Winnipeg. (1910) 7559 Indb. C. er
Jernbanecentrum og ligger i Nærheden af Red
Lake-Reservationen, der er rig paa Malme af
Jern, Kobber, Bly og Zink, og af hvilken 5000
km<sup>2</sup> 15. Juli 1896 aabnedes for Kolonisation.
<i>H. P. S.</i></chapter>

<chapter name="crop">
<b>crop</b> [kråp] (eng.), Høst, specielt den
nordamerikanske Tobakshøst, <sp>crops</sp>, Fade til
Indpakning af Tobak, vejer fyldte c. 625 kg og
ledsages oftest af <i>cropnotes</i>, Attester fra
autoriseret Vejer.
<i>K. M.</i></chapter>

<chapter name="Croquembouche">
<b>Croquembouche</b> [kråkã'bu∫] anvendes som
Dessert. En C. bestaar af mange smaa Kager,
f. Eks. Vandbakkelser ell. Marengs, der er
sammenholdte og til Dels overhældte med Karamel.
Den er som Regel fyldt med Flødeskum ell.
Kræm. Navnet C. bruges ogsaa om
Appelsinstykker, Vindruer o. andet, der er overhældt
med Karamel.
<i>R. H.</i></chapter>

<chapter name="Croquet">
<b>Croquet</b> ['kråk<sub>ə</sub>t, fr. krå'kæ], se <sp>Kroket</sp>.</chapter>

