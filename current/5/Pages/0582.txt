Antallet udgjorde 3690, været i betydelig
Fremgang (til Dels indvandrede polske Arbejdere).
Antallet af Baptister steg 1880-1901 fra 3700
til 5500, men har siden nærmest stagneret. For
Jøderne holdt Antallet sig fra 1850-90 omkr.
4000, hvilket naturligvis i Forhold til
Befolkningen betød Nedgang. Fra 1890-1901 gik Tallet
endogsaa positivt tilbage (til 3500), men den
stærke Indvandring til Hovedstaden af russiske
Jøder har siden atter bragt Fremgang for
dette Trossamfund. Metodisterne talte 1880 kun
750 og er saaledes siden omtr. seksdoblet.
Irvingianerne talte indtil 1870 kun nogle faa
Hundrede Tilhængere, men derefter er Tallet
steget stærkt og naaede 1901 3800; det næste Tiaar
bragte derimod Tilbagegang. Antallet af
Reformerte var størst 1860 med 1800; derefter har
der været Tilbagegang. Tallet paa Personer
uden for Trossamfund (d. e. saadanne, som er
uden positiv Tro) er navnlig i de sidste 30 Aar
steget meget stærkt, fra 1100 i 1880 til 3600 i
1901 og nu 8150 (heraf 5300 alene i Hovedstaden).
Inden for de fra Folkekirken afvigende
Trossamfund var gennemgaaende Kvinderne i
Overvægt, særlig for Metodister, Irvingianere,
Baptister og Adventister. I Gruppen: Uden for
Trossamfund var derimod omtr. 3/4 Mænd.

<sp>Abnorme Individer</sp>. Ved
Folketællingen 1911 var Antallet af
<table>
<td><td>Mænd<td>Kvinder<td>Tilsamm.
<td>Blinde<td r>691<td r>761<td r>1452
<td>Døvstumme<td r>973<td r>820<td r>1793
<td>Aandssvage<td r>2445<td r>2093<td r>4538
<td>Sindssyge<td r>2428<td r>3009<td r>5437
</table>

Af de 1452 Blinde var 234 i Anstalter,
medens 312 havde eget Erhverv (104 ved
Kurvemager- og Børstenbinderarbejder). Der var
forholdsvis lidt fl. blinde Kvinder end Mænd, og
Blindhed var stærkt stigende med Alderen; i
20-40 Aars Alderen var af 10000 Mennesker
kun 3 blinde, men i 60'erne var det 14, i 70'erne
omtr. 30 og i 80'erne 88. Af de Døvstumme
opholdt 401 sig paa særlige for disse beregnede
Anstalter, og 796 var erhvervsmæssigt
beskæftigede (hovedsagelig ved Haandværk).
Døvstumhed var forholdsvis langt hyppigere bl. Mænd
end bl. Kvinder. Omtr. Halvdelen af de 4538
Aandssvage, nemlig 2160, var anbragt paa egl.
Abnormanstalter og desuden c. 240 paa
Fattiggaarde o. l.; kun 476 var erhvervsmæssigt
beskæftigede. Aandssvaghed (medfødt Idioti) var
forholdsvis noget mere udbredt hos Mænd end
hos Kvindekønnet, og der var forholdsvis færre
i de ældre Aldersklasser end i de mellemste,
hvilket peger i Retning af, at Dødeligheden er
større bl. Aandssvage end for normale
Mennesker. Af de 5437 Sindssyge var 4752 ell.
henimod 9/10 anbragt paa Anstalter og kun 136
angaves at være egl. beskæftigede. Sindssygdom
var mest udbredt bl. Kvinderne og viser sig
først rigtig efter 20 Aars Alderen, men bryder
da ogsaa i Alm. frem netop i de herefter flg.
Aar. I 20-25 Aars Alderen var af 10000
Mennesker kun 9 sindssyge, men i 30-35 Aars
Alderen 25 og i 40-45 Aars Alderen 40. Endnu i
de flg. Aldersaar er Sindssygdom i Stigning (i
65-70 Aars Alderen er af 10000 Mennesker 55
sindssyge), men aftager derefter, hvilket viser,
at de sindssyge gennemsnitlig ikke naar saa høj
en Alder som normale Mennesker. - Antallet
af Abnorme var 1911 forholdsvis en Del større
end i 1901 og undtagen for Blinde ogsaa større
end ved de foregaaende Tællinger, men dette
skyldes dog sikkert i højere Grad en nøjagtigere
Udfyldning af Tællingslisterne end en virkelig
reel Stigning. Man skænker i det hele taget de
her omhandlede Abnormiteter en langt større
Opmærksomhed end før, hvilket bl. a. ogsaa
giver sig Udtryk i en stadig mere gennemført
Anstaltspleje, særlig for Aandssvage og
Sindssyge. For Sindssyge er Stigningen dog saa
betydelig, at den for en Del maa antages at være
virkelig. Medens der 1911 som nævnt af
saadanne taltes 5437, var der 1901 kun 4197, og
1860 registreredes endogsaa kun 1876, pr 10000
Mennesker bliver dette 1860: 13, 1901: 18 og
1911: 21 ell. forholdsvis mere end halvt saa
mange som i 1860; hvor meget af denne
Stigning der kan forklares ved den større
Nøjagtighed, hvormed Folketællingslisterne nu udfyldes,
lader sig imidlertid ikke angive.

<sp>Erhvervsforhold</sp>. Befolkningens
Fordeling efter Erhverv var 1911 saaledes:
<table>
<td><td>Hovedstaden<td>Provinsbyerne<td>Landdistrikterne<td>Hele Landet
<td>Immateriel Virksomhed<td r>55006<td r>37774<td r>49453<td r>142233
<td>Landbrug m. v.<td r>4387<td r>18994<td r>945846<td r>969227
<td>Fiskeri<td r>432<td r>9072<td r>24985<td r>34489
<td>Haandværk og Industri<td r>233085<td r>224911<td r>295058<td r>753054
<td>Handel og Pengeomsætning<td r>105759<td r>113629<td r>75178<td r>294566
<td>Transport- og Trafikvirksomhed<td r>50740<td r>57746<td r>55418<td r>163904
<td>Daglejere, Arbejdsmænd o. l.<td r>31130<td r>12427<td r>6859<td r>50416
<td>Husgerningstyende<td r>26035<td r>23904<td r>77806<td r>127745
<td>De, der lever af deres Midler<td r>29047<td r>25609<td r>62581<td r>117237
<td>Offentlig Understøttede<td r>12698<td r>15112<td r>36897<td r>64707
<td>Personer uden opgivet Erhverv<td r>11079<td r>11150<td r>17269<td r>39498
<td r>Tilsammen<td r>559398<td r>550328<td r>1647350<td r>2757076
</table>

Den største Gruppe var Landbrug m. v.,
hvorunder foruden egl. Landbrug er medregnet
Gartneri (19400) og Skovbrug (14600). Medtager
man ogsaa Fiskeri, gav disse Erhverv
tilsammen Brødet til over 1 Mill. Mennesker, hvilke
naturligvis for den allerstørste Del boede paa
Landet. Efter Landbrugsgruppen kom
Haandværk og Industri med godt 3/4 Mill. Mennesker,
nogenlunde ligelig fordelte mellem Hovedstaden,
Provinsbyerne og Landdistrikterne. Af Handel
og Pengeomsætning levede i alt 295000 (heraf
41000 af Gæstgiveri og Krohold, 14000 af
