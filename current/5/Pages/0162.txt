slog den omtr. ihjel, uagtet C. Gozzi tog den i
Forsvar og søgte at hæve den til et højere Stade
ved sine <i>Fiabe</i>; i vore Dage er der nu kun
svage Spor tilbage af den. - I Danmark
eksisterer endnu de Casorti'ske Pantomimer som en
Aflægger af de gl. ital. Maskespil; og af de
ital.-fr. Stykker i Gherardi's Samling (Repertoiret
fra Aarene 1682-97) har Holberg øst ikke saa
lidt. Af den rigtige C. dell' a.'s ældre Repertoire
findes, som rimeligt er, kun <i>Scenari</i>. Allerede
Flaminio Scala udgav et Antal saadanne i
Venedig 1611, fra Dom. Biancolelli's Tid haves ogsaa
nogle, og 22 <i>Scenari inediti</i> blev udgivne af A.
Bartoli i Firenze 1880 efter et Haandskrift fra
Beg. af 18. Aarh. (<sp>Litt</sp>.: <sp>L. Riccoboni</sp>,
<i>Histoire du théâtre italien</i> [Paris 1731, 2 Bd]; <sp>S.
Meisling</sp>, Afh. om »Kunstkomedien« (i hans
Oversættelse af Gozzi's dram. Eventyr [Kbhvn
1821]); Brødrene <sp>Parfaict</sp>, <i>Histoire de
l'ancien théâtre italien</i> [Paris 1753]; <sp>Maurice
Sand</sp>, <i>Masques et bouffons</i> [Paris 1862]; <sp>L.
Moland</sp>, <i>Molière et la comédie italienne</i>
[Paris 1867]; <sp>Scherillo</sp>, <i>La commedia dell' arte
in Italia</i> [Turin 1884]).
<i>E. G.</i>
</chapter>

<chapter name="Commedia divina">
<b>Commedia divina,</b> se <sp>Dante</sp>.
</chapter>

<chapter name="comme il faut">
<b>comme il faut</b> [kåm-il-'fo] (fr.), som det
bør være, passende; med fine Manerer; paa
Moden, o. l.
</chapter>

<chapter name="Commelina L.">
<b>Commelina</b> L., Slægt af Commelinaceer, hvis
Blomster har hudagtige Bægerblade og oftest
blaa Kronblade; tre Støvblade er gerne
frugtbare. Frugten har kun to Frø i hvert Rum. 88
Arter i alle tropiske Egne af Jorden. Nogle er
Prydplanter (<i>C. coelestis</i> Willd. fra Meksiko),
andre Lægeplanter i deres Hjemstavn, og atter
andre Køkkenurter, saaledes <i>C. tuberosa</i> L.
(Meksiko), hvis Rodstok spises, og <i>C. Rumphii</i>
Kostel., af hvilken de overjordiske Dele nydes
som Gemyse.
<i>A. M.</i>

<i>C. coelestis</i> er en Staude, 40-60 cm høj, med
himmelblaa Blomster fra Juni til Septbr.
Knoldene tages op om Efteraaret ligesom Georginer
og overvintres i en frostfri Kælder, indslaaet i
Sand. Den formeres ved Frø, der saas i Apr.-
Maj paa halvvarm Bænk, de unge Planter
udplantes paa Friland.
<i>L. H.</i>
</chapter>

<chapter name="Commelinaceæ">
<b>Commelinaceæ,</b> Familie af enkimbladede
Planter af Ordenen <i>Enantioblastæ</i>, en- ell.
fleraarige Urter med leddede (knæede) Stængler og
hyppigst med omskedende Blade. Blomsterne
sidder i Svikler i Bladhjørnerne; de er
tvekønnede, oftest regelmæssige og sammensatte af
3-tallige Kranse. De 3 ydre Blosterblade er grønne,
de indre kronbladagtige. Støvdragerne, der ofte
er tæt klædte af perlesnorformede Haar, kan
være golde ell. delvis undertrykte, hvorved der
fremkommer en vis Grad af Zygomorfi i
Blomsten. Frugten er en trerummet Kapsel med
rumdelende Opspringning ell. Nød; ud for
Kimroden findes et Laag, der falder af ved
Spiringen. C. tæller noget over 300 Arter, fordelte paa
25 Slægter; de er næsten alle tropiske og
mangler fuldstændig i Europa. Ikke faa dyrkes som
Prydplanter.
<i>A. M.</i>
</chapter>

<chapter name="commemoratio">
<b>commemoratio</b> (lat.), Omtale; i den
katolske Kirke: Mindefest; <i>c. omnium defunctorum</i>,
Alle Sjæles Fest; <i>c. omnium sanctorum</i>, Alle
Helgens Dag.
</chapter>

<chapter name="commenda, se Komménde">
<b>commenda,</b> se <sp>Komménde</sp>.
</chapter>

<chapter name="commenda, en Kontrakt">
<b>commenda,</b> i Middelalderen Betegnelse for
en Kontrakt, ved hvilken Nogen overdrog
Værdigenstande ell. Penge til en Anden, for at denne
skulde nyttiggøre dem, og Gevinsten deles
mellem Parterne efter aftalt Maalestok. Deraf
»Kommanditselskab«.
<i>E. T.</i>
</chapter>

<chapter name="commendationes">
<b>commendationes,</b> se
<sp>Kommendationer</sp>.
</chapter>

<chapter name="commentarii">
<b>commentarii</b> (lat.), Optegnelser for at huske
en Ting, Noticer; specielt om Docentens Noticer
til Brug ved hans Forelæsninger saavel som om
Tilhørernes Optegnelser; deraf har Bet.
»Kommentar« udviklet sig (opr. om Forelæsninger til
Fortolkning af et Værk). Cæsar kaldte sine Skr
om Gallerkrigen og Borgerkrigen c. for at
betegne dem ikke som udarbejdede hist. Værker,
men som blotte Optegnelser om Begivenheder i
hans eget Liv.
<i>A. B. D.</i>
</chapter>

<chapter name="Commentry">
<b>Commentry</b> [kåmã'tri], By i Mellemfrankrig,
Dept Allier, Arrond. Montluçon, 390 m o. H. ved
Orléans-Banen, har (1911) 10112 Indb., er
Centrum for et stort Kulminedistrikt og har en stor
Jernindustri.
<i>G. Ht.</i>
</chapter>

<chapter name="Commer, Franz">
<b>Commer,</b> <sp>Franz</sp>, tysk Musiker (1813-87),
hvis Ansættelse i det daværende kgl.
Musikinstituts Bibliotek bragte ham i Forbindelse med den
fremragende Forsker v. Winterfeld; herfra
stammer C.'s hist. Studier, der førte til Udgivelsen
af gl Musik i <i>Collectio operum musicorum
Batavorum sæculi XVI, Musica sacra XVI, XVII
sæculorum, Cantica sacra</i> o. fl. 1844 grundede C.
den berlinske »Tonkünstler Verein«. Hans egne
Kompositioner er navnlig Kantater, Messer og
andre Korværker.
<i>W. B.</i>
</chapter>

<chapter name="commercium">
<b>commercium</b> (lat., af <i>cum</i> og <i>merx</i>, Vare),
egl. Handelsomsætning ved Tuskhandel,
betegner i det rom. Retssprog Retten til at
deltage i Handelsomsætningen (<i>emendi
vendendique invicem jus</i>), d. v. s. Retten til med fuld
Retsvirkning efter rom. Ret, <i>ex jure Quiritium</i>,
at erhverve og overdrage Ejendomsret, indgaa
Kontrakter, samt indsætte nogen ell. selv blive
indsat som Arving (<i>mancipatio</i>, <i>nexum</i> o. s. v.).
c. tilkom enhver rom. Borger i Kraft af selve
hans Borgerret (<i>civitas</i>). En fremmed Stats
Borgere, <i>perigrini</i>, kunde ved en særlig Traktat
(<i>foedus</i>) faa tildelt c. I visse Tilfælde, f. Eks.
Ødselhed, kunde c. fortabes.
<i>C. W. W.</i>
</chapter>

<chapter name="Commercy">
<b>Commercy</b> [kåmær'si], By i det nordøstlige
Frankrig, Dept Meuse, Hovedstad i Arrond. C.,
ved venstre Bred af Meuse, 240 m o. H., ved
Østbanen, lige S. f. det strategisk vigtige
Højdedrag »Hauts de la Meuse«, der strækker sig
med nordvestlig Retning mellem Toul og
St.-Mihiel. C. har (1911) 8876 Indb., Jernindustri,
Fabrikation af Trikotage og Fodtøj, et
Benediktinerkloster, nu benyttet som
Lærerseminarium, og et Slot fra 17. Aarh., nu anvendt som
Kavaleri-Kaserne. C. stod i den ældre
Middelalder under Biskopperne af Metz, senere under
Lothringen. 1744 blev C. Residens for Kong
Stanislaus af Polen og kom s. A. under
Frankrig.
<i>G. Ht.</i>
</chapter>

<chapter name="commilito">
<b>commilito</b> (lat.), Krigskammerat; i fl.
Forbindelser ogsaa for Kammerat i Alm.
(Professoren tiltaler paa Latin Studenter <i>commilitones</i>,
o. s. v.).
<i>A. B. D.</i>
</chapter>

