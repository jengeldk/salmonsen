hinanden og fremstillede Ansigterne med aabne
Øjne; som Udtryk for den fjerne Oldtids
Beundring af hans Figurers Livagtighed
berettedes, at Herakles havde antaget en af hans Statuer
for levende og kastet Stene efter den, og
at man maatte lænke Statuernes Ben, for at de
ikke skulde løbe bort. De Figurer, som henføres
til D., var, som det synes, alle af Træ. - De
mangfoldige stedlige Traditioner om D. (især
paa Kreta og i Attike) blev, dels i Folkemunde,
dels ad litterær Vej, sammenarbejdede til et
sammenhængende Sagn, som forklarede D.'s
Virksomhed i de forsk. Egne af den gr. Verden
ved udstrakte Rejser og eventyrlig Omtumlen.
D.'s Æt henføres til Athen, hvor han sædvanlig
gjaldt for en Efterkommer af Erechtheus;
Traditionen anførte forsk. Navne paa hans Fader
(Eupalamos, Metion o. a.); den attiske Kommune
Daidalidai maa efter sit Navn være eet af
D.-Sagnets ældste Hjemsteder. D.'s Søstersøn Talos
(ell. Kalos), der blev opdraget hos ham, vakte
ved sit Snille hans Misundelse, hvorfor D.
styrtede ham ned fra Akropolis. Som Følge heraf
maatte D. flygte og kom til Kreta, hvor han
hjalp Pasifaë i hendes unaturlige Elskov ved
at tildanne et Træbillede af en Ko, byggede
Labyrinten til hendes Afkom Minotauros, siden
hjalp Ariadne i hendes Kærlighed til Theseus og
til Straf herfor af Kong Minos blev spærret inde
i Labyrinten tillige med sin Søn Ikaros. D. slap
dog bort ved Hjælp af Vinger, som han selv
havde forfærdiget; men Sønnen styrtede i
Havet og druknede. Fra Kreta kom D. paa denne
Maade til Kong Kokalos paa Sicilien, der
beskyttede ham mod Minos' Efterstræbelser. Paa
Sicilien skal D. have opført fl. mægtige
Bygninger o. a. Anlæg: en Kanal, Befæstningen af
Agrigent, varme Bade ved Selinus,
Underbygningen for Afroditetemplet paa Bjerget Eryx.
- D.-Sagnet er ofte behandlet af Oldtidens
Billedkunst, i Relieffer, Vasebilleder, Gemmer og
Vægmalerier, som forestiller forsk. Momenter deraf:
D. i Færd med at udhugge Koen for Pasifaë,
Vingernes  Tildannelse, Flugten over Havet og
Ikaros' Død.

<img>Daidalos finder den døde Ikaros (pompejansk Vægmaleri).</img>

2) gr. Billedhugger fra Sikyon; han levede i
Beg. af 4. Aarh. f. Kr. og udførte fl.
Sejrsmindesmærker og Statuer af Mænd, som havde
vundet Prisen i de olympiske Lege.
<i>C. B.</i>
</chapter>

<chapter name="Daillé, Jean">
<b>Daillé</b> [da'je], <sp>Jean</sp>, fr. reformert Teolog
(1594-1670), studerede i Saumur, blev Lærer
for Duplessis-Mornay's to Sønner og rejste med
dem i Italien, hvor han lærte den frisindede
Paolo Sarpi at kende. Efter en eventyrlig
Hjemrejse blev D. Præst i Saumur, senere ved
Hugenot-Menigheden i Charenton ved Paris.
Lige saa frisk og veltalende som lærd
udfoldede D. en stor apologetisk-polemisk
Forfattervirksomhed: <i>Tractatus de usu patrum</i> (1639),
<i>Apologie des Églises réformées</i> (1633), <i>De poenis
et satisfactionibus humanis libri 7</i> (1649) samt
Skr imod Fasten, Bodssakramentet og den
sidste Olie o. s. v.
<i>H. O.</i>
</chapter>

<chapter name="Daily Chronicle">
<b>Daily Chronicle</b> ['de<sub>i</sub>£<sub>i</sub>-'krån<sub>i</sub>k£], eng. Avis,
grundlagt 1876 med den Opgave at være et
uafhængigt Hovedorgan for Frisind og
Fremskridt hele den britiske Verden over. Dets
første Chefredaktør var R. W. Boyle. Bladet fik et
litterært Præg under A. E. Fletcher, idet han
bl. a. indførte den daglige Litteraturtidende,
dengang en Nyhed i den eng. Presse. Siden 1904
har det været ledet af R. Donald, der har
optaget Illustrationer i Bladets Spalter. Bladet
har i de senere Aar været Organ for en
imperialistisk Rigspolitik, der har nærmet det til de
Konservative.
<i>K. V. H.</i>
</chapter>

<chapter name="Daily Graphic">
<b>Daily Graphic</b> ['de<sub>i</sub>£<sub>i</sub>-gräf<sub>i</sub>k], Englands
første illustrerede Avis, grundlagt 1890 af W. L.
Thomas som upolitisk Nyhedsavis for de
bredere Lag. Righoldighed og Aktualitet har sikret
Bladet en overordentlig stor Udbredelse, ogsaa
uden for England.
<i>K. V. H.</i>
</chapter>

<chapter name="Daily Mail">
<b>Daily Mail</b> ['de<sub>i</sub>£<sub>i</sub>-me<sub>i</sub>£], eng. Avis,
grundlagt 1896 af Sir Harmsworth (senere Lord
Northcliffe), kendt som Sensationens, den smarte
Reportages og Øjebliksbilledets Organ, ofte afsløret
og dømt som upaalideligt og lidet nøjeregnende,
men læst overalt. <i>D. M.</i> er politisk uafhængigt,
men forfægter i Alm. det konservative
Program, i de senere Aar med stærk Agitation for
de imperialistiske Ideer; det har en
Fastlandsudgave, trykt i Paris. <i>D. M.</i> er berømt for den
Offervillie, med hvilken det - ogsaa som
Reklame for sig selv - har skænket betydelige
Beløb til Opmuntringspræmier for
internationale ell. hjemlige Konkurrencer ell.
Understøttelsesformaal.
<i>K. V. H.</i>
</chapter>

<chapter name="Daily News">
<b>Daily News</b> ['de<sub>i</sub>£<sub>i</sub>-'nju.z], eng. Avis,
grundlagt 1846 som Organ for det liberale Parti,
hvis Politik det i det store og hele stadig senere
har forfægtet. <i>D. N.</i> har i Aarenes Løb haft
mange første Rangs Kræfter knyttet til sin
Redaktion. Under den fr.-tyske Krig 1870-71
offentliggjorde Archibald Forbes gennem <i>D. N.</i>
sine berømte Skildringer fra Slagmarker og
Felttog, senere J. A. M'Gahan sine
Balkan-Breve, der henledede Verdens Opmærksomhed paa
Grusomhederne i Bulgarien. 1901 gik
Ejendomsretten til <i>D. N.</i> over til George Cadbury, der lagde
Bladets Politik en Streg til venstre samtidig med,
at han paatrykte det et Præg af sin religiøse
