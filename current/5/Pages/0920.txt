Lærer ved Konservatoriet. Dog vendte han
efter nogle Koncerttourneer tilbage til Petrograd,
hvor han blev Solovioloncellist i det kejserlige
Orkester, Lærer ved Konservatoriet (1862),
Dirigent for det russ. Musikselskab og (1876)
Direktør for Konservatoriet. D. har skrevet
talrige Kompositioner, hovedsagelig for Cello, men
ogsaa større Kammermusik (en Klaverkvintet),
Klaverstykker og Sange.
<i>S. L.</i>
</chapter>

<chapter name="Davids, Th. W. Rhys">
<b>Davids</b> ['de<sub>i</sub>v<sub>i</sub>dz], <sp>Th. W. Rhys</sp>, eng.
Indianist, f. 12. Maj 1843 i White Hall ved
Colchester, besøgte Skolen i Brighton, studerede
1863-65 Sanskrit i Breslau. Han var 1866-67
Dommer paa Ceylon og tillige <i>Archeological
Commissioner</i> for Regeringen paa Ceylon. Siden
1877 Sagfører i London; grundede 1881 <i>Pali
Text Society</i>, hvis Præsident han er, og hvis
<i>Journal</i> han udgiver; tillige fra 1883 Prof. i
Pali og buddhistisk Litt. ved <i>University College</i>
i London, hvorfra han 1904 kaldtes til
Manchester som Prof. i alm. Religionshistorie; fra
1887 Sekretær i <i>Royal Asiatic Society</i>. Værker:
<i>Ancient coins and measures of Ceylon</i> (1877);
<i>Buddhism, a sketch of the life and teaching of
Gautama, the Buddha</i> (1877; 2. Udg. 1887);
<i>Buddhist birth stories, being tales of the anterior
births of Gautama Buddha</i>, I (1880); <i>Lectures on
the origin and growth of religions as illustrated
by Indian Buddhism</i> (1881); <i>Buddhist India</i>
(1903); i Serien <i>Sacred Books of the East</i> har
han udg.: <i>Buddhist Suttas</i> (1881); <i>Vinaya texts</i>
(med Oldenberg) (1881-85); <i>The Questions of
King Milinda</i> (1890); i <i>Pali Text Society</i>'s
Publikationer har han udg. <i>Sumangala-Vilasini</i> (1886),
<i>Yogavacara's Manual</i> (1896) og <i>Digha-Nikaya</i>,
I-III (1889, 1903, 1910), hvoraf han tillige har
leveret en eng. Overs. af Bd I-II (i <i>Sacred
Books of the Buddhists</i>, II-III, 1899-1910);
desuden Udgaver af mindre Tekster og forsk.
Afh. i samme Selskabs <i>Journal</i>. Ved sine
ypperlige og indholdsrige Indledninger til sine Udg.
og Overs. og ved sit store Organisationstalent
har han erhvervet sig en førende Stilling i
Studiet af Pali-Litt. og Buddhismen. 1902 blev
han Medlem af Kgl. danske Videnskabernes
Selskab. - Hans Hustru, Mrs. <sp>Caroline A.
F. Rhys D.</sp> (<i>Lecturer of Philosophy</i> ved Univ.
i Manchester) har i en Aarrække deltaget i
hans omfattende Virksomhed. Hun har udg.:
<i>A Buddhist Manual of Psychological Ethics of
the 4th Century B. C. with introductory Essay
and Notes</i> (1900); <i>Psalms of the early Buddhists
I. Psalms of the Sisters. II. Psalms of the
Brethern</i> (1909-13); desuden har hun besørget
Udg. af fl. Pali-Tekster og Indices, m. m. (se
<i>Journal of the Pali Text Society</i>).
<i>D. A.</i>
</chapter>

<chapter name="David's Banke">
<b>David's Banke,</b> Østersøen, 5 1/2 Sm. NNV. f.
Hammeren (Bornholm). Det grundeste er en
smal Klipperyg, hvis mindste Dybde er 12 m;
herfra tiltager Dybden hurtig i østlig og vestlig
Retning til 50 m. Banken, der paa en Strækning
af c. 3 Sm. har under 40 m Dybde, ligger tværs
paa den alm. Sejlrute og egner sig derfor godt
til i usigtbart Vejr at give Pladsbestemmelse
ved Lodskud.
<i>G. F. H.</i>
</chapter>

<chapter name="Davidsdegne">
<b>Davidsdegne</b> (<i>Davidici</i>), et enkelt af de gl.
Latinskolers Kor, hyppigst vistnok 12 Mand
stærkt og, i det mindste i Kbhvn, udelukkende
sammensat af Mesterlektianere. Som andre
Latinskoleelever sang de dels i Kirkerne, dels
for Borgernes Døre, for derved at tjene noget
til Skolen og sig selv. Frederik II's
Fattigforordning af 27. Decbr 1587, der tillod fattige
Skolebørn efter gl Sædvane at bede Byens
Borgere om Brød ved Dørene og søge Hjælp hos
fremmede Tilrejsende i Herbergerne, men
derimod forbød dem at tigge af fremmede
vejfarende Folk paa Gaden ell. uden for Byen,
gjorde dog en Undtagelse fra den sidste
Bestemmelse med alm. Markeder og anden
mærkelig stor Forsamling, da det skulde være
tilladt dem, som dertil er forordinerede, at
besøge Godtfolk med deres <sp>David</sp> og <sp>Bækken</sp>.
Hvad David, hvoraf aabenbart Betegnelsen D.
kommer, i denne Sammenhæng bet., er ikke
ganske sikkert. Den almindeligste Forklaring
er, at derved skal forstaas David's Salmer, som
de bar med sig. I Viborg udgjorde D. og et
andet Kor fra de lavere Klasser, Pelvisterne,
to Lav ell. Gilder med egne Love, der vistnok
kan føres tilbage til før Reformationen, og som
fornyedes 1604. I Kbhvn var D. særlig knyttede
til Slotskirken og fik af den Grund under
Frederik II fri Kost fra den kgl. Proviantgaard,
under Christian IV bespistes de derimod
sammen med Kommunitetsalumnerne. Til Tider
kunde det naturligvis være vanskeligt at forene
Undervisningens Krav med den megen
Sangtjeneste. Saaledes klagedes der 1659 over, at
de kbhvn'ske D., som ogsaa efter Begæring
skulde synge i Holmens o. a. af Byens Kirker
ved Begravelser, af den Grund forsømte
Skolegangen. I Slutn. af 17. Aarh. synes Betegnelsen
at forsvinde, medens Korene selv vistnok har
holdt sig til henimod 19. Aarh. (se
<sp>Bøssepenge</sp>).
<i>G. H.</i>
</chapter>

<chapter name="Davidsen, Jakob">
<b>Davidsen,</b> <sp>Jakob</sp>, dansk Litterat, f. i Kbhvn
28. Aug. 1813, d. smst. 27. Jan. 1891. D. var
først Typograf, men litterære Interesser førte
ham snart ind paa den journalistiske Bane.
Efter i nogle Aar at have virket som
Redaktionssekretær ved »Flyveposten« overtog han fra
1852 i Forening med G. Siesbye Redaktionen af
dette Blad, der lededes i en udpræget
konservativ Aand, til dets Ophør 1865. Derefter
forestod han i et Par Aar Udgivelsen af det af et
Godsejerparti støttede Ugeblad »Dansk
Rigstidende«, hvis politiske Retning D. derefter selv
fortsatte i Ugebladet. »Den Konservative«, som
bestod til 1886. Ved Siden af denne sin
journalistiske Virksomhed skaffede D. sig en ikke
ringe Læsekreds ved de Skildringer af
Kjøbenhavnerliv i gl. Dage, som han publicerede
under forsk. Skikkelse (»Fuldm. Petersen: Gamle
Minder fra Frederiksberg og Vesterbro« [1866];
»Fra det gl. Kongens Kbhvn«, I-II [1880-81];
»Fra vore Fædres Tid« [1884];
»Kjøbenhavnerliv i ældre og nyere Tid« [1889]). Det var dog
mere Emnet end Behandlingen, der skaffede
disse Bøger en vis Popularitet.
<i>J. Cl.</i>
</chapter>

<chapter name="David's Harpe">
<b>David's Harpe</b> (<i>Hárpa</i>), Slægt af
Forgællesnegle, hvis Skal har en stor og vid Munding
med glat Akserand. Ydersiden af Vindingerne
er prydet med kraftige, regelmæssigt stillede
Lister. Disse har man sammenlignet med
Strengene paa en Harpe, deraf Navnet. Dyret har
