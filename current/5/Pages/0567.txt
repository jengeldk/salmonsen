at Middeltemperaturen er mindre i det Indre
end ved Kysterne (fordi Afkølingen om Natten
her ikke er saa stor). Den højeste Middeltemp.
i Juli (17,2°) er fundet paa Falster og den
laveste (14,8°) paa nogle midtjyske Stationer. Af
Fig. 3 ses, at Middeltemp. for hele Aaret er
højest (c. 8°) over Øerne S. f. Fyn og op
gennem Store Bælt og mindst (under 6,5°) over
Centraljylland. Smaaøerne i Kattegat er
forholdsvis varme, det samme gælder Skagen, der
har omtr. 1° højere Middeltemp. end de øvrige
Stationer i Vendsyssel. <i>Temp.'s
Foranderlighed</i> fra Dag til Dag er omtr. ens Aaret
rundt og gennemsnitlig kun c. 1 1/2°. Kun
meget sjælden indtræder saa store Ændringer i
Temp., at en Dag i Gennemsnit bliver mere end
10° koldere ell. varmere end den foregaaende
Dag. Inden for de enkelte Dage kan Temp.
derimod variere betydelig mere, og Dagens
højeste Temp. er gennemsnitlig c. 8° højere end
Døgnets laveste Temp. Temp.'s gennemsnitlige
Forandring fra Kl. 2 Eftm. og til
Minimumtemperaturen indtræffer om Natten (hvilket
omtrent svarer til Temp.'s gennemsnitlige
Forandring i Løbet af Døgnet), er for Maanederne Apr.
-Oktbr antydet paa Fig. 4. Det ses, at den
gennemsnitlige daglige Variation er størst over
Indlandet og kun godt halvt saa stor paa en Del
af Kysterne. Den absolut højeste Temp., der er
maalt paa Meteorologisk Instituts Stationer,
beløber sig til 35,8° (ved Slagelse Aug. 1911) og
den absolut laveste beløber sig til ÷ 29,6° (ved
Holbæk Jan. 1893).

Antallet af Dage, paa hvilke Termometret i
kortere ell. længere Tid staar under
Frysepunktet, er 120-130 i det Indre af Jylland og
80-95 langs Kysten samt paa Øerne. <sp>Frosten</sp>

<img>Middeltemperatur i Januar.</img>
<img>Middeltemperatur i Juli.</img>
<img>Middeltemperatur for Aaret.</img>
<img>(Gennemsnitlig daglig Variation i Temperatur.
Temp. Kl. 2 Efterm. ÷ Døgnets Minimumstemp.)</img>
<img>Middelnedbør i mm, December-Februar.</img>
