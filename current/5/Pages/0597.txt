Oversigten omfatter ikke noget af
Verdenskrigens Aar, da Forholdene her var
ekstraordinære. I 1914/15 var de løbende Udgifter c. 156
Mill. Kr, hvoraf c. 54 1/3 Mill. faldt paa
Krigsministeriet og c. 16 1/3 paa Marineministeriet, altsaa
henimod 50 Mill. mere end Gennemsnittet for
det foregaaende Treaar, hvoraf henimod 40 Mill.
skyldtes de milit. Ministerier.

Om de enkelte Ministeriers Ressort bemærkes.
Under Udenrigsministeriet hører
Gesandtskaberne og Konsulaterne, under Landbrugsministeriet:
Matrikulkontoret, Land-, Have- og Skovbrug,
Sandflugtens Dæmpning m. m. samt Fiskeriet,
under Indenrigsministeriet: de kgl. Bygninger og
Haver, Foranstaltninger ved Industri og
Haandværk, Livsforsikring, Postvæsenet, Indkvartering,
desuden Overøvrighederne og Grønland, under
Ministeriet for offentlige Arbejder: Vejvæsenet,
Vandbygningsvæsenet, Jernbaner, Telegraf,
Kystbeskyttelse m. m., under Ministeriet for Handel
og Søfart: Handel, Navigationsvæsen,
Registrering og Skibsmaaling, Mønstringsvæsen,
Sparekasser m. m. Under Justitsministeriet
hører Justits- og Politivæsen, Fængslerne og
Straffeanstalterne, Statsforsorgen for
forbryderske og forsømte Børn og unge Mennesker og
for enlige og ulykkelig stillede Kvinder,
Sundhedsvæsenet, Udskrivning til Krigstjeneste,
Nationalbanken og Færøerne, under Ministeriet for
Kirke- og Undervisningsvæsen er henlagt de
kirkelige Forhold, de højere Læreanstalter,
Skolerne, Statens Forsorg for Abnorme, Biblioteker
og Samlinger, Kunst og Videnskab,
Rigshospitalet. Institutter med særlige Fonds henhørende
under dette Ministerium er Kommunitetet og
Sorø Akademi. Under Krigsministeriet hører
Hæren, under Marineministeriet Søværnet,
derunder Orlogsværftets Drift, men tillige
Lodsvæsenet, Fyr- og Vagervæsenet,
Redningsvæsenet, Søkortarkivet, det meteor. Institut m.
m. Finansministeriet omfatter Statens
Finansvæsen, derunder Skatterne, Statsaktiverne,
Statsgælden, Revisionen, det statistiske
Departement, Statsanstalten for Livsforsikring og den
alm. Enkekasse, Pensionsvæsenet, Klasselotteriet,
Mønten, Vestindien.

Til Oplysning om de m. H. t. de løbende
Statsudgifter foregaaede Forskydninger
gengives efter Warming flg. Oversigt:
<table>
<td v3><td c>1867-68-71-72<td c>1887-88-93-94<td c>1904-05-08-09<td c>1911-12
<td c>Gennemsnit<td c>Gennemsnit<td c>Gennemsnit<td c>Gennemsnit
<td c>Kr.<td c>Kr.<td c>Kr.<td c>Kr.
<td>Erhvervslivets Fremme<td r>889000<td r>4623000<td r>9013000<td r>10351000
<td>Sociale Forhold<td c>-<td r>440000<td r>6281000<td r>10106000
<td>Medicinalvæsenet<td r>238000<td r>1421000<td r>4449000<td r>6140000
<td>Folkeoplysning<td r>419000<td r>1253000<td r>5131000<td r>7641000
<td>Højere Oplysning, Videnskab og Kunst<td r>1732000<td r>3449000<td r>4476000<td r>4665000
<td>Retspleje<td r>1438000<td r>2394000<td r>3004000<td r>4380000
<td>Militærvæsen<td r>15712000<td r>27172000<td r>23318000<td r>35097000
<td>Renten af Statsgælden<td r>10636000<td r>6944000<td r>7887000<td r>11618000
<td>Civile Pensioner og Understøttelser<td r>1933000<td r>1542000<td r>1634000<td r>1939000
<td>Andre løbende Udgifter<td r>6171000<td r>7479000<td r>14344000<td r>17303000
<td r>Tilsammen<td r>39168000<td r>56717000<td r>79537000<td r>109240000
</table>

Man bemærke de vældige Stigninger under
Rubrikkerne Erhvervslivets Fremme, sociale
Forhold, Medicinalvæsenet, Folkeoplysningen,
til Dels ogsaa Retsplejen. Ogsaa
Militærudgifterne er steget, men ikke tilnærmelsesvis saa
stærkt som under de 4 førstnævnte Rubrikker.

Paa Kapitalregnskabet har Indtægter ved
Forbrug af Formue og Stiftelse af Gæld for
Treaaret 1911/12 til 1913/14 udgjort gennemsnitlig
51462000 Kr, Udgifterne til Erhvervelse af
Formue og Afdrag paa Gæld 54247000 Kr.

Den danske Stats Aktiver var 31. Marts 1915
844506000 Kr, Passiverne 416767000 Kr,
Overskuddet 427739000 Kr.

<table>
<td 3>Aktiverne:<td c>Kr.
<td r>I<td 2>Kassebeholdning<td r>9567000
<td r>II<td 2>Reservefond<td r>14464000
<td r>III<td 2>Effekter under Statsaktivkontoret<td r>40805000
<td r>IV<td 2>Forskellige Fonds<td r>69551000
<td r>V<td 2>Statsvirksomheder<td r>348933000
<td r>VI<td 2>Andre Aktiver:
<td r>A<td>Under<td>Udenrigsministeriet<td r>200000
<td r>B<td c>-<td>Landbrugsministeriet<td r>31920000
<td r>C<td c>-<td>Indenrigsministeriet<td r>80111000
<td r>D<td c>-<td>Ministeriet for offentlige Arbejder<td r>4670000
<td 3 r>At overføre<td r>600221000
<td 3 r>Overført<td r>600221000
<td r>E<td c>-<td>Ministeriet for Handel og Søfart<td r>29000
<td r>F<td c>-<td>Justitsministeriet<td r>22337000
<td r>G<td c>-<td>Ministeriet for Kirke- og Undervisningsvæsen<td r>51500000
<td r>H<td c>-<td>Krigsministeriet<td r>79907000
<td r>J<td c>-<td>Marineministeriet<td r>43358000
<td><td 2>Forsk. under samme henlagte faste Ejendomme<td r>7404000
<td r>K<td c>-<td>Finansministeriet<td r>15618000
<td r>VII<td 2>Kommunitetets Formue<td r>10496000
<td r>VIII<td 2>Sorø Akademis Formue<td r>13636000
<td 3 r>Tilsammen<td r>844506000
</table>

Af de betydeligste Aktiver anføres under III:
udestaaende Fordringer 12134000 Kr, Aktier i
og Tilskud til Jernbaneanlæg 28199000 Kr, IV:
Hypotekbankens Grundfond 20000000 Kr,
Statslaanefonden 41766000 Kr,
Statsbrandforsikringsfonden 5508000 Kr; under V: Statsbanerne
301519000 Kr, Postvæsenet 9649000 Kr, Telegraf-
og Telefonvæsenet 13234000 Kr, Statshavnene
18210000 Kr, under VI B: Statsskovene 21699000
Kr, Domænevæsenet 2995000 Kr, VI C: Bygninger
og Haver 75684000 Kr, VI F:
Sindssygehospitalerne 12085000 Kr, Straffeanstalter 5399000


