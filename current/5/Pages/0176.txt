kegledannede Tage - de eneste Levninger af Borgen
- vender ud mod Øens nordl. Kaj og staar nu i
Forbindelse med Justitspaladset. - Der
knytter sig mange mørke Minder til C., navnlig
har en lang Række af Revolutionens berømteste
Navne - Girondinerne, Bailly, Mme Roland,
Marie Antoinette, Charlotte Corday, Danton o.
m. a. - hensiddet i C., de fleste for derfra at
vandre til Retterstedet. I Septemberdagene 1792
massakrerede Pøblen 288 Fanger i C. -
Ombygninger og Nedrivninger har siden næsten
gauske ændret C.'s Indre. Marie Antoinette's
Fangehul blev 1816 omdannet til et Slags
<i>Chapelle expiatoire</i>, med lat. Indskrift paa en stor
sort Marmortavle; denne Celle blev med flere
andre hærget af Ild under Kommuneopstanden
Maj 1871 og forevises nu i en Skikkelse, der har
meget ringe hist. Interesse. - C. tjener endnu
som Fængsel, navnlig for Varetægtsarrestanter.
<i>(F. J. M.). P. L. M.</i>
</chapter>

<chapter name="Concilium bibliographicum">
<b>Concilium bibliographicum</b> [-fi-],
bibliografisk Anstalt, oprettet 1895 af Amerikaneren
H. H. Field i Zürich, efter at et Forslag derom
var vedtaget paa den internationale
Zoolog-Kongres i Leyden. Dens Opgave er at udarbejde
en Rk. naturvidenskabelige Aarsbibliografier paa
Sedler (<i>Bibliographia anatomica</i>, <i>botanica</i>,
<i>zoologica</i> o. s. v.), og den benytter herved det
Dewey'ske Klassificeringssystem, ligesom det
1894 stiftede <i>Institut international de
bibliographie</i> i Bryssel, i hvis Bulletin 1895-96 og 1900
der findes Oplysninger om C.'s Virksomhed.
<i>C. S. P.</i>
</chapter>

<chapter name="Concini">
<b>Concini</b> [-t∫i-], se <sp>Ancre</sp>.</chapter>

<chapter name="concisus">
<b>concisus</b> (lat.) (paa Recepter), skaaren
(Rødder, Urter etc.); sædvanlig anvendes
Forkortelsen <i>conc</i>.</chapter>

<chapter name="concitato">
<b>concitato</b> [-t∫i-] (ital.), mus.
Foredragsbetegnelse: ophidset, i rask og heftig Bevægelse.</chapter>

<chapter name="conclamatum est">
<b>conclamatum est</b> (lat.), Talemaade, ordret:
»Klageraabet er raabt« ɔ: der er ikke mere ved
den Ting at gøre, alt er tabt. Udtrykket
skriver sig fra Begravelser og bet. egl., at
Begravelsens sidste Akt, Farvelraabet til den Døde,
er fuldendt (man raabte: have, <i>pia anima</i> ɔ:
far vel, gode Sjæl, og: <i>sit tibi terra levis</i> D: gid
Jorden være let for din Aske).
<i>A. B. D.</i>
</chapter>

<chapter name="conclusio">
<b>conclusio</b> (lat.), se <sp>Konklusion</sp>.</chapter>

<chapter name="Concone, Giuseppe">
<b>Concone</b> [koŋ'kone], <sp>Giuseppe</sp>, italiensk
Sanglærer og Komponist, f. 1810 i Turin, d.
smst. 1861 som Organist ved det kgl. Kapel. En
halv Snes Aar (1837-48) var han bosat som
Sanglærer i Paris. Af hans Kompositioner,
hvoriblandt to Operaer, Arier, Duetter o. s. v., er
det navnlig hans praktisk anlagte og meget
benyttede Sangøvelser (Vokaliser), der har gjort
hans Navn berømt.
<i>S. L.</i>
</chapter>

<chapter name="Concord">
<b>Concord</b> ['kånkəd ell. 'kåŋ-], 1) By i U. S. A.,
Hovedstad i Staten New Hampshire, ligger 100
km NNV. f. Boston paa begge Bredder af den
sejlbare Merrimac. (1910) 21500 Indb. C. har et
Kapitol, en Sindssygeanstalt og et stort
Fængsel og driver Bomulds-, Uld- og Vognindustri.
I Nærheden findes fortrinlige Granitbrud. -
2) By i U. S. A., Stat Massachusetts, ligger 33
km V. f. Boston ved Concord River, (1910) 6420
Indb. Der skete 1775 det første Sammenstød
mellem Amerikanere og Englændere. - 3) By i
U. S. A., Stat North Carolina, ligger 185 km
VSV. f. Raleigh, 225 m o. H. (1910) 8715 Indb.
C. er Jernbaneknudepunkt og Centrum for et
Distrikt, der er rigt paa Guld og Kobber samt
forsk. Malme.
<i>H. P. S.</i>
</chapter>

<chapter name="Concordia">
<b>Concordia</b> (lat.), »Enighed«, hos Romerne
dyrket som Gudinde. C. hører til de ældste
Begrebspersonifikationer i den rom. Gudeverden.
Efter Overleveringen skal allerede Camillus 366
f. Kr. efter Kampen om de liciniske Love have
bygget et Tempel for Gudinden ved Foden af
Capitolium; i senere Perioder af Republikkens
Historie hædredes C. fl. Gange, naar indre
politiske Stridigheder var endte, ved Indvielse af
ny Smaatempler ell. Ombygning af det gl. I
Republikkens Tid tillagde Romerne C. en
væsentlig politisk Karakter som Gudinde for
Enighed og god Forstaaelse mellem Borgerne; men
C. var da en sædvanlig lidet fremtrædende
Guddom. Under Kejserdømmet ændredes disse
Forhold. Dyrkelsen af C. traadte mere i
Forgrunden og blev et Led i Kejsertilbedelsen. De gl.
Concordiahelligdomme ved Foden af Capitolium
afløstes under Augustus af et stort nyt Tempel,
indviet af Tiberius Aar 12 e. Kr., hvoraf Rester
endnu findes. C. dyrkedes fra nu af som
Gudinde for Kejserparrets og Kejserfamiliens
Enighed og for den Lykke, som det gode Samliv
mellem de Herskende skulde skænke Land og
Folk. Hyppig bar Gudinden derfor Tilnavnet
<sp>Augusta</sp> (<i>C. Augusta</i> omtr. d. s. s.
»Majestæternes Enighed«). Kejsertidens Mønter viser
ofte C.'s Billede: en staaende ell. hyppigere
tronende Gudinde, sædvanlig med Offerskaal og
eet ell. to Overflødighedshorn som Udtryk for
Enighedens Velsignelser. En Statue
forestillende C. er fundet i Eumachia's Bygning i
Pompeji (fra Tiberius' Tid). De gr. Dele af
Romerriget dyrkede C. under Navnet Homonoia.
<i>C. B.</i>
</chapter>

<chapter name="Concordia, By i U. S. A.">
<b>Concordia</b> [k<sub>ə</sub>n'kå.<sub>ə</sub>d<sub>i</sub>a], By i U. S. A., Stat
Kansas, ligger 185 km VNV. f. Topeka, 416 m
o. H. paa højre Bred af Republican River. (1910)
4415 Indb. C. er Jernbaneknudepunkt.
<i>H. P. S.</i>
</chapter>

<chapter name="Concordia, By i den argentinske Prov. Entre Rios">
<b>Concordia</b> [kåŋ'kård<sub>i</sub>a], By i den argentinske
Prov. Entre Rios, paa højre Bred af Uruguay,
ved Jernbanen til Caseros, har (1900) 12694 Indb.
og Udførsel af saltet Kød og Paraguayte (Maté).</chapter>

<chapter name="concordia res parvæ crescunt, discordia maximæ dilabuntur">
<b>concordia res parvæ crescunt, discordia
maximæ dilabuntur</b> (lat.), »Ved Enighed
vokser en lille Stat, ved Uenighed gaar den
største til Grunde« (Sallust »Jugurtha« Kap. 10).</chapter>

<chapter name="Concordia Sagittaria">
<b>Concordia Sagittaria</b> [kon'kård<sub>i</sub>a-sadзi
't.ar<sub>i</sub>a], Landsby i Nordøstitalien, Prov. Venezia,
ligger c. 5 km S. f. Portogruaro ved Lemene
og har (1911) som Kommune 2780 Indb. C. har
rom. Oldtidsbygninger og en 1873 atter udgravet
gl kristen Kirkegaard med 160 Gravstene. C.
grundlagdes sandsynligvis af Augustus som
<sp>Colonia Julia Concordia</sp>.
<i>H. P. S.</i>
</chapter>

<chapter name="concrete">
<b>concrete</b> [k<sub>ə</sub>n'kri.t, 'kåŋkri.t eller 'kån-], se
<sp>Beton</sp>.</chapter>

<chapter name="concurrence déloyale">
<b>concurrence déloyale</b> [kåky'rã.s-delwa'jal]
(fr.), se <sp>illoyal Konkurrence</sp>.</chapter>

<chapter name="concursus">
<b>concursus,</b> Sammenløben, Sammentræffen,
Sammenstød f. Eks. af fl. lige gode Rettigheder
til samme Formuegenstand. Deraf <sp>Konkurs</sp>
(s. d.), <i>c. ad delictum</i>, Meddelagtighed. - <i>c.</i>
(<i>delictorum</i>) <i>idealis</i>, tekn. jur. Betegnelse for
