Mennesker mister Synet paa et Øje som Følge af
Hornhindebetændelse, er der Betændelse i
Taaresækken. Behandlingen er operativ og ofte
meget langvarig.
<i>G. N.</i>
</chapter>

<chapter name="Dakryolit">
<b>Dakryolit,</b> Sten i Taarekirtlen, sjælden
Sygdom.
</chapter>

<chapter name="Dakryops">
<b>Dakryops,</b> Svulst ved ydre Øjevinkel,
opstaaet ved, at der i Taarekirtlen sker
Tilstopning af en Udføringsgang, og den bagved
liggende Del udspiles som en Retentionscyste (se
<sp>Cyste</sp>).
<i>E. A. T.</i>
</chapter>

<chapter name="Daksha">
<b>Daksha</b> (»dygtig, Dygtighed«) nævnes
allerede i Rigveda som kosmogonisk Magt ved
Siden af <sp>Aditi</sp>; de »fødes« gensidig af
hinanden, og D. nævnes undertiden i Opregninger
af <sp>Aditya</sp>'erne. I Brahmana'erne og i den
senere Mytologi er D. en »Skaber«
(<sp>Prajapati</sp>); han er Fader til 24 Døtre, efter andre
Fremstillinger 50 (ell. 60), af hvilke 27 blev gift
med <sp>Soma</sp> (Maanen i dens forsk. 27 Stadier),
10 med <sp>Kaçyapa</sp>, fra hvem de forsk.
Klasser af Væsner nedstammer. Den ældste var
<sp>Diti</sp> (s. d.). Alm. omtalt er den store Ofring,
som Guderne foranstaltede ved D.'s Hjælp, men
hvortil han glemte at indbyde <sp>Çiva</sp> (der dog
var hans Svigersøn), hvorfor denne i sin Vrede
ødelagde Ofret. (<sp>Litt</sp>.: <sp>P. Wurm</sp>, »Geschichte
der ind. Religion« [1874]; <sp>V. Fausbøll</sp>,
<i>Indian Mythology</i> [1902]).
<i>D. A.</i>
</chapter>

<chapter name="Dakshinacarin">
<b>Dakshinacarin,</b> i Indien en <sp>Çakta</sp> (s. d.),
som følger <sp>Dakshinacara</sp> eller
»Højrehaands«-Praksis'en.
<i>(S. S.) D. A.</i>
</chapter>

<chapter name="Daktyl">
<b>Daktyl</b> (<sp>Versefod</sp>), d. s. s. <sp>Daktylos</sp>.
</chapter>

<chapter name="Daktyler">
<b>Daktyler,</b> græske Dæmoner, der gjaldt for
Smede og Troldmænd, væsensbeslægtede med
»Dværgene« i det nordlige Europas Sagn og
Folketro; Navnet betyder »Fingre«. Deres Hjem
henlagdes dels til Frygien, dels til Kreta. Efter
et elisk Sagn var Herakles en af de 5 »idæiske
D.«, som var kommet fra Kreta til Olympia og
der havde indstiftet de hellige Lege.
<i>C. B.</i>
</chapter>

<chapter name="Daktyliotek">
<b>Daktyliotek</b> (gr.), det antikke Navn paa en
Samling af Fingerringe, særlig af Ringe, hvori
der er indfattet Stene med indskaarne Billeder.
Allerede i Republikkens Tid grundede flere af
de rom. Rigmænd af Samlerinteresse D. Det
første skal, efter Plinius, have tilhørt Scaurus,
Sulla's Stedsøn. Kong Mithradates' Samling, der
langt overgik Scaurus', blev af Pompejus
skænket Guderne og opstillet paa Capitolium; Cæsar
indviede hele 6 D. i Venus Genitrix's Tempel,
Marcellus, Octavia's Søn, eet i det palatinske
Apollotempel. Om moderne Samlinger af lgn.
Art og de herefter udgivne Aftryk og
Afbildninger, der ofte ligeledes kaldes D., se
<sp>Gemmesamlinger</sp>.
<i>C. B.</i>
</chapter>

<chapter name="Daktylitis">
<b>Daktylitis</b> (af gr.: δάκτυλος, Finger),
Betændelse af Fingeren; anvendes egl. kun om
en bestemt Form af Fingerbetændelse, den
syfilitiske. Den optræder i de senere Stadier af
Syfilis (tertiære Stadium) og viser sig dels som
en Bindevævsbetændelse af kronisk Natur,
gribende over paa Ledene, dels som en kronisk
Betændelse af selve Knoglerne, ej ulig visse
tuberkuløse Betændelser i Fingrene.
Sygdommen giver Anledning til stærk Misdannelse.
Behandlingen falder sammen med
Hovedsygdommens.
<i>E. A. T.</i>
</chapter>

<chapter name="Daktylogi">
<b>Daktylogi,</b> Fingersprog, se
<sp>Døvstummeundervisning</sp>.
</chapter>

<chapter name="Daktylolyse">
<b>Daktylolyse,</b> Afløsning af Dele af Fingeren,
en Sygdom, beskrevet under Navnet <sp>Ainhum</sp>.
</chapter>

<chapter name="Daktylos">
<b>Daktylos</b> (gr.), antik Versefod, bestaaende
af een lang og to korte Stavelser: -∪∪.
[* brugt UNION ∪ i st. f. UTF-8 23D1 METRICAL BREVE, som ville være det korrekte *]
Det vigtigste daktyliske Versemaal er
<sp>Heksametret</sp>, der dannes af seks Daktyler, hvoraf den
sidste er ufuldstændig; de fire første, sjældnere
den femte, kan erstattes af Spondeer (-- --).
Ved Fjernelse af tredie og sjette Fods sidste
Halvdele fremkommer <sp>Pentametret</sp>, i
hvilket dog kun de to første Fødder kan være
Spondeer. Heksametret anvendtes i al episk og
til Dels i bukolisk og satirisk Digtning,
Pentametret vist udelukkende forbundet med et
foregaaende Heksameter til et <sp>Distichon</sp>
(»Liniepar«) i Elegier og Epigrammer (et Eks. er
Oehlenschläger's Digt »Thorsing«).
<i>K. H.</i>
</chapter>

<chapter name="Daktyloskopi">
<b>Daktyloskopi</b> se <sp>Fingeraftryk</sp>.
</chapter>

<chapter name="Daktylosymfysis">
<b>Daktylosymfysis,</b> d. s. s. det almindeligere
anvendte <sp>Syndaktyli</sp>, Sammenvoksning af
to ell. fl. Fingre ell. Tæer.
<i>E. A. T.</i>
</chapter>

<chapter name="Dal">
<b>Dal</b> kaldes enhver større Fordybning i
Jordens Overflade. De fleste D. er langstrakte og
forholdsvis smalle; deres Bund skraaner i
Reglen nedad mod den ene Ende, hvor D. aabner
sig udad mod Havet, et lavere liggende
Sletteland ell. en anden Dal. Dette Forhold staar i
Forbindelse med Dannelsesmaaden, idet de
allerfleste D. er frembragte ved rindende Vands
eroderende Virksomhed og derfor i Reglen
gennemstrømmes af en Flod ell. et mindre
Vandløb. I Flodens øvre Løb, hvor Faldet oftest
er stærkest, finder Erosionen fortrinsvis Sted i
Bunden; Dalen bliver derfor her V-formet og
betegnes ofte som en <sp>Kløft</sp>. Længere nede,
hvor Løbet gerne er mere roligt, er det især
ell. udelukkende Dalens Sider, der er Genstand
for Erosion, og D.'s Form er her mere
U-formet. Den færdige D. har derfor denne Form.
I Bjergkæder, dannede ved Foldning af
Jordskorpen, vil der hyppig findes D. i Kædernes
Længderetning. Disse D. kaldes <sp>Længdedale</sp>
i Modsætning til de mindre D., som de Vandløb,
der strømmer ned ad Længdedalenes Sider, har
frembragt; disse D. betegnes som <sp>Tværdale</sp>.
Undertiden kan en D. være dannet ved en
Kombination af Længde- og Tværdale og løber da
gerne paa skraa af Bjergryggene. Ofte ser man
en D. gennembryde en Bjergkæde; man troede
tidligere, at en saadan D. var fremkommet
derved, at Floden, som har skabt D., paa
vedkommende Sted var løbet ud gennem en
Brudspalte; men det har i hvert Fald i mange
Tilfælde vist sig, at D. er ældre end Bjergkæden,
og man maa derfor antage, at Flodens
Erosionsevne har været saa stor, at den stadig har
kunnet overvinde den Hævning af Flodbunden,
som bevirkedes af Bjergkædedannelsen. En
saadan D. kaldes <sp>Gennembrudsdal</sp>. Ogsaa
ved Indsænkninger i Jordskorpen kan der
dannes D. (se <sp>Spring</sp>). Ang. <sp>Dalterrasser</sp>
se <sp>Erosion</sp>.
<i>J. P. R.</i>

I Norge forekommer Navnet D. p. Gr. a.
Landets naturlige Beskaffenhed dels alene, dels i et
Utal af Forbindelser. Alene forekommer D. mest
som Gaardnavn, dog ogsaa som Navn paa en hel
