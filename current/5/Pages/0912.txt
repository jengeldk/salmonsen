Skotøjsfabrikation. (1911) 3516 Indb. Paa den nærliggende
Borough Hill er der betydelige Jordvolde o. a.
Levninger af en stor rom. Lejr.
<i>G. Ht.</i></chapter>

<chapter name="David, By i Staten Panama">
<b>David</b> ['de<sub>i</sub>v<sub>i</sub>d], By i Staten Panama, Dept
Chiriqui, 11 km ovf. det Sted, hvor Floden af
s. N. løber ud i det Stille Hav, har c. 8000
Indb., der driver Dyrkning af Tobak og Kaffe,
Kvægavl og livlig Handel.
<i>M. V.</i></chapter>

<chapter name="David, en Kranbjælke">
<b>David</b> (<sp>Devis</sp>, eng. <i>davit</i>), en Kranbjælke
af Jern ell. Træ, der i Alm. er anbragt paa
Skibssiden og bruges til Ophejsning af Vægte,
som f. Eks. Fartøjer og Ankre. D. af Træ
anvendes nutildags kun i mindre Sejlskibe; de
udføres som et Rettømmer og forsynes med
Udskæringer til Skiver (Trisser) i den yderste
Ende. D. af Staal ell. Jern udføres som vist i
Figuren. Forneden er D. cylindrisk og anbragt
drejeligt i Beslag paa Skibssiden, saaledes at
den enten kan drejes ud over Skibssiden ell.
ind over Dækket, foroven er den buet og i den
øverste Ende forsynet med Beslag til
Anbringelse af en Talje. D. bruges hyppigst til
Ophejsning af Fartøjer og kaldes da <sp>Jolle-D.</sp> ell.
<sp>Jollebom</sp>; til hvert udenbords Fartøj
bruges 2 D.; de afstives for- og agterefter ved Tove,
<sp>For</sp>- og <sp>Agterhalere</sp>, samt ved en
<sp>Mellemhaler</sp> indbyrdes. D. til Ophejsning af
Ankeret anbringes forude i Skibets Bov og
benævnes <sp>Anker-D</sp>.
<i>H. P. C.</i></chapter>

<img>David.</img>

<chapter name="David, Søn af Isai">
<b>David,</b> Søn af Isai fra Betlehem, Israels
mest betydningsfulde Konge, herskede i den
første Halvdel af 10. Aarh. f. Kr. Hans Liv
falder i 4 Perioder: 1) Hans Ungdom og
Samlivet med Saul, der ender med hans Flugt og
Omflakken, 2) Hans Ophold S. f. Juda som
filistæisk Vasal, 3) Hans Kongedømme i Juda
samtidig med Ishba'al's Kongedømme i
Østjordanlandet, 4) Hans Eneherredømme i Israel,
Rigets Udvidelse udadtil og dets Ordning
indadtil. - I Samuelsbøgernes Fortællinger (1.
Sam. 16-1. Kg. 2) løber to Beretninger
jævnsides. Om <sp>D.'s Forhold til Saul</sp> meddeler
den ene, at D., en skøn og veltalende Mand,
rig og anset, en øvet Kriger, optoges hos Saul
for at berolige ham med sit Strengespil, da
Jahve's Aand havde forladt Saul og en ond
Aand besat ham. Saul fik ham kær og gjorde
ham til sin Vaabendrager, og hans Søn
Jonatan indgik Venskabspagt med ham. I Krigen
har D. stadig Held og bliver Hærfører, men da
Kvinderne fremhæver ham paa Saul's
Bekostning i deres Sang, forvandles Saul's Stemning
mod ham til en Blanding af Frygt og Had, der
bl. a. giver sig Udslag i et Drabsforsøg. D.
erhverver sig Saul's Datter Mikal som Hustru
ved at fælde 100 Filistæere og bringe deres
Forhuder som Trofæer. Jonatan's Forsøg paa at
forsone Saul med D. har den modsatte
Virkning, og Jonatan hjælper nu D. paa Flugt (1.
Sam. 16, 14-23, en Del af 18; 20). I den anden
Beretning kommer D. som en lille ukendt
Hyrdedreng til Saul's Lejr for at besøge sine
Brødre. Det lykkes ham at fælde Goljat,
hvorpaa Saul optager ham. Videre fortælles om
hans Venskab med Jonatan, hans Krigsheld,
Saul's Fjendskab og hans Flugt ved sin Hustru
Mikal's Hjælp. Efter i Nob at have faaet nogle
Skuebrød samt et Sværd af <sp>Achimelek</sp>
søger han nu ud i Ørkenen (1. Sam. 17., Dele af 18.
19. 21). Begge Beretninger fortæller derpaa om
Saul's Forfølgelse af D. i Ørkenen. Her i
Ørkenen har D. samlet en Friskare af Udstødte
og Misfornøjede om sig, bl. dem Profeten Gad
og Præsten <sp>Abjatar</sp>, Søn af Achimelek fra
Nob, som havde undsluppet Saul's Hævn over
Præsterne, der stod D. bi (1. Sam. 22). Han
fører her lange Kampe, bl. a. mod Filistæerne,
fra hvis Herredømme han befriede Byen
Qe'ila (1. Sam. 23). Underhold skaffede han sig
bl. a. ved at paalægge Befolkningen Tribut
(Fortællingen om Nabal, Kap. 25). Saul søger
nu D. i Ørkenen og finder ham efter Angivelse
af Zifs Indbyggere. Begge Beretninger fortæller,
hvorledes D. kom Saul helt ind paa Livet, saa
han kunde skære en Flig af hans Kappe (Kap.
24) ell. tage hans Lanse og Vandkrukke (Kap.
26), men at han skaanede ham, idet han ikke
vilde »lægge Haand paa Jahve's Salvede«. -
<sp>David i Filistæa</sp>. Kampen mellem D. og
Saul endte med, at D. gik over til Saul's og sit
Folks Fjender, Filistæerne (Kap. 27), hvor han
allerede tidligere skal have forsøgt at finde
Tilhold (21, 11-16). Kong Akish overlod ham og
hans 600 Mand Siqlag ved den judæiske Grænse.
Han plyndrede de omboende Folk, men
foregav, for at vinde Akish's Tillid, at han
bekæmpede Judæerne. Da Akish rustede mod Israel,
drog D. med, men vistes tilbage af Akish's
Officerer. - <sp>D. som judæisk Konge</sp>. Da
Filistæerne havde slaaet Israel, og Saul var
dræbt, drog D. til Hebron, hvor han hyldedes
af Judæerne, hvis Velvillie han havde forberedt
ved at give dem Del i det fra Amaleqiterne
