Højesteret og svigtede ej heller i denne Stilling de
Forventninger, man nærede til ham; med
utrættelig Flid lykkedes det ham at faa de
resterende Sager afgjorte og at fremme Rettens
Arbejde ved, i Modsætning til tidligere Praksis,
stt lade de vidtløftigste og mest indviklede Sager
udgaa til skriftlig Behandling. C.'s ualmindelige
Kundskaber, ikke mindst paa det sproglige
Omraade - i den lat. Filologi kunde han efter
Schlegel's Udsagn have beklædt en akademisk
Lærestol med Hæder - gav 1792 Stødet til
hans Optagelse i Videnskabernes Selskab.
Talrige Tillidshverv udenfor C.'s Embedsstilling
blev ham overdragne, og det er muligt, at
Overanstrengelse i Forbindelse med hans
rastløse Flid og udstrakte Studier har bidraget til
at forkorte hans Liv. C.'s sjældent sympatetiske
Personlighed, og fremragende Dygtighed har
sikret ham det smukkeste Eftermæle i hans
Fædrelands Historie. (<sp>Litt</sp>.: <sp>K. L. Rahbek</sp>,
»J. E. C.'s Minde ærbødigen helliget« [Kbhvn
1802]; <sp>J. F. W. Schlegel</sp>, »Om J. E. C. som
Videnskabsmand og Embedsmand« i »Astræa«
4. Bd [1802], S. 371-95; ogsaa som Særtryk).
<i>Fz. D.</i></chapter>

<chapter name=”Colbjørnsen, Peder”>
<b>Colbjørnsen,</b> <sp>Peder</sp>, norsk Handelsmand
og Patriot, yngre Broder af H. C. og
Halvbroder til A. C., f. paa Sørums Præstegaard 5. Juli
1683, d. 17. Marts 1738. Han deltog sammen med
Broderen i forsk. Anstalter til Frederikshalds
Forsvar 1716 og blev Chef for det af Byens
Borgere og Tistedals Bønder oprettede Frikompagni.
I dettes Operationer sammen med Militæret
deltog C. paa en Maade, der skaffede ham
Anerkendelse. Da Karl XII 4. Juli trængte ind i
Byen, beredte Nordmændene ham en varm
Modtagelse, men maatte dog efter den tapreste
Modstand trække sig tilbage til Fæstningen og
den indre Borgerskanse, hvor C. førte
Kommandoen. Nu havde Borgerne og Fæstningens
Kommandant før truffet den Aftale, at hvis Byen
maatte falde i Fjendens Hænder, skulde den
stikkes i Brand, og i Henhold hertil
overdængedes den med Bomber og Brandkugler. Karl
XII sendte da Bud til Fæstningen for at
forlange Vaabenstilstand; men dette afsloges, den
ene Gang af C. med de Ord: »Fjenden er
selvbuden kommen ind; vi maa gøre vort bedste
for at faa ham ud«. Da Bombardementet ikke
gjorde den tilsigtede Nytte, sørgede Brødrenes
Tjenestefolk for at faa Ilden til at gribe om sig.
Byens Nordside blev afbrændt af Kongen selv
paa hans Tilbagetog. S. A. rejste C. til Kbhvn
for at søge Kongen om Hjælp for den afbrændte
By, og der blev paabudt en Ekstraskat til Byens
Genopførelse. Bl. dem, der havde lidt størst
Skade, var C., der anslog sit Tab under Krigen
til 30000 Rdl. C. blev ved Arv atter en holden
Mand og hædredes med Titel først af Kaptajn,
siden (1733) af Oberstløjtnant.
<i>(O. A. Ø.). Edv. B.</i></chapter>

<chapter name=”Colchagua”>
<b>Colchagua</b> [kål't∫agwa], Prov. i Chile S. f.
Santiago, 9987 km<sup>2</sup> med (1910) 159421 Indb.
Landet er frugtbart og producerer Hvede, Majs,
Kvæg, Guld, Kobber og Salt. Hovedstad er San
Fernando (7000 Indb.).
<i>M. V.</i></chapter>

<chapter name=”Colchester”>
<b>Colchester</b> ['ko<sub>u</sub>£t∫estə ell. -'t∫<sub>i</sub>stə], By i det
sydøstlige England, Essex, 82 km NØ. f. London
ved Great Eastern Jernbanen og ved den
sejlbare Colne, 18 km ovf. dens Munding og
tilgængelig for mindre Skibe, har (1911) 43452
Indb., nogen Industri (Støberi, Maskinbygning,
Mølledrift og Fabrikation af Klæder og Fodtøj),
betydeligt Havebrug og store Østersfiskerier, for
hvilke C. har været berømt i Aarh. En stor
Fiskerflaade har hjemme i C. Der findes Rester
af en normannisk Borg og af to Klostre. Af
moderne Bygninger fremhæves Raadhuset,
Kornbørsen og de milit. Kaserner. C. var den rom.
<i>Colonia Victricensis Camalodunum</i>. Mange
keltiske og rom. Oldsager, især Lervarer, opbevares
i Byens Mus. Stadrettigheder fik C. 1189. 1295
-1885 sendte C. 2 Medlemmer til Parlamentet,
siden kun eet.
<i>G. Ht.</i></chapter>

<chapter name=”Colchester, Charles Abbot”>
<b>Colchester</b> ['ko<sub>u</sub>£t∫estə ell. -t∫<sub>i</sub>stə], <sp>Charles
Abbot</sp>, Lord, eng. Politiker (1757-1829),
Halvbroder til Jer. Bentham, blev 1783 Sagfører og
1795 Medlem af Underhuset som Ch. Abbot.
1801 blev han Oversekretær for Irland, men
allerede n. A. valgt til Underhusets Formand
og genvalgtes indtil 1817. Som Underhusmedlem
gav han Stødet til fl. vigtige Fremskridt,
saaledes til Nedsættelsen af en Kommission for de
offentlige Arkiver (<i>Records</i>) og til den første
Folketælling 1801. Da han af Helbredshensyn
afgik som Formand 1817, blev han ophøjet
til Peer som Lord C. I Overhuset tog han fra
1822 vigtig Del i Forhandlingerne som ivrig
Tory; særlig var han Modstander af
Katolikkernes Ligestilling. Hans <i>Diary and
correspondence</i> udg. 1861 i 3 Bd.
<i>E. E.</i></chapter>

<chapter name=”Colchicaceæ”>
<b>Colchicaceæ,</b> se <sp>Giftlillierne</sp>.</chapter>

<chapter name=”Colchicum L.”>
<b>Colchicum</b> L. (<sp>Tidløs</sp>), Slægt af
Giftlillierne, Knoldvækster, hvis aflange ell.
liniedannede Blade fremkommer samtidig med
Blomsten ell. først det flg. Aar. Blomsterne sidder
enlig ell. faa sammen, er anselige og lila, hvide

<img>Fig. 1. Høst-Tidløs (<i>Colchicum autumnale</i>).</img>

