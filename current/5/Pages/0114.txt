Væv for at kunne undersøge dem friske uden
Hærdning. Af stor Bet. var hans Paavisning af
de hvide Blodlegemers Udtræden af
Blodkarrene ved Betændelse, idet han derved
godtgjorde, at Puslegemerne væsentligst er hvide
Blodlegemer og ikke opstaaede ved en Deling
af Bindevævscellerne (se <sp>Betændelse</sp>). Af
hans Arbejder handler de vigtigste om
Betændelse, om Embolier og om Tuberkulose. Den
sikre Metode til Paavisning af Tuberkulose ved
Indpodning i en Kanins forreste Øjenkammer
skyldes C. i Forbindelse med den danske
Bakteriolog C. J. Salomonsen. C.'s samlede Afh.,
ledsagede af en Biografi, er udgivne af E.
Wagner (Leipzig 1885).
<i>G. N.</i>
</chapter>

<chapter name="Cohoes">
<b>Cohoes</b> [ko<sub>u</sub>'ho<sub>u</sub>z ell. k<sub>ə</sub>ho<sub>u</sub>z], By i U. S. A.,
Stat New York, ligger 13 km N. f. Albany ved
Mohawk Rivers Udløb i Hudson River samt ved
Champlain-Kanalens Udløb i Erie-Kanalen.
(1910) 24700 Indb. I Nærheden af C. findes de
25 m høje <sp>C. Falls</sp>. Byen har et Akademi og
driver Jern- og Bomuldsindustri samt
Tilvirkning af strikkede Varer.
<i>H. P. S.</i>
</chapter>

<chapter name="Cohrastryk">
<b>Cohrastryk,</b> se <sp>Farveri</sp>.
</chapter>

<chapter name="Coiba">
<b>Coiba</b> ['kå<sub>i</sub>wa] (<sp>Quibo</sp>), Ø ved Sydkysten
af den mellemamerikanske Stat Panama, 518
km<sup>2</sup>, har en god Havn og besøges af
Perlefiskere.
<i>G. Ht.</i>
</chapter>

<chapter name="Coiffeur">
<b>Coiffeur</b> [kwa'fö.r] (fr.), Haarskærer, Frisør;
<sp>coiffere</sp> [koa-], frisere; <sp>coiffure</sp> [kwa'fy.r],
Haarpynt, d. s. s. Frisure.
</chapter>

<chapter name="Coillard, François">
<b>Coillard</b> [kå<sub>i</sub>'ja.r], <sp>François</sp>, fr.
protestantisk Missionær (1834-1904), virkede i
Sydafrika og aabnede ved Zambesis øvre Løb ny
Missionsmarker.
<i>A. Th. J.</i>
</chapter>

<chapter name="Coïmbatur">
<b>Coïmbatur</b> [ko<sub>u</sub>imba.'tu.<sub>ə</sub>], Distrikt i den
indobritiske Prov. Madras, S. f.
Nilgiri-Bjergene, har en Størrelse af 20310 km<sup>2</sup> med (1911)
2116564 Indb., hvoraf over 2 Mill. Hinduer.
Landet, der skraaner jævnt mod Ø.,
gennemstrømmes af Cáveri-Flodens øvre Tilløb. Der dyrkes
Hirse, Ris, Bomuld, Tobak. Fangsten af vilde
Elefanter er ret vigtig. Distriktet gennemskæres
af Jernbanelinien Beipur-Madras. Hovedstaden
C. med (1911) 47007 Indb. ligger ved den
venstre Bred af Nojil, ikke langt fra
Nilgiri-Bjergene.
<i>M. V.</i>
</chapter>

<chapter name="Coimbra">
<b>Coimbra</b> [kw<sub>i</sub><sub>m</sub>br<sub>ə</sub>], By i det mellemste
Portugal, ligger 217 km N. f. Lissabon i smukke
Omgivelser ved den nordlige Bred af Mondego,
dels ved selve Floden, dels op ad de stejle
Højder. (1911) 20581 Indb. C. er kendt for sit
milde, men fugtige Klima. Udefra gør C. et
imponerende Indtryk med sine mange
Kirketaarne og Universitetsbygningen; ellers er den
gammeldags bygget med snævre Gader i den
nedre Del; mange Huse er smalle med høje
Gavle, Karnapper og smaa Vinduer. Af de
mange Kirker og Klostre fremhæves den got.
Domkirke (<i>la velhaa</i> ɔ: den gamle) og
Augustinerklostret Santa Cruz med Gravmæler over de
første portug. Konger. Den mest fremragende
Bygning er dog Univ., der sætter sit Præg paa
Byen og behersker dens Liv; det er Portugals
eneste og blev stiftet 1290 i Lissabon, men 1308
flyttet til C. (fra 1338 til 1537 atter i Lissabon);
det har 4 Fakulteter med (1913) 1350 Studenter.
Til Univ. hører et Observatorium, etnografiske
og naturhistoriske Samlinger, en bot. Have, et
kem. Laboratorium, et Bibliotek (150000 Bd).
Desuden er der et gejstligt Seminarium og
et Kunstakademi. I Nærheden ligger <i>Quinta
das Lagrimas</i> (Taarernes Landsted), hvor Ines
de Castro, Peter den Grusommes Gemalinde,
blev myrdet, og Ruinerne af Klostret Santa
Clara. C. er Bispesæde og driver nogen
Industri (Lærred, Lervarer, Hornsager) og Handel
(Vin, Kvæg). Indb. har Ord for at tale det
reneste Portugisisk. - C. har faaet sit Navn
af det rom. <i>Conimbrica</i>, der dog laa noget
sydligere. C. blev 1064 erobret fra Maurerne, fik
Byrettigheder af Henrik I og var Residensstad
til 1147, ogsaa undertiden senere. 1755 led C.
en Del ved Jordskælv. 1810 blev en fr. Hær
under Masséna taget til Fange af Englænderne
ved C. 1811 led Franskmændene atter et
Nederlag og maatte rømme C. 1834 holdt Dom Miguel
Residens her, og 1846 udbrød i C. en
miguelistisk Opstand. C. er Camões' Fødeby. - C. er
Hovedstad i det portug. <sp>Distrikt C.</sp>, der
er 3907 km<sup>2</sup> med (1911) 359387 Indb. ell. 92
pr. km<sup>2</sup>.
<i>H. P. S.</i>
</chapter>

<chapter name="Coín">
<b>Coín</b> [kå'in], By i Sydspanien, Prov. Malaga,
ligger 32 km VSV. f. Malaga ved Foden af
Sierra de Mijas. (1900) 12300 Indb. C. har
Marmorbrud og omgives af Orangelunde.
<i>H. P. S.</i>
</chapter>

<chapter name="coincidentia">
<b>coincidentia</b> (lat.) betegner i Filosofien
overensstemmende, sammenfaldende Fænomener i
Tid og Rum; to rette Linier, der har to Punkter
fælles og altsaa dækker hinanden, er c., og
saaledes betegnes ogsaa to Begivenheder, der
eksisterer i samme Tidsmoment, idet Vægten her
blot ligger paa, at de indtræffer samtidig, uden
at de staar i noget indbyrdes Aarsagsforhold.
<i>W. N.</i>
</chapter>

<chapter name="Coira">
<b>Coira</b> ['kå<sub>i</sub>ra], ital. Navn for <sp>Chur</sp>.
</chapter>

<chapter name="Coit, Stanton">
<b>Coit</b> [kå^it], <sp>Stanton</sp>, eng. Socialetiker, f.
11. Aug. 1857 i Columbia (Ohio), studerede ved
Amherst-Univ. (Mass.), Columbia-Univ. (New
York) og Univ. i Berlin, hvor han tog
Doktorgraden i Filosofi. Senere har han været bosat i
London, hvor han er Præsident for <i>West
London Ethical Society</i> og holder Forelæsninger
inden for dette og andensteds over Etik og
Sociologi. C. er Redaktør af <i>Ethical review</i>,
han har offentliggjort talrige Afh. og Bøger om
de etiske Bevægelser, bl. hvis Ledere han er.
Af hans Skr fremhæves: <i>National Idealism and
a State Church</i> (1907), <i>Women in Church and
State</i> (1910), <i>The Spiritual Nature of Man</i> (1910)
og <i>The Soul of America</i> (1914).
<i>K. V. H.</i>
</chapter>

<chapter name="Coiter, Volcher">
<b>Coiter</b> ['kå^yt<sub>ə</sub>r], <sp>Volcher</sp>, holl.-tysk Læge
og Anatom, f. i Groningen 1534, d. 1590 (efter
nogle allerede 1576) i Nürnberg, hvor han
praktiserede fra 1569. Han studerede Anatomi under
de berømte Anatomer Faloppio, Eustachio o. fl.
og har selv skrevet en betydelig Mængde
anatomiske Bøger, hvori han paa mange Punkter
bringer ny Opdagelser. Mest bekendte blev hans
<i>Tabulæ externarum et internarum humani
corporis partium</i> (Nürnberg 1572, Løwen 1653), der
danner et Atlas over topografisk Anatomi, og
hans <i>Diversorum animalium sceletorum
explicationes iconibus artificiosis et genuinis illustratæ</i>
(Nürnberg 1575 og 1595).
<i>G. N.</i>
</chapter>
