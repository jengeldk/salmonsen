Statsforvaltningsret [1870]; <sp>H. Matzen</sp>, Den
danske Statsforfatningsret I-II [1908-10];
<sp>Nyholm</sp>, Grundtræk af Danmarks
Statsforfatning [1891]; <sp>Samme</sp>, Grundtræk af Danmarks
Statsforvaltning [1893]; <sp>Goos</sp> und <sp>Hansen</sp>,
Das Staatsrecht des Königreichs Dänemark
[Tübingen 1913]).
<i>K. B.</i>

<b>Finansvæsen.</b>

En Fremstilling af D.'s Finansvæsen bør i
første Række beskæftige sig med Statens
Husholdning; men ogsaa Kommunernes Finansvæsen
vil i nærværende Artikel blive Genstand for en
kort Omtale.

Det retlige Grundlag for den danske Stats
Finansvæsen er de aarlige Finanslove. Det er
imidlertid ikke alle de til virkelige
Statsformaal anvendte Summer, der opføres paa det
samlede Budget. Her kommer det navnlig i
Betragtning, at Præsternes Lønning og
Pensionering væsentligst foregaar ved Hjælp af de
Præstegaardene tillagte Jorder, Tiender, Offer
og Accidenser. Derimod findes Univ.'s og de
lærde Skolers Indtægter, nu i Modsætning til
tidligere, optagne paa det aarlige Budget.
Kommunitetet og Sorø Akademi har deres særlige
Indtægter og Udgifter, der dog findes paa
Finansloven. Men desuden er det danske Budget
kun delvis, saaledes for Toldvæsenets Vedk., et
Bruttobudget, medens f. Eks. Trafikvæsenets
forsk. Afdelinger (Jernbane-, Post- og
Telegrafvæsenet) kun figurerer paa Budgettet med
henholdsvis et Over- ell. Underskud.

Den <sp>administrative Ledelse</sp> af
Finansvæsenet henhører under Finansministeriet,
der bl. a. har Bestyrelsen af Statens Aktiver og
Passiver, det direkte og indirekte Skattevæsen,
Domænerne, Statsskovene, Møntvæsenet,
Statslotteriet og hele Regnskabsrevisionen under sig.
I Spidsen for det samlede Skatte- og
Afgiftsvæsen staar Generaldirektøren for
Skattevæsenet. Oppebørselen af de direkte Skatter
besørges i Kbhvn af Magistraten ved dens
Rodemestere, uden for Hovedstaden af
Amtsforvalterne. De vigtigste af de indirekte Afgifter,
nemlig Tolden og de indenlandske Forbrugsafgifter
(Roesukker-, Brændevins- og Ølskatten),
opkræves derimod af Toldvæsenet. Ogsaa
Klasselotterikollektørerne, Stempelpapirforhandlerne,
Post-, Jernbane- og Telegrafembedsmænd samt
Retsbetjente og Kontorembedsmænd for Rets- og
Departementssportlernes Vedk. er at anse for
Statens Oppebørselsbetjente.

Det danske <sp>Statsbudgets</sp> Indtægts-
saavel som Udgiftsside fremtræder ordnet under
en Række af Paragraffer med deres
Underafdelinger, Konti og Underkonti. Fra og med
Finansaaret 1912-13 traadte en ny
Regnskabs-form i Kraft (se herom <sp>Budget</sp>). Opstillingen
er for Indtægternes Vedk. navnlig bestemt ved
Hensynet til saa vidt muligt at samle Indtægter
af samme Natur, for Udgifterne har Sondringen
i de forsk. Ministerier væsentlig været
bestemmende. Der skelnes nu paa Finansloven skarpt
mellem løbende Indtægter og Udgifter og
sandanne Indtægter og Udgifter, der er Udtryk for
en Formuebevægelse; disse sidste opføres paa
en særlig Paragraf (§ 26) som Indtægter ved
Forbrug af Formue og Stiftelse af Gæld og
Udgifter til Erhvervelse af Formue og Afdrag paa
Gæld. For Indtægternes Vedk. bemærkes, at der
ved Beregningen af Udbytte af
Statsvirksomheder (§ 2) er indført en Afskrivning paa
Aktiver, saaledes at der finder en Fradragning
Sted, før Overskuddet beregnes. Nedenstaaende
Oversigt vedrører Indtægterne for 1911/12 og
1913/14. Tallene for 1911/12 er indarbejdede i
den fra 1912/13 indførte Regnskabsform, dog
at man ikke har været i Stand til at
gennemføre de under § 2 indførte Afskrivninger, men
i Stedet derfor har ladet de Kapitaludgifter,
der tidligere afholdtes af Driften, forblive paa
Driftsregnskabet.

Løbende Indtægter i Gennemsnit for Treaaret
1911/12 til 1913/14.
<table>
<td 3><td c>Kr.<td c>Kr.
<td>§ 1<td 2>Overskud af Domæneindtægter<td><td r>1094000
<td>§ 2<td 4>Udbytte af Statsvirksomheder:
<td 2><td>Statsbanerne<td r>7951000
<td 2><td>Postvæsenet<td r>1354000
<td 2><td>Telegrafvæsenet<td r>428000
<td 2><td>Andre Virksomheder under § 2<td r>580000
<td 4><td r>10313000
<td>§ 3<td 2>Renter og Udbytte af Beholdninger m. m.:
<td 2><td>Kassebeholdningen<td r>1211000
<td 2><td>Reservefonden<td r>635000
<td 2><td>Andre Fonds<td r>3080000
<td 4><td r>4926000
<td>§ 4<td 2>Overskud af Universitetets m. fl. Fonds<td 2 r>699000
<td>§ 5<td 2>Skatter:
<td><td r>I<td 3>Skatter paa faste Ejendomme:
<td 2><td>Ejendomsskyld<td r>5958000
<td 2><td>Andre Skatter<td r>63000
<td 3><td r>6021000
<td><td r>II<td>Indkomst- og Formueskat<td r>15283000
<td><td r>III<td 3>Omsætningsafgifter:
<td 2><td>Arveskat<td r>3928000
<td 2><td>Stempelafgift<td r>9308000
<td 2><td>Afgift af overdragne Ejendomme<td r>314000
<td 3><td r>13550000
<td><td r>IV<td 2>Forbrugsafgifter:
<td 2><td>Told- og Pakhusleje<td r>34512000
<td 2><td>Brændevinsafgift<td r>5145000
<td 2><td>Ølskat<td r>7235000
<td 2><td>Afgift af indenlandsk Roesukkerafgift<td r>4501000
<td 2><td>Stempelafgift af Cigaretter<td r>367000
<td 2><td>Stempelafgift af Spillekort<td r>118000
<td 2><td>Afgift af offentlige Forlystelser<td r>827000
<td 2><td>Afgift af Dyrkning af Tobak<td r>20000
<td 3><td r>52725000
<td 2><td r>At overføre<td r>87579000<td r>17032000
</table>

