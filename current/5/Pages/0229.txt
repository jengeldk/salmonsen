Myceliet lever enten i andre Svampe ell. snyltende
i forsk. Insekters Larver og Pupper, som derved
til sidst dræbes, og ud af hvis døde Legemer
der senere vokser store, oftest kølleformede,
livlig farvede, kødede Frugtlegemer, hvis øvre,
tykkere Del er udstyret med talrige indsænkede,
kun med Spidsen fremragende Sporehuse,
medens den nedre, tyndere Del, Stilken, er gold.
Sporehusene indeholder mange Sporesække,
Asci, hver med 8 meget lange, traadformede
Sporer, der ved talrige Tværvægge er delte i en
Række af korte Celler. Disse mærkelige Svampe,
navnlig de paa Larver og Pupper levende
Arter, har tidlig tildraget sig Opmærksomhed og
givet Anledning til mærkelige Tydninger;
saaledes blev i 18. Aarh. Larven (ell. Puppen) med
den derpaa værende Svamp betragtet som et
enkelt, særegent Væsen, halvt Plante, halvt Dyr.
Den almindeligste Art er <i>C. militaris</i> (L.), der
snylter paa Larver og Pupper af forsk.
Sommerfugle og i det mindste i visse Aar træffes
ret hyppig om Efteraaret paa mosklædte Steder,
især i Skove; Frugtlegemerne, der bliver indtil
6 cm høje, er orangegule. Endvidere træffes af
og til <i>C. ophioglossoides</i> (Ehrh.), der lever paa
Svampe, især <i>Elaphomyces</i>-Arter; den bliver
indtil 10 cm høj; Stilken er olivenbrun, den
tykkere øverste Del, som bærer Sporehusene,
mørkere, sortbrun.
<i>F. K. R.</i>
</chapter>


<img><i>Cordyceps</i>.</img>
<chapter name="Cordyline Comm.">
<b>Cordyline</b> Comm., Slægt af Konvalfam.,
Træer ell. Halvbuske med sværddannede ell.
lancetdannede Blade og topstillede, hvide ell.
lila Blomster; den adskiller sig fra <i>Dracæna</i>
(s. d.) ved at have talrige Æg i hvert
Frugtknuderum. 10 Arter i den gl. Verdens varme
Egne; nogle dyrkes i Væksthuse og Stuer som
Prydplanter.
<i>A. M.</i>

<i>C. australis</i> (Forst.) Hook. (Ny Zeeland) kan
blive fra 6-10 m høj og har 1 m lange
Blade. <i>C. congesta</i> Steud, med brede Blade
dyrkes alm. i Væksthus og Stuer. <i>C. indivisa</i> Steud.
med 2-4 cm brede Blade. <i>C. terminalis</i> Kunth.
(Indien) har i Modsætning til de andre
purpurfarvede Blade; af denne findes der fl. Varieteter.
<i>C.</i> dyrkes almindeligst i Varmhuset, dog kan de
3 førstnævnte ogsaa dyrkes i Koldhus. <i>C.</i> fordrer
stort Potterum og rigelig Vanding i
Sommertiden, medens de om Vinteren maa vandes med
Forsigtighed. De formeres ved Udløbere, Frø og
Stiklinger. (Illustr., se farvetrykt Tavle
»Bladplanter«, Fig. 1).
<i>L. H.</i>
</chapter>

<chapter name="Coregonus">
<b>Coregonus,</b> se <sp>Laksefisk</sp>.</chapter>

<chapter name="Corella">
<b>Corella</b> [kå'rælla], By i det nordlige Spanien,
Prov. Navarra, ligger 16 km NV. f. Tudela ved
Ebros Biflod Alhama. (1900) 6793 Indb., der
driver Agerbrug og Fabrikation af Lakrids. I
Nærheden findes Stenkulsgruber.
<i>H. P. S.</i>
</chapter>

<chapter name="Corelli, Arcangelo">
<b>Corelli,</b> <sp>Arcangelo</sp>, ital. Violinmester, f.
1653, d. 18. Jan. 1713 i Rom. I sin Ungdom skal
han have besøgt Paris og München; men efter
1681 opholdt han sig i Rom i Huset hos sin
Ven og Beskytter Kardinal Ottoboni. C. var den
første Berømthed i sit Fag. Dog synes hans
Berømmelse mere at have hængt sammen med
hans Kompositioner og ædle Foredrag end med
hans Teknik. Paa en Udflugt til Neapel, hvor
han ogsaa traf den unge Handel, blev han i
hvert Fald som Tekniker sat i Forlegenhed af
Kolleger i Scarlatti's Orkester. Hans Sonater
(Opus 1-6), dels for een, dels for to Violiner og
Bas, har Bet. for Udviklingen af den
instrumentale Form i Kompositionen. Af de talrige ny
Udg. mærkes den af Chrysander og Joachim
reviderede.
<i>A. H.</i>
</chapter>

<chapter name="Corelli, Augosto">
<b>Corelli,</b> <sp>Augosto</sp>, ital. Genremaler, f. 1855
i Rom. Her, paa Akademiet San Luca og under
Guerra i Neapel, lærte han Malerkunst og vandt
sig snart et Navn ved livfulde Genremalerier i
Olie- og Vandfarver, ofte med Motiver fra det
moderne ital. Folkeliv. Hans populæreste
Arbejder er: »Vaskerpiger i Abruzzerne«,
»Forberedelser til Processionen«, »Bønder overraskes
i Bjergene af Uvejr«, »Skyer« (1900, Roms Gall.
Nazion.) etc.
<i>A. Hk.</i>
</chapter>

<chapter name="Corelli, Marie">
<b>Corelli</b> [ko're£<sub>i</sub>], <sp>Marie</sp>, eng.
Romanforfatterinde af blandet ital. og skotsk Afstamning,
f. 1864, adopteret af Digteren Charles Mackay,
opdraget i et fr. Kloster, hvor hun bl. a. fik en
fortræffelig Uddannelse i Musik. Allerede som
Barn begyndte hun at skrive; hendes første Bog:
<i>A Romance of Two Worlds</i>, der er bygget over
en personlig psykisk Oplevelse, udkom 1886 og
gjorde straks Lykke. Derefter fulgte <i>Vendetta</i>
(1886), <i>Thelma</i> (1887), <i>Ardath</i> (1889), <i>The Soul
of Lilith</i> (1892), <i>Barabbas</i> (1893), <i>The Sorrows
of Satan</i> (1895), <i>The Murder of Delicia</i> (1896),
<i>Ziska, the Problem of a Wicked Soul</i> (1897),
<i>The Master Christian</i> (et Angreb paa den kat.
Kirke) (1900), <i>Temporal Power, a Study in
Supremacy</i> (første Oplag paa 120000). Hendes
Personliste er meget skarpt adskilt i to Dele;
paa den ene Side Faarene: smukke, fine, ædle
og næsten altid kunstnerisk geniale - og paa
