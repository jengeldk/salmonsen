Mathradates' Feltherre Menofanes den aabne By,
der som hellig Stad aldrig havde omgivet sig
med Mure, jævnede den med Jorden, dræbte
Indbyggerne ell. førte dem bort i Slaveri. Siden
hævede D. sig aldrig mere til nogen virkelig
Bet. I 2. Aarh. e. Kr. skildrer Pausanias Øen
som ubeboet; kun de Vagter, Athen sendte
derover for at passe paa Helligdommen, opholdt
sig der. Ogsaa i den nyere Tid har D. ligget
ubeboet hen, kun besøgt af Hyrder med deres
Hjorde. Apollon-Helligdommens Ruiner, som
ragede op af Jorden, har siden 15. Aarh. af og
til hidlokket lærde Rejsende, der især har
afskrevet og udgivet de Indskrifter, som de fandt.
En fuldstændigere Undersøgelse er siden 1873
foretaget af det fr. arkæol. Institut i Athen. Om
D.'s Topografi faar vi saa godt som intet at
vide af den antikke Litt., men er henvist til,
hvad Udgravningen har lært.
Apollon-Helligdommen laa paa Vestkysten, mellem Højbyen
(mod S.) og den lavere By (mod N.). Den
havde Form af en uregelmæssig Firkant (c. 180 X
130 m). Indgangen dannedes af en Portbygning
(Propylæer); inden for Ringmuren laa et ældre
og et yngre Artemis-Tempel, fl. »Skatkamre«
(jfr. <sp>Delfoi</sp>) o. a. Bygninger og Apollons
Tempel, en dorisk Bygning fra 4.-3. Aarh. f.
Kr., 29,50 m lang, 13,55 m bred. I den lavere By
(mod N.) fandtes navnlig store
Handelsbygninger, deriblandt Hermaisternes Agora (ɔ: de
italiske Købmænds Børs). I Byen S. f.
Helligdommen afdækkedes især en Del betydelige
Privathuse og et Teater fra 269 f. Kr. Op ad
Bjergsiden fører den hellige Vej forbi de fremmede (ɔ:
ægypt. og syr.) Guders Helligdomme og forbi
en Orakel-Hule til Toppen af Kynthos, hvor
Zens og Athena dyrkedes. Af
Billedhuggerarbejderne, som er fundne i D.'s Ruiner, er de
betydeligste førte til Nationalmuseet i Athen,
deriblandt en arkaisk Nike-Statue med det
tilhørende Fodstykke, hvis Indskrift indeholder
Kunstnernes Navne (Mikkiades og Archermos),
Resterne af to Akroterie-Grupper fra et
Tempel i Helligdommen, forestillende Oreithyia's og
Kefalos' Bortførelse, en kæmpende Kriger o. a.
Hovedmassen af Fundene opbevares i det lille
Mus. paa Naboøen Mykonos (arkaiske
Kvindefigurer. Relieffer, Terrakotter, Vaser o. a.) og i et
Mus. paa Øen selv. Paa selve D. ligger desuden
Resterne af det største Skulpturarbejde, som
forhen prydede Helligdommen, en kolossal arkaisk
Apollon-Statue, skænket af Øen Naxos. (<sp>Litt</sp>.:
<sp>A. Lebègue</sp>, <i>Recherches sur Délos</i> [Paris
1876]; et afsluttende Værk om Udgravningerne
er ikke udkommet).
<i>C. B.</i></chapter>

<chapter name=”déloyal”>
<b>déloyal</b> [fr. delwa'jal, da. deloa'ja'l] (fr.),
troløs, uredelig; <sp>Deloyalitet</sp> [deloajali'te't],
Utroskab, Uredelighed.</chapter>

<chapter name=”Delpech, Auguste Louis Dominique”>
<b>Delpech</b> [dæl'pæ∫], <sp>Auguste Louis
Dominique</sp>, fr. Læge (1818-80), tog
Doktorgraden 1846 og blev senere <i>Prof. agrégé</i> og
Læge ved Maternité og Hospitalet Necker. Han
beskæftigede sig særlig med Fabriks- og
Industrihygiejne (Svovlkulstof forgiftninger), skrev
1864 <i>De la ladrerie du porc</i> og blev derefter
Medlem af <i>Académie de médecine</i>. Han sendtes
af Regeringen til Tyskland for at studere
Trikinoseepidemier. Beretningen om disse, <i>Les
trichines et la trichinose chez l'homme et les
animaux</i> udkom 1866. Udnævntes til Medlem af
<i>Conseil d'hygiène et de salubrété</i> og af <i>Conseil
municipal</i>.
<i>J. S. J.</i></chapter>

<chapter name=”Delpech, Jacques”>
<b>Delpech</b> [dæl'pæ∫], <sp>Jacques</sp> (1772-1832),
blev Doktor 1801 og ansattes som Lærer i
Anatomi ved den nyoprettede Skole for Kirurgi og
Farmaci i Toulouse. Han kaldtes 1812 til
Professoratet i Kirurgi i Montpellier og blev
desuden Overlæge ved <i>Hop. St Eloi</i>. Han
myrdedes paa Gaden af en Patient, som han havde
opereret for Blodaarebrok. D. grundede
Tidsskriftet <i>Mémorial des hopitaux du midi</i> og skrev
om Symfyseotomi og Aneurismer. Hans
Hovedværker er <i>Précis elementaire des maladies
reputées chirurgicales</i> (3 Bd, 1816) og <i>De
l'orthomorphie</i> (2 Bd og Atlas, 1828-29); han
oversatte Scarpa's Værk om Aneurismer.
<i>J. S. J.</i></chapter>

<chapter name=”Delphi”>
<b>Delphi</b> [-fi-], se <sp>Delfoi</sp>.</chapter>

<chapter name=”Delphinapterus”>
<b>Delphinapterus</b> [-fi-] (Hviddelfin), se
<sp>Delfiner</sp>.</chapter>

<chapter name=”Delphinidæ”>
<b>Delphinidæ</b> [-fi-], se <sp>Delfiner</sp>.</chapter>

<chapter name=”Delphinium”>
<b>Delphinium</b> [-'fi'-] L., <sp>Ridderspore</sp>, Slægt
af Ranunkelfam., een- ell. fleraarige Urter
med haanddelte Blade og uregelmæssige
Blomster i Klase uden Endeblomst. Blosteret bestaar
af 5 farvede (oftest blaa), affaldende Blade, af
hvilke det bageste er forlænget til en Spore. 2
Honningblade findes bagtil i Blomsten; deres
Sporer er undertiden voksede sammen til een;
de skjules i Blosterets Spore. Desuden findes 2

<img><i>Delphinium, Duke of Connaught</i>.</img>
