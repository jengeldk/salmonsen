ny Institut førte kun en hensygnende
Tilværelse og maatte 1878 nedsætte sin Aktiekapital
til det halve. C. m. er senere blevet benyttet
som en Slags Fællesbetegnelse for Banker, der
driver den ovenfor nævnte Art af Forretninger.
<i>(E. M.). C. Th.</i>
</chapter>

<chapter name="Crediton">
<b>Crediton</b> ['kred<sub>i</sub>t<sub>ə</sub>n], By i Devonshire
(England), NV. f. Exeter, ved Creedy (Biflod til Ex),
med (1911) 3640 Indb., havde tidligere betydelig
Klædefabrikation og driver nu fabrikmæssig
Tilvirkning af Skotøj. C., der tidligere kaldtes
<i>Kirton</i>, er den hellige Bonifacius' Fødested og
var Bispesæde 909-1049.
<i>G. Ht.</i>
</chapter>

<chapter name="Credner, Carl August">
<b>Credner,</b> <sp>Carl August</sp>, protestantisk
Teolog (1797-1857), begyndte sin akademiske
Løbebane 1828 som Privatdocent i Jena og
virkede fra 1832 omtr. til sin Død som Prof. ord.
i Giessen. Hans Undersøgelser om
nytestamentlige Indledningsspørgsmaal (»Beiträge zur
Einleitung«, I-II, 1832-38, »Einleitung ins N. T.« I,
1836, samt den efter hams Død af G. Volkmar
udgivne »Geschichte des neutestamentlichen
Kanons«, 1860) var af blivende Bet. Paa Grund af
sin Bibelkritik og Kravet om Forskningens
Frihed havde han en Konflikt med den kat.
Universitetskansler, og den hessiske Gejstlighed
optraadte ogsaa imod ham; under denne Strid
udsendte han en Række polemiske Skr.
<i>H. M.</i>
</chapter>

<chapter name="Credner, Hermann">
<b>Credner,</b> <sp>Hermann</sp>, tysk Geolog, f. 1.
Oktbr 1841 i Gotha, d. 21. Juli 1913 i Leipzig.
C. studerede først Bjergværkslære i Klausthal,
senere Geologi og Mineralogi i Breslau og
Göttingen og foretog derefter i c. 4 Aar geologiske
Undersøgelser i Nordamerika. 1872 blev C.
Direktør for den geologiske Undersøgelse i
Kongeriget Sachsen, hvis geol. Kortlægning han
fik fuldført i Løbet af forholdsvis kort Tid.
Senere btev han tillige Prof. i Geologi og
Palæontologi ved Univ. i Leipzig. Begge disse
Stillinger fratraadte han 1912. C.'s Arbejdsomraade
strakte sig over næsten hele Mineralogien og
Geologien; særlig kan fremhæves hans
Undersøgelser af de sachsiske Jordskælv og af de i
Nærheden af Dresden fundne permiske
Urpadder og Krybdyr. Navnlig fik C. dog Bet. som
Lærer, hvortil i høj Grad bidrog hans
»Elemente der Geologie« (1872; 11. Udg. 1912). Af
hans talrige andre Arbejder kan nævnes
»Geologische Uebersichtskarte des Königreichs
Sachsen« (to Udgaver i forsk. Maalestok; 1908 og
1910).
<i>J. P. R.</i>
</chapter>

<chapter name="Credneria">
<b>Credneria,</b> et maaske med Platanen
beslægtet Løvtræ, hvis Blade er fundne i Europas og
Grønlands yngre Kridtaflejringer.
<i>J. P. R.</i>
</chapter>

<chapter name="Crednerit">
<b>Crednerit</b> (<sp>Mangankobbermalm</sp>), et
sort metallisk Mineral, bestaaende af Kobber-
og Mangantveilte (3CuO . 2Mn<sub>2</sub>O<sub>3</sub>). Pulverfarven
er brunlig sort, Haardheden 4 1/2, Vægtfylden 5.
C. optræder i bladet krystallinske Masser af
sandsynligvis monoklin Krystalform sammen
med andre Manganmalme ved Friedrichroda i
Thüringen.
<i>(N. V. U.). O. B. B.</i> .
</chapter>

<chapter name="Credo">
<b>Credo</b> (lat.: »jeg tror«) kaldes det apostolske
Symbol, som i lat. Oversættelse begynder med
dette Ord; bruges ogsaa om den af dette
Symbol dannede Salme, ligeledes om 3. Del af den
rom.-kat. Messe, der indeholder C.
<i>H. O.</i>
</chapter>

<chapter name="credo quia absurdum">
<b>credo quia absurdum</b> (lat.: »jeg tror, fordi
det er taabeligt«), er et Udtryk for Forsoningen
ved Kristi Død, som tilskrives Tertullian, men
som er formet senere efter et Sted, hvor han
udtrykker sig saaledes: »Guds Søn er korsfæstet;
det vækker ikke vor Skamfølelse, fordi det er
beskæmmende. Guds Søn er død; det er
ubetinget troligt, fordi det er taabeligt. Begravet
er han genopstanden; det er sikkert, fordi det
er umuligt.« Troen er i Strid med Fornuften
og kan ikke forenes med den videnskabelige
Tænkning, men dens absolutte Værdi beror netop
paa, at den ikke kan begrundes. Hos
Reformatorerne, der reagerede mod Middelalderens
kirkelige Filosofi, kommer denne Tanke atter frem
og findes ogsaa ud fra ikke-kirkelige Synspunkter
hos Bayle; med størst Dybde og Klarhed er den
udviklet i Søren Kierkegaard' Lære om
Springet.
<i>W. N.</i>
</chapter>

<chapter name="Cree">
<b>Cree</b> [kri.], se Kri.
</chapter>

<chapter name="Creede">
<b>Creede</b> [kri.d], By i U. S. A., Stat Colorado,
ligger 266 km SV. f. Denver 2935 m o. H. ved
øvre Rio Grande. (1900) 938 Indb. C. opstod
først 1891, da man her opdagede en rig
Sølvaare. Indbyggerantallet steg allerede 1892 til
c. 7000, men gik senere tilbage. C. har
Jernbane til Alamosa.
<i>H. P. S.</i>
</chapter>

<chapter name="creek">
<b>creek</b> [kri.k] (eng.), i Nordamerika og
Australien Navn paa mindre Vandløb, Aaer ell.
Bække. I særlig tørre Egne, navnlig i
Australien forstaas ved c. et Vandløb, der tørrer ud i
den tørre Tid. Sine Steder, f. Eks. i Surinam,
anvendens ogsaa Ordet c. om Kanaler.
<i>H. P. S.</i>
</chapter>

<chapter name="Creeks">
<b>Creeks</b> [kri.ks], se <sp>Krik</sp>.
</chapter>

<chapter name="Creighton, Mandel">
<b>Creighton</b> ['kre<sub>i</sub>ts<sub>ə</sub>n, 'kra^it<sub>ə</sub>n eller 'kri.t<sub>ə</sub>n],
<sp>Mandel</sp>, eng. Biskop og Kirkehistoriker (1843
-1901), studerede i Oxford, hvor han 1866
blev <i>fellow</i> og 1867-75 docerede Historie. 1873
blev han præsteviet, 1884 fik han det nylig
oprettede Professorat i Kirkehistorie i Cambridge.
To Aar senere grundlagde han det historiske
Tidsskr. <i>Historical Review</i>, hvis Redaktør han
var, indtil han 1891 udnævntes til Biskop i
Peterborough. 1896 blev han Biskop af London.
C.'s Hovedværk er <i>History of the Papacy during
the periods of the Reformation</i> (1882 ff,). I
kirkelig Henseende var han Bredkirkens Mand,
men forstod at samarbejde baade med
Højkirken og Lavkirken.
<i>A. Th. J.</i>
</chapter>

<chapter name="Creil">
<b>Creil</b> [kræ.j], By i det nordvestlige Frankrig,
Dept Oise, Arrond. Senlis, ved Oise, 34 km ØSØ.
f. Beauvais, vigtigt Knudepunkt paa Nordbanen,
har en mærkelig gotisk Kirke, Industri i
Farvestoffer, Fajance, Glas, Kedler, Jernbaneskinner
og Maskiner. (1911) 10214 Indb. Paa en Ø i
Oise ved C. byggede Karl V et kgl. Slot, i
hvilket Karl VI i sin Vanvidsperiode sædvanlig
opholdt sig; her findes endnu Ruiner af en gl
Kirke.
<i>G. Ht.</i>
</chapter>

<chapter name="Crelinger, Augusta">
<b>Crelinger</b> ['kre.leŋ<sub>ə</sub>r], <sp>Augusta</sp>, f. <sp>During</sp>,
tysk Skuespillerinde (1795-1865), var i 50 Aar
(1812-62) knyttet til det [kgl. Teater i Berlin,
hvor hun, der var uddannet under Iffland's
Vejledning, spillede i sin Ungdom Tragediernes
unge elskende Heltinder og i sine ældre Aar
højmodige Karakterroller og værdige Mødre.
Hun berømmes for sin skønne Skikkelse, sin
