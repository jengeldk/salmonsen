saaledes at der 1. Apr. 1916 i alt er 55 forsk.
Privatbaner med en samlet Længde paa c. 2000
km. Af Privatbanestrækninger drives flg. af
Staten: Orehoved-Gjedser, Sorø-Vedde og
Viborg- Aalestrup, medens Statsbanestrækningen:
Nyborg-Ringe-Faaborg drives af Sydfynske
Jernbaner.

Flertallet af D. P. er bygget og drives som
Sidebaner; de er alle enkeltsporede, de fleste
af dem uindhegnede, saa at Kørselshastigheden
er ringe (ikke over 45 km i Timen); da Antallet
af Stationer og Holdepladser dertil som Regel
er meget stort, bliver Befordringstiden lang.
Flg. D. P. er smalsporede (Sporvidde 1 m):
Kolding-Egtved, Horsens-Tørring,
Horsens-Bryrup og Skagensbanen samt Jernbanerne paa
Bornholm; Resten er normalsporede (Sporvidde
1,435 m). Den størst anvendte Stigning er 1:70,
og mindste Kurveradius paa fri Bane er c. 200
m. Planumsbredden er 3,9-4,6 m for de
normalsporede, 3,14-4,4 m for de smalsporede Baner,
og der anvendes Vignolskinner paa Tværsveller,
som næsten udelukkende er af ikke
imprægneret Træ.

Medens den første Jernbane
(Kbhvn-Roskilde) var fremkommet ved privat Initiativ
uden nogen som helst Statsgaranti, maatte
Staten allerede træde hjælpende til ved
Gennemførelsen af denne Banes Fortsættelse til Korsør,
idet den overtog en Rentegaranti paa 4 % af
Anlægskapitalen for den ny Strækning og af en
Del af den gl. Stræknings Kapital. Trods
Betænkelighederne ved denne Form for
Understøttelse af D. P. anvendtes den indtil 1875, idet
man i enkelte Tilfælde - for dog at skaffe
Staten en vis Sikkerhed - knyttede den
Forpligtelse til Bevillingen, at der skulde dannes et
Reservefond paa 15 à 20 % af Anlægskapitalen.
I Tiden herefter er man gaaet over til i
Forvejen at bevilge et Statstilskud til D. P. en Gang
for alle. Opr. overtog Staten Aktier i Banen
for dette Beløb; senere betalte den
Ekspropriationsomkostningerne, som den dog for
Halvdelens Vedk. lod sig erstatte af de Kommuner,
som hørte til Banens Opland; i den nyere Tid
er dog Forholdet ordnet saaledes, at Staten
uden nogen Fordring betaler 2/5 à 3/4 af
Anlægskapitalen. Denne sidste Ordning er lagt til
Grund for de to sidste store, ovf. nævnte
Jernbanelove af 1894 og 1908, og Staten har endog
i den allerseneste Tid bragt samme System i
Anvendelse ved Anlæg af Statsbaner, idet disse
har været gjort afhængig af Kommunernes
Tilskud, der varierer mellem 25000 og 100000 Kr
pr Banemil. Koncessionsbetingelserne er i øvrigt i
det store og hele forblevne uforandrede. Staten
forbeholder sig i Reglen Ret til at overtage D.
P. efter 25 Aars Forløb, enten mod Erstatning
af den virkelige Anlægskapital ell. mod
Udbetaling af 20 Gange den gennemsnitlige
Nettofortjeneste for de 3 à 5 sidste Driftsaar;
hvilken Beregningsmaade der skal anvendes, afgør
Staten selv, ligesom den er berettiget til uden
videre at afkorte en bestemt Del af den Sum,
som Banen maatte være forringet i Værdi ved
at være i en daarlig Forfatning ved
Overtagelsen, for saa vidt der da ikke paa anden Maade
opnaas Enighed. De fleste af D. P. har indgaaet
Overenskomst med Statsbanerne om gensidig
Vognbenyttelse, der i det væsentlige slutter sig
til de internationale Vognoverenskomster. I
hosstaaende Skema er angivet Aabningsdato for
og Kilometerlængde af de eksisterende D. P.:
<table>
<td 2 c><sp>Banestrækning</sp><td>Længde i km<td>Aabnet for Drift
<td 2>Amagerbro-Dragør (Amagerbanen)<td r>12,0<td r>17/7 07
<td 2>Kjøbenhavn L.-Slangerup<td r>34,2<td r>20/4 06
<td 2>Lyngby-Vedbæk<td r>12,1<td r>25/8 00
<td 2>Hillerød-Frederiksværk<td r>23,0<td r>31/5 97
<td>Hillerød-Græsted<td v2>(Gribskovbanen)<td r>19,7<td r>20/1 80
<td>Græsted-Gilleleje<td r>6,2<td r>15/5 96
<td 2>Kagerup-Helsinge (Helsingebanen)<td r>6,0<td r> 16/6 97
<td 2>Helsingør-Hornbæk (Helsingør-Hornbæk-Gillelejebanen)<td r>12,9<td r>22/5 06
<td 2>Hornbæk-Gilleleje<td r>11,1<td r>11/7 16
<td 2>Holbæk-Nykjøbing S. (Odsherred's Jernbane)<td r>49,4<td r> 18/5 99
<td 2>Høng-Tølløse<td r>38,0<td r>22/12 01
<td 2>Sorø-Vedde (Drives af Staten)<td r>15,9<td r> 1/2 03
<td>Kjøge-Stubberup (Faxe B.)<td v2>Østsj. Jernb.<td r>27,2<td v2 r>1/7 79
<td>Haarlev-Rødvig<td r>19,0
<td 2>Stubberup-Faxe Ladeplads (Faxe-Banen)<td><td r>1/8 80
<td>Præstø-Næstved<td v2>(Næstved-Præstø-Mern-Banen)<td r>23,0<td r>20/3 00
<td>Præstø-Mern<td r>9,5<td r>16/11 13
<td 2>Masnedsund-Kallehave (Kallehave-banen)<td r>20,6<td r>1/10 97
<td 2>Stubbekjøbing-Nykjøbing (Stubbekjøbing-Nykjøbing-Nysted-Banen)<td r>27,1<td r>26/5 11
<td 2>Nykjøbing-Nysted<td r>17,1<td r>15/15 10
<td>Orehoved-Nykjøbing F.<td v2>(Drives siden 1/1 93 af Staten<td r>22,1<td r>22/8 72
<td>Nykjøbing F.-Gjedser<td r>22,8<td r>1/7 86
<td 2>Maribo-Bandholm<td r>7,2<td r>2/11 69
<td>Nykjøbing-Nakskov <footnote>Jernbanebroen over Guldborgsund toges dog først i Brug 1/10 75.</footnote><td v2>Lolland-Falsterske Jernbane)<td r>50,2<td r>1/7 74
<td>Maribo-Rødby<td r>14,4<td r>1/7 74
<td 2>Rødby-Rødby Havn<td r>5,2<td r>25/7 12
<td 2>Nakskov-Kragenæs<td r>26,7<td r>5/3 15
<td>Rønne-Neksø<td v4>(Bornholmske Jernb.)<td r>36,6<td r>12/12 00
<td>Aakirkeby-Almindingen<td r>5,0<td r>16/5 01
<td>Almindingen-Gudhjem<td r>18,1<td r>27/6 16
<td>Rønne-Sandvig<td r>31,2<td r>1/5 13
<td>Odense-Kerteminde-Dalby<td v2>(Odense-Kerteminde-Martofte Jernbane<td r>31,8<td r> 5/4 00
<td>Dalby-Martofte<td r>3,8<td r>26/2 14
<td 2>Odense-Svendborg (Sydfyenske Jernbane)<td r>46,8<td r>12/7 76
<td 2>Odense-Nørre-Broby-Faaborg<td r>51,2<td r>3/10 06
<td 2>Svendborg-Nyborg<td r>37,7<td r>1/6 97
<td>Ringe-Faaborg<td v2>(Statsb., drives af Sydfyenske Jernbane)<td r>29,4<td r>1/4 82
<td>Ringe-Nyborg<td r>26,4<td r>1/9 97
<td 2>Odense-Bogense (Nordfynske Jernbane)<td r>38,1<td r>1/7 82
<td>Odense-Brænderup-Middelfart<td v2>(Nordvestfyenske Jernbane)<td r>48,2<td v2 r>5/12 11
<td>Brænderup-Bogense<td r>12,6
<td>Rudkjøbing-Bagnkop<td v2>(Langelandsb.)<td r>28,4<td v2 r>5/10 11
<td>Skrøbelev-Spodsbjerg<td r>4,6
<td>Kolding-Hejlsminde<td v2>(Kolding Sydb.)<td r>27,2<td v2 r>29/11 11
<td>Kolding-Taps-Vamdrup<td r>29,8
<td 2>Kolding-Egtved<td r>27,8<td r>4/5 98
<td>Vejle-Vandel<td v2>(Vejle-Vandel-Grindsted Jernbane)<td r>28,3<td r>10/9 97
<td>Vandel-Grindsted<td r>18,9<td r>21/5 14
<td 2>Horsens-Tørring<td r>28,1<td r>1/12 91
<td 2>Horsens-Bryrup<td r>38,0<td r>23/4 99
<td 2>Horsens-Juelsminde<td r>30,5<td r>25/5 84
<td 2>Horsens-Odder<td r>33,6<td r>14/5 04
</table>


