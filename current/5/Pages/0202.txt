Vejledning. Han var en habil Efterligner af
Tintoretto og Palma Giovane. C. 1580 kaldtes han af
Kejser Rudolf II til Prag, hvor han især blev
sysselsat med Portrætkunst. Det er dog mest
hans hist. Arbejder, kirkelige og mytologiske,
med deres dekorative Sving, der har sikret C.
et Navn. I Venedig ses bl. a.: »Dogen Marino
Grimani tilbeder den hellige Jomfru«,
»Venetianerne indtager Verona« (Dogepaladset) og
Loftsbilleder (1588) i S. Francesco di Paola i
Venedig.
<i>A. Hk.</i>
</chapter>

<chapter name="Contat, Louise">
<b>Contat</b> [kå'ta], <sp>Louise</sp>, fr. Skuespillerinde
(1760-1813), debuterede 16 Aar gl paa
<i>Théâtre-français</i> uden Held i tragiske Roller, prøvede
dernæst sin Lykke i Komedien og fandt her sit
Fag i Elskerinde- og Kokette-Roller; hun
straalede af Ynde og Skønhed, hendes Spil gnistrede
af Aand og Lune, og over hendes Skikkelse som
Spil lyste elskværdig Naturlighed. C., hvis
skønne Figur efterhaanden vansiredes af en
tiltagende Korpulence, trak sig 1809 tilbage fra Scenen
for at gifte sig; hendes sidste Levetid
forbitredes af svære Kræftlidelser. C. var i Privatlivet
lige saa afholdt, som hun var beundret paa
Scenen.
<i>A. A.</i>
</chapter>

<chapter name="Contatvine">
<b>Contatvine</b> [kå'ta-] dyrkes i Omegnen af
Avignon og Carpentras i forsk. Kvaliteter. De
røde er de bedste.
<i>K. M.</i>
</chapter>

<chapter name="Conte, kortere Fortælling i Poesi ell. Prosa">
<b>Conte</b> [kå.t], et fr. Ord, der betegner en
kortere Fortælling i Poesi ell. Prosa; det
anvendes i indskrænket Bet. særlig om
anekdotemæssige, lystige Smaafortællinger, hvor et
Kærlighedseventyr, en Gavtyvestreg e. l. behandles.
Den fr. C.-Litt. er meget betydelig og gaar
langt tilbage i Tiden. Allerede i Middelalderen
er den rigt repræsenteret i de saakaldte
<i>fableaux</i> ell. <i>fabliaux</i>; disse er dog alle
versificerede. Først i 15. Aarh. træffer vi C. i
Prosaform; den ældste Samling, <i>Les cent nouvelles
nouvelles</i> (c. 1460), der med Urette tillægges
Louis XI, er vistnok sammenarbejdet af
<sp>Antoine de la Salle</sp>. Væsentlig under ital.
Indflydelse fremkommer der paa
Renaissancetiden en Mængde tilsvarende Samlinger; som de
vigtigste skal anføres: <i>Heptaméron</i> af
<sp>Marguerite de Navarre</sp>, <i>Récréations et
joyeux devis</i> af <sp>Bonaventure Despériers</sp>,
<i>Contes d'Eutrapel</i> af <sp>Noël du Fail</sp>, <i>Grand
Paragon des nouvelles nouvelles</i> af <sp>Nicolas
de Troyes</sp>, <i>Le moyen de parvenir</i> af
<sp>Bèroalde de Verville</sp> o. s. v.; mange enkelte
C. findes rundt omkr. i <sp>Rabelais</sp>' store
Roman og hos <sp>Henry Estienne</sp> (<i>Apologie
pour Hérodote</i>). Som fælles Træk for denne
store og interessante Litt. kan fremhæves dens
bidende Udfald mod Kvinder og dens stærke
Had til Munke. I 17. Aarh. bringer <sp>La
Fontaine</sp> Middelalderens versificerede <i>fableau</i>
atter til Ære og Værdighed i sine vittige, men
yderst frivole <i>Contes et Nouvelles</i> (1665 ff.), og
han finder talrige Efterlignere, der dog næsten
alle er ham underlegne; i 19. Aarh. er den
versificerede C. særlig repræsenteret af Greven
af <sp>Chévigné</sp> (<i>Contes rémois</i>, 1839). Langt
vigtigere er dog Udviklingen af den prosaiske
C.-Litt., hvis betydeligste Repræsentant i 18.
Aarh. er <sp>Voltaire</sp>, der omskaber de tidligere
hyppig harmløse Smaafortællinger til hvasse
Satirer over Samtidens Sæder ell. voldsomme
antireligiøse Pamfletter. Af nyere Forf. har
<sp>Hon. de Balzac</sp> søgt at genoplive
Renaissancetidens C.-Genre i sine <i>Contes drolatiques</i>,
i den helt moderne Litt. maa <sp>Armand
Silvestre</sp> og særlig <sp>Guy de Maupassant</sp>
fremhæves.
<i>Kr. N.</i>
</chapter>

<chapter name="Conté, Nicolas Jacques">
<b>Conté</b> [kå'te], <sp>Nicolas Jacques</sp>, fr.
Mekaniker og Maler (1755-1805), foreslog
Anvendelsen af Luftballonen i milit. Øjemed og blev
som Følge heraf Direktør for det aërostatiske
Institut og fik Stillingen som Brigadechef for
Hærens Aëronauter. Endvidere opfandt C. (1795)
det nu brugelige Blyant, ligeledes en
hydraulisk Presse, og ydede endelig Napoleon store
Tjenester under den ægypt. Ekspedition ved
Oprettelsen af Værksteder i Kairo til Hærens
Forsyning.</chapter>

<chapter name="contempt of court">
<b>contempt of court</b> [k<sub>ə</sub>n'tem(p)t-<sub>ə</sub>v-'kå.<sub>ə</sub>t]
(eng.), d. v. s. »Foragt for Retten«. I det eng.
Retsliv spiller Begrebet c. of c. en ejendommelig Rolle
som Middel til at hævde Domstolenes Autoritet,
idet man i den eng. Procedure anvender
Begrebet i en Udstrækning, som er ukendt i de
fleste andre Landes Rettergang. Under c. of c.
henfører man saaledes i England ikke blot
fornærmelig Adfærd, der udvises mod Rettens
Personer, medens Retten holdes, men efter
Omstændighederne ogsaa Handlinger, der
forefalder uden for Retten, naar de findes at
indeholde Ulydighed mod Rettens Bud ell. kan
antages at være egnede til at hindre ell. forstyrre
Rettens lovlige Gænge ell. paavirke dens
Beslutningsfrihed. c. of c. omfatter saaledes højst
forskelligartede Forhold, f. Eks. Injurier mod
Retten, Nægtelse af at opfylde en Dom, Vægring
ved at møde efter Stævning, offentlig Drøftelse
i Aviser ell. andensteds af Udfaldet af en
verserende Retssag, og de eng. Domstole er i saa
Henseende tilbøjelige til at give deres
Myndighed den videst mulige Udstrækning; saaledes er
ikke blot forsætlig Ufred i Rettens Nærhed, men
f. Eks. ogsaa støjende Arbejdsvirksomhed i
Nabolaget af Retslokalet blevet anset som »Foragt
for Retten«, c. of c. straffes med Bøder ell.
Fængsel, og Straffen kan i mange Tilfælde
dikteres summarisk; Ansvaret kan dog undertiden
eftergives, naar den Sigtede gør Retten sin
Undskyldning (<i>apology</i>). - Efter gl Retssædvane
har ogsaa det eng. Parlament Myndighed til selv
at forfølge og straffe for contempt, der udvises
mod Parlamentet; denne Myndighed udøves af
<i>the high court of Parliament</i>, der dog kun kan
fungere, naar Parlamentet er samlet.
<i>K. Hch.</i>
</chapter>

<chapter name="con tenerezza">
<b>con tenerezza</b> [-'ret.sa], se <sp>con</sp>.</chapter>

<chapter name="content">
<b>content</b> [fr. kå'tã, eng. k<sub>ə</sub>n'tent], tilfreds; i
det engelske Overhus' Forretningssprog ved
Afstemninger, d. s. s. bifaldet (i Modsætning til:
<i>non c.</i>).</chapter>

<chapter name="Contenta">
<b>Contenta</b> (af lat. <i>conténtum</i>), Indhold (af et
Brev, en Bog o. desl.), Hovedpunkter (i et Skr.
etc.); i anatomisk Forstand: hvad der
indeholdes i en af Legemets Hulheder, f. Eks. Indvolde
ell. ogsaa Indholdet af Indvoldene. Smlg.
<sp>Kontenter</sp>.</chapter>

<chapter name="Contessa-Bugten">
<b>Contessa-Bugten,</b> ældre Navn for
Rendina-Bugten ogsaa kaldet Orfani- ell. Stilari-Bugten
Ø. f. den chalkidiske Halvø i Grækenland.
<i>M. V.</i>
</chapter>

