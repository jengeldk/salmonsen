Ridder« - endvidere paa <sp>højre</sp> Side af
Brystet et paa en sølvbroderet Stjerne hvilende
sølvbroderet Kors med røde Kanter, bærende
Kongens Navnetræk og Ordet Restitutor (ɔ:
Genopretter). Samtidig normeredes en Højtidsdragt
for Ridderne, som, naar denne blev benyttet,
skulde bære det førstnævnte Kors om Halsen i
en Guldkæde, dannet af rødrandede, hvide
Kors, hvorimellem vekselvis Kongerne
Waldemar Sejr's og Christian V's kronede
Navnecifre. I Statutterne udtaltes bl. a., at
»Ordenen af Dannebrog« allerede var indstiftet
1219 af førstnævnte Konge - hvilken Paastand
officielt stadig opretholdes i Statshaandbogen
- men »siden ved Tidernes Ælde og
Forandring ganske var bleven glemt og som i Graven
nedlagt«.

Nogle Aar efter Udnævnelsen af de første
Riddere havde Landets dalevende mest
navnkundige Lærde, Lægen Thomas Bartholin, paa
Tilskyndelse af Griffenfeld, der havde
Hovedandelen i Ordenens Oprettelse, og paa
Grundlag af Arkivstudier, som
tilskreves Villum Worm,
udg. et paa Latin affattet
Skr. om D., i hvilket han
ved lærde Citater og
konstruerede Paastande søgte
at bevise, at Ordenens
Historie kunde føres tilbage
til Tiden efter
Volmerslaget. Allerede Sperling,
Klevenfeld og Suhm tog
ganske Afstand herfra. A. D.
Jørgensen hævder, at
Bartholin's Bevisførelse »helt
igennem er bygget paa
mistydede ell. opfundne
Aktstykker og forfalskede
Billeder« - nogle
Tapetfremstillinger - idet han dog
ikke frakender selve
Tanken en vis hist.
Berettigelse, da det maa antages,
at Dannebrog netop dengang
er fremkommet som Tegn paa en dansk
Ridderorden i Estland i Lighed med den faa Aar før
stiftede tyske i Lifland.

Kort efter Frederik VI's Tronbestigelse
indlededes - ved kgl. aabent Brev af 28. Juni 1808
- en hel ny Epoke i D.'s Historie. Ordenen
skulde for Fremtiden være »et udvortes Tegn
paa erkendt Borgerværd« for alle
Undersaatter »uden Hensyn til Stand ell. Alder«. Den
kunde erhverves »ved udmærkede Fortjenester
og Handlinger, saasom ved fortrinlige Beviser
paa Tapperhed, Indsigt og Mandighed hos
Krigeren, paa Troskab, Indsigt og Nidkærhed hos
Embedsmanden, ved Opofrelser for Konge,
Fædreland og Medborgere, heldig, med
Anstrengelse forbunden, og for Staten gavnlig Udførelse
af vanskelige Foretagender, Nationen hædrende
Fremskridt i Videnskaber og Kunster, sindrige
Opdagelser, hvorved ny Velstandskilder
aabnes for Staten, samt almennyttige, ny og
heldige Anlæg i Landets Agerbrug, Industri og
Handel«. Ordenen inddeltes samtidig i 4
Klasser: Storkommandører (med Rang i 1. Klasse
Nr 8 og Titlen Ekscellence), Storkors (2.
Rangklasse Nr 1), Kommandører og Riddere, hvortil
sluttede sig Dannebrogsmændenes (s. d.)
Hæderstegn. Alle de hidtidige Riddere af D. gik over
i Storkors-Klassen. Ved kgl. aabent Brev af 21.
Febr 1842 blev Storkommandør-Klassen sat
foran og over Ordenen, idet der i denne Klasse
for Fremtiden kun skulde optages fyrstelige
Personer (f. T. - 1916 - Tsar Nicolaus II,
Prins Valdemar, Kongerne Haakon VII,
Konstantin og Georg V); Ordenen kom altsaa nu til
at bestaa af tre Klasser. En Udvidelse fandt
imidlertid Sted, da Kommandør-Klassen ved
Reskripter af 2. Oktbr 1861 og 21. Marts 1864
deltes i to Grader, henh. for Ud- og Indlændinges
Vedk. Allerede 1808 optog Frederik VI
fremmede Magters Undersaatter i Ordenen.

D.'s Kors (Fig. 1), ens for alle tre Klasser,
dog noget mindre for Riddernes Vedk., er af
Guld, belagt med hvid Emaille med rød Rand,
det bærer paa Aversen Devisen »Gud og
Kongen«, i Midten Christian den V's kronede

<img>Fig. 1. Det for alle 3 Klasser fælles Ordenskors.</img>
<img>Fig. 2. Storkors Bryststjerne.</img>
<img>Fig. 3. Kommandør af 1. Grad Brystkors.</img>
