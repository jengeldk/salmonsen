<i>votum consultativum</i> ell. <i>responsivum</i>). Ved D.
forstaas følgelig en Stemme, der tæller med til
Afgørelse af en Beslutning, som er sat under
Afstemning i en Forsamling. I mere
indskrænket Bet. anvendes Ordet om den Stemme, som
ved en Afstemning gør Udslaget, naar lige
Antal Stemmer staar mod hinanden. En saadan
D. er f. Eks. tillagt Justitiarius saavel i den
danske som i den norske Højesteret, hvorimod
det i mange andre Lovgivninger foreskrives, at
naar lige Stemmer staar over for hinanden,
skal den for Domfældte gunstigste Afgørelse
være gældende. - I de lovgivende
Forsamlinger plejer under lgn. Forudsætninger det
Forslag, hvorom der er Stemmelighed, at betragtes
som ikke antaget ell. bortfaldet.
<i>K. Hch.</i>
</chapter>

<chapter name="deciso">
<b>deciso</b> [de't∫izo], musikalsk
Foredragsbetegnelse: bestemt, med kraftig markeret Foredrag.
</chapter>

<chapter name="Decisor">
<b>Decisor,</b> se <sp>Decision</sp>.
</chapter>

<chapter name="décistère">
<b>décistère</b> [desi'stæ.r], 1/10 <i>stère</i>, se
<sp>metrisk Maal</sp>.
</chapter>

<chapter name="decision">
<b>decision,</b> d. s. s. <sp>Decision</sp>.
</chapter>

<chapter name="Deciton">
<b>Deciton,</b> 1/10 t.
</chapter>

<chapter name="Decius, rom. plebejisk Slægt">
<b>Decius,</b> rom. plebejisk Slægt, af hvis
Medlemmer de vigtigste er flg.:

1) <sp>Publius D. Mus</sp> udmærkede sig som
Krigstribun i Krigen mod Samnitterne (343 f.
Kr.). Under Krigen mod Latinerne var han
Konsul 340. Her faldt han i et Slag ved Capua.
Sagnet fortalte, vistnok under Indflydelse af,
hvad der berettes om hans Søn, at han som
Følge af en Drøm havde indviet (devoveret) sig
og den fjendtlige Hær til de underjordiske
Guder og saa styrtet sig ind iblandt Fjenderne, hvor
han ved sin Død tilkøbte sine Landsmænd Sejren.

2) Foreg.'s Søn af s. N., Censor 304,
ophævede Appius Claudius' demokratiske Reformer
ved paany at indskrive alle de Frigivne i de
fire Bytribus. Som Konsul (for 4. Gang) 295,
hvor han kæmpede mod Samnitter, Etrusker og
Galler, devoverede han sig i Slaget ved
Sentinum og fandt Døden. - Ogsaa om hans Søn
har Sagnet en lgn. Beretning fra Slaget ved
Ausculum mod Kong Pyrrhus (279).
<i>H. H. R.</i>
</chapter>

<chapter name="Decius, Gajus Messius Quintus Trajanus">
<b>Decius,</b> <sp>Gajus Messius Quintus
Trajanus</sp>, f. 201 e. Kr. ved Sirmium, rom. Kejser
249-51. Da han af sin Ven Kejser Philippus
Arabs var blevet udsendt for at dæmpe nogle
Mytterier i Donau-Landene, tvang hans
Tropper ham mod hans Villie til at antage
Kejsernavnet, og efter Sejren i Verona (Oktbr 249)
var han uomstridt Herre i Romerriget. Som
Kejser viste han, der ogsaa tidligere havde
udmærket sig, megen Dygtighed og Omsigt og
stræbte at føre den gamle rom. Kraft og
Strenghed tilbage for derved at reformere Riget; han
omgikkes saaledes endog med Tanker om at
genoprette Censorembedet. I den kristne Tro
saa han derfor en Fare for Staten, med hvis
Principper den ikke kunde assimilere sig, og
dreves derved til den første store, systematiske
Kristenforfølgelse 250. Hans Opmærksomhed
blev dog snart rettet udad; thi Goterne havde
gjort Indfald i Mösien, og da D. ilede mod dem,
led Hæren et uhyre Nederlag, og D. faldt selv.
<i>(M. M.). H. H. R.</i>
</chapter>

<chapter name="Decize">
<b>Decize</b> [d<sub>ö</sub>'si.z] (Oldtidens <i>Decetia</i>), By i
Mellemfrankrig, Dept Nièvre, Arrond. Nevers,
beliggende paa en Ø i Loire ved Beg. af
Nivernais-Kanalen og ved Lyonbanen, 212 m o. H.,
har en gl Kirke, St-Aré, med Krypt fra 11.
Aarh., Ruiner af Greverne af Nevers' Slot,
Industri i Keramik og Glas, Gips- og Kalkbrænderi,
og Handel med Heste, Kvæg, Kul, Sten og
Tømmer. (1906) 3813 Indb. Kulminen La
Machine, tilhørende Schneider Co. i Le Creusot,
ligger 6 km N. f. D.
<i>G. Ht.</i>
</chapter>

<chapter name="Deck, Joseph Théodore">
<b>Deck</b> [dæk], <sp>Joseph Théodore</sp>, fr.
Fajancefabrikant (Céramiste) (1823-91).
Kunstkritikeren Edouard Garnier skriver om ham:
»Denne Pottemager med en lige saa fin som
sikker Smag, for hvem Ilden ikke synes at
have nogen Hemmelighed«. I Virkeligheden var
han ogsaa i 1870'erne Foregangsmand i den
moderne Keramik. Ved udmærket kunstnerisk
Hjælp frembragte han en Del dekorative Fade
og Vaser. Men særlig Frisedekorationen
interesserede ham. Han anvendte hertil en af ham
opfundet Fremgangsmaade: <i>Émail cloisonné</i>
hentet fra de mauriske Fliser (Azulejos) i
Spanien. 1887-91 var han Direktør for
Nationalfabrikken i Sèvres.
<i>Arn. K.</i>
</chapter>

<chapter name="Decken, Karl Klaus von der">
<b>Decken</b> ['dæk<sub>ə</sub>n], <sp>Karl Klaus von der</sp>
(1833-65), tysk Afrikarejsende. Han søgte 1860
at trænge fra Kysten ind til Njassa-Søen, men
Forsøget mislykkedes, derimod foretog han
1861-62 to Rejser til Bjerget Kilima-Nscharo,
først med den eng. Geolog Thornton via
Mombasa, senere med sin Landsmand, Dr. Kersten;
paa den sidste Rejse lykkedes det ham at
bestige Bjerget til en Højde af 4200 m. 1865
foretog han med to smaa, adskillelige
Dampfartøjer en større Ekspedition op ad Juba-Floden i
den Hensigt at undersøge det Indre af
Somali-Halvøen. Ekspeditionen fik dog et sørgeligt
Udfald; den ene Dampbaad kæntrede paa Barren
ved Indløbet til Floden, den anden strandede i
Strømhvirvlerne ved Berdera, og D. selv blev
dræbt af Somalierne med de fleste af sine
Ledsagere.
<i>C. A.</i>
</chapter>

<chapter name="Decker, Cornelis Gerritsz">
<b>Decker</b> ['dæk<sub>ə</sub>r], <sp>Cornelis Gerritsz</sp>,
holl. Landskabsmaler. Hans Fødselsaar er
ukendt, 1643 kom han ind i Lukasgildet i
Haarlem og virkede i denne By til sin Død 1678. D.,
som var Elev af S. Ruisdael, har malet smukke
Skovbilleder, lidt à la Hobbema; A. v. Ostade
og v. d. Velde har ofte malet Staffagen i hans
Landskaber. Kunstmus. i Kbhvn ejer »Udkanten
af Egeskoven« og »Landskab ved en Flod«.
<i>A. Hk.</i>
</chapter>

<chapter name="Decker, Sir Matthew">
<b>Decker</b> ['deka], <sp>Sir Matthew</sp>, eng.
Købmand og handelspolitisk Forfatter (1679-1749),
f. i Amsterdam og kom 1702 til England, hvor
han skabte sig en stor Formue, blev Direktør
for det ostindiske Kompagni, Godsbesidder,
Parlamentsmedlem og Baronet. Han offentliggjorde
to Skr af Bet.: <i>Serious Considerations on the
several High Duties etc.</i> (1743; 7. Udg. 1756)
og <i>An Essay on the Causes of the Decline of
the Foreign Trade etc.</i> (1744; 2. Udg. 1749).
D.'s Maal er at paavise Muligheden af et
Opsving for Handelen, og at England derigennem
vilde opnaa større politisk Magt. Hans Skrifter
indeholder mange sunde økonomiske Tanker,
belyste ved konkrete, praktiske Eksempler; han
regnes derfor som en af de betydeligere
Forgængere for Adam Smith.
<i>K. V. H.</i>
</chapter>

