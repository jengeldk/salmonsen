Fremskridt, at han endnu i Barnealderen kunde
vinde en Pris. Da han vendte tilbage til Paris,
hvor han under Samlivet med Racine, La
Fontaine og Boileau fik et litterært Snit, der ogsaa
kommer tydelig til Orde i hans Billeders
teatralske Ynde, aabnede der sig snart for ham en
Kunstnerbane, lige saa glorværdig som
Faderens: han blev til sidst Akademidirektør (1714),
ophøjet i Adelsstanden og Kongens første
Hofmaler. Sine fantasirige og godt malede
dekorative Historiebilleder og Allegorier strøede han
med Virtuositet om paa Paladsernes Lofter og
Vægge: nydelige halvnøgne Kvindeskønheder,
Gudinder og Nymfer, der, med altid parat Smil
og meget jordiske Blikke, svæver omkr. med
flagrende Gevandter i Himmelrummet og i lidt
idealiseret, lidt luftigere, men dog ret mondæn
Skikkelse gengiver Trækkene af smukke,
graciøse Hofdamer fra Kunstnerens egen Tid. Hans
Billedcyklus i Palais Royal er i saa Henseende
betegnende (nogle Stik af Tardieu i
Kobberstiksamlingen i Kbhvn). I Louvre-Samlingen findes
bl. a. »Athalia«, »Susanne«, »Esther« (over 500
Tegn.), i Mus. i Rennes »Kristi Opstandelse«, i
Montpellier »Didos Død«, i Nationalgaleriet i
Kria »Zeus som Barn bl. Nymfer og Kureter«
o. s. fr. Som Forf. optraadte han bl. a. med
<i>Épitre à mon fils</i> og <i>Discours prononcés dans
les conférences de l'Académie de la peinture</i>
(1721).

2) <sp>Charles Antoine</sp> (Paris, 1694-1752),
Søn af ovenn. A. C., var Elev af denne og
uddannede sig i dennes Smag. Som Faderen var
han litterært anlagt, skrev selv Tragedier og
Komedier og sværmede for Teaterkunst. Hans
Malerier var ganske efter Tidens Mode, dygtig
gjorte, men temmelig tomme. Ogsaa han blev
Akademidirektør og Kongens første Maler. Hans
25 Scener fra »Don Quijote«, bestemte til
Gobelinmønstre (stukne af Picart m. fl. [1746 og
senere findes i Slottet i Compiègne. I Louvre
»Perseus befrir Andromeda« m. fl.

3) <sp>Noël</sp> (Natalis), f. 1628 i Paris, d. smst
1707, sluttede sig i sin Kunst, der efter Tidens
Smag var rettet mod Historiebilledet og
fremstillede mytologiske Scener og rom. Helte i den
gængse Teaterpuds, til Lebrun, dog med større
Vægt paa det maleriske. Den meget flittige
Kunstner, der havde faaet sin første
Undervisning i Orléans af Poncet, i Paris under N.
Quillerier, og med Arbejderne i Louvre under
Ch. Errard var naaet til Anseelse, vandt snart
Kongens Bevaagenhed, blev 1663 Medlem af
Akademiet, 1672 Direktør for det fr. Akademi
i Rom, som han ledede i 3 Aar, og beklædte
senere, fra 1695, Direktørposten for Paris'
Akademi. Han var særlig sysselsat i Louvre,
Tuilerierne, Grand Trianon, Versailles m. m. Af hans
mnnge Billeder i Fresko og Olie skal nævnes
Freskerne i det store Kapel i <i>Hôtel des
Invalides</i>, »Den hellige Jakob's Martyrium« (Notre
Dame) og en halv Snes Malerier i
Louvre-Samlingen.

4) <sp>Noël Nicolas</sp> (Paris, 1690-1734),
Halvbroder til A. C., Søn og Elev af ovenn. N. C.,
var den af Familien, der kom mindst op paa
Samfundsstigen; han naaede dog at blive
Akademiprofessor (1733). Han malede bl. a. fl., nu
ødelagte Billeder til Kirken St Sauveur (»Marias
Himmelfart«), udførte Portrætter i Olie og
Pastel og stak nogle Blade. Hans Kunst skal dog,
om den end ikke er betydelig, udmærke sig ved
mere Naturiagttagelse end hans heldigere
Slægtninges. I Louvre fl. Malerier af ham, i Sthlm's
Slot: »Paris' Dom«, o. s. fr.
<i>A. Hk.</i>
</chapter>

<chapter name="Coypu">
<b>Coypu</b> ['kå<sub>i</sub>-] (<i>Myopotamus</i>), se
<sp>Bæverrotte</sp>.
</chapter>

<chapter name="Coysevox, Charles Antoine">
<b>Coysevox</b> [kwaz'vo], <sp>Charles Antoine</sp>,
fr. Billedhugger (af sp. Afstamning), f. i Lyon
1640, d. i Paris 1720. C., som i 17 Aars Alderen
kom til Paris og her gjorde raske Fremskridt
under Billedhuggeren Lerambert, blev 1667 af
Kardinal Fürstenberg kaldet til Saverne
(Zabern, Elsass) for at udsmykke Kirkefyrstens Slot
der. Da han 1671 vendte tilbage til Paris, blev
han en af Ludvig XIV's Yndlingsbilledhuggere
(1716 Akademi-Kansler) og fik fuldt op at gøre
med at modelere dekorative Arbejder,
Basrelieffer, Statuer etc. til Versailles og senere
til Marly; Arbejderne til sidstnævnte Sted er
nu for største Delen vandrede til Tuilerihaven.
Desuden har han udført adskillige
karakterfulde, dygtig behandlede Portrætbuster,
saaledes af Richelieu, Bossuet, Lebrun, Mignard,
der ses i Louvre-Samlingen, som tillige ejer
hans Hovedværk, Mazarin's Gravmæle, der var
udført for <i>Collège des Quatre-Nations</i>. Andre
kendte Arbejder af C. er: Mausoleet for Colbert
i St Eustache, Monumentet over Maleren
Lebrun, Statuen af Marie Adelaïde af Savojen etc.
En Rytterstatue af Ludvig XIV i Rennes (1689)
blev ødelagt under Revolutionen. C. var et
betydeligt Talent, der dog ikke formaaede at bryde
ny Baner, men bevarede sin Tids Kunstpræg,
en Mester, der med Bravur klarede sit Fags
Teknik og til Tider evnede at give sine Værker
en vis Storladenhed. (<sp>Litt</sp>.: <sp>Jouin</sp>, <i>A. C.,
sa vie, son æuvre et ses contemporains</i> [Paris
1883]; <sp>Lachèse</sp>, <i>C.</i> [Angers 1883]).
<i>A. Hk.</i>
</chapter>

<chapter name="Coze-Ovne">
<b>Coze-Ovne.</b> Ved Gasfabrikationen anvendtes
tidligere udelukkende Ovne med vandret
liggende Retorter; saa indførtes Ovne med
skraatliggende Retorter - C.-O. - hvorved Koksene
lettere skulde kunne glide ud under
Trækningerne; i den nyeste Tid begynder Ovne med
lodretstaaende Retorter at vinde Indpas paa de
større Gasværker.
Se <sp>Kulgas</sp>.
<i>R. T.</i>
</chapter>

<chapter name="Cozza, Francesco">
<b>Cozza</b> ['kåtsa], <sp>Francesco</sp>, ital. Maler
og Raderer, f. 1605 i Stilo (Kalabrien), d. 1682 i
Rom, Elev af Domenichino og dennes
Medhjælper og Fortsætter m. H. t. fl. Arbejder, har
efterladt sig fl. Værker i Rom: Madonna i S.
Francesco Romana, Fresker i S. Maria della
Pace og S. Franc, di Paola etc. I Kunstmus. i
Kbhvn det smukke »Landskab med Hagar«
(1664).
<i>A. Hk.</i>
</chapter>

<chapter name="Cr.">
<b>Cr.,</b> kemisk Tegn for Krom.
</chapter>

<chapter name="cr.">
<b>cr.,</b> Forkortelse for <i>curréntis</i> (lat), løbende
(Aar eller Maaned), tillige for <i>circiter</i> (lat.),
omtrent.
</chapter>

<chapter name="CR">
<b>CR,</b> telegrafisk Forkortelse for Ankomstbeviset
for et Telegram. CRS = Ankomstbevis for
Statstelegram og CRD = Ankomstbevis for
Iltelegram. At der er betalt Ankomstbevis for et
Telegram, angives ved Forkortelserne PC for et
alm. Ankomstbevis pr Telegraf, PCD for et
