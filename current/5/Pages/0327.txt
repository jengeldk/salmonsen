Neutralitet i Petrograd Decbr 1800. Marts 1801 sendtes
han til Kbhvn for at love Sveriges Hjælp, hvis
Danmark skulde blive angrebet af England,
Nelson's Flaade var da »allerede undervejs til
Øresund, og Kejser Paul's Død ændrede straks den
russ. Politik. Kong Gustaf Adolf blev forbitret,
da han erfarede, at hans Flaade i Karlskrona
ikke ilede Danskerne til Hjælp. Baade
Eskadrechefen og Overkommandanten (Wachtmeister) i
Karlskrona fjernedes øjeblikkelig, og C. fik
Ledelsen. Men allerede 19. Apr. laa Nelson uden
for Karlskrona og spurgte, om Sverige vilde
Fred ell. Krig. C. svarede undvigende, da
Situationen var saa forandret, at Sverige ikke turde
optage Kampen. Det mentes at have været C.,
der styrtede Wachtmeister; paa Foranledning
af dennes Venner blev han inden Aarets Slutn.
pludselig fjernet fra Regeringen i Sthlm og
udnævnt til Kornmandant i Sveaborg. Mod sin
Villie fik han saa den Kommando, der i Bund og
Grund skulde ødelægge hans berømmelige
Forhistorie. Hos Kommandanten for Sveriges
vigtigste Fæstning var der dermed vakt en
Misfornøjelse, som ikke spaaede godt for Fremtiden.
Ved det russ. Angreb, Febr 1808, traf han dog i
Begyndelsen kraftige Foranstaltninger, og man
kunde gøre sig de bedste Forhaabninger om et
godt Resultat, da selv en mange Gange stærkere
Magt end den, der stod til Russernes
Raadighed, ikke vilde have været tilstrækkelig til en
Cernering ell. en Bestormelse af Fæstningen.
Snart begyndte dog Forsagthed at gribe C., og
den Aand, som besjælede Anjalaforbundets
Mænd, at vaagne bl. Forsvarerne. C. var
gennem sin Moder et Søskendebarn af
Anjalamanden Jägerhorn, og dennes Broder, Oberst F. A.
Jägerhorn, hørte til hans nærmeste Omgivelser
i Sveaborg. Den sidstnævnte, der menes at være
købt af Russerne, beherskede fuldstændig C. og
gjorde alt for at indblæse Mistrøstighedens Aand
hos denne og de andre Befalingsmænd, samt at
forespejle dem alle Haande Fordele, som
Finland vilde vinde ved at slutte sig til Rusland.
Under saadanne Forhold begyndte Forsvaret at
blive baade mat og planløst, og da ogsaa den
russ. Befalingsmand van Suchtelen begyndte at
indvirke paa den lettroende C. ved opdigtede
Meddelelser om Russernes Overmagt og
Fremgang i Norden, tabte denne ganske Hovedet.
Efter næppe tre Ugers Belejring, hvorunder
Fæstningen ikke havde lidt den mindste Skade,
indgik han en Kapitulation (6. Apr.) med en i
Antal jævnbyrdig Fjende, som savnede
Belejringsartilleri. Krigsraadet, hvem C. og
Jägerhorn gjorde sig Umage for at overtyde om, at
det kun gjaldt om at vinde Tid, var ikke
sammensat efter Reglementets Forskrifter; C. lod
ikke Deltagerne aflægge Ed og førte ikke
Protokol. De fleste af Krigsraadets 13 Tilkaldte
tilhørte en hemmelig Orden, hvori C. ogsaa var
Medlem, og de formaaedes med det gode ell.
det onde til at samtykke. Ruslands »gyldne
Krudt« har maaske ogsaa gjort god Virkning.
C. gjorde senere alt for at forhindre, at
Fæstningen trods Kapitulationen forsvarede sig, og
overgav denne - til Garnisonens Harme og
Fortvivlelse (3. Maj 1808). Saaledes faldt Nordens
stærkeste Fæstning, Frugten af 50 Aars Arbejde
og den pekuniære Opofrelse af 25 Mill., tillige
med 6000 Mand, 2000 Kanoner og Hundreder af
Skærgaardsfartøjer, i Russernes Hænder, skønt
C. havde utvetydig Ordre til at forsvare
Fæstningen og hellere sætte Ild paa Flaaden med
alt Tilbehør end at overlade den til Fjenden.
Efter et saadant Tab kunde hverken
Troppernes beundringsværdige Tapperhed ell.
Generalernes Feltherretalenter i Længden bevare
Finland for Sverige. C. afiskedigedes for sin
Gerning af Rigets Tjeneste og indkaldtes for at staa
til Regnskab, men indfandt sig ikke. Han udgav
en Slags Retfærdiggørelse (1811), men Fakta,
som ikke kan have været C. ubekendte, vidner
imod ham. Den betydelige Pension og den
Erstatning »for lidte Tab«, som allerede 1808
tilsikredes ham af Czaren, taler heller ikke til
hans Fordel. 1811 blev hans 16aarige Datter
russ. Hoffrøken, og begge hans Sønner blev
russ. Officerer. Han tilbragte Resten af sine
Dage i ell. nær Helsingfors uden Embede, ilde
set af baade Russere og Finner.
<i>A. M. D.</i>
</chapter>

<chapter name="Cronstedtit">
<b>Cronstedtit,</b> se <sp>Klorit</sp>.
</chapter>

<chapter name="Cronstrand, Baltzar">
<b>Cronstrand,</b> <sp>Baltzar</sp>, sv. Ingeniørofficer,
Ægyptolog, den første Forstander for Sthlm's
»Tekniska skola«. (1794-1876). Efter at have
drevet hovedsagelig matematiske Studier i
Upsala indtraadte han 1815 som Underløjtnant i
Ingeniørkorpset og var avanceret til Kaptajn og
Fortifikationskommandant paa Karlsborg, da han
1833 tiltraadte en Udenlandsrejse, hvis Øjemed
var at studere den milit. Ingeniørvidenskab.
Rejsen blev dog i Henseende til Formaal saavel
som ogsaa til Tid og Udstrækning langt mere
omifattende, end hans Foresatte havde bestemt.
1833-36 gennemrejste C. Vest- og Sydeuropa,
1836 og 1837 tilbragte han i Ægypten og besøgte
da tillige Nubien og Arabien. 1838 opholdt han
sig i Syrien, Lilleasien, Tyrkiet og Grækenland,
det flg. Aar atter i Italien samt i Østerrig,
hvorfra han paa gentagne strenge Ordrer 1841
vendte tilbage til Sverige. Hvor han kom hen,
havde han med overordentlig Nøjagtighed
tegnet Bygningsminder og andre Fortidslevninger,
men først og fremmest et stort Antal
Hieroglyfindskrifter, samt optegnet sine Iagttagelser i det
hele taget. Disse værdifulde Samlinger tilhører
nu Nationalmuseet. 1849 forlod han
Krigstjenesten. I Beg. af 1846 var han blevet Forstander
for Sthlm's Sløjdskole, som dengang indrettedes
for at fremme Arbejdernes Fagdygtighed. Fra
en ringe Beg. voksede Skolen under C.'s Ledelse
(indtil 1859) op til en Anstalt, der for
Sløjdundervisningen i Sverige blev af grundlæggende
Bet., og af hvilken den nuv. tekn. Skole i Sthlm
er fremgaaet. C.'s efterladte »Skrifter« (1878)
handler om hans Rejser saavel som om
Arkitektur og Industri.
<i>(P. Ø.). A. M. D.</i>
</chapter>

<chapter name="Cronstrand, Simon Andreas">
<b>Cronstrand,</b> <sp>Simon Andreas</sp>, sv.
Astronom, f. 24. Jan. 1784 i Törneby (Kalmar-Län),
d. 24. Febr 1850 i Sthlm, studerede i Upsala,
hvor han 1806 ansattes som Docent i
Eksperimentalfysik, befordredes 1809 til Adjunkt ved
Vetenskaps-Akademiens Observatorium i Sthlm,
var 1811-37 dets Astronom. 1815 blev C. tillige
Prof. ved det topografiske Korps og udførte
1815-32 Triangulation af hele det midterste
Sverige foruden Småland, Halland og Bohus
