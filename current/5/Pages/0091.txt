<chapter name="cm">
<b>cm,</b> forkortet Betegnelse for <sp>Centimeter</sp>.
Kvadratcentkneter betegnes ved <sp>cm</sp><sup>2</sup>,
Kubikcentimeter ved <sp>cm</sp><sup>3</sup>. Se <sp>Meter</sp>.
<i>Th. O.</i>
</chapter>

<chapter name="C-mol">
<b>C-mol,</b> den Mol-Tonart, der har C til
Grundtone, den har tre ♭, for <i>h</i>, <i>e</i> og <i>a</i>.
<i>S. L.</i>
</chapter>

<chapter name="c/n">
<b>c/n,</b> d. s. s. <i>cónto nóstro</i>, i Bogholderi
= vor Konto.</chapter>

<chapter name="C. N.">
<b>C. N.,</b> Betegnelse for Cyan (Cyanradikalet).</chapter>

<chapter name="Cn.">
<b>Cn.,</b> Forkortelse af det rom. Navn Cnaius,
Cnæus, Gnæus.</chapter>

<chapter name="Cnemiornis">
<b>Cnemiornis</b> [kne-], se <sp>Gæs</sp>.</chapter>

<chapter name="Cnicus">
<b>Cnicus</b> ['kni-] L., Slægt af Kurvblomstrede
(Tidsel-Gruppen) med en enkelt Art, <i>C.
Benedictus</i> L. (<sp>Benediktinertidsel</sp>,
<sp>Cardobenedikt</sp>, <sp>Korbendikteurt</sp>), en
enaarig, 0,20-0,40 m høj Urt med aflange,
fjerlappede og tornede Blade, der ligesom hele
Planten er klæbrige og spindelvævsagtig
haarede. De kegleformede Kurve sidder enkeltvis
i Grenenes Ender, omgivne af nogle tætstillede
Løvblade; de indre Svøbblade har en lang,
fjerdelt Torn; Blomsterne er gule og Frugterne
udstyrede med en dobbelt Fnok. C. vokser i de
europ. Middelhavslande og Lilleasien; Bladene
er officinelle og anvendes til Fremstilling af
bitre Midler.
<i>A. M.</i>
</chapter>

<chapter name="Cnidium">
<b>Cnidium</b> ['kni'-] Cuss., Slægt af
Skærmplanterne (Fennikel-Gruppen), oftest fleraarige
Urter med mangestraalet Skærm uden Svøb, men
med flerbadet Smaasvøb. Blomsterne er hvide,
Frugterne æg-kugleformedie. 15 Arter.. En Art, <i>C.
venosum</i> (Hoffm.) Koch (<sp>Brændeskærm</sp>)
forekommer i Danmark paa høje Enge og i
Krat, men er meget sjælden. Den har en trind,
indtil 60 cm høj Stængel og dobbelt
fjersnitdelte Blade med linie-lancetdannede Afsnit.
Toaarig.
<i>A. M.</i>
</chapter>

<chapter name="C-Nøgle">
<b>C-Nøgle,</b> se C. og <sp>Nodenøgle</sp>.</chapter>

<chapter name="Co.">
<b>Co.,</b> Forkortelse af <sp>Compagnie</sp>, d. s. s.
Handelsselskab. Bruges kun ved Firmanavne for
at betegne et Selskabsforhold. F. Eks.
Firmanavnet <sp>P. Mørck & Co.</sp> angiver, at P. Mørck
ikke er eneste Indehaver af Firmaet, men at
der tillige findes andre aktive ell. passive
Deltagere. - Smlg. <sp>Associé</sp> og <sp>Firma</sp>.
<i>(C. V. S.). Th. O.</i>
</chapter>

<chapter name="Côa">
<b>Côa</b> ['ko<sub>ə</sub>], Flod i det nordlige Portugal,
Prov. Beira, udspringer nær ved den spanske
Grænse, paa Sierra de las Mesas, drejer mod
N. ved Sabugal og falder i Douros venstre Bred.
<i>M. V.</i>
</chapter>

<chapter name="Coahuila">
<b>Coahuila</b> [kåa'wila] ell. <sp>Cohahuila</sp>, Stat
i den nordligste Del af Meksiko, grænser mod
N. og NØ. til de Forenede Fristater
(Grænseflod: Rio Grande del Norte), mod Ø. til
Tamaulipas og Nuevo Leon, mod S. til San Louis
Potosi og Zacatecas, mod V. til Durango og
Chihuahua. C. er 165219 km<sup>2</sup>, altsaa en af
Meksikos største Stater, men temmelig tyndt
befolket, (1910) 362092 Indb. ell. 2,2 pr km<sup>2</sup>, mest
Mestizer og Indianere. C. er en for største
Delen ørkenagtig Højslette, gennemstrøget af
fl. Bjergkæder, især i den østlige og nordlige
Del, med Retning SØ.-NV. Landet sænker sig
mod Rio Grande, hvortil de fleste Floder løber.
Den vestlige Del af C. hører dog til den
afløbsløse Ørken Bolson de Mapimi, der ogsaa
strækker sig ind i Nabostaten Chihuahua; den er
opfyldt af Sandstrækninger, Saltsumpe og
lavvandede Søer og ansaas længe for at være
ganske ubeboelig; men i seneste Tid har Agerbrug
med kunstig Vanding fundet Indgang her,
navnlig ved Laguna de Parras, hvor rige Oaser er
fremblomstret. C. har et varmt Fastlandsklima; i
Hovedstaden Saltillo er Middeltemp. for Jan. 12,9°,
for Juli 23,9°. Regnen falder mest i Juli og Aug., ofte
som voldsomme Regnskyl, men er ganske
utilstrækkelig (i Saltillo 578 mm), ogsaa p. Gr. a.
den stærke Fordampning. Ved Hjælp af
kunstig Vanding dyrkes med stort Held Majs,
Bomuld, Sukkerrør og Vin i Oaserne, hvis
Omraader sikkert kunde udvides meget betydeligt.
Mineralrigdommen er stor, især Kul- og
Jernlejerne ved Monclova og San Filipe, samt Bly-,
Sølv- og Kobberminer i Sierra Mojada. 1900
beskæftigede Minerne 4000 Arbejdere og gav et
Udbytte af 8 Mill. Kr. Kvægavl var tidligere
den vigtigste Næringsvej og har endnu stor
Bet. I Slutn. af 19. Aarh. er C. blevet vel
forsynet med Jernbaner, der i høj Grad har
fremmet Minedriften og Bomuldsdyrkningen. - Den
første sp. Koloni i C. anlagdes 1586 ved
Saltillo, der nu er Hovedstaden og har (1910) 35414
Indb. C. var under sp. Herredømme Provinsen
Nueva Estremadura, og blev 1824, efter
Republikken Meksikos Oprettelse, Staten C., der
ogsaa omfattede det s. A. fraskilte Nuevo Leon
samt det 1835 løsrevne Texas.
<i>G. Ht.</i>
</chapter>

<chapter name="Coalbrookdale">
<b>Coalbrookdale</b> ['ko<sub>u</sub>£br<sub>u</sub>kde<sub>i</sub>£], se <sp>Madeley</sp>.</chapter>

<chapter name="Coalgate">
<b>Coalgate</b> ['ko<sub>u</sub>£ge<sub>i</sub>t], By i U. S. A., ligger i
Staten Oklahoma, men hørte tidligere til
Choctaw-Nationens Reservation i Indianerterritoriet.
(1910) 3255 Indb. Ved C. findes rige Kulminer.
<i>H. P. S.</i>
</chapter>

<chapter name="coal-measures">
<b>coal-measures</b> ['ko<sub>u</sub>£-'meзəz], en i
Nordengland anvendt Betegnelse for visse
Aflejringer af Skiferler og Sandstene med
mellemliggende Kullag, som hører til Stenkulformationen.
<i>J. P. R.</i>
</chapter>

<chapter name="Coalville">
<b>Coalville</b> ['ko<sub>u</sub>£vi£], By i England,
Leicestershire, ligger 8 km SØ. f. Ashby de la Zoueh, er
Jernbaneknudepunkt og Centrum for et
Kulminedistrikt og har (1911) 18548 Indb.,
Teglværker og Jernstøberier.
<i>G. Ht.</i>
</chapter>

<chapter name="Coanza">
<b>Coanza</b> [portug. 'kwãz<sub>ə</sub>], se <sp>Cuanza</sp>.</chapter>

<chapter name="Coast Range">
<b>Coast Range</b> ['ko<sub>u</sub>st-'re<sub>i</sub>ndз], »Kystkæden«,
en Længdekæde langs Kysten af det stille Ocean
i Nordamerika, strækker sig gennem
Kalifornien, Oregon og Washington fra Colorados
nedre Løb til Juan de Fuca-Stræde og finder
sin naturlige Fortsættelse mod S. i den
kaliforniske Halvøs Bjerge og mod N. i Bjergstrøgene
paa Vancouver o. a. Kystøer. Den mellemste
Del af Kæden hører til Kridtformationen, mod
N. og S. findes eocene Stenmasser, saa at hele
Kæden er af betydelig yngre Dannelse end den
indenfor liggende Nevada-Kæde. Vulkanske
Gennembrud har fundet Sted; men virksomme
Vulkaner findes ikke længere. Kystkæden
gennembrydes mod N. af Floden Columbia, i
Staten Kalifornien af Golden Gate, »den gyldne
Port«, og saaledes aabnes der Adgang til tvende
brede Længdedale; den nordlige strækker sig
mellem C. R. og Kaskade-Bjergene, udgør den
frugtbareste Del af Staten Oregon og vandes
