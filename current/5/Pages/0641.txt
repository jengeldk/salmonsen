<sp>Linien</sp>: 4 Kystforsvarsskibe paa c. 3500-
4000 t; 24 Torpedo- og Undervandsbaade paa
c. 200 t; 2 Mineskibe paa c. 500 t; Skibs- og
Fartøjsmateriel til Minespærringer m. m.

<sp>Reserven</sp>: 2 Krydsere paa c. 1500 t; ældre
Skibe og Fartøjer, som kan finde Anvendelse
ved Forsvaret af Kjøbenhavn og som
Reservemateriel.

<sp>Skibe, bestemte til særlige
Øjemed</sp>: Skoleskibe, Fiskeriinspektionsskibe,
Opmaalingsskibe m. m. I saa stor Udstrækning,
som foreneligt med praktiske Hensyn, skal det
under Linien og Reserven nævnte Materiel
anvendes til de særlige Hverv.

<sp>Det værnepligtige Mandskab</sp>. Af
det i <sp>Lægdsrullen</sp> staaende Mandskab, der
er udskrevet som dygtigt til Krigstjenesten med
Vedtegning K. I, indkaldes aarlig indtil 900 Mand
til Uddannelse ved Søværnet. Desuden indkaldes
aarlig indtil 120 Mand med Vedtegning K. II
og indtil 10 af de udskrevne Underlæger.
Mandskabet indkaldes i fl. Hold, overvejende i Apr.
og Oktbr. Tjenestetiden er normalt 6 à 7
Maaneder; ingen Værnepligtig kan under
Fredsforhold holdes længere til Tjeneste end eet Aar,
medmindre særlig Lovhjemmel skulde gives
derfor. Uddannelsen foregaar for Hovedmassens
Vedk. om Bord i de udrustede Skibe. Af det
indkaldte Mandskab udtages det fornødne Antal
Reserveunderofficerer, som faar en særlig
Uddannelse. Af det i Sørullen staaende Mandskab
indkaldes efter de i Værnepligtsloven givne
Regler saa mange, som behøves til Bemanding af
de Krigsskibe, der aarlig skal udrustes, ell.
til Tjeneste ved Søværnets andre Institutioner.
For Tjenestetidens Længde gælder samme
Regler som for det værnepligtige Mandskab af
Lægdsrullen. Af Sørullens Mandskab kan ogsaa
aarlig anvendes 30 Mand, der frivillig melder
sig til Tjeneste i 5 Maaneder. Saadan Tjeneste
regnes som et Togt. Naar Hjemsendelse finder
Sted, bliver, saa vidt det kan ske uden
Skade for Tjenesten, af det til samme Brug
indkaldte ell. bestemte Mandskab først de at
hjemsende, som har tjent længst. For det
Mandskab, der er indkaldt ell. bestemt til samme
Brug og har gjort Tjeneste i lige lang Tid,
bestemmes Ordensfølgen for Hjemsendelsen ved
Lodtrækning. Bytning af de udtrukne Numre er
tilladt.

<sp>Flaadens Rammer</sp>. 1)
<sp>Søofficerskorpset</sp>: 1 Viceadmiral, 2 Kontreadmiral,
16 Kommandører, 45 Kaptajner, 66
Premierløjtnanter, 14 Løjtnanter, et ubestemt Antal
Sekondløjtnanter, der kan være til Tjeneste ell.
hjemsendte. I overordnede Stillinger i
Ministeriet kan ansættes 1 Kommandør og 2
Kaptajner af Søofficerskorpset. En Kommandør
beordres til at forrette Tjeneste som Kongens
Jagtkaptajn; derhos beordres en Officer til i
Fredstid at forrette Adjutanttjeneste hos
Kongen. Kommandanten i Nyboder er en Officer af
Søofficerskorpset; dog kan denne Tjeneste
ogsaa overdrages en afskediget Officer.

2) <sp>Maskinkorpset</sp>: 1 Chef, Direktøren for
Skibsbygning og Maskinvæsen, 1
Marinestabsingeniør, Næstkommanderende, 5
Marineoveringeniører, 14 Marineingeniører af 1. Grad, 18
Marineingeniører af 2. Grad, 10 Maskinmestre (alle
Embedsmænd), et ubestemt Antal
Ingeniørassistenter, der kan være til Tjeneste ell.
hjemsendte, 23 Maskinister af 1. Klasse, 1. Grad, 42
Maskinister af 2. Grad, 58 Maskinister af 3.
Grad, et ubestemt Antal Maskinoverkonstabler,
ligestillede med Underofficerer af 2. Klasse, et
ubestemt Antal Maskinkonstabler, Menige. Af
Maskinoverkonstabler kan indtil 10 være til
stadig Tjeneste i Fredstid, medens Resten er
hjemsendt ell. til midlertidig Tjeneste. 20
Overfyrbødere, ligestillede med Underofficerer af 2.
Klasse, 107 Fyrbødere, Menige.

3) <sp>Artillerikorpset</sp> bestaar af: 1 Chef,
Officer i Søofficerskorpset, kan være Tøjmesteren,
1 Næstkommanderende, Officer i
Søofficerskorpset, 12 Underofficerer af 1. Klasse, 1. Grad, 32
Underofficerer af 1. Klasse, 2. Grad, 50
Underofficerer af 1. Klasse, 3. Grad, et ubestemt Antal
Konstabler, Underofficerer af 2. Klasse, et
ubestemt Antal Konstabler af 1. Klasse, Menige.
Af Overkonstabler af 1. Klasse kan tilsammen
65 være til stadig Tjeneste i Fredstid, medens
Resten er hjemsendt ell. til midlertidig
Tjeneste. 108 Konstabler af 2. og 3. Klasse, Menige,
1 Overgymnastiklærer, ligestillet med
Underofficerer af 1. Klasse, 1. Grad, 1 Stabshornblæser,
ligestillet med Underofficerer af 1. Klasse, 1.
Grad, 8 Overhornblæsere og Hornblæsere,
ligestillede med henh. Underofficerer af 1. Klasse
2. Grad og 3. Grad.

4) <sp>Matros- og Søminekorpset</sp>
bestaar af: 1 Chef og 3 Afdelingschefer, Officerer
i Søofficerskorpset, 13 Underofficerer af 1. Klasse,
1. Grad, 37 Underofficerer af 1. Klasse, 2. Grad,
60 Underofficerer af 1. Klasse, 3. Grad; et
ubestemt Antal Overmatroser, Underofficerer af 2.
Klasse, et ubestemt Antal Matroser af 1. Klasse,
Menige. Af Overmatroser og Matroser af 1.
Klasse kan tilsammen 38 være til stadig Tjeneste i
Fredstid, medens Resten er hjemsendt ell. til
midlertidig Tjeneste; 63 Matroser af 2. og 3.
Klasse og 27 Minematroser, Menige.
Minematroserne gør i Land Tjeneste ved Orlogsværftets
Minedepotafdeling.

5) <sp>Intendanturkorpset</sp> bestaar af: 1
Stabsintendant, Chef for Korpset, 2
Overintendanter, 8 Intendanter (alle Embedsmænd); et
ubestemt Antal Intendanturassistenter, der kan
være til Tjeneste ell. hjemsendte, 3
Underintendanter af 1. Klasse, 3 Underintendanter af 2.
Klasse og 3 Underintendanter af 3. Klasse, et
ubestemt Antal Intendanturoverkonstabler,
ligestillede med Underofficerer af 2. Klasse, et
ubestemt Antal Intendanturkonstabler, Menige. Af
Intendanturoverkonstabler og
Intendanturkonstabler kan tilsammen 6 være til stadig Tjeneste
i Fredstid, medens Resten er hjemsendt ell. til
midlertidig Tjeneste.

6) <sp>Lægekorpset</sp> bestaar af: 1 Stabslæge,
fungerende Generallæge for Søværnet, Chef for
Korpset, 1 Stabslæge, 3 Overlæger, 4 Korpslæger,
et ubestemt Antal Reservelæger, hvoraf saa
mange, som Forholdene kræver, kan være til
Tjeneste.

7) <sp>Auditørkorpset</sp> er fælles for
Søværnet og Hæren. Generalauditøren og 1 af
Auditørerne gør Tjeneste ved Søværnet.
