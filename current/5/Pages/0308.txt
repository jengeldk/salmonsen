halshugget paa Engelsborg (998). Hans Søn af
s. N. opkastede sig 1002 til Patricius i Rom og
indsatte fl. Skyggepaver; med de nærboende
Grever af Tusculum førte han langvarige
Fejder, men hævdede dog sin Stilling til sin Død
1012. Et andet ellers ukendt Medlem af Slægten,
<sp>Nicolaus C.</sp>, hyggede i Rom tæt ved Tiberen
et mærkeligt, endnu bevaret, Hus (<i>Casa di
Cola</i>).
<i>(M. M.). J. L.</i></chapter>

<chapter name=”Crescenzi, Peter”>
<b>Crescenzi</b> [kre'∫æntsi], <sp>Peter</sp> (<sp>Petrus de
Crescentiis</sp>), ital. Landøkonom, f. 1230 i
Bologna, d. smst. 1310. Han levede først som
Advokat i sin Fødeby; men politiske Uroligheder
tvang ham i Landflygtighed, han gennemrejste
Italien, studerede dets Landbrug og nedlagde
sine Erfaringer i Skriftet <i>Opus ruralium
commodorum libri XII</i>. Dette Værk er fortrinligt for
sin Tid, det har givet C. Navn af
Landøkonomiens Grundlægger i Europa, og det er oversat
paa fl. europ. Sprog; sidste Udgave er den af
Geszner foretagne (Leipzig 1735).
<i>H. H-l.</i></chapter>

<chapter name=”Crescimbeni, Giovanni Maria”>
<b>Crescimbeni</b> [kre∫im'beni], <sp>Giovanni
Maria</sp>, ital. Litteraturhistoriker, f. 9. Oktbr
1663 i Macerata, d. 7. Marts 1728 i Rom. Han
var først Jurist, men levede siden, det meste af
sin Levetid, som Skønaand i Rom, hvor han
1690 var med at stifte Arkadernes Akademi, som
hvis Præsident han virkede i mange Aar. Fra
1705 havde han forsk. gejstlige Embeder og
modtog Gunstbevisninger af fl. Paver. C., der
var meget anset i de daværende litterære og
videnskabelige Kredse og Medlem af et Utal af
Akademier, optraadte bl. a. som Digter, men har
især gjort sig bekendt ved sine
litteraturhistoriske Arbejder, særlig <i>Istoria della volgar</i> (ɔ:
den italienske) <i>poesia</i> med tilhørende
<i>Commentarii</i>, i alt 5 Bd (bedste Udg. 1730-31, Kvart).
Det er et for den Tid fortjenstfuldt Værk,
overordentlig flittig samlet, men ikke saa kritisk.
At C. har haft sin Opmærksomhed henvendt paa
den gl. provençalske Digtekunst og dennes Bet.
for Udviklingen af den ital., bør fremhæves.
Som Arkader udgav han 9 Bd Digte og 3 Bd
Prosaskrifter af Akademiets Medlemmer,
endvidere en Samling <i>Vite degli Arcadi illustri</i> i 5
Bd (1708 ff.).
<i>(E. G.). E. M-r.</i></chapter>

<chapter name=”Crescini, Vincenzo”>
<b>Crescini</b> [kre'∫ini], <sp>Vincenzo</sp>, ital. Filolog
og Litteraturhistoriker, f. i Padua 10. Aug. 1857
og er Prof. i romansk Filologi smst. Han har
udg. en Rk., til Dels mindre, Arbejder, hvoraf
kan nævnes: <i>Due studi riguardanti opere minori
del Boccaccio</i> (1882), <i>L'allegoria dell' Ameto</i>
(1886), <i>Contributo agli studi sul Boccaccio</i> (1887),
<i>Il cantare di Fiorio e Biancafiore</i> (1889), <i>Appunti
su Jaufré Rudel</i> (1890), <i>Per la questione delle
corti d'amore</i> (1891), <i>Per il testo critico della
Divina Commedia</i> (1891), <i>Per gli studi romanzi</i>
(1892), <i>Manualetto provenzale</i> (1892), <i>Torquato
Tasso</i> (1895), <i>Per Giovanni Prati</i> (1898). Som
det ses, behandler de mest den oldprovençalske
Litteratur og de italienske Trecentister.
<i>(E. G.). E. M-r.</i></chapter>

<chapter name=”Crespi, Daniele”>
<b>Crespi,</b> <sp>Daniele</sp>, ital. Maler, f. 1592 i det
Milanesiske, d. 1630 af Pest i Milano, lærte
Malerkunst under nedenn. G. B. C. og G. C.
Procaccini. Han var en hurtig arbejdende
Kunstner, der fik Lejlighed til at udsmykke mange
Kirker i Milano med Fresko- og Oliemalerier;
hans Helgener er ofte sjælfulde Skikkelser, hans
Kolorit kraftig, hans Kunst paavirket snart af
Tizian, snart af Murillo, Caracci'erne o. a. I
Passionskirken i Milano ses hans »Nedtagelsen fra
Korset« og dygtige Portrætter (i Fresko), i
Certosa di Garegnano Scener af den hellige Bruno's
Levned, hans sidste Arbejde. Brera-Samlingen i
Milano ejer en halv Snes Billeder af ham,
deriblandt »Christi Daab«, Hofmus. i Wien »Josef's
Drøm«, Prado-Mus. i Madrid »Maria ved
Christi Lig«.
<i>A. Hk.</i></chapter>

<chapter name=”Crespi, Giovanni Battista”>
<b>Crespi,</b> <sp>Giovanni Battista</sp>, kaldet
efter sin Fødeby (i Prov. Novara) <sp>il Cerano</sp>,
ital. Maler, Billedhugger og Arkitekt, f. 1557, d.
1633 i Milano. Han var en eklektisk Kunstner,
Elev af Procaccini'erne, uddannet i Venedig og
i Rom under Indflydelse af Caravaggio, men
fornemmelig sysselsat i Milano, hvor den alsidige
og litterært uddannede Kunstner fandt en
Beskytter i Kardinal F. Borromeo, og hvor han
malede adskillige, lidt maniererede, men
koloristisk virkningsfulde og friske Alterbilleder og
Fresker; særlig heldig var han i Fremstillingen
af Dyr. Bekendte Værker: »Maria del Rosario«
m. fl. i Brera i Milano, »Den hellige Augustin's
Daab« i S. Marco smst., »Forsamling af
Franciskanere« i Berlins Kaiser Friedrich Mus. m. v.
<i>A. Hk.</i></chapter>

<chapter name=”Crespi, Giuseppe Maria”>
<b>Crespi,</b> <sp>Giuseppe Maria</sp>, ital. Maler og
Raderer, kaldet <sp>lo Spagnuolo</sp> (efter sin
sp. Dragt og elegante Optræden), født 1665 i
Bologna, d. 1747 smst. Han var Elev bl. a. af
Canuti, senere af Cignani, og optog gennem
Rejser til Venedig, Parma, Modena etc. en Del
Elementer fra fremmede Mesteres Kunst. Hans
Værker, der saaledes slutter sig til Caracci'ernes
Eklekticisme, men ogsaa viser Indflydelse fra
Tidens naturalistiske Maleri, er livfulde og vel
komponerede, men ofte maniererte, flygtig
malede og daarlig konserverede, saa de mørke
Partier og de hvide Lys virker grelt; i øvrigt
benyttede C. meget <i>clair obscur</i>; han malede dels
Alterværker og religiøse Billeder, dels
mytologiske Fremstillinger og (ofte burleske og
kvikke) Genrescener. Uden for Italien finder man
Billeder af ham i Wiens Hofmuseum
(»Kentauren Chiron«), Münchens Pinakotek (»Nonne«),
Louvre, Dresdens Galeri m. fl. Hans to Sønner,
<sp>Antonio</sp> og <sp>Luigi</sp>, var ogsaa Malere.
<i>A. Hk.</i></chapter>

<chapter name=”Crêspo, Antonio Candido Gonçalves”>
<b>Crêspo</b> ['kre∫p<sub>u</sub>], <sp>Antonio Candido
Gonçalves</sp>, portug. Digter, f. 11. Marts 1846
i Rio de Janeiro, d. af Brystsyge i Lissabon 11. Juni
1883. Han har skrevet to smukke smaa
Digtsamlinger, <i>Miniaturas</i> (1870) og <i>Nocturnos</i> (1882)
og sammen med sin Hustru <i>Contos para os
nossos filhos</i> (1882). Hun, hvis Pigenavn var Maria
Amalia Vaz de Carvalho, har alene forfattet
<i>Uma primavera de mulher</i> (Digt i 4 Afsnit, 1867),
et Bd litterærhistoriske Studier med Titel
<i>Arabescos</i> (1880) og nogle pædagog. Breve <i>Cartas a
Luiza</i> (1886).
<i>(E. G.). Chr. H.</i></chapter>

<chapter name=”Cressent, Charles”>
<b>Cressent</b> [kræ'sã], <sp>Charles</sp>, fr.
Møbelkunstner og Billedhugger, f. i Amiens 1685, d. i
Paris 1768, var Hofebenist hos Regenten, Filip
af Orléans, og dyrkede som særlig Specialitet
Skabe med florentinske Steninkrustationer. Hans
Hovedværk er et Møntskab, der nu findes i
<i>Bibliothèque National</i>, Paris; hans Møbler med den
