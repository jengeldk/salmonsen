Hierarkiets og Despotismens Tjeneste, og den
misforstodes ofte syndigt af de Lærde. Ved alt dette
kom den, samtidig med at bringe den store
Rigdom, hyppig til at virke hemmende paa en
naturlig, sund, national Retsudvikling. Særlig
den tyske Retsvidenskab har endnu den Dag i
Dag langtfra frigjort sig fra Romerrettens
Tyranni.

Som alt sagt beror <i>C. j.</i>'s verdenshistoriske
Bet. derpaa, at den redder fra Undergang og
overleverer til Efterverdenen Essensen af den
rom. Retsudviklings Resultater. Kodifikationens
Historie er i øvrigt i Enkelthederne flg,:
Justinian, der kom paa Tronen 527, tog - rastløst
virksom og berømmelsessyg som han var -
straks fat paa den Opgave, som allerede
Theodosius II havde haft for Øje, uden dog at løse
den, nemlig at sammendrage samtlige
Retskilder i en overskuelig Skikkelse, under
Udskilning af, hvad der faktisk allerede var traadt
ud af Kraft. 13. Febr 528 nedsatte han en
Kommission paa 10 Medlemmer, hvoriblandt
Tribonian, med den Opgave at tilvejebringe en
ordnet Samling af de i Kraft værende
kejserlige Love (<i>constitutiones</i>), hvilken i sig skulde
optage de alt foreliggende Samlinger (<i>Codex
Gregorianus</i>, <i>Codex Hermogenianus</i> og <i>Codex
Theodosianus</i>, sidstnævnte fra 438), supplere
dem og føre dem videre, og samtidig fjerne alt
forældet, overflødigt og indbyrdes modstridende.
Denne <i>Codex Justitiarius</i> udkom allerede 7. Apr.
529 med Lovkraft fra 16. s. M.

Nu er det jo imidlertid saa, at selv de
vidtløftigste Love, overladte til sig selv, nødvendig
maa komme til kort over for de endeløse
Kombinationer og Konflikter, et stort Samfunds Liv
frembyder. Lovene maa derfor uafbrudt
suppleres af det praktiske Retsliv, idet dette,
støttet til jur. Lærdom og Skarpsindighed, fører
Lovenes Tanker videre gennem Fortolkning og
Analogiseren og udfylder de Huller, der
alligevel bliver tilbage, gennem Afvejen af de mange
forsk. retlige Hensyn, der ved hvert tvivlsomt
Spørgsmaal gør sig gældende. Et saadant
praktisk-videnskabeligt Arbejde af umaadeligt
Omfang og for en stor Del god Kvalitet var alt
udført i Romerrigets tidligere Perioder og da
særlig i den rom. Retsvidenskabs Guldalder,
Tiden fra Hadrian (117-38) til omkr. 250. At gøre
denne rige Skat, der som Følge af dens
uoverkommelige Omfang i Forbindelse med
Retsvidenskabens Forfald allerede for største Delen
henlaa ubenyttet, tilgængelig og frugtbringende,
blev den næste Opgave for Justinian's
Kodifikationsbestræbelser, hvad enten nu Ideen
dertil udgik fra denne selv ell., hvad der er
rimeligere, fra Tribonian. Ved en Frd. af 15. Decbr
530 (<i>De conceptione Digestorum</i>) overdroges det
Tribonian sammen med Medarbejdere, valgte af
ham selv, at udplukke af de foreliggende Skr,
der hidrørte fra saadanne Jurister, hvem
Kejserne havde givet Bemyndigelse til at meddele
Responsa om Retsspørgsmaal med bindende
Virkning for Dommerne (<i>jus respondendi</i>), alt, hvad
der endnu havde praktisk Bet. ell. særlig
retsbelærende Værdi. Tribonian valgte til
Medarbejdere en af Direktørerne for
Rigsadministrationen, 4 Professorer og 11 Advokater.
Kommissionen, der maa have arbejdet med betydelig
større Kraft, end moderne Kommissioner plejer
at gøre, og ogsaa har arbejdet under personligt
Pres fra Justinian's Side, tilendebragte sit
vidtløftige Arbejde i den utrolig korte Tid af 3 Aar.
Arbejdet offentliggjordes 16. Decbr 533 med
Lovkraft fra 30. s. M. under Titlen <i>Digesta</i> ɔ:
»ordnet Sammendrag,« (nemlig af den endnu
gældende Del af tidligere Juristers Skr). Værket
benævnes i øvrigt ogsaa <i>Pandectæ</i> (af παν, alt,
og δέχομαι, optager). Efter hvad der udtales i
den stortalende Forordning, hvorved
Digesterne publicerede, hidrører de i disse samlede
Brudstykker, hvis Antal er c. 9000, fra ikke
mindre end 2000 Bøger (ɔ: Papyrus-Ruller) med
3 Mill. Linier, hvilke igen skyldes 39 forsk. Forf.
Ved Kompilationen er disse 3 Mill. Linier
reducerede til omtr. 1/20. Forordningen lader det
regne med Ros over Tribonian; alligevel beror
Værdien af Digesterne langt mindre paa den
systematiske Ordning, der ved samme er
tilstræbt - idet denne kun alt for meget bærer
Hastværksarbejdets Præg og ofte indeholder
uheldige Omkalfatringer, urigtige Sammendrag
og Forkortelser og vildledende Gengivelser -
end paa Fortrinligheden af det Stof, hvormed
der er arbejdet. Der var i øvrigt overladt
Kommissionen den største Frihed i Retning af at
udskyde, sammendrage og om fornødent
omskrive det givne Stof, for at Resultatet kunde
fremtræde som et saa klart, sluttet og
fuldstændigt Hele som muligt. Til Gengæld viste
Justinian, samtidig med at give Kommissionens
Arbejde Lovkraft, en saadan Mangel paa jur.
Forstaaelse, at han glat væk forbød al Kritik,
Fortolken og Kommentereni af sit Værk, et Forbud,
der selvfølgelig ikke kunde overholdes.

Efter at Digesterne var udarbejdede, og før
de endnu var offentliggjorte, overdrog
Justinian til Tribonian og to Prof. at forfatte en
kortfattet Lærebog i det hele Retssystem,
væsentlig paa Grundlag af <i>Gaii Institutiones</i>.
Ogsaa dette Arbejde flød med forbavsende
Hurtighed fra Forf.'s Penne, saa hurtig, at det
kunde offentliggøres allerede 21. Novbr 533. Der
blev ligefrem tillagt denne Lærebog, der kaldes
<i>Institutiones</i> (<i>Justiniani</i>), Lovkraft, og den
traadte i Kraft samtidig med Digesterne. Under
Udarbejdelsen af Digesterne havde
Lovgivningsvirksomheden ikke hvilet; der var
tværtimod udstedt en Række ny og betydningsfulde
Forordninger, en Del ligefrem iflg.
Digest-Kommissionens Initiativ. For at faa disse
indsmeltede i den alt foreliggende <i>Codex</i> og samtidig
faa denne undergivet en fornyet kritisk
Bearbejdelse nedsattes en ny Kommission,
bestaaende af Tribonian, en Prof. og 3
Højesteretsadvokater. Den af disses Arbejde fremgaaede
ny Udg. af <i>Codex</i> blev 17. Decbr 534
offentliggjort under Navn af <i>Codex Justinianus
repetitæ prælectionis</i> med Lovkraft fra 25. s. M.

Denne sidste <i>Codex</i> i Forbindelse med
Institutionerne, Digesterne samt de efter denne
Kodifikation udstedte ny kejserlige
Forordninger (<i>Novellæ Constitutiones</i>) udgør tilsammen
den Lovsamling, som i alt Fald siden 12. Aarh.
gaar funder Navnet <i>C. j.</i> (undertiden med
Tilføjelsen <i>civilis</i> for at adskille den fra <i>C. j.</i>
