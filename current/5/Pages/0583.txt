Pengeomsætning og Forsikringsvirksomhed og Resten
hovedsagelig af alm. Varehandel) og af
Transport- og Trafikvirksomhed 164000 (heraf
Jernbane- og Sporvejspersonale 63000, Personale ved
Post-, Telegraf- og Telefonvæsen 30000, ved
Søtransport 43000 og ved alm. Landtransport
28000). Herefter følger Gruppen: Immateriel
Virksomhed (civile og milit. Embeds- og
Bestillingsmænd, liberale Erhverv m. v.) med
142000, Husgerningstyende (herunder
Husholdersker) med 128000, de, der lever af deres Midler
(egl. Kapitalister, Pensionister, Aftægtsfolk m.
v.), med 117000, offentlig Understøttede
(herunder Personer, der nyder
Alderdomsunderstøttelse), med 65000, Daglejere, Arbejdsmænd o. l.
(saadanne, der er beskæftigede med forsk.
Arbejde, Rengøringskoner m. v.) med 50000 og
endelig Personer, hvis Erhvervsforhold er
uoplyst, med 39000. Ser man bort fra disse sidste,
faas for 1911 og 1901 flg. procentvise Fordeling
af Befolkningen paa de forsk. Erhvervsgrupper:
<table>
<td><td>1911<td>1901
<td><td>pCt.<td>pCt.
<td>Immateriel Virksomhed<td r>5,1<td r>4,7
<td>Landbrug m. v., Fiskeri<td r>37,0<td r>39,0
<td>Haandværk og Industri<td r>28,3<td r>29,2
<td>Handel og Pengeomsætning<td r>11,1<td r>9,4
<td>Transport- og Trafikvirksomhed<td r>6,2<td r>5,4
<td>Husgerningstyende; Arbejdsmænd o. l.<td r>5,6<td r>5,8
<td>De, der lever af deres Midler<td r>4,3<td r>4,2
<td>Offentlig Understøttede<td r>2,4<td r>2,3
<td r>Tilsammen<td r>100,0<td r>100,0
</table>

Det væsentligste Resultat af de skete
Forskydninger er den voksende Bet. af Handel og
Pengeomsætning samt Transport- og
Trafikvirksomhed, medens Landbruget og for det sidste
Tiaars Vedk. i Modsætning til tidligere ogsaa
Haandværk og Industri er kommet til at veje
mindre end før. For samtlige her nævnte
Grupper var der Stigning fra 1901 til 1911, men
Tilvæksten var højst ulige; medens nemlig
Befolkningen som Helhed voksede med 12,6 %, steg
Handelsgruppen med 33 %, Transportgruppen
med 29 % og immateriel Virksomhed med 24
%, medens det for Haandværk og Industri kun
var 9 % og for Landbrugsgruppen endogsaa kun
6 1/2 %. Landbrugserhvervets forholdsvis
aftagende Bet. for vort Land har været virksom i
en lang Aarrække, men dog navnlig i den sidste
Menneskealder. 1834 levede omtr. 3/5 af
Befolkningen af Landbrug m. v., 1880 var det endnu
c. 1/2, men 1911 kun 37 %. Til Gengæld er
Industri og Handel m. v. kommet til at betyde
stadig mere; 1834 omfattede disse Erhverv
tilsammen ikke mere end 1/4 af Befolkningen,
1880 var det 1/3, men nu 2/5, ell. mere end
Landbruget. Denne Forskydning er ikke noget
for D. særegent, men er i Overensstemmelse
med den alm. Udviklingslinie inden for det
moderne Samfund; overalt gælder det, at
Landbrugets Bet. inden for Samfundshusholdningen
er aftagende, medens en stadig stigende Del er
beskæftiget med Handel og Industri. - Den her
foretagne Opgørelse vedrører hele
Befolkningen, saaledes at der under de enkelte
Erhvervsgrupper er medtaget ikke blot selve
Erhvervsudøverne, men ogsaa disses Hustruer, Børn o. a.
af dem økonomisk afhængige Personer. Til
Opnaaelse af et bedre Overblik over
Erhvervsforholdene lader der sig imidlertid opstille en
Deling mellem voksne Forsørgere (over 15 Aar),
saadanne, som kun delvis forsørger sig selv
(Halvforsørgere), og saadanne, som forsørges af
andre (herunder gifte Kvinder), medens den
første Gruppe atter lader sig spalte i saadanne,
som foruden at forsørge sig selv ogsaa forsørger
andre, og saadanne, som alene forsørger sig
selv (Selvforsørgere). For 1911 var
Befolkningens Fordeling i denne Henseende saaledes:
<table>
<td><td c>Mænd<td c>Kvinder<td c>Tils.
<td>Forsørgere af andre<td r>492561<td r>39779<td r>532340
<td>Selvforsørgere<td r>342420<td r>364165<td r>706585
<td>Voksne Forsørgere ialt<td r>834981<td r>403944<td r>1238925
<td>Halvforsørgere<td r>85649<td r>68032<td r>153681
<td>Helt forsørgede<td r>417270<td r>947200<td r>1364470
<td>Hele Befolkningen<td r>1337900<td r>1419176<td r>2757076
</table>

Forsørget af andre blev saaledes 1,36 Mill. ell.
Halvdelen af Befolkningen (31 % af Mandkøn
og 67 % af Kvinderne), medens Forsørgernes
Gruppe omfattede 1,24 Mill. ell. 45 % (62 %
af Mændene og 28 % af Kvinderne), Af de 1,24
Mill. Forsørgere havde dernæst de 706000 ell.
57 % (41 % af de mandlige, 90 % af de
kvindelige Forsørgere) kun sig selv at sørge for, og
der blev saaledes til at underholde de 1,36 Mill.
»helt forsørgede« tilbage kun 523000, og hver af
disse havde altsaa gennemsnitlig 2 1/2 at
underholde. - Af de 1,24 Mill. Forsørgere hørte
878000 ell. 7/10 til de 4 største Erhvervsgrupper,
og for disse lader der sig gennemføre en
Deling efter de Paagældendes Stilling i Erhvervet,
nemlig efter som de er selvstændige
Erhvervsdrivende (Hovedpersoner), Medhjælpere uden
at høre til den egl. Arbejderklasse
(Funktionærer) og egl. Arbejdere. For alle 4
Erhvervsgrupper under eet var 325000 ell. 37 %
Hovedpersoner, 79000 ell. 9 % var Funktionærer og
474000 eller 54 % egl. Arbejdere;
forholdsvis flest Hovedpersoner var der i
Landbruget (46 %), noget færre i Handels- og
Industrigruppen (henh. 35 og 31 %) men
færrest i Transportgruppen (8 %). Funktionærerne
var forholdsvis talrigst i Handelsgruppen (34
%), men var af rent underordnet Bet. i
Landbrugs- og Industrigruppen. <sp>(Litt.</sp>:
»Folkemængden i D. 1916« i Statistiske Meddelelser 4.
Rk., 51 Bd., 1. Hæfte; »Folketællingen i D. 1911«
i Statistisk Tabelværk, Litra A., 5. Rk. Nr 9 og
10; »Befolkningsforholdene i D. i 19. Aarh.«,
Statistisk Tabelværk, Litra A., 5. Rk. Nr 5).
<i>K. R.-H.</i>

<b>Statsforfatning og Statsforvaltning.</b>

A. <sp>Forfatning</sp>. I. <sp>Oversigt over
den nuv. Forfatnings Historie</sp>. Skønt
D. allerede i 16. Aarh. var et indskrænket
Kongedømme med en Rigsforsamling, kaldet
Rigsdagen, jfr Rigsdagen i Kbhvn 30. Oktbr 1536,
paa hvilken den kat. Kirkemagt afskaffedes,
bestaar der dog ingen hist. Kontinuitet mellem
denne Landets gl. Forfatning og den
nugældende. Som i saa mange andre Lande brød et
