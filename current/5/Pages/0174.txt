<chapter name="con afflizione">
<b>con afflizione</b> [-af.li'ts<sub>i</sub>one], se <sp>afflitto</sp>.
</chapter>

<chapter name="conamen">
<b>conamen</b> (lat.) benyttes i Lægevidenskaben i
Sammensætningen <i>c. suicidii</i>, Selvmordsforsøg
(ensbetydende med <i>tentamen suicidii</i>).
<i>Lp. M.</i>
</chapter>

<chapter name="con amore">
<b>con amore</b> (ital.), med Kærlighed, af
Hjertens Lyst.
</chapter>

<chapter name="conarium">
<b>conarium,</b> se <sp>Corpus pineale</sp>.
</chapter>

<chapter name="con bocca chiusa">
<b>con bocca chiusa</b> [kon-'bok.a-'t∫usa] (ital.),
»med lukket Mund«, en Betegnelse for Sang
uden Tekst og med lukket Mund, hvorved
Tonen faar en vis blæseinstrumentagtig Karakter;
kaldes ogsaa ofte Brumstemmer og forekommer
navnlig som Akkompagnement til en Solostemme
i Sange for Mandsstemmer.
<i>S. L.</i>
</chapter>

<chapter name="conc.">
<b>conc.,</b> Forkortelse af <i>concentrãtus</i>,
koncentreret, ell. <i>concisus</i> (s. d.).
</chapter>

<chapter name="conca">
<b>conca</b> [koŋka] (italiensk), Musling; <i>c. d'oro</i>
['-d-åro] (den gyldne Muslingeskal), Bugten ved
Palermo.
</chapter>

<chapter name="Concarneau">
<b>Concarneau</b> [kåkar'no], By i det vestlige
Frankrig, Dept Finistère, Arrond. Quimper, 22
km Ø. f. Quimper, er Station paa
Orléans-Banen, ligger ved Østsiden af Bugten La Forest
(ell. Fouesnant) og driver et betydeligt Fiskeri
(Sardiner, Makrel, Hummer) og Tilberedning af
Sardiner. (1911) 7263 Indb. Ved Havnen ligger
en Fiskeudrugningsanstalt, med hvilken der er
forbundet en zoologisk Station (Laboratorium
og Akvarium), som hører under <i>Collège de
France</i> i Paris.
<i>G. Ht.</i>
</chapter>

<chapter name="concedo">
<b>concedo</b> (lat.), »jeg indrømmer det«,
»indrømmet«.
</chapter>

<chapter name="Concèntus">
<b>Concèntus</b> (lat.), egl. <sp>Sammensang</sp>,
dernæst Overensstemmelsen mellem fl. Stemmer,
altsaa hvad vi kalder <sp>Harmoni</sp> ell.
<sp>Akkord</sp>. Endvidere betegnede C. enhver
flerstemmig Sats, for Sang ell. Instrumenter, og endelig
samtlige de, der udførte en saadan, altsaa Kor
ell. Orkester. - En særlig Bet. har C. i den
rom.-kat. Kirkesang, hvor det betegner den Del
af den gregorianske Kirkesangs Ritualsange,
som det samlede Kor havde at synge, altsaa
Hymner, Salmer, Responsorier, Halleluja etc.,
i Modsætning til <i>Accentus</i>, der omfatter
Kollekter, Epistler, Evangelier etc., m. a. O., det, som
Præsterne og de andre ved Altertjenesten
fungerende sang, ell. rettere sagt reciterede. Se i
øvrigt <sp>Messe</sp>.
<i>S. L.</i>
</chapter>

<chapter name="Concepción">
<b>Concepción</b> [kånsæp's<sub>j</sub>ån] (<sp>Conception</sp>),
hyppig forekommende Lokalnavn i det gl. sp.
Amerika, betyder »Undfangelse«. 1) By i Chile
ved den nordlige Bred af Floden Biobio med
(1910) 55554 Indb., renlige, brolagte Gader og
en Del smukke, lave Privathuse. Der er et
Raadhus, et nyt Teater, Banker, fl. Skoler og
Seminarier; Byen er tillige Bispesæde. Handelen er
livlig; men da store Skibe ikke kan gaa over
Barren ved Flodmundingen, maa C. bruge de
omliggende Smaabyer (Coronel, Lota,
Talcahuano) som Havnestæder. Jernbaner sætter C. i
Forbindelse saavel med disse som med den store
Længdebane. En kæmpemæssig Jernbanebro (1864
m lang) fører Togene over Biobio S. paa. C.'s
Eksport bestaar særlig i Kul. C. grundlagdes
1550 af Pedro de Valdivia, lidt nordligere, der,
hvor nu Flækken Penco ligger; 1554 og 1608
hærgedes den af Araukanerne, 1570, 1657 og 1751
af Jordskælv. Genopbygget 1754, hvor den nu
staar, ødelagde Jordskælv og Oversvømmelser
den paa ny 1835. Ved den nærliggende
Talcahuano-Bugt har Chile indrettet sig en
Krigshavn. 2) Den omgivende Provins, 3560 km<sup>2</sup>
med (1910) 225054 Indb., har Bet. som det eneste
Parti af Chile, hvor der indvindes Kul i større
Mængde, men er tillige et rigt Kornkammer.
Kullene forekommer særlig ved Havnestæderne
Coronel og Lota. 3) <sp>C. del Uruguay</sp> ell. C.,
By i Argentina (Prov. Entre-Rios), paa højre
Bred af Floden Uruguay. Ligger i en
agerdyrkende Egn og omgives i vid Udstrækning af
Tobaksmarker. Opgaaende Dampere, der stikker
over 6 m dybt, maa standse her. Jernbane mod
V. til Prov.'s Hovedstad Paraná.
Indbyggerantallet angives til c. 10000. 4) <sp>C. del Arauco</sp>,
d. s. s. Arauco. 5) C., Hovedstad i den
colombiske Prov. Garcia Rovira. 6) C., By i den
meksikanske Stat Chihuahua (med 4000 Indb.). -
Tvende Smaabyer, een i Nord- og een i
Syd-Bolivia, fører s. N.
<i>M. V.</i>
</chapter>

<chapter name="concepi">
<b>concepi</b> (lat.), jeg har forfattet det. At
underskrive sin c., at erklære sig for at have
affattet vedk. Skr., navnlig ved retslige
Dokumenter (se <sp>koncipere</sp>).
<i>K. B.</i>
</chapter>

<chapter name="conceptio">
<b>conceptio</b> (lat.), Undfangelse; <i>c.
immaculata</i>, (Marias) ubesmittede Undfangelse; <i>c.
immaculata beatæ Virginis</i>, Fest til Minde om
Maria's ubesmittede Undfangelse, se
<sp>Maria-Dage</sp>.
</chapter>

<chapter name="Conception">
<b>Conception</b> [k<sub>ə</sub>n'sep∫<sub>ə</sub>n], Lille Windwardø,
Ø i Bahama-Archipelaget, 60 km SV. f. San
Salvador, 7,2 km<sup>2</sup> stor.
<i>M. V.</i>
</chapter>

<chapter name="Conceptionbay">
<b>Conceptionbay</b> [k<sub>ə</sub>n'sep∫<sub>ə</sub>n-'be<sub>i</sub>], Indskæring
paa Nordkysten af Halvøen Avalon i det østlige
Newfoundland, med talrige Fiskerbyer og
Havnen Harbour-Grace.
<i>M. V.</i>
</chapter>

<chapter name="concertando">
<b>concertando</b> [-t∫er-] ell. <sp>concertáto</sp> [-t∫er-]
(ital.; fr. <i>concertant</i>), koncerterende, Betegnelse
for de Stemmer i et Musikstykke, der ikke alene
optræder ledsagende ell. akkompagnerende, men
som afvekslende med Hovedstemmen optræder
melodiførende og ligesom kappes (af lat.
<i>concertare</i>) med denne ell. med hinanden indbyrdes.
Derfor en Arie med <sp>koncerterende</sp> Violin,
Fløjte, Klarinet o. s. v., hvor disse Instrumenter
ikke blot optræder underordnet ell. ledsagende
Hovedstemmen, men delvis overtager dennes
Plads, ell. indtræder med en anden, selvstændig
- dog mindre fremtrædende - Melodi. (Se
ogsaa <sp>obligat</sp>).
<i>S. L.</i>
</chapter>

<chapter name="concertino">
<b>concertino</b> [-t∫er-] (ital.), Koncertstykke, en
mindre Koncert (se <sp>Koncert</sp>).
</chapter>

<chapter name="concerto">
<b>concerto</b> [kon't∫ærto], se <sp>Koncert</sp>.
</chapter>

<chapter name="concerts spirituels">
<b>concerts spirituels</b> [kå'sæ.r-spir't<sub>y</sub>æl] (fr.),
»gejstlige Koncerter«, kaldtes i 18. Aarh. de store
Koncerter, som afholdtes i Paris paa de
kirkelige Festdage, da Teatrene var lukkede. De
grundlagdes af Philidor (1725) og fandt Sted i
Schweizersalen i Tuilerierne 24 Gange om Aaret,
opr. kun med gejstlige Kompositioner, der dog
senere afvekslede med mere verdslige
Musikstykker. De havde, indtil Revolutionen 1791
bragte dem til at ophøre, en lgn. toneangivende
Bet. som de senere <i>concerts du conservatoire</i>.
1805 optoges de igen, dog under en noget anden
Form og kun indeholdende religiøs Musik, og
nutildags finder de kun Sted i den stille Uge.
