<chapter name="Corner, et Børsudtryk">
<b>Corner</b> ['kå.<sub>ə</sub>nə] (eng., egl. et <sp>Hjørne</sp>, en
<sp>Krog</sp>), et Børsudtryk, der ved
Terminsforretninger betegner den Tilstand, hvori Markedet
for en Vare kommer paa en Afviklingsdag, naar
Sælgerne ikke finder det til Opfyldelsen af deres
Salgsforpligtelser fornødne Kvantum Varer
disponibelt. Den paagældende Vares Pris vil da
pludselig stige til en alene ved dette Forhold
betinget svimlende Højde, og Sælgerne, der for
at kunne levere de forud til meget lavere Pris
solgte Partier maa betale denne Pris ell. endog
slet ikke kan præstere det solgte, vil lide
uhyre Tab. Markedet siges at være <i>cornered</i>.
Se <sp>Børs</sp> og <sp>Terminshandel</sp>.
<i>(C. V. S.). C. Th.</i></chapter>

<chapter name=”Corneto Tarquinia”>
<b>Corneto Tarquinia</b> [-'kwin<sub>i</sub>a], By i
Mellemitalien, Prov. Roma, ligger ved Marta 6 km fra
dens Udløb i det toskanske Hav. (1911) 6837
Indb. C. T. er Bispesæde og har en Domkirke
i romansk Stil fra 12. Aarh. med mange
Kunstværker fra Middelalderen samt fl.
middelalderlige Paladser. Byens Havn er <sp>Porto
Clementino</sp>. I Omegnen laa de gl. etruskiske
Stæder <sp>Tarquinii</sp>, <sp>Corioli</sp>, <sp>Vulci</sp> og
<sp>Graviscae</sp>, hvis Gravpladser efterhaanden
er genfundne i 19. Aarh.
<i>H. P. S.</i></chapter>

<chapter name=”Corniani, Giovanni Battista”>
<b>Corniani,</b> <sp>Giovanni Battista</sp>, Greve,
ital. Litteraturhistoriker, f. i Orzi Nuovi 1742, d.
1813. Medens han beklædte forsk.
Embedsstillinger, syslede han ivrig med Studiet af sit
Fædrelands Litt., og en Frugt heraf var <i>I secoli
della letteratura italiana dopo il suo
risorgimento, commentario ragionato</i> (9 Bd, 1804-13;
ny Udgave 1854-56), et for sin Tid fortjenstfuldt
Kompendium, der omfatter Tiden fra omtr. Aar
1000 til 1750 og er anlagt med den bekendte
store fr. <i>Histoire littéraire</i> som Mønster. Hvad
Grundighed angaar, har der været indvendt en
Del mod C.'s Arbejde, som i øvrigt er upartisk
og let læseligt. Det blev fortsat af Camillo Ugoni
til 1800 (ny Udg. 1817).
<i>(E. G.). E. M-r.</i></chapter>

<chapter name=”Cornice”>
<b>Cornice</b> [-'nit∫e], se <sp>Corniche, La</sp>.</chapter>

<chapter name=”Cornicelius, Georg”>
<b>Cornicelius,</b> <sp>Georg</sp>, tysk Maler, f. 28.
Aug. 1825 i Hanau, d. 9. Decbr 1898. Efter
grundige Studier hjemme og ude (Antwerpens
Akademi m. v.) malede C. Genre- og
Historiebilleder, der vandt ham Popularitet i Tyskland:
»Luther opslaar sine Theses« (Hamburgs
Kunsthalle), »Christus fristes« (Berlins Nationalgal.),
»Munke i Bøn« o. s. fr. (<sp>Litt</sp>.: <sp>K. Siebert</sp>,
»G. C. Sein Leben u. seine Werke« [Strassburg
1905]).
<i>A. Hk.</i></chapter>

<chapter name=”corniche”>
<b>corniche</b> [kår'ni∫] (fr., af gr. κορωνίς;, Krone),
Karnis, Kransgesims; i Schweizeralperne
betegner man ved c. en overhængende Snemasse.</chapter>

<chapter name=”Corniche, La”>
<b>Corniche, La</b> [la-kår'ni∫] (fr.; ital. <sp>Cornice</sp>),
den Vej, der fører langs med Rivieraen (s. d.)
mellem Søalperne og Havet fra Nizza til
Mentona, i videre Forstand lige til Genova, og som
paa Grund af sine landskabelige Skønheder er
en af Europas berømteste Veje. Her strakte sig
allerede en gl Romervej, der 1800 blev forbedret
af Napoleon I. Parallelt med den løber nu
Jernbanen.
<i>(C. A.). H. P. S.</i></chapter>

<chapter name=”Cornificius”>
<b>Cornificius,</b> rom. Retor, nævnes oftere hos
Quintilian som Forf. af retoriske Skr paa Latin.
P. Gr. a. Overensstemmelsen mellem nogle
Citater af C. hos Quintilian og nogle Steder i det
under Cicero's Navn overleverede Skr. <i>Rhetorica
ad Herennium</i> har man anset C. for at være
dettes Forf.; men nyere Underrøgelser har vist,
at denne Antagelse ikke er tilstrækkelig
begrundet. Se <sp>Rhetorica ad Herennium</sp>.
<i>A. B. D.</i></chapter>

<chapter name=”Cornigliano Ligure”>
<b>Cornigliano Ligure</b> [-'l<sub>i</sub>ano-], By i
Norditalien, Prov. Genova, ligger 5 km V. f. Genova,
ved Polceveras Udløb. (1911) 6000 og som
Kommune 14650 Indb. C. L. har talrige Villaer,
Fabrikker og Skibsbyggerier. I Palazzo Filippo
Durazzo findes store naturhistoriske Samlinger.
C. er egl. kun en Forstad til Genova.
<i>H. P. S.</i></chapter>

<chapter name=”Cornil, André Victor”>
<b>Cornil</b> [kår'nil], <sp>André Victor</sp>, fr. Læge,
f. 17. Juni 1837 i Cusset (Allier), d. i Menton 14.
Apr. 1908, studerede fra 1855 i Paris, blev <i>Dr.
med.</i> 1864, <i>Prof. agrégé</i> 1869 og Læge ved <i>Hôp.
de Lourcine</i> 1870. Han studerede særlig patol.
Anatomi og blev 1882 Prof. i dette Fag efter
Charcot. 1884 indvalgtes han i <i>Acad. de Méd.</i>
Hans Ven Gambetta gjordte ham til aktiv
Politiker, 1870 blev han Præfekt for Allier og senere
indtraadte han i Deputeretkamret, i hvilket han
var Ordfører for Loven om det offentlige
Sundhedsvæsen 1902. Sammen med Ranvier
oprettede han et histologisk Laboratorium, og i det
grundlagdes den nyere fr. Histologi. Sammen
med Ranvier udgav han sit Hovedværk: <i>Manuel
d'histologie pathohgique</i> (1869-76), der udkom
i mange senere Udgaver. Han har yderligere
offentliggjort Undersøgelser over
Svulstcellernes Deling, over Amyloidfarvningen og over
Bright's Sygdom. Først af alle paaviste han de
til Poliomyeliten svarende Forandringer i
Rygmarvens graa Substans. Større Arbejder over
den patol. Anatomi af Tuberkulosen, den
Sygdom, der dræbte ham, foreligger ogsaa fra hans
Haand. Bakteriologiske Emner behandlede han
sammen med Babès og Chantemesse (Svinenes
Pneumo-enteritis).
<i>J. S. J.</i></chapter>

<chapter name=”Cornill, Carl Heinrich”>
<b>Cornill</b> [kår'nil?], <sp>Carl Heinrich</sp>, tysk
reformert Teolog, f. 26. Apr. 1854 i Heidelberg,
habiliterede sig 1878 som Privatdocent i
Marburg og har senere virket i Königsberg, i
Breslau og nu i Halle, 1878-88 som
ekstraordinær og derefter som ordinær Prof. i gl.
testamentlig Videnskab. Hans mest bekendte Værk
er »Einleitung in das Alte Testament« (1891, 7.
Opl. 1914); desuden har han skrevet en
Fortolkning til Jeremia (1905), et populært lille
Skr.: »Der israelitische Prophetismus« (1894, 4.
Opl. 1903) m. m.
<i>H. M.</i></chapter>

<chapter name=”Cornimont”>
<b>Cornimont</b> [kårni'må], By i det fr. Dept
Vosges, 54 km ØSØ. f. Épinal, 500 m o. H., ved
Moselotte og ved Østbanen, har Industri i
Bomuld og Handel med Ost. (1911) 5607 Indb. I
Nærheden ligger den kommunale Skov C. (731 ha)
og Statsskoven C. (1083 ha), der mest bestaar
af Fyr og Eg.
<i>G. Ht.</i></chapter>

<chapter name=”Corning”>
<b>Corning</b> ['kå-<sub>ə</sub>n<sub>i</sub>ŋ], By i U. S. A., Stat New
York, ligger 121 km NV. f. Elmira ved Chemung
River. (1910) 13730 Indb. C. er Jernvejscentrum
og har Kulgruber, Glasfabrik og
Tømmerhandel.
<i>H. P. S.</i></chapter>

<chapter name=”Cornish heights”>
<b>Cornish heights</b> ['kå.<sub>ə</sub>n<sub>i</sub>∫-'ha^iz], Bjergkæde
af Granit paa den eng. Halvø Cornwall. Det
højeste Punkt, Brown Willy, naar 419 m o. H.
<i>G. Ht.</i></chapter>

<chapter name=”Cornisk Kedel”>
<b>Cornisk Kedel,</b> se <sp>Dampkedel</sp>.</chapter>


