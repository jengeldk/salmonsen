1813 Chef for Hærens Ingeniørkorps. Han deltog
1815 i Kampen mod Østerrigerne, men beholdt
dog sine Stillinger under Kong Ferdinand I.
1820 blev C. Statholder paa Sicilien og
undertrykte dets Løsrivelsesforsøg, var siden en kort
Tid Krigsminister; men efter Reaktionens Sejr
1821 blev han som en af det konstitutionelle
Partis Førere ført som Statsfange til Brünn i
Mähren og sad her i 3 Maaneder. Efter
Løsladelsen bosatte han sig i Firenze, hvor han
skrev sit berømte Værk: <i>Storia del reame di
Napoli dal 1734 sino al 1825</i>, udg. 1834 i 2 Bd
og siden fl. Gange (1878 med Anmærkninger af
Ulloa). 1861 udkom C.'s mindre Skr i 2 Bd.
G. Capponi beskrev 1849 hans Levned.
<i>E. E.</i></chapter>

<chapter name=”Colley”>
<b>Colley</b> ['kå£<sub>i</sub>], skotsk Hyrdehund. Der
finden en langhaaret og en korthaaret Varietet.
Se <sp>Hunde</sp>.</chapter>

<chapter name=”Colli”>
<b>Colli,</b> se <sp>Collo</sp>.</chapter>

<chapter name=”Colliculus seminalis”>
<b>Colliculus seminalis,</b> se
<sp>Blærehalskirtel</sp>.</chapter>

<chapter name=”Collier”>
<b>Collier</b> [kå'l<sub>i</sub>e] (fr.), Halsbaand, Halssmykke.</chapter>

<chapter name=”Collier, Jeremy”>
<b>Collier</b> ['kå£<sub>i</sub>ə], <sp>Jeremy</sp>, lærd eng. Gejstlig
(1650-1726). C. blev fl. Gange arrresteret p.
Gr. a. politiske og religiøse Meninger og blev
1696 erklæret fredløs. 1698 udgav han <i>A Short
View of the Immorality and Profaneness of the
English Stage</i>, et haardt, men ikke ufortjent
Angreb paa det daværende eng. Teater; Dryden
erkendte delvis Sandheden i C.'s Angreb og
tav, medens Congreve, Vanbrugh o. a. gav
Svar paa Tiltale, og der opstod en mangeaarig
Strid, som bidrog betydelig til at hæve den
eng. Skueplads i moralsk Henseende. Af C.'s
andre Værker kan nævnes: <i>An Ecclesiastical
History of Great Britain</i> (2 Bd, 1714).
<i>(C. K.). I. O.</i></chapter>

<chapter name=”Collier, John Payne”>
<b>Collier</b> ['kå£<sub>i</sub>ə], <sp>John Payne</sp>, engelsk
Litterærhistoriker og Shakespeare-Kritiker (1789
-1883). Allerede fra Drengeaarene var han
fortrolig med de Elisabethanske Digtere, som han
først behandlede i <i>The Poetical Decameron</i> (2
Bd, 1820). 1825-27 besørgede han en ny Udg,
af <i>Dodsley's Old Plays</i> i 12 Bd med 6 hidtil
utrykte Dramer. hvortil han 1833 føjede 5
andre; 1828 udgav han Teksten til <i>Punch and
Judy</i> med en fortrinlig Indledning. Hans
Hovedværk <i>History of English Dramatic Poetry and
Annals of the Stage</i> (3 Bd, 1831; 2. Udg. 1879),
der er af den største Bet. for Studiet af det
eng. Drama, fulgtes af en lang Række Arbejder
vedrørende ældre eng. dram. Litt. og dertil
knyttede Værker, af hvilke kan nævnes:
Shakespeare's Værker (8 Bd, 1842-44), <i>Shakespeare's
Library</i> (2 Bd, 1843), der meddeler de Kilder,
hvorfra Skuespillene er hentede, <i>Diary of
Henslowe</i> (1845) og <i>Memoirs of Actors in the Plays
of Shakespeare</i> (1846); <i>The Dramatic Works of
Th. Heywood</i> (1850-51), <i>Five Old Plays</i> (1851),
<i>Notes and Emendations to the Plays of
Shakespeare</i> (1852; 2. Udg. 1853) og en derpaa
grundet ny Udg. af Shakespeare (1853). De sidste to
Værker vakte en litterær Strid, der blev
skæbnesvanger for C., da det viste sig, at hans
<i>Notes and Emendations</i> hvilede paa Falsknerier,
udførte i et Eksemplar af den 2. Folioudgave
af Shakespeare's Værker, der ved Køb var
kommet i hans Besiddelse. Ogsaa andre af hans
Arbejder (især Teaterdirektørerne Henslowe's og
Alleyn's Dagbøger) maa af lgn. Grund benyttes
med største Varsomhed. Falsknerierne findes
omtalte i Sidney Lee's <i>Life of Shakespeare</i>
(Appendix).
<i>(C. K.). I. O.</i></chapter>

<chapter name=”Collier-Bugten”>
<b>Collier-Bugten</b> [kå£<sub>i</sub>ə-] skærer sig fra det
ind. Ocean ind i den nordlige Del af
Vestaustralien. Den indeholder talrige Smaaøer, og
dens Østkyst er stejl og bjergfuld, medens der
ved dens Sydende V. f. Kong
Leopolds-Bjergene findes godt Græsland.
<i>M. V.</i></chapter>

<chapter name=”Collignon, Léon Maxime”>
<b>Collignon</b> [kåli'n<sub>j</sub>å], <sp>Léon Maxime</sp>, fr.
Arkæolog og Kunsthistoriker, f. 9. Novbr 1849 i
Verdun, uddannede sig i Metz og Paris; 1873
-76 Medlem af <i>École française</i> i Athen; 1879
Prof. i Bordeaux i klassiske Antikviteter, 1883
modtog han en ny oprettet Lærestol i klassisk
Arkæologi, men kom s. A. til Sorbonne i Paris.
C. er en fremragende og frugtbar Forf. over
Emner fra den klassiske Arkæologi, især med
Betoning af den kunstneriske Side. Foruden en
stor Mængde Tidsskriftafhandlinger foreligger
fra hans Haand: <i>Mission archéol. en Asie
mineure</i> (1877); <i>Manuel d'archéologie</i> (1881, tysk
Udg. 1893); <i>Phidias</i> (1881) o. a. Monografier;
sammen med <sp>Rayet</sp>: <i>Histoire de la céramique
grecque</i> (1888); <i>Lysippe, étude critique</i> (1904);
<i>L'archéologie grecque</i> (1908). Hovedarbejder er:
<i>Histoire de la sculpture grecque</i>, 2 store Bd,
1892-97; <i>Les vases peints du Musée national
d'Athènes</i> (1902-06, med Tavler), <i>Les statues
funéraires de l'art grec</i> (1911). <i>Medlem af
Académie des inscr.</i>
<i>H. A. K.</i></chapter>

<chapter name=”Collin, gammel Slægt”>
<b>Collin,</b> gammel Slægt, hvis Stamfader <sp>Niels
Baltzersen</sp> (d. 1659) var Præst i Aastrup
og Starup i Ribe, Stift. Hans Sønnesøns Søn,
<sp>Jonas Baltzersen C.</sp> (1705-70), der antog
Navnet efter Byen Kolding, hvor Familien
havde boet, kom til Kbhvn, blev Kancelliraad og
kgl. Lotteriinspektør og var en velstaaende
Mand, der drev Vekselhandel og var
Parthaver i forsk. Fabriksforetagender. Sønnen,
Lotteriinspektør <sp>Niels C.</sp> (1736-97), var
Fader til Finansdeputeret, Gehejmekonferensraad
<sp>Jonas C.</sp> (s. d.), der havde 3 Sønner:
Registrator, Kammerassessor, <i>cand. jur.</i> <sp>Michael
Gottlieb Birckner C.</sp> (1806-85) -
Fader til Dramaturgen, Prof. <sp>Edgar C.</sp> (s. d.) og
Farfader til Skuespillerinden <sp>Jonna
Neiiendam</sp> (s. d.) - den litterære Samler,
Departementschef, Etatsraad: <sp>Edvard C.</sp> (s. d.) -
Fader til Zoologen <sp>Jonas Sigismund C.</sp>
(s. d.) - og Teaterlæge, Prof. <sp>Theodor C.</sp>
(1815-1902).

<sp>Den C.'ske Gaard</sp>, der kaldtes saaledes
efter denne Slægt, og som laa paa den Grund,
der nu indtages af Ejendommen Bredgade Nr 4
og Strandstræde Nr 3 i Kbhvn, blev i Midten af
17. Aarh. bygget af Tolderen Johan Esmit, der
havde været Konsul i Spanien. Den tjente efter
Traditionen som Sommerbolig for den sp.
Gesandt, Grev de Rebolledo, hvis Vaaben endnu
findes indemuret i nævnte Ejendoms Gaard.
Den flg. Ejer var Generalløjtnanten Jørgen
Bjelke. Senere - 1743 - købte ovenn.
Kancelliraad J. B. C. Gaarden, i hvilken Urte- og
Isenkræmmerlavet havde Lokale 1744-51, den
var navnlig i Sønnesønnens, Gehejmeraadens,

