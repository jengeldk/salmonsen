hvad der har medført, at det blev det første,
man forsøgte at fremstille syntetisk. Syntesen
udførtes af Ladenburg 1886.
<i>R. K.</i>
</chapter>

<chapter name="Conil">
<b>Conil,</b> By i det sydlige Spanien, Prov. Cadiz,
ligger ved Kysten af Atlanterhavet, 15 km V. f.
Cap Trafalgar. (1900) 5580 Indb. C. har en
Havn, hvorfra drives Fiskeri. I Nærheden har
der tidligere været Svovlgruber.
<i>H. P. S.</i>
</chapter>

<chapter name="con impeto">
<b>con impeto,</b> se <sp>con</sp>.</chapter>

<chapter name="Coninck, Malere">
<b>Coninck</b> ['ko.n<sub>e</sub>ŋk], Malere, se <sp>Koninck</sp>.</chapter>

<chapter name="Coninck, de, Adelsslægt">
<b>Coninck, de</b> ['ko.n<sub>e</sub>ŋk], en ældgammel, fra
Brabant stammende Adelsslægt, der kan følges
tilbage til 13. Aarh.; dens oprindelige Navn var
<sp>Steenweghe</sp>. <sp>François de C.</sp> (1621-62)
antog den reformerte Trosbekendelse og bosatte
sig i Rouen. Hans Sønnesøn <sp>Jean de C.</sp> (1692
-1774), der tjente en betydelig Formue som
Købmand i Batavia, blev Fader til den til
Danmark indvandrede Storkøbmand <sp>Frédéric de
C.</sp> (s. d.), Slægtens betydeligste Mand, hvis Navn
uløseligt er knyttet til vor Handels Guldalder
og til Dronninggaard ved Furesøen. Sidstnævnte
var bl. a. Fader til Grosserer, Konsul <sp>Louis
Charles Frédéric de C.</sp> til
Dronninggaard (1779-1852), der, efter Handelshuset de
C. & Ko.'s Fallit i 1821, drog til Frankrig, hvor
hans Efterslægt endnu blomstrer, til Grosserer,
senere Kæmmerer ved Øresundstolden <sp>Jean
de C.</sp> (1781-1847), hvis Søn var Politikeren
<sp>Adolphe Louis Charles de C.</sp> (s. d.),
og til Kommandørkaptajn <sp>Louis de C.</sp> (s. d.).
Efter at ovennævnte F. de C. havde opnaaet den
mægtige Stilling her i Landet, indkaldte han
fl. af sine Slægtninge hertil, saaledes Broderen
<sp>Jean de C.</sp> (1744-1807), der blev Associé først
i Handelshuset de C. & Reiersen, senere i
Handelshuset de C. & Ko., og som udnævntes til
kejserlig russ. Agent. Dennes Søn, Grosserer,
Konsul <sp>Pierre de C.</sp> (1790-1842), Indehaver
af Handelshuset Peter de C. & Co., blev Fader
til Oversætteren, Departementssekretær
<sp>William Frédéric de C.</sp> (s. d.), Grosserer,
Etatsraad <sp>Charles Edouard de C.</sp> og den
sidste Bærer af Navnet her i Landet,
Kommandør <sp>Valdemar de C.</sp> (1828-1915). Slægten
har til en Tid spillet en meget betydelig Rolle,
ikke mindst inden for den reformerte Menighed
i Kbhvn. (<sp>Litt</sp>.: <sp>Paul Hennings</sp>,
»Familien de C.«, i Personalhist. Saml. I, S. 73 ff.).
<i>P. B. G.</i>
</chapter>

<chapter name="Coninck, Adolphe Louis Charles de">
<b>Coninck</b> ['ko.n<sub>e</sub>ŋk], <sp>Adolphe Louis
Charles de</sp>, dansk Embedsmand og
Politiker, f. i Kbhvn 3. Juni 1814, d. 27. Jan. 1872. Han
blev <i>Cand. jur.</i> 1836 og betraadte derefter den
jur. Embedsvej. 1848-55 var han Rigsdagens
Bureauchef, derefter Chef for Landsover- samt
Hof- og Stadsrettens Justitskontor. Han var en
politisk livlig interesseret Mand, som fra sin
Ungdom af varmt sluttede sig til det
nationalliberale Parti. Under sin Virksomhed ved
Rigsdagen vandt han en betydelig politisk
Kundskab, som han frugtbar gjorde gennem talrige,
mest anonyme Artikler i »Dagbladet«. Han
nærede en afgjort Uvillie mod Bondevennerne og
blev, ved at iagttage disses stigende Indflydelse,
en Modstander af selve den alm. Valgret, paa
hvilken hint Partis Magt beroede. 1860 skrev
han i »Dagbladet« en Rk. »politiske Breve«, i
hvilke denne hans politiske Anskuelse fik sit
skarpeste Udtryk, og som formede sig til en
fuldstændig Filippika mod Bondevennerne,
hvilken gjorde et ret betydeligt Indtryk paa
Datidens Miiddelstandskredse i By og paa Land.
Talrige Tilslutningsadresser indløb til ham fra alle
Landsdele, og det relative Nederlag,
Bondevennerne led ved de paafølgende Valg 1861, sættes
ikke uden Grund i Forbindelse med den C.'ske
Kampagne. I sine senere Aar helligede han sig
navnlig æstetiske Interesser.
<i>N. N.</i>
</chapter>

<chapter name="Coninck, Frédéric de">
<b>Coninck</b> [ko.n<sub>e</sub>ŋk], <sp>Frédéric de</sp>, dansk
Handelsmand, f. i Haag 5. Decbr 1740, d. paa
Dronninggaard 4. Septbr 1811. Kom 1763 til
Kbhvn, hvor han 1765 vandt Borgerskab som
Grosserer og efterhaanden spillede en betydelig
Rolle. Han var saaledes Direktør for
Generalmagasinets Kontor og 1772-76 for
dansk-asiatisk Kompagni, var Medindehaver af
Handelshuset de C. & Reiersen, hvilket ejede 64 Skibe,
fra 1778, indtil han 1790 stiftede Handelshuset
de C. & Comp., beklædte endelig Stillingen som
Ældste ved fr. reformert Kirke og var
Medstifter af Grosserersocietetet. 1783 udnævntes han
til virkelig Etatsraad. Ved fl. Lejligheder viste
han sig som sit ny Fædrelands trofaste Søn, han
var Staten behjælpelig med at negotiere et
større Laan i Udlandet, bidrog bl. a. efter
Christiansborgs Brand 1794 med 30000 Rdlr til
Slottets Genopførelse, ligesom han oprettede meget
store Legater. I Kbhvn ejede han det nuv.
Moltke'ske Palæ, Dronninggaard ved Furesøen
købte han 1782, byggede det senere saakaldte
Næsseslot og anlagde et udstrakt Parkanlæg,
smykket med Monumenter. Under
Englændernes Angreb paa Kbhvn 1807 tilbød han sammen
med nogle andre ansete Mænd at overtage
Proviantleverancen til den fjendtlige Styrke for at
skaane Egnen for Udplyndring, han blev
anklaget for Landsforræderi, men frifandtes 1809
af Højesteret. Kort efter afslog han at
modtage Storkorset. Bl. de Mænd, der skabte den
danske Handels Empire, indtager han en
fremtrædende Plads.
<i>P. B. G.</i>
</chapter>

<chapter name="Coninck, Louis de">
<b>Coninck</b> ['ko.n<sub>ə</sub>ŋk], <sp>Louis de</sp>, dansk
Søofficer, ovenn. F. C.'s Søn, f. 24. Febr 1788, d.
28. Jan. 1840. C. udnævntes 1804 til Officer,
1807 deltog han som Chef for et lille
Orlogsfartøj i Erobringen af den engelske Orlogsbrig
<i>The Tickler</i>. 1835 var han Chef for Fregatten
»Bellona« i Middelhavet, hvorfra han hjemførte
en Del af Thorvaldsens Arbejder. 1838
avancerede han til Kommandør-Kaptajn. C. var
1827-40 Udgiver af »Arkiv for Søvæsen«, 1835
fik han det kongelige danske Videnskabernes
Selskabs Guldmedaille for en Afh. over det af
ham opfundne Klinometer, der indførtes i fl.
Mariner. Han ejede en Tid lang Dalsgaard ved
Furesøen.
<i>C. W.-S.</i>
</chapter>

<chapter name="Coninck, William Frédéric de">
<b>Coninck</b> ['ko.n<sub>ə</sub>ŋk], <sp>William Frédéric de</sp>,
dansk Oversætter, f. 9. Marts 1822, d. 8. Oktbr
1906, var 1849-89 knyttet til Udenrigsministeriet
i Kbhvn og har gjort sig fortjent ved at
oversætte Pascal's »Tanker« (3. Udg. 1883),
»Provinsialbreve« (1876) og »Breve, Afhandlinger og
Samtaler« (1868) samt nyere fr. religiøs Litt.
(Vinet, A. Monod, Naville).
<i>H. O.</i>
</chapter>

