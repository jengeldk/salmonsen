af idealistisk Sindsretning. 1879-92 var han
Medlem af Folketinget (Sorø Amts 3. Valgkreds).
<i>Cl. W.</i></chapter>

<chapter name="Dahl, Frederik Peter Jacob">
<b>Dahl,</b> <sp>Frederik Peter Jacob</sp>, dansk
Sprogforsker, f. i Slangerup 5. Aug. 1788, d. 16.
Jan. 1864. Han blev Student 1804, teol. Kandidat
1812, var 1816-17 konstitueret Docent i Filosofi
ved Kria Univ., 1818-40 Overlærer ved Frederiksborg
lærde Skole, hvorefter han levede som
Privatmand i Kbhvn. D. var en kundskabsrig
og alsidig dannet Mand (1813 var han Medstifter
af det bekendte lat. Disputereselskab »Lyceum«;
et Par Sange af ham., f. Eks. »Christian den Fjerdes
Minde«, er endnu ret vel kendte); som Lærer
roses han af J. N. Madvig for sin »vækkende
og befrugtende« Undervisning i Dansk. Af hans
Værker kan, foruden Bidrag til Videnskabernes
Selskabs Ordbog og Molbech's Ordbøger (Molbech
kalder D. »den eneste Levende, af hvem
jeg har kunnet lære noget i dansk Grammatik«)
samt ny Udgaver af Meyer's Fremmedordbog
(1852 og 1863) og P. E. Müller's »Dansk Synonymik«
(1853), navnlig fremhæves de fortjenstfulde
Sprogskrifter: »Dansk Retskrivningslære« (1823)
og det ufuldendte Værk »Om Toneholdet i det
danske Sprog« (1836) (begge udg. paa ny 1891)
og »Til Belysning af Kritikken over »Ludv. Holberg's
Comedier«, udgivne for det Holbergske
Samfund« (1844).
<i>V. D.</i></chapter>

<chapter name="Dahl, Gustav Adolf">
<b>Dahl,</b> <sp>Gustav Adolf</sp>, norsk Forf., f. 17.
Jan. 1855, d. 19. Aug. 1887, blev Student 1873
og debuterede i »Nyt norsk Tidsskr.« 1878 med
nogle »Farveskizzer«, som viste Talent. D.'s
Skuespil »Eva« blev Aaret efter opført paa Christiania
Theater, som senere opførte Enakteren
»Ungt Blod«. Hans øvrige Forfatterskab indskrænkede
sig til en Del gode og lovende Noveller
i »Nyt Tidsskrift«.
<i>E. S-n.</i></chapter>

<chapter name="Dahl, Hans">
<b>Dahl,</b> <sp>Hans</sp>, norsk Maler, f. 19. Febr 1849
i Hardanger. Han uddannede sig først til Officer,
blev Løjtnant 1871, men følte sig snart saa
stærkt draget til Malerkunsten, at han efter
ganske kort Tjenestegøren i Armeen søgte Permission
og drog til Karlsruhe for at søge Gude's
Vejledning. Foruden Gude havde han her ogsaa
Riefstahl til Lærer. Da han mente sig tilstrækkelig
sikker paa sine kunstneriske Evner, tog
han 1873 Afsked fra Armeen og rejste til Düsseldorf,
hvor han malede i den af Edw. v. Gebhardt
ledede Malerklasse, senere ogsaa hos W.
Sohn. I Düsseldorf boede han uafbrudt lige til
1888, fra hvilket Aar han tog Ophold i Berlin,
Omtr. hver Sommer har han dog tilbragt i
Norge. D.'s Malerier er for det meste Genrebilleder
i Landskabsomgivelser og nyder megen
Popularitet, uden at de kan siges at have nogen
dybere Opfattelse i malerisk Henseende. Af de
gennem Illustrationer mere kendte kan nævnes:
»For sent« og »Bag Sejlet«, begge i den tyske
Kejsers Besiddelse, »Kvindelig Tiltrækningskraft«
m. fl.
<i>(Fr. O.). E. L-w.</i></chapter>

<chapter name="Dahl, Holger Adolf Emil">
<b>Dahl,</b> <sp>Holger Adolf Emil</sp>, dansk Musiker,
f. 13. Juni 1850 i Kbhvn, d. smst. 30. Marts
1916. Han modtog sin første Undervisning af
sin Fader, Hofpianist <sp>Peter Waldemar
Emil D.</sp> (1823-72), og studerede 1867 ved
Konservatoriet med Klaver som Hovedfag. Det
er navnlig i Egenskab af dygtig Akkompagnatør,
han skaffede sig en Position, medens han i øvrigt
tillige virkede som Orkestermusiker (Violin,
Viola og Harpe). Af Kompositioner har han udg.
fl. Klaverstykker og enkelte Sange.
<i>A. H.</i></chapter>

<chapter name="Dahl, Johan Christian Clausen">
<b>Dahl,</b> <sp>Johan Christian Clausen</sp>,
norsk Landskabsmaler, f. i Bergen 24. Febr
1788, d. i Dresden 14. Oktbr 1857. Hans Forældre
var Bondefolk, som var flyttede til Bergen fra Eivindvik i Sogn.
Deres knappe Kaar tillod ikke, at der kostedes
noget særligt paa Børnenes Uddannelse. Nogen Undervisning
fik D. dog hos en gl Klokker ved Domkirken i Bergen, Kierumgaard,
hos hvem han boede, og som skaffede ham
lidt Tegneundervisning hos en sv. Tegnelærer Porath.
Senere kom han i Malerlære hos
Dekorationsmaler J. G. Müller, som benyttede sig
af sin opvakte Elevs gode Anlæg til Udførelsen
af forskellige finere Arbejder. Saaledes har han
i denne Tid malet adskillige saakaldte »Dørstykker«
med Landskaber og Figurer, dekoreret
Rullegardiner o. l. Hos Müller havde han det
ikke synderlig godt, men han har vel her alligevel
faaet nogen Vejledning i Perspektiv og Tegning.
Da Læretiden var endt 1809, arbejdede
han en kortere Tid hos sin Mester som Svend og
senere i en friere Stilling ved et andet Værksted.
Han begyndte nu at male Landskaber,
Blomster, Dyr o. l. og Portrætter. Disse vakte
Opmærksomhed, og da han ved en festlig Lejlighed
havde malet nogle Transparenter for Selskabet
»Vennekredsen«, begyndte kunstinteresserede
Mænd at tænke paa at faa udviklet D.'s
utvivlsomme Anlæg. Den bekendte Overlærer
og varme Kunstven Lyder Sagen udsendte en
Opfordring til at skaffe de fornødne Midler til
Veje, og 1811 kunde D., forsynet med en Sum
Penge og gode Anbefalinger, rejse til Kbhvn,
hvor han straks kom ind paa Akademiet. D.'s
modtagelige Sind og rige Evner udvikledes her
ved flittigt Studium i de derværende Samlinger
og i fri Natur ved Rejser i Omegnen. Af den
gl. Kunst var det især de hollandske Landskabsmalere,
der tiltalte og paavirkede ham. Ved
Akademiet udstillede han allerede saa tidlig som
1812, og i de flg. Aar havde han fl. Arbejder,
til Dels med norske Motiver, som vakte Opmærksomhed
og blev solgte. Han vandt 1814
den lille og 1817 den store Sølvmedaille. Under
sit Ophold i Kbhvn havde han erhvervet sig talrige
Venner, deriblandt Eckersberg, der 1816
vendte tilbage fra Rom, og hvis ligefremme Naturalisme
blev af Bet. for D.'s Kunst. Efterhaanden,
som hans Ry steg, og med det

<img>J. C. C. Dahl.</img>
