öffentliche Recht der Gegenwart XXIII]; <sp>M.
Hauriou</sp>, <i>Précis de droit administratif</i>, 8.
Udgave, 1914, 229 ff. og 963 ff.).
<i>P. J. J.</i></chapter>

<chapter name=”conseil international des Sapeurs-Pompiers”>
<b>conseil international des
Sapeurs-Pompiers</b> [kå'sæ.j-ætærnas<sub>i</sub>å'nal-dæ-sa'pö.r-på'p<sub>i</sub>e],
en international Sammenslutning af
Brandvæsensorganisationer, Brandofficerer og andre i
Brandvæsenssager interesserede, hvis Formaal
dels er at knytte Baandet mellem de forsk.
Nationers Fagmænd inden for Omraadet, dels om
muligt at faa fastslaaet ensartede Bestemmelser
af brandbeskyttende Natur. Forbundet dannedes
under Paris-Udstillingen 1900, og de
væsentligste Nationer er repræsenterede deri; det virker
dels ved en permanent Komités aarlige Møder
(Danmark er repræsenteret deri), dels ved
periodiske Kongresser rundt i de større Byer.
<i>E. L.</i></chapter>

<chapter name=”conseiller”>
<b>conseiller</b> [kåsæ'je] (fr.), Raadgiver, Medlem
af et <i>conseil</i>. Ang. de forsk. Sammensætninger af
Ordet, der er i Brug i Frankrig (<i>c. d'état</i>, <i>c.
génral</i>, <i>c. municipal</i> o. fl.), henvises til <sp>conseil</sp>
og <sp>conseil d'état</sp>, hvortil endnu kan føjes,
at det ogsaa anvendes om Medlemmerne af
Kassationsretten og Appelretterne (<i>c. à la cour de
cassation</i>, <i>c. à la cour d'appel</i>). - <i>c.
d'ambassade</i>, Ambassaderaad, tysk Botschaftsrath, er i fl.
Lande Betegnelsen for en højerestaaende
diplomatisk Embedsmand, der adjungeres en
Ambassadør for at bistaa ham og under eventuelt
Forfald træde i hans Sted. - <i>c. intime</i>,
Gehejmeraad.
<i>P. J. J.</i></chapter>

<chapter name=”conseils prud'hommes”>
<b>conseils prud'hommes</b> [kå'sæ.j-pry'dåm],
se <sp>Arbejdsstridigheders
Bilæggelse</sp>.</chapter>

<chapter name=”consensus gentium”>
<b>consensus gentium</b> (lat.), en
overensstemmende Opfattelse mellem Folkene, særlig
den fælles Retsbevidsthed ell.
overensstemmende Opfattelse af, hvad der bør være Ret, som
danner Grundlaget for Folkeretten.
<i>P. J. J.</i></chapter>

<chapter name=”consentes dii”>
<b>consentes dii</b> (lat., de »samværende Guder«)
kaldtes hos Romerne den øverste Gudekreds, der
omfattede flg. 12 Guder og Gudinder: Jupiter,
Juno, Vesta, Ceres, Diana, Minerva, Venus, Mars,
Mercurius, Neptunus, Vulcanus, Apollo. Lgn.
Systemer af 12 store Guddomme fandtes hos
Etruskerne og Grækerne; det rom. stemmede ganske
overens med det gr. og var afledet deraf. -
Ved Foden af Capitolium laa paa en kunstig
Terrasse foran Underbygningen til Kørevejen
(<i>Clivus Capitolinus</i>) en Søjlehal (<i>Porticus
deorum consentium</i>) med forgyldte Statuer af c. d.;
denne Søjlehal blev 1834 fundet i Ruiner og er
nu genopført. Fra hvilken Tid den stammer, er
ukendt; en Indskrift paa Arkitraven viser, at
den er blevet restaurer et 367 e. Kr.
<i>C. B.</i></chapter>

<chapter name=”Conservatoire national des arts et métiers”>
<b>Conservatoire national des arts et métiers</b>
[kåsærva'twa.r-nas<sub>i</sub>å'nal-dæ'z-a.r-e-me't<sub>i</sub>e] i
Paris er en storartet, væsentlig polyteknisk
Institution til Industriens Fremme. Den kan føres
tilbage til en af den berømte Mekaniker Jacques
de Vaucanson anlagt Samling af Maskiner,
Redskaber og Værktøjer, der efter hans Død (1783)
gik over til den fr. Stat. Samlingerne er af denne
blevne udvidede og fortsatte, saaledes at de nu
ogsaa omfatter bl. a. Patentbeskrivelser, Fabrik-
og Varemærker, Maskintegninger og færdige
Industriprodukter. 1812-74 var Institutionen
forenet med en Tegneskole, og fra 1819 har den
hver Vinter ladet afholde Forelæsninger.
<i>(C. N.). R. B.</i></chapter>

<chapter name=”Consett”>
<b>Consett</b> ['kåns<sub>e</sub>t ell. k<sub>ə</sub>n'set], By i det
nordlige England, Durhamshire, med
Stenkulsgruber, Jernværker og Papirfabrikker. (1911) 11207
Indb.
<i>G. Ht.</i></chapter>

<chapter name=”Conshohocken”>
<b>Conshohocken</b> [kån∫<sub>ə</sub>'håk<sub>ə</sub>n], By i U. S. A.,
Stat Pennsylvania, ligger 21 km NV. f.
Philadelphia ved Schuylhill River. (1910) 7480 Indb.
C. har Valseværker, Støberier, Bomuld- og
Uldfabrikker. Lige overfor paa den venstre Bred
ligger Fabrikbyen <sp>West-C.</sp> (<sp>Mingo</sp>), der har
henved 2000 Indb.
<i>H. P. S.</i></chapter>

<chapter name=”Considérant, Victor Prosper”>
<b>Considérant</b> [kåside'rã], <sp>Victor Prosper</sp>,
fr. Socialist (1808-93), den betydeligste
Forkæmper for Fourier's »societære« Socialisme,
var Kaptajn i Ingeniørvaabnet, da han 1831 tog
Afsked for at vie sig Propagandaen for denne
Retning, hvis Hovedværk er hans interessante,
med Grundighed og stort Talent udformede
<i>Destinée sociale, exposition élémentaire
complète de la théorie societaire</i> (<i>dediè au roi</i>, 3 Bd
1835-44, 2. Udg. 1851). Efter Fourier's Død
(1837) ledede han Skolens videnskabelige
Tidsskrift <i>La Phalange, journal de la Science
sociale</i> (indtil 1843) og dettes Fortsættelse <i>La
Phalange. Revue de Science sociale</i> (1845-49) samt
i Mellemtiden dens Dagblad <i>La Démocratie
pacifique</i>. Til Udgivelse af Fourier's <i>Æuvres
complètes</i> (1841-45) lykkedes det C. 1840 at faa
dannet et Selskab med en Kapital af 700000 frc.
1848 ind valgtes C. i den konstituerende
Forsamling, hvor han med Talent, men uden Held
kæmpede for Retten til Arbejde og et
Eksistensminimum. Et Forsøg paa at faa anlagt et
<i>Phalanstère</i> uden for Paris mislykkedes. Efter
Napoleon's Statskup styrtede Bevægelsen hurtig
sammen, og C. maatte rømme. I Belgien fik han
1854 i Stand et Selskab, der med en Kapital af
1 Mill. Doll. skulde grundlægge en <i>Phalanstère</i>
i Nærheden af Byen San Antonio i Texas. Denne
societære Herlighed varede imidlertid kun kort.
Allerede C.'s første Indberetning til
Foretagendets Aktionærer og Venner: <i>Du Texas</i>. <i>Premier
Rapport à mes amis</i> (1857) aander Pessimisme
ang. Eksperimentets Udfald, og 1863 blev
Selskabet opløst som fallit. C. vendte 1869 tilbage
til Frankrig, hvor han senere levede i Stilhed og
snart var glemt.
<i>K. V. H.</i></chapter>

<chapter name=”consideration”>
<b>consideration</b> [kåns<sub>i</sub>d<sub>ə</sub>'re<sub>i</sub>∫<sub>ə</sub>n], eng.
Retsudtryk for, at et Løftes Gyldighed er afhængig af
en vis Modydelse, se <sp>causa</sp>.
<i>V. B.</i></chapter>

<chapter name=”consiglio di stato”>
<b>consiglio di stato</b> [kon'sil<sub>j</sub>o-di-'stato] (ital.),
Statsraad, en ital. Institution, der nærmest
svarer til det fr. <i>conseil d'état</i> (s. d.).</chapter>

<chapter name=”Consilia evangelica”>
<b>Consilia evangelica</b> (lat.), se
<sp>Evangeliske Raad</sp>.</chapter>

<chapter name=”consiliarius”>
<b>consiliarius</b> (lat.), Raadgiver, Medlem af et
Raad, Bisidder. I lat. Kilder fra Middelalderen
bruges Ordet bl. a. om Medlemmerne af det kgl.
Raad, saaledes her i Landet <i>c. regis</i> ell. <i>regni</i>
om Rigsraaderne.
<i>P. J. J.</i></chapter>

<chapter name=”consilium”>
<b>consilium</b> (lat.), Dom, Raad, Raadslagning,
Raadsforsamling. I Oldtidens Rom en Kreds af
Retskyndige, der bistod de ledende Embedsmænd.</chapter>

<chapter name=”consilium abeundi”>
<b>consilium abeundi</b> (lat.), det Raad at gaa
bort, en Form for en Students Bortvisning fra et
