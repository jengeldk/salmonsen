hos forsk. Mestere. Nogen systematisk
Undervisning var der ikke Tale om. Der var ganske
vist gjort nogle Forsøg i Kbhvn, bl. a. af C.
selv; men først efter at han i Paris havde set,
hvorledes en enkelt Mand regerede hele
Kirurgien, og at der fandtes en særlig af Univ.
ganske uafhængig Læreanstalt, fremkom han med
Forslag til Oprettelsen af et <i>Theatrum
anatomico-chirurgicum</i> med ham selv som eneste Lærer
og tillige som Generaldirektør for Kirurgien, i
hvilken Stilling han alene skulde være eneraadig
over alt, hvad der vedkom Kirurgien i Danmark
og Norge. Det lykkedes ham virkelig at faa
begge Dele sat igennem ved kgl. Frd. 30. Apr.
1736. Allerede s. A. kom det til et Sammenstød
saavel med Univ. som med Barberlavet, og der
blev nedsat en Kommission, hvoraf Resultatet
blev, at der 1740 blev oprettet et <i>Collegium
medicum</i> (det senere Sundhedskollegium), hvorved
C.'s Myndighed noget indskrænkedes. Men C. gav
ikke fortabt, ved sin Klogskab og Hensynsløshed
lykkedes det ham at hævde sin Myndighed i hele
sin Levetid, og <i>Collegium medicum</i>'s gentagne
Forsøg paa at sætte noget igennem mislykkedes
fuldstændig. Naar han intet kunde udrette ved
at trække en Sag i Langdrag, blev han i højeste
Grad ubehagelig, navnlig mod Professorerne
ved Univ., og han sejrede altid. Efter 1736
maatte enhver Kirurg for at faa Lov til at
praktisere tage Eksamen ved <i>Theatrum
anatomico-chirurgicum</i>, hvor de sikkert fik en efter
den Tid god teoretisk Undervisning, medens de
som hidtil fik den praktiske hos Barberer og
Regimentskirurger. At C. forstod at vække sine
Elevers Lære iver og videnskabelige Interesse,
fremgaar navnlig deraf, at medens der i første
Halvdel af 18. Aarh. saa godt som ingen
betydelig Læge findes i Danmark, er der i Slutn.
af 18. Aarh. talrige, endogsaa meget
fremragende Mænd, hvoraf de ældste alle er udgaaede fra
<i>Theatrum-anatomico-chirurgicum</i>, saaledes som
Heuermann, Chr. Joh. Berger, Tode og Callisen,
medens de senere var Elever af disse. Det er
ikke uden Grund, at C., skønt han ikke var
Videnskabsmand, er kaldt den danske Kirurgis
Fader. (<sp>Litt</sp>.: <sp>Ingerslev</sp>, »Danmarks
Læger og Lægevæsen«; <sp>Jul. Petersen</sp>, »Den
danske Lægevidenskab 1700-50«).
<i>G. N.</i></chapter>

<chapter name=”Cryptobranchus”>
<b>Cryptobranchus</b> [-'braŋkus], se
<sp>Fiskepadder</sp>.</chapter>

<chapter name=”Cryptocephalus”>
<b>Cryptocephalus</b> [-fa-], Slægt af Bladbillernes
Familie, Hovedet næsten ganske skjult i Thorax.
Et betydeligt Antal danske Arter, bl. hvilke
særlig <i>C. sericeus</i> bør nævnes; det er en pragtfuld,
gyldengrøn Bille, der meget ofte findes i de gule
Kurvblomsters Kroner, særlig <i>Hieracium</i>.
Ligesom den nærstaaende Slægt <i>Clythra</i> (se
<sp>Bladbiller</sp>) spinder Larven en Cocon. (Illustr., se
farvetrykt Tavle »Biller«, Fig. 21).
<i>C. W.-L.</i></chapter>

<chapter name=”Cryptogamæ”>
<b>Cryptogamæ,</b> se <sp>Kryptogamer</sp>.</chapter>

<chapter name=”Cryptomeria”>
<b>Cryptomeria</b> Don., Naaletræslægt af
<i>Taxodiaceæ</i> med en enkelt Art <i>C. japonica</i> Don.
(<i>Cupressus japonica</i> L., <sp>Japansk Ceder</sp>),
et pyramideformet, indtil 40 m højt Træ med
syldannede, krummede og længelevende Naale,
hvis Midtnerve er stærkt fremtrædende.
Hanblomsterstandene er samlede i Aks, medens
Hunblomsterstandene sidder enkeltvis i Spidsen af
korte Grene. De ægformede Kogler er 15-30
mm lange og har kamdelte Frøskæl og
hageformede Dækskæl; Frøene, som sidder ved
Grunden af Frøskællet, 3-6 i Tallet, er skarpt
to- ell. trekantede. Træet hører hjemme i Japan
Oig Kina, men førtes 1842 til Europa; det dyrkes
i talrige Varieteter som Prydtræ (se ndf.).
<i>A. M.</i>

<i>C. japonica</i> er en Frilandsbusk, som, selv om
den dækkes, ofte fryser en Del tilbage. Den
kan derfor kun finde Anvendelse paa Friland
under særlig gunstige Forhold. Derimod kan
den med Held dyrkes i Potte; den overvintres
da i Hus ved 1-4° og anvendes til Dekoration
af Værelser, Trappegange o. l. C. formeres ved
Frø og Stiklinger.
<i>L. H.</i></chapter>

<chapter name=”Cryptomonadinæ”>
<b>Cryptomonadinæ,</b> se <sp>Flagellater</sp>.</chapter>

<chapter name=”Cryptopentamera”>
<b>Cryptopentamera,</b> Fællesbetegnelse for
Barkbiller, Bladbiller, Træbukke og Snudebiller ɔ: de
Familier, som tilsyneladende kun har 4 Led i
Fødderne, men hvor i Alm. et 5., mere ell.
mindre skjult Led kan paavises.
<i>C. W.-L.</i></chapter>

<chapter name=”Cryptoprocta”>
<b>Cryptoprocta</b> (<sp>Viverkat</sp>), se
<sp>Desmerdyr</sp>.</chapter>

<chapter name=”Crypturidæ, Crypturus”>
<b>Crypturidæ, Crypturus,</b> se <sp>Lønhaler</sp>.</chapter>

<chapter name=”Crysomelidæ”>
<b>Crysomelidæ,</b> se <sp>Bladbiller</sp>.</chapter>

<chapter name=”Crystalla tartari”>
<b>Crystalla tartari,</b> se <sp>Cremor tartari</sp>.</chapter>

<chapter name=”c/s”>
<b>c/s</b> (<i>cónto súo</i>), i Bogholderi: hans Konto.</chapter>

<chapter name=”Cs”>
<b>Cs,</b> kemisk Tegn for Cæsium.</chapter>

<chapter name=”Csaba”>
<b>Csaba</b> ['t∫åbå], <sp>Békés-Csaba</sp>, Flække i
det mellemste Ungarn, Komitat Békés, vigtigt
Jernbanecentrum, ved en Kanal forbundet med
hvide Kørøs. (1910) 42599 Indb., Ungarere og
Slovener, mest Lutheranere. Byen har 5 Kirker,
deriblandt en prægtig Basilika, et evangelisk
Gymnasium og er Sædet for en Domstol. Den
har stor Mølledrift og betydelige Hampvæverier
samt Handel med Korn, Kvæg og Vin.
<i>G. Ht.</i></chapter>

<chapter name=”Csáky”>
<b>Csáky</b> ['t∫a.ki], <sp>Albin</sp>, Grev, ungarsk
Statsmand, f. 19. Apr. 1841, d. 15. Decbr 1912, var
1867-88 Overgespan for Komitatet Zips og
vandt tidlig Ry for sin Dygtighed, hvorfor han
senere blev brugt ved alle Forarbejder til
Forvaltningsreformer. Som Medlem af
Magnathuset tog han vigtig Del i dets Omdannelse 1885
og var siden 1900 dets Formand. Septbr 1888-
Juni 1894 var han Kirke- og
Undervisningsminister og hævdede kraftig Statens Myndighed over
for det kat. Præsteskab, særlig i Spørgsmaalet
om Daaben af de Børn, der var fødte i blandede
Ægteskaber; han var ligeledes med til at
forberede de ny kirkelige Love. 1891 gennemførte
han en Lov om tvungen Oprettelse af Asyler,
dels for at bekæmpe den store Dødelighed bl.
Børnene, dels for at fremme det magyarske
Sprogs Udbredelse bl. de andre Folkestammer.
<i>E. E.</i></chapter>

<chapter name=”Csanád”>
<b>Csanád</b> ['t∫åna.d], Komitat i det mellemste
Ungarn (Ø. f. Theiss), begrænset af Komitaterne
Arad, Békés, Csongrad og Torontal. 1715 km<sup>2</sup>
med (1910) 145248 Indb. ell. 84,7 pr km<sup>2</sup>, mest
Magyarer. C. hører helt til den ung. Slette og
bestaar af frugtbart Lavland. Den eneste større
Flod er Maros, som til Dels danner Sydgrænsen.
Agerbruget staar meget højt; 86 % af Arealet
er under Ploven. Der dyrkes især Hvede og
Majs samt Byg, Havre, Tobak, Vin og
Sukkerroer. Desuden holdes smukt Hornkvæg, gode
