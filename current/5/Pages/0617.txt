Udviklingen har i de senere Aar særlig været
karakteriseret ved Anskaffelsen af store Skibe (1913:
27 Skibe over 2000 Reg.-Tons med i alt 82000
Reg.-Tons). Det største Rederiforetagende er
»Det forenede Dampskibsselskab« (stiftet 1866)
med en Flaade paa 129 Skibe med 104000
Reg.-Tons; andre betydelige Rederier (der
hovedsagelig driver Trampfart) er de C. K. Hansen'ske,
Østasiatisk Kompagni, P. Brown's og L. H.
Carl's. Sejlskibsflaaden har sit Hovedsæde i
Svendborg og Marstal ell. Egnen der omkring;
derimod har Fanøs Flaade, der bestod af store,
fjerntgaaende Sejlere, været i stærk
Tilbagegang. Mange Sejlskibe gaar efterhaanden over
til Motordrift; af nybyggede Motorskibe har de
store Dieselmotorskibe, hvoraf Burmeister &
Wain's Skibsværft allerede har bygget
adskillige, særlig tiltrukket sig Opmærksomheden; de
synes heldigt at have bestaaet de første
Prøveaar. - Et Udtryk for <sp>Skibsfarten paa
danske Havne</sp> har man i Antallet af
toldmæssige Ekspeditioner af ind- (ell. ud-)
gaaende Skibe og deres Bestuvning; ganske
nøjagtige er disse Udtryk ikke, idet der f. Eks. er
en Del lokal Trafik (Passagerfart i visse faste
Ruter o. l.), der ikke kommer ind herunder,
ligesom ogsaa Bestuvningen kun er et
ufuldkomment Maal for den befordrede Godsmængde;
men i grove Træk fremgaar Udviklingen dog
heraf. <sp>Farten mellem danske Havne
indbyrdes</sp>, der som Følge af D.'s geogr.
Forhold altid maa have været af overordentlig
Bet. - i ældre Tid var Vandet snarere en
Forbindelse end en Adskillelse mellem
Landsdelene - er det ogsaa i vore Dage, navnlig
som Følge af de mange faste Dampskibsruter,
der er oprettede (f. Eks. fra Kbhvn til de
allerfleste Søkøbstæder). Dens Omfang fremgaar af
følgende (Bestuvning i Reg.-Tons):
<table>
<td><td 2 c>1913<td 2 c>1900<td 2 c>1880
<td><td>Antal Farter<td>Bestuvning<td>Antal Farter<td>Bestuvning<td>Antal Farter<td>Bestuvning
<td>Sejlskibe<td r>22000<td r>320000<td r>17000<td r>220000<td r>15000<td r>180000
<td>Dampskibe<td r>19000<td r>700000<td r>16000<td r>460000<td v2 r>}10000<td v2 r>20000
<td>Færger<td r>60000<td r>1160000<td r>50000<td r>540000
</table>

Man vil særlig bemærke Stigningen i den
befordrede Godsmængde for saavel Sejl- som
Dampskibe. Statsbanernes Færgefarter er
opførte for sig, da de jo er af en særlig Karakter
og snarest kan betragtes som et Led i
Landtransporten. Den første Rute af denne Art
(Fredericia-Strib) aabnedes 1872.

<sp>For Farten mellem danske og
udenlandske Havne</sp> meddeles
nedenstaaende de tilsvarende Tal, idet dog den
indgaaende Bestuvning her ikke er lig med den
udgaaende, hvorfor de maa anføres hver
for sig:
<table>
<td><td 3 c>1913<td 3 c>1900<td 3 c>1880
<td><td 3 c>Antal Farter Bestuvning<td 3 c>Antal Farter Bestuvning<td 3 c>Antal Farter Bestuvning
<td v2>Sejlskibe<td v2 r>16400 {<td>indg.<td r>700000<td v2 r>16600 {<td>indg.<td r>700000<td v2 r> 150000 {<td>indg.<td r>600000
<td>udg.<td r>216000<td>udg.<td r>200000<td>udg.<td r>200000
<td v2>Dampskibe<td v2 r>17500 {<td>indg.<td r>3400000<td v2 r>12500 {<td>indg.<td r>2010000<td v4 r>} 8000 {
<td>udg.<td r>1300000<td>udg.<td r>600000<td>indg.<td r>550000
<td v2>Færger<td v2 r>7500 {<td>indg.<td r>520000<td v2 r>4500 {<td>indg.<td r>180000<td>udg.<td r>320000
<td>udg.<td r>125000<td>udg.<td r>55000
</table>

Sejlskibene hævder sig stadig en vis Stilling i
Farten paa Nabolandene med saadanne grove
Varer som Mursten, Cement, Trælast o. l., men
den store Stigning i Godsmængde er ganske
kommet Damperne til Gode. At den indgaaende
Godsmængde kvantitativ er langt større end den
udgaaende, er en Følge af Hovedvarernes Art
(Korn, Kul, Trælast i Indførslen,
Landbrugsprodukter i Udførslen), men er en Ulempe for
Trampfarten paa D., da der som Følge heraf
kun er ringe Lejlighed til at faa Returfragt
herfra for Dampere, der kommer med Ladning
hertil; saa meget mere som næsten hele
Landbrugsudførslen foregaar i faste Ruter.

Medens Farten mellem danske Havne næsten
udelukkende foregaar med danske Skibe, er i
Farten mellem D. og Udlandet kun 6500 af
16500 indgaaende Sejlskibe danske; Resten var
overvejende sv. ell. tyske; af 17000 indgaaende
Dampere er c. 8000 danske, 4000 sv., 3000 tyske,
1000 norske, 600 britiske o. s. v.; det store Tal
for sv. Skibe fremkommer ved, at en stor Del af
Øresundstrafikken er paa sv. Hænder; i Farten
med tyske Skibe er Ruterne
Lübeck-Kbhvn-Göteborg og Hamburg-Kbhvns Frihavn de
vigtigste, med norske Skibe
Kristianssand-Frederikshavn.

Den danske Handelsflaade deltager som nævnt
i stort Omfang i <sp>Farten mellem
fremmede Havne</sp>; der er ikke mange
Havnepladser Jorden over, hvor ikke dansk Flag vises
med forholdsvis korte Mellemrum; 1913 var
Antallet af danske Skibsbesøg i fremmede
Havne 28000, hvoraf over 1500 i Havne uden for
Europa. For 1913 er det opgjort, at danske
Skibe har indtjent c. 80 Mill. Kr i ren udenlandsk
Fart; fra Østersøhavne c. 25 Mill., fra britiske
Havne 15, Middelhavshavne 7 à 8, amer. 8 à 9.
I Farten fra D. til Udlandet indsejlede danske
Skibe i s. A. 8 à 9 Mill. og fra Udlandet til D.
22 à 23 Mill. For den indenrigske Fart savnes
en tilsvarende Opgørelse, men alt i alt kan det
Beløb, danske Skibe har indsejlet i dette Aar,
sættes til c. 120 Mill. Kr, hvoraf omkr.
Halvdelen kan antages at blive tilbage som
Fortjeneste (Hyre, Aktionærudbytte, Indkøb,
Havneafgifter) her i Landet. (<sp>Litt</sp>.: <sp>J. C. H. R.
Steenstrup</sp>, »Handelens Historie« [i Hages
»Haandbog i Handelsvidenskab«]; <sp>Jul.
Schovelin</sp>, »Fra den danske Handels Empire«
