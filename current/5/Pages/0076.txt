Kbhvn, hvor han etablerede sig 1844 og nu i
en lang Aarrække virkede for sit Fags
Udvikling, bl. a. ved Indførelsen af forsk. Maskiner
og ved at lade Kunstnere faa Indflydelse paa
dets Frembringelser. Fra 1856 var han
Næstformand i Kbhvn's Haandværkerforening, fra
1859 Oldermand i Kbhvn's Bogbinderlav og fra
1859-76 Formand for det tekn. Selskab, der
forestod Haandværker-Undervisningsanstalten,
det tekn. Institut. Som Graver ved den
fr.-reformerte Kirke i Kbhvn viste han sin Interesse
for denne ved at udgive et paa Fransk affattet
Skr. om den.
<i>(C. N). R. B.</i></chapter>

<chapter name="Clément, Felix">
<b>Clément</b> [kle'mã], <sp>Felix</sp>, fr. Musiker og
Musikforfatter (1822-85), var bestemt til
Lærerstanden og studerede kun i Smug Musik, men
1843 bestemte han sig til at hellige sig helt til
Musikken og beskæftigede sig navnlig med
historiske Studier og med at komponere. C. beklædte
efterhaanden Stillingerne som Organist og
Kapelmester ved forsk. Kirker i Paris og fremførte
1849 en Rk. Kompositioner fra 13. Aarh., hvilke
han s. A. udgav under Titlen: <i>Chants de la
Sainte Chapelle</i>. Desuden har C. udgivet fl. Skr
saasom <i>Méthode compléte de plain-chant</i>,
<i>Histoire de la musique religieuse</i>, <i>Dictionnaire
lyrique ou Histoire des opéras</i> (2 Udg. ved
Pougin, 1899), Arbejder, hvortil Stoffet er
samlet med Flid, men hvis Værdi i øvrigt er noget
omtvistet. Som Komponist er C. kun optraadt
med nogen Kirkemusik og et Par Operaer.
<i>W. B.</i></chapter>

<chapter name="Clément, Frédéric Jean Edmond">
<b>Clément</b> [kle'mã], <sp>Frédéric Jean
Edmond</sp>, fr. Operasanger, Tenor, f. i Paris 28.
Marts 1867, debuterede 1889 paa <i>Opéra comique</i>
i <i>Mireille</i>, og har siden den Tid været meget
anvendt i det løbende Repertoire, »Mignon«,
»Lakmé«, »Regimentets Datter«, »Den hvide
Dame« o. s. v. C. har fl. Gange optraadt som
Gæst paa Operaen i Kbhvn, bl. a. som Don José
i »Carmen«, Georges Brown i »Den hvide Dame«
og Rodolphe i »Bohème«.
<i>S. L.</i></chapter>

<chapter name="Clément, Gad Frederik">
<b>Clément,</b> <sp>Gad Frederik</sp>, dansk Maler, f.
paa Frederiksberg 9 Juli 1867, gennemgik
Akademiet til Modelskolen og arbejdede paa
Kunstnernes Studieskole under Krøyer, derpaa
studerede han en Tid i Paris og opholdt sig ogsaa
senere fl. Gange i Udlandet, navnlig Italien.
1893 debuterede han paa Den fri Udstilling med
»En ung Pige« og solgte til Kunstforeningens
Studiesamling et »Portræt af Pastor F. L.
Vaupell«; senere har han hørt til de stadige
Deltagere i Den fri Udstilling og vundet megen
Anerkendelse navnlig som Portræt- og
Landskabsmaler; mellem hans Portrætgrupper har
»Godsejer Schou's Børn, Palsgaard« (1913), vakt
særlig Opmærksomhed. Ogsaa i Syden har han
malet »adskilligt af ikke ringe Værdi; som
Hovedværk bør nævnes det stemningsrige, udmærket
komponerede og formskønne »Pastorale«, ital.
Landboere i det fri (1902), samt en Del saavel
i Opfattelse som i Form og Kolorit betydelige
Portrætter af Fiskerpiger fra Nymindegab.
<i>S. M.</i></chapter>

<chapter name="Clément, Jacques">
<b>Clément</b> [kle'mã], <sp>Jacques</sp>, den franske
Konge Henrik III's Morder, var kun 25 Aar gl og
nylig indtraadt i Dominikanerordenen, da han,
en ivrig Tilhænger af Ligaen, besluttede at
myrde Kongen, der belejrede det oprørske Paris.
Om Aftenen 31. Juli 1589 fik han i St Cloud
Foretræde hos Kongen, som Overbringer af vigtige
Efterretninger, og gennemborede denne med en
Kniv; Kongen rev Kniven ud af Saaret og ramte
Morderen med den; de tililende Tjenere dræbte
ham. Liget blev kastet ud af Vinduet, slæbt hen
til Retterstedet og her først sønderrevet af fire
Heste, siden brændt. Kongen døde to Dage efter
af det modtagne Saar, og Modpartiet priste C.
som Helgen og Martyr.
<i>Kr. E.</i></chapter>

<chapter name="Clément, Julius Morgan">
<b>Clément</b> [kle'mã], <sp>Julius Morgan</sp>, fr.
Kemiker, f. 1779 i Dijon, d. Jan. 1842 i Paris.
Han arbejdede i sin Onkels Notarkontor i Paris,
men blev draget af Naturvidenskaberne, især
Kemien, og blev Elev af Montgolfier og Guyton
de Morveau. Han arbejdede saa godt som altid
sammen med sit 2 Aar ældre Bysbarn
<sp>Desormes</sp>; de betydeligste af deres fælles Arbejder
er <i>Théorie de la fabrication de l'acide
sulfurigue</i> (<i>Annal. de Chimie</i> 59, 1806), der kom til
at udøve stor Indflydelse paa den just da stærkt
opblomstrende Svovlsyrefabrikation, og <i>Du zéro
absolu et du calorifique spécifique des gaz</i>
(<i>Journal de physique</i> 89, 1819), hvori de bestemte
Forholdet mellem Luftarternes Varmefylde ved
konstant Tryk og konstant Temp.
<i>R. K.</i></chapter>

<chapter name="Clément, Pierre">
<b>Clément</b> [kle'mã], <sp>Pierre</sp>, fr. Historiker
og Økonom (1809-70), indtog først en højere
Stilling i Finansministeriet, senere i
Møntforvaltningen; som sin ovenn. Navnefætter A. C.
var han en ivrig Tilhænger af
Frihandelsbevægelsen. C.'s Hovedværk er den
prisbelønnede, paa omhyggelige Arkivstudier hvilende
<i>Histoire de la vie et de l'administration de
Colbert</i> (1846; 2. Udg. 1874), fortsat med <i>Le
Gouvernement de Louis XIV 1683-89</i> (1848) og
<i>Histoire du système protecteur en France depuis
Colbert jusqu'à la révolution de 1848</i> (1854);
til disse Værker slutter sig en paa offentlig
Foranstaltning udg. samlet, med hist.-kritisk
Apparat forsynet Udg. af <i>Lettres, instructions
et mémoires de Colbert</i> (7 Bd, 1863-73). En
interessant Samfundsskildring giver hans <i>Jacques
Coeur et Charles VII ou la France au XV.
siècle</i> (2 Bd, 1853). Desuden skrev han
adskillige mindre Arbejder af økonomisk, hist. og
skønlitterær Art.
<i>K. V. H.</i></chapter>

<chapter name="Clémentel, Étienne">
<b>Clémentel</b> [klemã'tæl], <sp>Étienne</sp>, fransk
Politiker, f. 29. Marts 1864 i Riom (Dept
Puy-de-Dôme), studerede Retsvidenskab og blev
Notar i sin Fødeby, hvor han desuden fordybede
sig i hist. Studier og bl. a. skrev en <i>Étude sur
Michelet</i> og en Biografi af Ægyptens Erobrer,
den ved Riom fødte General Desaix de
Veygoux. Ved Valgene Oktbr 1900 indvalgtes han
fra Rioms første Valgkreds i
Deputeretkamret, som han senere har tilhørt. Her blev han
1904 <i>rapporteur</i> for Indenrigsbudgettet. Senere
overtog han den vanskeligere Opgave at afgive
den endelige Betænkning om Forsvarsbudgettet.
Ved Siden af arbejdede han for den store
Reform af Indtægtsbeskatningen og for
Beskyttelse af Landbrugets Interesser. Jan. 
1905-Marts 1906 var C. Minister for Kolonierne i
Rouvier's Ministerium og 24. Marts-2. Decbr
1913 var han Landbrugsminister i Barthou's
Ministerium. Oktbr 1915 blev han
Handelsminister i Briand's Ministerium.
<i>K. V. H.</i>
</chapter>
