Proportionalitetsfaktoren sættes lig 1.
Udtrykkes omvendt Mængderne i disse Enheder og
Afstanden i cm, faas Kraften i Dyn, naar
Proportionalitetsfaktoren sættes lig 1. Angives
Elektricitetsmængderne derimod i absolutte
elektromagnetiske Enheder ell. i Coulomb og Afstanden
i cm, maa henholdsvis Proportionalitetsfaktoren
9X10<sup>20</sup> og 9X10<sup>18</sup> benyttes, for at Kraften skal
blive udtrykt i Dyn.
<i>E. S. J.</i>
</chapter>

<chapter name="Coulommiers">
<b>Coulommiers</b> [kulå'm<sub>i</sub>e], By i det
nordøstlige Frankrig, Dept Seine-et-Marne, Hovedstad
i Arrond. C., 70 m o. H. ved Marnes Biflod
Grand-Morin, 72 km Ø. f. Paris ved Østbanen,
har Rester af et 1613 bygget Slot, en Kirke fra
13. Aarh., Bogtrykkerier, Garverier,
Sukkerfabrik og Handel med Ost (Fromage de Brie) og
andre Landbrugsprodukter. I Byen findes en
Statue af Beaurepaire, Kommandant i Verdun
1792, som dræbte sig selv, da han ikke vilde
overgive Verdun til Preusserne. (1911) 7224 Indb.
<i>G. Ht.</i>
</chapter>

<chapter name="Coulvier-Gravier, Rémi Armand">
<b>Coulvier-Gravier</b> [kul'v<sub>i</sub>e-gra'v<sub>i</sub>e], <sp>Rémi
Armand</sp> (1802-68) har vundet sig et kendt
Navn ved sine, gennem, flere Aar med stor
Udholdenhed konsekvent gennemførte
Tællinger af Stjerneskud. I sin <i>Précis des
recherches sur les météores et sur les lois qui les
régissent</i> (1863) søgte han uden Held at vise
Stjerneskuds meteorologiske Indflydelse.
<i>J. Fr. S.</i>
</chapter>

<chapter name="Coumarouna">
<b>Coumarouna</b> [kuma'runa]
(<sp>Coumarounatræ</sp>), se <sp>Dipteryx</sp>.</chapter>

<chapter name="council">
<b>council</b> ['ka^uns<sub>i</sub>£] (af lat. <i>consilium</i>,
Raadsforsamling) forekommer i mangfoldige
Sammensætninger. Det fornemste og ældste c. er <i>the
privy c.</i>, Kongens Geheimeraad, som i lige Linie
nedstammer fra den normanniske Konges Raad
og Lensdomstol, <i>curia regis</i>, der bestod af
Kongens fornemste Lensmænd, og som paa een
Gang var Rigets øverste Domstol og Kongens
Raad m. H. t. Lovgivning og Forvaltning. Af
dette store Raad udskilte sig i Tidens Løb ikke
blot de øverste Rigsdomstole og Overhuset,
Parlamentet, der senere, da valgte Medlemmer kom
til, atter spaltede sig i to Huse, men ogsaa Kongens
Raad i snævrere Forstand, hans egl. Statsraad
ell. Geheimeraad, der særlig ledede Rigets
Forvaltning. Man skelnede derefter mellem <i>the
Ring in c.</i>, Kongen som udøvende Magt, og <i>the
King in his parliament</i>, Kongen som Lovgiver.
I tidens Løb, da Raadet blev altfor talrigt til
en kraftig Styrelse, udskiltes atter fra Raadet
som dets egl. Kerne Kabinettet, og det er nu
dette, <i>the cabinet c.</i>, som bestaar af de
fornemste Ministre, der er den virkelige Leder af
Rigets Forvaltning, medens <i>privy c.</i> er sunket ned
til kun af Navn at være Kongens Raad og kun
indkaldes fuldtalligt ved højtidelige Lejligheder
som Kongens Kroning. Det giver nu kun formel
Stadfæstelse paa Beslutninger, forud tagne af
Kabinettet, og 6 Medlemmers Tilstedeværelse er
tilstrækkelig, men stadig sker Udnævnelsen til
Minister dog derved, at vedkommende
udnævnes til Medlem af <i>privy c</i>. Det er en meget
talrig Forsamling, bestaaende af de myndige
Prinser, Ærkebisper, samtlige nuværende og
tidligere Ministre og alle de Personer, som af
Kongen særligt har modtaget Udnævnelse til
Medlemmer af Raadet; dette sidste gælder nu
bl. a. ogsaa om samtlige selvstyrende Koloniers
Førsteministre. Den dømmende Myndighed, der
opr. var Raadets fornemste, har det, selv efter
Rigsdomstolenes Udskillelse, ikke helt tabt, idet
et særligt Udvalg af <i>privy c.</i> (<i>the judicial
committee</i>) er Rigets øverste Domstol i
Kolonianiggender. I Virkeligheden er dette Udvalg dog
en selvstændig Domstol, hvori der bl. a. ogsaa
altid skal sidde Mænd, der har indtaget høje
Dommerstillinger i de selvstyrende Kolonier.

Fremdeles bruges c. om de mange forskellige
kommunale Raad, der er blevne indførte i
England, siden det gl. eng. Selvstyre ved ulønnede
udnævnte Embedsmænd, særlig de faktisk paa
Livstid udnævnte Fredsdommere, er blevet afløst
af Selvstyre ved folkevalgte Raad, altsaa navnlig
siden Local Government Act af 1888. Der findes
saaledes nu baade Grevskabsraad (<i>county c.</i>),
Byraad (<i>town c.</i>), Distriktsraad og Sogneraad
(<i>parish c.</i>). Til alle disse Raad, der vælges for
tre Aar ad Gangen af de skatteydende Borgere,
har Kvinder baade Valgret og Valgbarhed.

Ogsaa i de eng. Kolonier findes tilsvarende
kommunale Raad. Tillige har de af Kongen
udnævnte Guvernører ofte et <i>privy c.</i> af høje
Embedsmænd ved deres Side, hvoraf i de
selvstyrende Kolonier Kabinettet ligesom i England
danner den faktisk regerende Eksekutivkomité,
<i>the executive c</i>. I de rene Kronkolonier findes
tillige som en Udvikling deraf et særligt
lovgivende Raad (<i>legislative c.</i>), bestaaende dels
af udnævnte, dels af valgte Medlemmer. I de
selvstyrende Kolonier derimod, hvor to
lovgivende Kamre er indført, er <i>legislative c.</i> det
sædvanlige Navn for Overhuset, enten det
bestaar af Medlemmer, udnævnte paa Livstid, ell.
af censurvalgte Medlemmer. Hvad endelig
Indien angaar, der indtager en særlig Stilling
udenfor Kolonierne, da har Generalguvernøren
(Vicekongen) her to Raad ved sin Side, et af
Kongen udnævnt udøvende Raad og et
lovgivende Raad, der er en Udvidelse af det
udøvende, og som efter <i>Indian Council Act</i> af 1909
bestaar af 66 dels udnævnte, dels valgte
Medlemmer. Ogsaa de enkelte Guvernører i Indien
har lgn. Raad ved deres Side. Men derhos har
ogsaa selve Rigsregeringen i London -
Statssekretæren for Indien - et særligt Statsraad for
Indien (<i>c. of state for India</i>) ved sin Side,
bestaaende af 10 Medlemmer, udnævnte for 10 Aar
ad Gangen, hvoraf mindst 9 skal have været
mindst 10 Aar i Statstjeneste i Indien, og hvoraf
ingen maa have Sæde i Parlamentet.
<i>K. B.</i>
</chapter>

<chapter name="Council-Bills">
<b>Council-Bills</b> ['ka^uns<sub>i</sub>£-'bi£z] (eng.), Veksler,
som det indiske Regeringskontor i London
trækker paa Regeringen i Kalkutta, for at inddrage
de Beløb, som denne har at udrede i Renter,
Pensioner o. s. v. Vekslerne sælges i Markedet,
og da enhver, der har kontante Betalinger at
gøre til Indien, har Valget mellem at sende
Sølv, eventuelt Guld, ell. at købe C. B. og sende
disse«, kan den Sum af C. B., der til enhver
Tid udstedes, ofte have en væsentlig Indflydelse
paa Sølvprisen. Naar Beløbet af C. B. er stort,
bliver Efterspørgselen efter Sølv til Udførsel
til Indien nemlig ringere, medens den vokser,
naar Beløbet af C. B. indskrænkes.
<i>(E. M.). C. Th.</i>
</chapter>

<chapter name="Council-Bluffs">
<b>Council-Bluffs</b> ['ka^uns<sub>i</sub>£-'b£afs], By i U. S. A.,
Stat Iowa, ligger ved Missouri lige over for
