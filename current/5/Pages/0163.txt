<chapter name="Commines">
<b>Commines</b> [kå'min], <sp>Philippe de la
Clite de</sp>, <sp>Sieur d'Argenton</sp>, fr.
Statsmand og Historieskriver, f. c. 1445 paa Slottet
C. i Flandern, d. i Argenton 18. Oktbr 1511. C.
var først i Tjeneste hos de burgundiske
Hertuger og blev Karl den Dristiges Fortrolige; han
mæglede bl. a. Freden mellem denne og Kong
Ludvig XI, som Karl havde taget til Fange i
Péronne. 1472 traadte han over i den fr. Konges
Tjeneste, opnaaede dennes Gunst og
Fortrolighed i en sjælden Grad og brugtes i de vigtigste
Anliggender. Straks efter Karl VIII's
Tronbestigelse faldt han derimod i Unaade; 1486 blev
han beskyldt for forræderske Forbindelser mod
Hertugen af Orléans og fængslet. Han tilbragte
først 8 Maaneder i et Jernbur paa Slottet Loches
i Berry, sad siden 2 Aar fængslet i Paris og
blev endelig bandlyst fra Hoffet for ti Aar. Hans
Uskyldighed kom dog for Dagen, og han
indtraadte atter i Kongens Tjeneste og stod til sin
Død ogsaa i høj Anseelse hos Karl's Efterfølger
Ludvig XII. I sin Fængselstid begyndte han sine
Memoirer om Ludvig XI's og Karl VIII's
Regering og Levned fra 1464-98 (Paris 1524, bedste
Udgaver af Lenglet-Dufresnoy [London og Paris
1747, 4 Bd], Dupont [Paris 1840-47, 3 Bd] og
Mandrot [Paris 1901-03], overs. paa fl. Sprog; paa
Dansk udg. af det danske Sprog- og
Litteraturselskab i Hans Mogensen's Overs., I-II, 1913-15).
Dette Værk er en Hovedkilde til Datidens
Historie, skrevet af en Mand, der var dybt
indviet i Politikken. C. beundrer Ludvig XI i høj
Grad, og hvad politiske Synspunkter angaar,
staar han paa samme Stade som Machiavelli;
uden Hensyn til Moralen dømmer han kun efter
Hensigtsmæssighed og Fordel. (<sp>Litt</sp>.: <sp>Kervyn
de Lettenhove</sp>, <i>Lettres et négociations de
Philippe de C.</i> [2 Bd, Bryssel 1867-68]).
<i>Kr. E.</i>
</chapter>

<chapter name="Comminges">
<b>Comminges</b> [kå'mæ.з], gl fr. Prov. i
Gascogne ved Pyrenæernes Nordside, udgør nu
Arrond. St.-Gaudens i Dept Haute Garonne og
Dele af Dept Gers. Fra 10. Aarh. var C. et
arveligt Grevskab, der 1453 blev inddraget under
Kronen.
<i>G. Ht.</i>
</chapter>

<chapter name="Commiphora Jacq.">
<b>Commiphora</b> [-fo-] Jacq.
(<sp>Balsamodendron</sp> Kunth), Slægt af Balsamfamilien, Træer,
hvis Grene ofte er tornede, hyppigst med
3-koblede ell. uligefinnede Blade og smaa, 4-tallige
Blomster i Top. Frugten er en Stenfrugt. C.
65 Arter, de fleste i det tropiske og subtropiske
Afrika, nogle paa Madagaskar og i Forindien.
De som <sp>Balsamtræ</sp> ell. <sp>Myrrhatræ</sp>
betegnede Arter af C. indeholder mere ell. mindre
rigelige Mængder af »Balsam«, d. v. s. en i
Luften stivnende, meget vellugtende Harpiks;
den er fra gl Tid af benyttet dels til Røgelse,
dels til Lægemidler. En af de vigtigste Arter er
<i>C. abyssinica</i> (Berg.) Engl. (<sp>Kafal</sp>), et 10 m
højt Træ i det sydlige Arabien (hvor det kaldes
<sp>Chaddasch</sp>) og det nordlige Abyssinien
(<sp>Oanha</sp>); det giver den ægte <sp>Myrrha</sp>
(<i>Gummi Myrrhæ</i>). Harpiksen dannes af den gullige,
mælkede Saft, der fremkommer ved Indsnit i
den grønne Bark. Andre afrikanske og
ostindiske Arter giver lgn. Arter Harpiks. <i>C.
Opobalsamum</i> (L.) Engl. (<sp>Balsambusk</sp>) er en 5-6 m
høj Busk i det sydvestlige Arabien og
Somaliland; den er ogsaa siden Middelalderen dyrket.
Fra Grenspidserne udskilles en lysegrøn
Harpiks i smaa Draaber. Denne Art Balsam
(<sp>Mekkabalsam</sp>) er voksgul og et i Orienten meget
skattet Lægemiddel.
<i>A. M.</i>
</chapter>

<chapter name="commission">
<b>commission</b> [kå'mi∫<sub>ə</sub>n] (eng.). I det eng.
Rets- og Administrationssprog betyder c.
ligesom paa Dansk dels et særligt overdraget Hverv,
dels de Personer, hvem et Hverv betros, altsaa
en (som oftest af fl. Medlemmer bestaaende)
Kommission, der nedsættes, i Alm. i offentligt
Øjemed, f. Eks. for at forberede
Lovgivningsarbejde ell. for at undersøge og eventuelt
afgøre enkelte særlige Tilfælde. I forsk.
Sammensætninger bruges navnlig c. som Betegnelse for
visse Hverv, der overdrages et Udvalg bl.
Medlemmerne af faste dømmende Organer, idet de
paagældende beskikkes til at udføre bestemte
Arter af regelmæssig tilbagevendende
Forretninger. I denne Bet. taler man f. Eks. om <i>the
circuit c.</i>, hvorved forstaas, at Dommerne fra
<i>Kings-Bench</i> i <i>High Court of Justice</i> i London
udsendes for at holde Ret i Landets forsk.
Retskredse (smlg. <sp>circuit</sp>). <i>The circuit c.</i> falder
i 3 Grupper: dels <i>c. of assizes</i>, som virker under
Civilprocessens Former, og som forestaar de
lokale Assiseretter (smlg. <sp>assises</sp>), dels de
saakaldte <i>c. of gaol delivery</i> og <i>c. of oyer and
termier</i>, som er to under Strafferetsplejen
henhørende Organer, der behandler Arrestantsager
o. a. kriminelle Tilfælde (ordret betyder <i>g. d.</i>
»Udfrielse af Fængsel« og <i>o. a. t.</i> »at afhøre
og afgøre«); disse to c. admin. i London af
Dommerne i <i>Central Criminal Court</i>. - <i>C. of peace</i>
kaldes den Kreds af Personer, som i
Grevskaberne i England er beskikkede til at forestaa
<i>the justice of peace</i> (Fredsdommerhvervet), hvis
dømmende Forretninger i det væsentlige angaar
Behandlingen i 1. Instans af Straffesager af
mindre Bet.
<i>K. Hch.</i>
</chapter>

<chapter name="commissioner">
<b>commissioner</b> [k<sub>å</sub>'mi∫<sub>ə</sub>nə] (engelsk) betyder
den, hvem et Hverv er betroet, og bruges
navnlig om offentlige Hverv, saaledes bl. a. som
Benævnelse for Medlemmerne af en
<i>commission</i> (s. d.), c. forekommer tillige som Titulatur
for adskillige af Statens faste Embedsstillinger
o. l.; saaledes er <i>c. of customs</i> Betegnelsen for
visse overordnede Embedsmænd i de
Departementer, der varetager Styrelsen af Toldvæsenet.
- <i>chief c.</i> kaldes overordnede admin.
Embedsmænd i Indien; - <i>high c.</i> er Titlen for den
øverste Embedsautoritet i visse britiske
Besiddelser, bl. a. i Afrika; - <i>c. for oaths</i> kaldes de
Sagførere (af <i>solicitor</i>-Klassen), som af
Lordkansleren er autoriserede til at modtage de
saakaldte <i>affidavit</i>'s (s. d.) og andre Erklæringer
til retslig Brug; c. f. o. udfører saaledes bl. a.
en Del af de Forretninger, der i Danmark
paahviler Notarius publicus; - <i>c. in lunacy</i> er
Navnet for de Autoriteter, der er beskikkede til at
føre Tilsyn med Sindssyges Behandling paa
Hospitaler ell. andet Steds.
<i>K. Hch.</i>
</chapter>

<chapter name="commission internationale d'enquête">
<b>commission internationale d'enquête</b>
[kåmi's<sub>i</sub>å-ætærnas<sub>i</sub>å'nal-d-ã'kæ.t], se
<sp>Undersøgelseskommissioner</sp>.</chapter>

<chapter name="Commisoriale">
<b>Commisoriale,</b> d. s. s. <sp>Kommissorium</sp>,
se <sp>Kommission</sp>.</chapter>

<chapter name="commissum">
<b>commissum</b> (lat.), hvad der er paalagt, et
paalagt Hverv; noget begaaet, navnlig en
