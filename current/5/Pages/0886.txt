Indløbet til Lepanto-Bugten, <sp>Kastro
Rumelias</sp> paa Livadien og <sp>Kastro Moreas</sp> paa
Morea.
<i>(C. A.). M. V.</i></chapter>

<chapter name="Dardaner">
<b>Dardaner,</b> 1) et illyrisk Folk, som i
Oldtiden boede i det øvre Møsien omkr. Floden
Margus (Morava). Efter Strabon's Beretning var
D. paa Augustus' Tid stærkt forkuede. I det
rom. Rige dannede deres Land en
Underafdeling af <i>Moesia superior</i>, indtil Kejser
Diocletian udskilte det herfra og gjorde det til en
egen Prov. (<sp>Dardania</sp>) med Hovedstaden
Naissus (nu Nisch).

2) et med Troerne nær beslægtet Nabofolk,
som jævnlig nævnes i Iliaden, hvor Æneas er
D.'s Anfører. Yngre Forf. angiver som
Grænser for deres Omraade Byerne Zeleia og
Skepsis. I Oldtidens poetiske Sprog bruges D. ofte
som Navn paa Troerne i Alm. (Se
<sp>Dardanos</sp>, 2).
<i>C. B.</i></chapter>

<chapter name="Dardania">
<b>Dardania,</b> se <sp>Dardanos</sp>, 2) og
<sp>Dardaner</sp>, 1).</chapter>

<chapter name="Dardanider">
<b>Dardanider,</b> se <sp>Dardanos</sp>, 2).</chapter>

<chapter name="Dardanos">
<b>Dardanos,</b> 1) ubetydelig gr. Stad paa
Hellesponts sydlige Kyst, 13 km fra Abydos. P.
Gr. a. Byens Navn, der sattes i Forbindelse med
Kong Dardanos (se 2), viste Romerne den lgn.
Ære som Ilion, deres formentlige
Fædrenestad; ved Fredsslutningen med Antiochos den
Store 188 f. Kr. blev begge Byer erklærede for
Fristæder. 84 f. Kr. sluttedes i D. Freden
mellem Sulla og Mithradates. Dardanellerne har
Navn efter D.

2) Dardanernes Stammeheros, efter Iliaden
Søn af Zeus, Grundlægger af den mytiske Stad
<i>Dardania</i> i Troas, Fader til Erichthonios og
Stamfader til Tros, Ilos og den senere troiske
Kongeæt, der efter D. stundom kaldes
<sp>Dardanider</sp>. Hos yngre Oldtidsforfattere findes
forsk. Beretninger om D.'s opr. Hjem;
mærkeligst er den rom. (i Vergil's Æneide), hvorefter
D. fra den etruriske Stad Corythus (Cortona)
var draget til Troas, og Æneas ved at føre
sine Mænd til Italien saaledes i Virkeligheden
fører dem til Stammens gl. Hjemstavn.
<i>C. B.</i></chapter>

<chapter name="Darder">
<b>Darder,</b> se <sp>Dardistan</sp>.</chapter>

<chapter name="Dardistan">
<b>Dardistan</b> kaldes de af Darderne beboede
vilde Bjergegne N. f. Indus' Knæ, hvor
Hindukoh, Karakorum og Himalaya støder sammen.
Landet hører til den indobritiske Vasalstat
Kashmir. - <sp>Darderne</sp> (de gamle Indiers
<i>Darada</i>, Grækernes Δεράδαι) er af eransk
Race, smukt byggede med lys Ansigtsfarve,
sort eller brunt Haar. D. er for største
Delen shiitiske Muhammedanere. Deres Sprog
hører til den ind. Sprogstamme af den
indoeuropæiske Sprogæt. Det har dog i Tidernes
Løb optaget mange pers. Bestanddele. Mellem
Darderne, til Dels som Statsslaver, træffes i D.
tillige mørke Folk, der rimeligvis tilhører en
undertvungen Urbefolkning. Ligesom Paria'erne
i Indien anses de for urene og maa udføre
saadanne Arbejder, som af Darderne anses for
uhæderlige (svide Kul etc.). (<sp>Litt</sp>.: <sp>Leitner</sp>,
<i>Results of a tour in Dardistan</i> [4 Bd, Lahore
1867-70]; <sp>Samme</sp>, <i>On the races and
languages of Dardistan</i> [<i>Journ. of Etnol. Soc. of
London</i>, 1870]; <sp>Drew</sp>, <i>The Jummoo and Kashmir
Territories</i> [London 1875]).
<i>M. V.</i></chapter>

<chapter name="Dareik">
<b>Dareik,</b> af gr. Δαρεικος;, antik pers. Mønt;
Guldmønter prægedes vistnok tidligst af
Lydiens Konger i 7. Aarh. f. Kr., i rent Metal,
først af <sp>Kroisos</sp>. Efter hans Riges Fald blev
den pers. D. i de østlige Middelhavslande en
alm. brugt konstant Værdimaaler. Xenofon
angiver, at den sværtbevæbnede Hoplits
Maanedssold var en D. Navnet stammer fra
Kongenavnet Dareios; de udmøntedes omtr. fra
Dareios Hystaspes' Tid. Forsiden viser
Perserkongen i hurtig Bevægelse, med Krone paa
Hovedet, i højre Haand, en Lanse, i venstre en
Bue; en alm. gr. Betegnelse for D. var
»Bueskytte«; Bagsiden viser en firsidet Fordybning,
vel af Prægeambolten. Persernes »Bueskytter«
var ogsaa i Hellas ofte en særdeles virksom
Magtfaktor. Den her afbildede Guld-D. vejer
8,32 g. D. regnedes = 20 gr. Sølvdrachmer =
c. 11 Kr. Ret faa er bevarede til vor Tid.
<i>H. A. K.</i></chapter>

<img>Dareik (Vægt: 8,32 g).</img>

<chapter name="Dareios">
<b>Dareios,</b> den gr. Form for det oldpersiske
Dârajavus ell. Dârajavahusch, var Navnet paa
3 pers. Konger af Achaimenidernes Slægt.

1) D. I, Hystaspes' Søn, regerede 521-485
f. Kr. Sammen med nogle andre fornemme
Persere styrtede han Mageren Gaumâta, der i
Slutningen af Kambyses' Regering havde tilrevet sig
Kongemagten ved at udgive sig for Kambyses'
dræbte Broder Smerdis. D. udraabtes derefter
til Konge og ægtede Kyros' Datter Atossa. Men
han maatte kæmpe stærkt for at vinde hele
Riget, da Opstande rejste sig rundt omkring;
navnlig Erobringen af Babylon kostede store
Anstrengelser, og det varede fl. Aar, inden D.'s
Magt var grundfæstet. Paa en Klippevæg ved
Bisutun (se <sp>Behistan</sp>) lod han i 3 Sprog
indhugge en Beretning om sine Kampe og Sejre, der
ved Siden af Herodot for os er en Hovedkilde til
hans Historie. Da D. sad fast i Sadlen, foretog
han en gennemgribende Omorganisation af
Rigets Forvaltning. Han inddelte Riget i 20
Statholderskaber (Satrapier), hvis Forstandere
(Satraper) vel nød en betydelig Selvstændighed m.
H. t. Administrationens Detailler, men
kontrolleredes skarpt af Udsendinge fra Kongen og
var forpligtede til at indbetale til ham et
bestemt Skattebeløb. Desuden fremmede D.
Rigets Enhed ved Anlæggelsen af gode Landeveje
og Oprettelsen af et velordnet Postvæsen,
ligesom ogsaa ved Indførelsen af en fælles
Rigsmønt, Guld-Dareikerne. Han byggede den nye
Residensstad Susa og smykkede den ældre
Hovedstad, Persepolis, med pragtfulde
Bygninger. Men ogsaa Udvidelsen af Rigets Grænser
arbejdede han paa, og baade i Grænselandene
mod Indien og i Nordafrika foretog han
Erobringer. Vigtigst var dog hans Forsøg paa at
vinde Land i Europa. Efter at have skaffet sig
