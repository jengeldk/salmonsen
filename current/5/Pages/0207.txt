5 cm mellem Planterne i Rækken.
Ved Optagningen om Efteraaret
sorteres de blomsterdygtige Spirer
fra, medens Resten bringes til ny
Lægning. Liljekonval kan haves i
Blomst fra midt i Decbr. De
plantes i Kasser med 3 cm's Afstand og
saa dybt, at den øverste Halvdel
af Spiren er over Jorden.
Derefter dækkes Kassen med et Lag
Mos, som fjernes, naar Spirerne
har begyndt at skyde. Drivningen
medtager 3-4 Uger, og det første
Hold indsættes til Drivning midt
i Novbr med en Undervarme af
25-30° og en Lufttemperatur af
18-20°.
<i>L. H.</i>
</chapter>

<img><i>Convallaria majalis</i> (Liljekonval).</img>

<chapter name="Convallariaceæ">
<b>Convallariaceæ,</b> se
<sp>Konvalfamilien</sp>.</chapter>

<chapter name="conventio in manum">
<b>conventio in manum</b> (lat.),
i den ældre Romerret en
Stiftelse af Ægteskab, hvorved Hustruen kun
emanciperedes fra den fædrene Myndighed
(<i>patria potestas</i>) for med sin Person og
Formue at komme ind under sin Mands
næsten lige saa absolutte Herredømme (<i>manus</i>).
Hun traadte da ganske ud af sin Slægt og ind i
Mandens og blev, som det hed, i Datters Sted
(<i>filiæ loco</i>) til sin Husbond, ihvorvel hun dog
bar Titlen af Husfrue (<i>mater familias</i>). Dette
Manusforhold stiftedes ved den gl., højtidelige
Form for Ægteskabs Indgaaelse, <i>confarreatio</i>
(s. d.) samt ved <i>coemptio</i> (s. d.), ligesom
Forholdets Retsvirkninger kunde indtræde ved Hævd
(<i>usus</i>) derved, at Hustruen i et helt Aar uden
Afbrydelse af et Tidsrum af tre Nætter opholdt
sig i Mandens Hus. Hele Instituttet var gaaet af
Brug længe før Justinian's og <i>Corpus Juris</i>'
Tid.
<i>K. B.</i>
</chapter>

<chapter name="convention">
<b>convention</b> [k<sub>ə</sub>n'ven∫<sub>ə</sub>n] kaldes i Nordamerika
en Forsamling af et politisk Partis udvalgte
Mænd for at fastsætte Partiets fælles Optræden,
affatte dets Program (<i>platform</i>) og kaare dets
Kandidater, særlig forud for Præsidentvalget.
<i>E. E.</i>
</chapter>

<chapter name="Convention nationale">
<b>Convention nationale</b> [kåvã's<sub>i</sub>å-nas<sub>i</sub>å'nal] er
Betegnelsen for den fr. Revolutions tredie
lovgivende Forsamling. Den holdt sit første Møde
i Ridehuset ved Tuilerierne 20. Septbr 1792. Den
opløstes 26. Oktbr 1795 (4. Brumaire an IV). Da
C. n. netop sammenkaldtes for at afskaffe
Kongedømmet, er det ikke usandsynligt, at Navnet
er hentet fra eng. Retssprog, hvor <i>convention</i>
fra gl Tid er Betegnelsen for et Parlament, der
p. Gr. a. særlige Forhold ikke er traadt
sammen efter Kongens Ordre. Allerede den
lovgivende Forsamling kaldtes under
Forhandlingerne om en Forfatndngsforandring til Afgørelse
af Kampen mellem Folket og Kongen C. n.
<i>C. W. W.</i>
</chapter>

<chapter name="conventus">
<b>conventus,</b> se <sp>Konvent</sp>.</chapter>

<chapter name="Conversano">
<b>Conversano,</b> By i Syditalien, Prov. Bari,
paa en Høj 8 km fra Adriaterhavet. (1911) 15250
Indb. C. er Bispesæde, har gl. Mure, et Kastel
og en smuk Domkirke og driver Handel med
Vin, Oliven, Mandler og Bomuld.
<i>H. P. S.</i>
</chapter>

<chapter name="Converse, Frederick Shepherd">
<b>Converse</b> ['kånvəs], <sp>Frederick
Shepherd</sp>, amer. Komponist, f. 5. Jan. 1871 i
Newton, studerede dels i Boston under Chadwick,
dels i München under Rheinberger og blev
senere Kompositionslærer ved Bostons
Konservatorium. C., der omtales som en talentfuld
Komponist, har navnlig skrevet Operaer, Symfonier,
Koncertouverturer, en Violinkoncert, foruden
Kammermusik og mindre Værker.
<i>W. B.</i>
</chapter>

<chapter name="conversi">
<b>conversi</b> (lat.: »omvendte«),; se
<sp>Konvertitter</sp> og <sp>Lægbrødre</sp>.</chapter>

<chapter name="conveyance">
<b>conveyance</b> [k<sub>ə</sub>n've<sub>iə</sub>ns] (eng.), betyder
Befordring, Overførelse o. l. og bruges i det jur.
Sprog som Betegnelse for Overdragelser af
Rettigheder i levende Live, i Særdeleshed af
Ejendomsrettigheder; c. kan ogsaa betyde et
Dokument, der oprettes til Bevis for Overdragelsen
af en Ret (altsaa f. Eks. et Skøde). - Ved
<i>conveyancing</i> i videste Bet. forstaas i Alm.
Indgaaelse af Retshandeler. - <i>conveyancer</i> kaldes
den, der paatager sig Ordning af Retshandeler,
hvilket i Reglen udføres af Sagførere af
<i>solicitor</i>-Klassen.
<i>K. Hch.</i>
</chapter>

<chapter name="convivium">
<b>convivium</b> (lat.), Gæstebud, Gilde (s. d.).</chapter>

<chapter name="Convocation">
<b>Convocation</b> [kånv<sub>o</sub>'ke<sub>i</sub>∫<sub>ə</sub>n], Navnet paa hver
af de to Synoder inden for Englands to
Ærkestifter, Canterbury og York. C. for Canterbury
stammer fra Konciliet i Hertford 673, og C. for
York fra 735. Under Ærkebiskop John Peckham
af Canterbury (1279-94) fik de to C. den
Sammensætning, som senere i det væsentlige har
været gældende. Ved Middelalderens Slutn. blev
det efterhaanden Skik, at ved hver C. holdt
Biskopperne Møde for sig, og de lavere Gejstlige
for sig. Paa den Maade fik C. to »Huse«, et
Overhus og et Underhus. Opr. havde C. Ret til
at træde sammen paa eget Initiativ og en vis
Selvstændighed, men Henrik VIII paabød, at C.
kun maa sammenkaldes af Kongen, og at deres
Beslutninger skal godkendes af ham. Saaledes
er Forholdene da ogsaa nu. Reformationen
ændrede ikke noget i C.'s kirkelige
Sammensætning og Stilling. Senere vekslede Opgangs- og
Nedgangstider, indtil C. efter en lang Dvale
atter vaagnede op til ny Bet. omkr. Midten af
19. Aarh. Siden den Tid træder C. regelmæssigt
sammen og drøfter alle Spørgsmaal af kirkelig
Interesse, øver ogsaa en betydelig Indflydelse.
1886 fik C. for Canterbury og 1892 C. for York
