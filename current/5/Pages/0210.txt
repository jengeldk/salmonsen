gennemsejlede det efter ham benævnte Stræde,
hvorved han konstaterede, at Ny Zeeland bestod af
to Øer, hvis Kyster han fuldstændig kortlagde,
inden han forlod Øerne. 31. Marts 1770 forlod
han Ny Zeeland og styrede mod Nordvest, saa
at han 19. Apr. stødte paa Australlandets
Østkyst paa 37° 58" s. Br. Denne da fuldstændig
ukendte Kyst fulgte han mod Nord, kom til en
Bugt, som han p. Gr. a. den store Rigdom
paa ny Planter kaldte Botany Bay, derefter til
Port Jackson. Paa sin videre Fart mod Nord
kom han ind i det snævre, farlige Farvand
mellem Kysten og det store Barriererev, hvor han
heller ikke undgik at faa en saa farlig Læk, at
han maatte søge ind i en Flod, som han efter
sit Skib kaldte Endeavour-River, for at reparere.
Endelig lykkedes det ham at slippe ud i aaben
Sø gennem en Aabning i Revet; men allerede to
Dage senere trængte han dristig paa ny gennem
Revet for ikke mere at slippe Kysten af Syne;
hans Hensigt var nemlig at afgøre, om
Ny-Guinea var forbundet med Fastlandet ell. en Ø.
Det lykkedes ham virkelig ogsaa 21. Aug, at
omsejle Kap York og gennemsejle
Torres-Strædet. Det opdagede Land havde han taget i
Besiddelse for den eng. Krone under Navn af New
South Wales. Over Batavia tiltraadte han
derpaa sin Hjemrejse Syd om Afrika og ankom til
England 11. Juni 1771. Resultatet af denne Rejse
havde været overordentlig rigt: Opdagelsen af
Ny Zeelands Ønatur, Afsløringen af
Australlandets Østkyst og Ny-Guineas Adskillelse fra
Fastlandet ved Torres-Strædet, og dog staar hans
<sp>anden Rejse</sp> næsten endnu højere. 17. Juli
1772 drog han ud med to Skibe »Resolution«,
som han selv førte, og »Adventure« under
Tobias Fouraeaux. Som videnskabelige Ledsagere
fulgtes han denne Gang af to Tyskere, Johann
Reinhold Forster og Georg Forster. Det var C.'s
Agt at forsøge paa en Verdensomsejling fra V. til
Ø., altsaa imod Passaten, for derved at afgøre,
om der paa den sydlige Halvkugle fandtes andre
Fastlande end Australien. Fra Kaplandet styrede
han omtr. lige mod Syd og mødte allerede 10.
Decbr den første svømmende Is paa 51° 5" s.
Br. Da han endnu ikke havde fundet Land paa
60. Breddegrad, styrede han S. f. denne Parallel
mod Øst, overskred den sydlige Polarkreds paa
40° ø. L. f. Grw. og styrede derpaa for at
udhvile sit Mandskab til Ny Zeeland. Derfra løb
han Novbr 1773 ud paa sin anden Polarfart og
naaede Jan. 1774 sin største sydlige Bredde,
nemlig 71° 10' paa 106° 54' v. L. f. Grw., hvor
en sammenhængende Ismur nødte ham til at
vende om. Paa Hjemrejsen til Europa holdt han
sig omtr. paa Ny Zeelands Bredde og fortsatte,
efter at han havde passeret Kap Horn, den
østlige Retning, saa at han stødte paa Sydgeorgien.
Derfra styrede han sydøstlig og opdagede
Sandwich-Gruppen paa 59° 13' s. Br.; 30. Juli 1775
kom han efter tre Aars Fraværelse tilbage til
England. Udbyttet af denne Rundrejse var
Erkendelsen af den overvejende Vandbedækning,
paa den sydlige Halvkugle, hvorved endelig det
paa den sydlige Halvkugle formodede Fastland
forsvandt fra Kortene, efter at det i to
Aarhundreder havde spøget derpaa. Efter sin
Hjemkomst blev C. virkelig Skibskaptajn og fik
Ansættelse ved Hospitalet i Greenwich samt blev
optaget som Medlem af <i>Royal Society</i>. Men han
kunde ikke holde sig længe hjemme, og da der
udlovedes en Belønning paa 20000 £ til den, der
kunde finde en nordlig Gennemgang fra
Atlanterhavet til det stille Ocean, drog han 12. Juli
1776 ud paa sin <sp>tredie Rejse</sp> med Skibene
»Resolution«, som han atter selv førte, og
»Discovery« under Clerke. Fra Selskabsøen
Borraborra holdt han nordnordvestlig, saa at han 18.
Jan. 1778 traf Sandwich-Øerne, der vel tidligere
var berørte af Spanierne, men ikke indlagte paa
Kortene. Han opsatte dog Undersøgelsen af disse
og søgte sit egl. Maal, Nordamerikas Vestkyst,
som han traf paa 44° 30' n. Br. Han fulgte
Kyslen mod Nord og erkendte snart, at Amerika
strakte sig meget længere mod Nordvest, end
man tidligere havde antaget. Forbi Kodjak,
hvor han traf russ. Kolonister, trængte han ind
i Beringshavet og igennem Beringsstrædet op i
Ishavet. For at søge efter den ønskede
Gennemgang mellem de to Oceaner fulgte han
Nordamerikas Kyst mod Øst, men
uigennemtrængelige Ismasser nødte ham dog til at vende om
ved Iskap paa 161° 46' v. L. f. Grw. Han drog
til Sandwich-Øerne, hvor han blev venlig
modtaget af de Indfødte; men, da han paa
Hjemrejsen af Modvind nødsagedes til at styre
tilbage til disse Øer, kom han i Strid med de
Indfødte om en ubetydelig Genstand og blev dræbt
med en Del af sine Folk 14. Febr 1779. C.'s
Bedrifter som Opdager og Sømand er saa
betydelige og værdifulde, at man med fuld Ret kan
sammenligne ham med de store nautiske
Opdagere, Colombus, Vasco da Gama, Magalhães
og Abel Tasman. Vi skylder ham Fastsættelsen
af Ny Zeelands og Ny-Guineas Ønatur,
Afsløringen af Australiens Østkyst, Opdagelsen af fl.
Sydhavsøer, deriblandt Ny-Kaledonien og
Sandwich-Øerne, Undersøgelsen af Nordamerikas
Vestkyst fra 44-77° n. Br. og endelig
Fjernelsen af det ukendte Sydland; han fuldendte saa
at sige Jordens Hydrografi. (<sp>Litt</sp>.: »C.'s Rejser
1773-85«; <sp>Kippis</sp>, <i>Life af C.</i> [1788]; <sp>Kitson</sp>,
<i>Captain James Cook, the Circumnavigator</i>
[1907]).
<i>C. A.</i>
</chapter>

<chapter name="Cook, Thomas">
<b>Cook</b> [kuk], <sp>Thomas</sp>, Stifter af det
verdensberømte C.'ske Rejsebureau i London (1808
-92). Som Afholdsmand foranstaltede han
fælles billige Jernbanerejser for
Maadeholdsforeningens Medlemmer, og heraf udviklede sig
Rejsebureauet Thomas C. og Søn, der indtil 1878
lededes af ham, siden af Sønnen <sp>John
Mason C.</sp>, d. 1899, og derefter af dennes 3 Sønner.
Dets Virksomhed er udbredt over hele Verden
ved en Mængde Filialer og Agenturer. Særlig
Rejser om Jorden og til Orienten er dets
Specialiteter. Det organiserer Pilgrimsrejserne til
Mekka og 1884 befordrede det Gordon's Tropper
til den anden Nilkatarakt. Det har udg. talrige
Rejsehaandbøger. C. var Opfinderen af de
internationale Rundrejsebilletter.
</chapter>

<chapter name="Cooke, Benjamin">
<b>Cooke</b> [kuk], <sp>Benjamin</sp>, eng. Musiker (1734
-93), var Dirigent ved <i>Academy of ancient
music</i>, senere Organist ved Westminsterabbedi.
Han var en fremragende Komponist i de for
den engelske Musik ejendommelige Vokalformer
<i>Glees</i>, <i>Catches</i> og <i>Anthems</i>, men har ogsaa

