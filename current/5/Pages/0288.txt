<chapter name="cowboy">
<b>cowboy</b> ['ka^ubåj] (eng.), »Kodreng«, Navn
paa Kvæghyrderne i den vestlige Del af de
forenede Stater, udmærkede Ryttere, der med stort
personligt Mod vogter deres vilde Hjorde.
</chapter>

<chapter name="cow-catcher">
<b>cow-catcher</b> ['ka^u-kät∫<sub>ə</sub>], se
<sp>Banerømmere</sp>.
</chapter>

<chapter name="Cowell, Edward Byles">
<b>Cowell</b> [ka^u<sub>ə</sub>£], <sp>Edward Byles</sp>, engelsk.
Sanskritist, f. 23. Jan. 1826 i Ipswich i Suffolk,
d. i Cambridge 1903; han studerede i Oxford;
18S6 gik han til Kalkutta, hvor han 1864 var
Prof. ved <i>Presidency College</i>; siden 1867 Prof.
i Sanskrit ved Univ. Cambridge i England. Hans
vigtigste Skr er: Overs. af <sp>Kalidasa</sp>'s
»Vikramorvaçi« (1851); Udg. og Overs. af
<sp>Vararuci</sp>'s »Prakritaprakaça« (1854; 2. Opl. 1868);
de 2 første Bd af <i>The Sanhitá of the Black
Yajur Veda, with the Commentary of Mádhava
Áchárya</i> i <i>Bibliotheca Indica</i> (1. Bd sammen
med E. Röer, 1860; 2. Bd alene, 1866); Udg. og
Overs. af »Katha-Upanishad« (1861), af
»Kaushitaki-Upanishad« (1861), af »<i>Kusumanjali or the
Hindoo Proof of the Existence of a Supreme
Being</i> (1864), af »Maitri-Upanishad« (1870); Udg.
af sidste Bd af <sp>H. H. Wilson</sp>'s Overs. af
»Rigveda« (1866); Udg. af <sp>Colebrooke</sp>'s
<i>Miscellaneous Essays</i> (med Anmærkninger, 1873);
<sp>Elphinstone</sp>'s <i>History of India, ed. with
notes</i> (1873); <i>A short introduction to the
ordinary Prakrit of the Sanskrit dramas</i> (1875); <i>The
Aphorisms of S'ándilya, with the Commentary
of Swapnes'wara or: The Hindu doctrine of
faith</i> (Overs. fra Sanskrit, 1878); fuldendte
(efter Th. Goldstücker) Udg. af <i>The
Jaiminiya-Nyáya-Málá-Vistara of Mádhavácárya</i> (1878);
<i>The Sarva-Darsana-Samgraha, Review of the
different systems of Hindu Philosophy, by
Mädhava Áchárya</i> (1882; Overs. fra Skrt. sammen
med A. E. Gough); Udg. af »Divyavadana« (1886;
sammen med <sp>R. A. Neil</sp>); <sp>Açvaghosha</sp>'s
»Buddhacarita« (i <i>Anecdota Oxoniensia</i> 1893, eng.
Overs. i <i>Sacred Books of the East</i>, Bd. 49);
<sp>Bana</sp>'s »Harshacarita« 1897; ledede og deltog
til sin Død i det store Overs.-Arbejde: <i>The
Jataka or Stories of the Buddha's former births,
transl. from the Pali by various hands</i> (Bd I-VI
1895-1907, samt Index 1913).
<i>(S. S.). D. A.</i>
</chapter>

<chapter name="Cowell, Philip Herbert">
<b>Cowell</b> ['ka^u<sub>ə</sub>£], <sp>Philip Herbert</sp>, eng.
Astronom, f. 7. Aug. 1870 i Kalkutta, studerede
i Cambridge, blev 1896 <i>Chief assistant</i> ved Grw.
Observatorium og er fra 1910 Superintendent
for <i>Nautical Almanac Office</i>. C. har i
Fagtidsskrifter publiceret en Række betydelige Afh. om
Maanens Bevægelse, diskuteret Bevægelsen af
Jupiters 8. Maane og sammen med Crommelin
indgaaende undersøgt Banen af Halley's Komet
(<i>Investigation of the motion of Halley's comet
from 1579 to 1910</i> [1910], <i>Essays on the return
of Halley's comet</i> [1910]). For disse
grundlæggende Arbejder fik C. 1911 Guldmedaille fra det
eng. astron. Selskab.
<i>J. Fr. S.</i>
</chapter>

<chapter name="Cowen, Frederick Hymen">
<b>Cowen</b> ['ka^u<sub>ə</sub>n], <sp>Frederick Hymen</sp>,
eng. Komponist, f. 29. Jan. 1852 paa Jamaika.
C. viste saa tidlig musikalsk Begavelse, at hans
Forældre for at lade ham yderligere uddanne
rejste med ham til London, hvor han fik
Undervisning af Benedict (en Tid lang studerede
C. i Leipzig og Berlin), og hvor hans Talent
mødte saa megen Anerkendelse, at han fik sine
Kompositioner (Kantater, Symfonier, deriblandt
en saakaldt »Skandinavisk«, og
Kammermusikværker) spillede og udgivne. 1882 blev C.
Dirigent for Musikakademiet i Edinburgh, 1899 for
det filharmoniske Selskab i London. C. har
ogsaa skrevet nogle Operaer som »Pauline« og
»Thorgrim«, der er opførte i London med meget
Held.
<i>W. B.</i>
</chapter>

<chapter name="Cowen, Josef">
<b>Cowen</b> ['ka^u<sub>ə</sub>n], <sp>Josef</sp>, eng. Frihedsven
(1831-1900), sluttede tidlig nøje Venskab med
Garibaldi, Mazzini o. a. politiske Flygtninge,
hjalp dem rundhaandet med Penge og
indrettede et særligt Trykkeri til Brug for deres
Agitation bl. deres Landsmænd. Skrifterne
indsmugledes senere i Ladninger af Mursten. C.
optraadte som Talsmand for de undertrykte
Folkeslag, ligesom for vidtgaaende Fremskridt
hjemme i England; han var især ivrig for
Folkeoplysningens Fremme og for de samvirkende
Foreninger, skønt han selv var en stor Kulmine-
og Teglværksejer i Newcastte. Han fulgte 1874
sin Fader som Medlem af Underhuset for
Newcastle og sad her indtil 1885; han udfoldede
stor Veltalenhed og viste sig samtidig meget
uafhængig af de politiske Partier. I Modsætning
til de andre Radikale vilde han afgjort hævde
Englands Magtstilling og Indflydelse udadtil
(støttede Disraeli's Holdning over for Rusland),
men tilraadede at give Irland Selvstyre og
udvikle det britiske Rige til en Forbundsstat. C.'s
Taler til Vælgerne og i Underhuset er udg.
1886.
<i>E. E.</i>
</chapter>

<chapter name="Cowes">
<b>Cowes</b> [ka^uz], en Dobbeltby paa begge Siderne
af Medina-Floden paa Nordsiden af den eng. Ø
Wight. <sp>West-C.</sp> med (1911) 9635 Indb., Station
paa Øen Wights Jernbane, har en sikker Havn,
der bl. a. søges meget af eng. Lystsejlere, og
staar i regelmæssig Dampskibsforbindelse med
Southampton og Portsmouth. Ved Indløbet
ligger et gl. Slot, som nu er Klublokale for den
kgl. eng. Yachtklub, Meget besøgte Bade.
<sp>East-C.</sp>, (1911) 4659 Indb., danner en Slags
Forstad til West-C., hvormed den er forbundet
ved en Damipfærge og en Pontonbro. C. er et
meget besøgt Sommeropholdssted for rige
Englændere. 1 km SØ. f. East-C. ligger Dronning
Victoria's Sommerresidens <sp>Osborne</sp>, hvor
hun døde 1901. Edward VII skænkede Osborne
til Nationen. 1904 aabnedes her et
Rekonvalescenthjem for Hærens og Flaadens Officerer. 1903
oprettedes paa Osborne en kgl. Marineskole.
<i>G. Ht.</i>
</chapter>

<chapter name="Cowley, Abraham">
<b>Cowley</b> ['ka^u£<sub>i</sub>], <sp>Abraham</sp>, eng. Digter
(1618-67), blev opdraget i Westminster School
og studerede i Cambridge. Kun 15 Aar gl udgav
han sin første Digtsamling <i>Poetical Blossoms</i>;
ogsaa Hyrdeskuespillet <i>Love's Riddle</i> blev til i
hams Skoletid, men først udg. 1638, s. A. som
en lat. Komedie <i>Naufragium Joculare</i>, der blev
opført ved Univ. 1643, paa hvilken Tid han var
<i>Master of Arts</i>, maatte han forlade Cambridge
p. Gr. a. sin Vedhængen ved Kongens Sag, men
han fortsatte sine Studier i Oxford og udgav
kort efter Satiren <i>The Puritan and the Papist</i>.
Senere fulgte han Dronningen til Paris, hvor
han blev Sekretær hos Lord Jermyn og i en
lang Aarrække førte den hemmelige
Korrespondance i Cifferskrift mellem Kongen og
