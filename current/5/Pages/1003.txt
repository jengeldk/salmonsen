5, 6 og 7 Gange en vilkaarlig valgt
Længdeenhed. Linierne <i>EC</i> og <i>FD</i> drages parallelle med
<i>GB</i>; saa er <i>AC</i>, <i>CD</i>, <i>DB</i> de søgte Dele.
<i>Chr. C.</i>
</chapter>

<chapter name="Deling">
<b>Deling,</b> en Benævnelse paa de taktiske
Enheder, hvori Underafdelingen (Kompagniet,
Eskadronen og Batteriet) deles. Antallet af D.
i Underafdelingen er forsk. I Danmark udgør
D. som Regel 1/4 af Underafdelingen. Føreren
for D., der er Løjtnant ell. ældre Underofficer,
benævnes <sp>Delingsfører</sp>.
<i>B. P. B.</i>
</chapter>

<chapter name="Delingsregning">
<b>Delingsregning</b> ell. <sp>Selskabsregning</sp>
gaar ud paa at dele et Tal i Dele, der har samme
indbyrdes Forhold, som visse givne Tal. Skal f.
Eks. et Tal <i>a</i> deles i 3 Dele, der har samme
indbyrdes Forhold som Tallene <i>p</i>, <i>q</i> og <i>r</i>, bliver Delene:

<i>p</i>/<i>(p+q+r)</i>• a, <i>q</i>/<i>(p+q+r)</i>• a og <i>r</i>/<i>(p+q+r)</i>• a;
Opgaven løses paa analog Maade for Deling i et
hvilket som helst andet Antal Dele.
<i>Chr. C.</i>
</chapter>

<chapter name="Delingsvæv">
<b>Delingsvæv,</b> se <sp>Dannelsesvæv</sp>.</chapter>

<chapter name="Delinkvent">
<b>Delinkvent</b> (lat.), fængslet Forbryder.</chapter>

<chapter name="Delion">
<b>Delion,</b> lille By i Nærheden af Tanagra i
Boiotien med et Tempel for den deliske
Apollon. Under den peloponnesiske Krig (424 f. Kr.)
tilføjede Boioterne Athenerne et Nederlag
ved D.
<i>C. B.</i>
</chapter>

<chapter name="Delirant">
<b>Delirant,</b> en af Delirium angreben Person.</chapter>

<chapter name="delirere">
<b>delirere,</b> se <sp>Delirium</sp>.</chapter>

<chapter name="Delirium">
<b>Delirium</b> er en sygelig Tilstand med
Forvirring af Sanseindtryk, Forestillinger og
Tanker; at lide af D., at <sp>delirere</sp>, er populært
talt at tale og handle i Vildelse. Delirier
forekommer ved forsk. Sindssygdomme, men
desuden ved mange andre sygelige Tilstande, der
paavirker Hjernen, findes saaledes ved mange
Febertilstande, f. Eks. Lungebetændelser Tyfus,
Rosen, Blodforgiftninger, og antages her
foraarsaget ved den høje Legemstemperatur
(<sp>Feberdelirier</sp>) ell. de tilstedeværende
Infektionsstoffer, endvidere ved mange Forgiftninger
(<sp>Intoksikationsdelirier</sp>), f. Eks. med
Opium, Morfin, Atropin, Kloroform, ved
Kulilteforgiftning, Kødforgiftning,
Svampeforgiftning, især med Fluesvamp, men fremfor alt
ved kronisk Alkoholforgiftning (<i>D. tremens</i>),
endelig ogsaa ved Tilstande af Udmattelse og
Afkræftelse, enten ved langvarig Hunger, Kulde
ell. ved tærende Sygdomme
(<sp>Inanitionsdelirier</sp>), efter stærke Blodtab
(<sp>anæmiske Delirier</sp>). Hvad enten Delirierne
skyldes den ene ell. den anden Aarsag, har de et
fælles Præg i den forvirrede Tankegang og Tale,
de sygelige Forestillinger, de deraf følgende
forkerte Handlinger, men optræder dog med
forsk. Styrke, har forsk. Varighed, ligesom der
i Reglen er nogen Forskel i Stemningen, der
enten er mere fornøjet, løftet ell. mere
deprimeret og da ofte forbundet med Angst.

En af de hyppigste og mest udprægede
Former af D. er <i>D. tremens</i> ell.
<sp>Drankergalskab</sp>, som jævnlig optræder hos Individer, der
misbruger Alkohol, hyppigst i Form af
Brændevin, sjældnere af Øl ell. Vin. Misbrug af Æter
og Absint kan ogsaa fremkalde D.
Deliriumsanfaldet fremkaldes ofte ved temporært forøget
Nydelse af Alkohol, begunstiges undertiden ved
pludselig Unddragelse af den tilvante Drik.
Hyppig opstaar <i>D. tremens</i> hos Drankere i
Tilslutning til Læsioner, ofte af ubetydelig Art, til
Mave-Tarmlidelser ell. Febersygdomme, særlig
Lungebetændelse. Inden Deliriumsanfaldet
bryder ud, iagttages ofte nogle Dages
Forløbersymptomer, bestaaende i Uro, Rysten,
Søvnløshed, sjældnere indledes det med Krampe. Det
fuldt udviklede Anfald udmærker sig ved en
tiltagende Uro, en Skælven af hele Legemet,
men særlig synlig paa Tunge og Hænder,
Søvnløshed og Hallucinationer. Disse sidste drejer
sig især om Dyr, specielt smaa Dyr, som ses
i Masse; men der høres ogsaa Stemmer og Lyde.
Hyppig indjager Hallucinationerne Deliristen
Angst, han tror sig forfulgt ell. truet, hvoraf
atter kan følge, at han begaar Selvmord ell.
forsøger Mord paa sine formentlige Forfølgere.
Ofte har Hallucinationerne dog et mere
fornøjeligt og godmodigt Præg. Under Anfaldet er
Patienten fuldstændig desorienteret, ved ikke,
hvor han er, ell. hvad han foretager sig, og
har heller ikke efter Anfaldet Erindring derom.
Der er sædvanlig Feber. Anfaldet varer i lettere
Tilfælde nogle Dage, i sværere noget længere,
ophører først, naar der ved kunstige Midler
skaffes Søvn, ell. denne indfinder sig af sig selv.
Døden kan indtræde under Anfaldet enten ved
Krampe ell. ved pludselig Kollaps ell. ved
Indtrædende Komplikation. Behandlingen gaar ud
paa at isolere Patienten under Forhold, hvor
han ikke kan gøre sig selv ell. andre Skade.
Desuden gives styrkende Midler for Hjertet
(Kamfer, Koffeïn, Digitalis), Sovemiddel
(Veronal). En Forebyggelse af ny. Anfald kan kun
ske ved, at Patienten herefter afholder sig fra
berusende Drikke.

<i>D. acutum</i>, der intet har med Alkohol at gøre,
er en bestemt Form for Sindssygdom, der under
stærke Delirier forløber akut med dødelig
Udgang, men i øvrigt ikke er tilstrækkelig kendt.
<i>(A. F.). H. I. B.</i>
</chapter>

<chapter name="deliske Problem">
<b>deliske Problem</b> (<sp>mat</sp>.). Dette Problem,
der gaar ud paa <sp>Terningens
Fordobling</sp> ɔ: paa at konstruere en Terning dobbelt
saa stor som en given, beskæftigede de gr.
Matematikere meget i sin almindeligere Form: at
konstruere en Terning lige stor med et givet
Parallelepiped, var det jo et naturligt Skridt
videre fra Opgaven: at konstruere et Kvadrat
= et givet Rektangel. Navnet skal hidrøre fra,
at Oraklet, vel ikke uden Paavirkning af
Matematikerne, tilraadede Beboerne af Øen Delos,
der henvendte sig til det for at faa deres Ø
befriet fra Pesten, at gøre deres terningformede
Alter dobbelt saa stort uden at forandre
Formen. Hippokrates omformede Opgaven til den:
at bestemme <sp>to
Mellemproportionaler</sp> til to givne Størrelser <i>a</i> og <i>b</i>, d. v. s. to
Størrelser <i>x</i> og <i>y</i>, der tilfredsstiller Ligningerne
<i>a</i>/<i>x</i>=<i>x</i>/<i>y</i>=<i>y</i>/<i>b</i>; da <i>x</i><sup>2</sup> er = <i>a</i><sup>2</sup><i>b</i>, vil <i>x</i> være
Kanten i en Terning, der er = et Parallelepiped
med Højden <i>b</i> og en kvadratisk Grundflade med
Siden <i>a</i>. Opgaven kan ikke løses nøjagtig ved
Passer og Lineal, men har fundet mange
tilnærmede Løsninger, saaledes af Archytas,
Menaichmos, Diokles (se <sp>Kissoiden</sp>),
Nikomedes (se <sp>Konkoiden</sp>).
<i>Chr. C.</i>
</chapter>

