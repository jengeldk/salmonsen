Foruden Digtninger, især af botanisk-økonomisk
Natur m. m., offentliggjorde han 1794-96
<i>Zoonomia</i>; i dette 4 Bd's Værk findes Spekulationer
over Artsomdannelse, Tilpasning, rudimentære
Organer m. m. Han antog indre Aarsager
som væsentlige Faktorer ved en Udvikling af
Organisme-Formerne. Det nævnte Arbejde
hører til Forløberne for Sønnesønnens
Udviklingslære. Charles D. naaede sin Opfattelse uden
bevidst Paavirkning af sin Bedstefader; men
fremdrog senere hans Hovedværk af Glemselen.
(<sp>Litt</sp>.: <sp>Ch. Darwin</sp>, <i>Life of E. D. With a
Study of his Scientific Works</i> [1879];
<sp>Burckhard</sp>, »Geschichte d. Geologie« [1907]).
<i>W. J.</i>
</chapter>

<chapter name="Darwin, Francis, Sir">
<b>Darwin</b> ['da.<sub>ə</sub>w<sub>i</sub>n], <sp>Francis</sp>, Sir, Søn af
ovenn. C. D., f. 16. Aug. 1848 i Down.
Studerede i Cambridge; Prof. i Botanik smst. 1888.
Har offentliggjort plantefysiologiske Arbejder og
Lærebøger f. Eks., sammen med Acton,
<i>Practical physiology of plants</i>, 1894. Assisterede
Faderen paa forsk. Maade og udgav hans Breve
samt hans første Udkast til Selektionsteorien.
<i>W. J.</i>
</chapter>

<chapter name="Darwin, George Howard">
<b>Darwin</b> ['da.<sub>ə</sub>w<sub>i</sub>n], <sp>George Howard</sp>, eng.
Matematiker og Astronom, ovenn. C. D.'s Søn,
f. 9. Juli 1845 i Down (Kent), d. 7. Decbr 1912.
Han studerede i Cambridge, blev 1868 <i>Fellow
of Trinity College</i>, gik derpaa til London for
at studere Jura, men vendte 1873 tilbage til
Cambridge for at genoptage sine mat. og astron.
Studier og blev 1883 Prof. i Astronomi i
Cambridge. 1885-1905 var D. Medlem af Council
of Meteorological Office og fra 1905 af
<i>Meteorological Committee</i>. Fra 1898 var D. Englands
Repræsentant i den internationale Jordmaaling.
1899-1900 Præsident i <i>Royal Astronomical
Society</i> og 1905 Præsident ved <i>British Association</i>'s
Møde i Cape Town og Johannesburg. D. er
mest bekendt ved sine teoretiske Arbejder
over Tidevandet og dets Indflydelse paa
Himmellegemernes Form og Bevægelse. Sine
videnskabelige Afh. har han samlet i <i>Scientific
Papers</i> I-V (1907-16). Af andre Arbejder
nævnes <i>The Tides and kindred Phenomena in the
Solar System</i> (1898, tysk Udg. »Ebbe u. Fluth«
1902). 
<i>J. Fr. S.</i>
</chapter>

<chapter name="Darwinisme">
<b>Darwinisme,</b> se <sp>Darwin</sp>.
</chapter>

<chapter name="Darwinit">
<b>Darwinit,</b> d. s. s. <sp>Whitneyit</sp>.
</chapter>

<chapter name="Darwin Kanalen">
<b>Darwin Kanalen</b> ['da.<sub>ə</sub>w<sub>i</sub>n-] fører fra det
stille Ocean til Canal de Moraleda mellem
Chonosarchipelet og Patagoniens Vestkyst.
<i>M. V.</i>
</chapter>

<chapter name="Das">
<b>Das,</b> se <sp>Tulsi Das</sp>.
</chapter>

<chapter name="Dasa">
<b>Dasa,</b> se <sp>Tibbu</sp>.
</chapter>

<chapter name="Daschkov, Jekaterina Romànovna">
<b>Daschkov</b> ['da∫k<sub>å</sub>f], <sp>Jekaterina
Romànovna</sp>, f. <sp>Vorontsòv</sp>, Fyrstinde, en
begavet og lærd Kvinde, der i Slutn. af 18. Aarh.
har spillet en ikke ubetydelig Rolle i Ruslands
politiske og litterære Liv, f. 28. Marts 1743,
d. 16. Januar 1810. Hun nød efter Datidens
Opfattelse en fortrinlig Opdragelse, og hendes
Hang til Læsning gjorde hende tidlig fortrolig
med de store fr. Forf.'s Værker. I Efteraaret
1758 stiftede hun, 15 Aar gl. og allerede Brud,
Bekendtskab med den 29-aarige Storfyrstinde
Katharina, og fælles litterære Interesser førte
til et fortroligt Venskab, saa at Katharina
benyttede D. som en af de mest aktive Hjælpere
ved den Paladsrevolution, der 1762 bragte hende
paa Tronen. Men dermed var ogsaa D.'s
politiske Rolle udspillet. Overfor den ærgerrige,
politisk intrigerende Dame blev Katharina
forsigtig; D. blev fjernet fra Hoffet og tilbragte
fl. Aar paa Rejser i Udlandet i fortrolig
Omgang med Datidens lærde Koryfæer. Først efter
20 Aars Forløb fandt der atter en Tilnærmelse
Sted, og D. blev 1782 udnævnt til Præsident
for Videnskabernes Akademi i Petrograd. Ved
hendes Initiativ oprettedes 1783 det saakaldte
»Russiske Akademi«, der til Formaal havde
en Uddannelse af det russ. Sprog, og som
1841 indgik under Videnskabernes Akademi som
en særlig Afdeling. Stor og følgerig blev
hendes 11-aarige Virksomhed som Præsident
for disse Institutioner. Hun samlede en Kreds
af russiske Forf. om et litterært Organ
»Underholdning for russiske Litteraturvenner« (1783-
84), ved hvilket Kejserinden selv var ivrig
Medarbejder; hun organiserede offentlige
Forelæsninger og et Oversættelsesdepartement, der
gjorde den russ. Læsekreds bekendt med
Udlandets klassiske Værker; unge Russere
sendtes til udenlandske Universiteter for at studere,
og der udrustedes videnskabelige
Ekspeditioner til Landets fjernere Egne; hun foranstaltede
under Titlen »Det russ. Teater« (1786-94) i
43 Bd en Samling af alle til da eksisterende
russ. Teaterstykker, og under hendes
Præsidium udkom i 6 Bd (1789-96) Akademiets
russiske Ordbog, hvortil hun selv havde bearbejdet
3 af Alfabetets Bogstaver. Under Kejser Poul
var hun i Unaade og forvist til sine Godser,
og da Akademiet efter Poul's Død opfordrede
hende til paa ny at overtage
Præsidentvirksomheden, foretrak hun at leve et stille og
tilbagetrukkent Liv indtil sin Død. De Memoirer,
hun har efterladt sig, og som først kom for
Lyset paa Engelsk i London 1840 (<i>Memoirs,
edited from the originals, by Mrs. W.
Bradford</i>), har hist. Bet. p. Gr. a. hendes
personlige Deltagelse i de politiske Begivenheder; i
en fr. Redaktion, der aabenbart stammer fra
D. selv, er de, under Titlen <i>Mon histoire</i>, blevne
publicerede i »Fyrst Vorontsòv's Arkiv«, 21. Bd.
<i>(K. V.). H. C-e.</i>
</chapter>

<chapter name="Dascht">
<b>Dascht,</b> se <sp>Descht</sp>.
</chapter>

<chapter name="Dase, Johann Martin Zacharias">
<b>Dase</b> ['da.z<sub>ə</sub>], <sp>Johann Martin
Zacharias</sp>, tysk Hurtigregner, f. 1824 i Hamburg, d.
1861. D. var allerede som Dreng meget optaget
af Regning og drev det til en saadan Færdighed
og Hurtighed deri, at han vakte den største
Beundring og Forbavselse ved de offentlige
Forestillinger, som han gav omkr. i Tysklands Byer.
Paa Foranledning af Gauss anvendte han sit
Talent paa Regning med videnskabelige
Formaal; han har saaledes udarbejdet en
Faktortavle for 7.-9. Mill. (udg. 1862-65).
<i>Chr. C.</i>
</chapter>

<chapter name="Dasent, Georg Webbe">
<b>Dasent</b> ['de<sub>i</sub>s<sub>ə</sub>nt], <sp>Georg Webbe</sp>, Sir, eng.
Videnskabsmand og Forf. (1820-96). Efter at
have beskæftiget sig med Studiet af nordisk
Sprog og Litteratur udgav han allerede 1842
en Oversættelse af den første Del af Snorre's
Edda, »Gylfaginning«, under Titlen <i>The Prose
or Younger Edda</i> (Sthlm 1842). Tre Aar efter
udgav han Theophilus Eutychianus paa Islandsk
o. fl. Sprog (Oldsvensk, Angelsachsisk,
Nedertysk o. s. v.). 1861 udkom hans Hovedværk,
