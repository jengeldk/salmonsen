Hamburgs Kunsthalle etc.) og Amerika (New Yorks
Metropol Mus.).
<i>A. Hk.</i>
</chapter>

<chapter name="Clayton, John Middleton">
<b>Clayton</b> ['k£e<sub>i</sub>t<sub>ə</sub>n], <sp>John Middleton</sp>,
nordamerikansk Statsmand (1796-1856), af gl
Kvækerslægt i Delaware, blev 1819 Sagfører her og
valgtes 1824 til den lovgivende Forsamling, samt
var 1826-28 Statssekretær i sin Hjemstat. 1829
-36 var han Unionssenator og derefter i 3 Aar
Overdommer i Delaware. 1845 valgtes han paa
ny til Nordamerikas Senat, hvor han som Whig
misbilligede Texas' Tilknytning og Krigen mod
Meksiko; blev 1849 Unionens Udenrigsminister,
dog kun til Juli 1850, og sluttede som saadan
Overenskomsten med England,
<sp>Clayton-Bulwer-Traktaten</sp>, om de to Magters
indbyrdes Stilling i Mellemamerika. 1851 blev han for
tredie Gang Senator indtil sin Død.
<i>E. E.</i>
</chapter>

<chapter name="Clayton-Bulwer-Traktaten">
<b>Clayton-Bulwer-Traktaten</b>
['k£e<sub>i</sub>t<sub>ə</sub>n-'bu£wə-] er Navnet paa en Traktat, der 19.
Apr. 1850 afsluttedes mellem de forenede Stater
og England ang. et eventuelt Anlæg af en Kanal
gennem Mellemamerika fra Atlanterhavet til det
stille Hav. Man tænkte sig den Gang nærmest
Kanalen anlagt gennem Nicaragua, men de
Grundsætninger, for hvilke Traktaten var
Udtryk, erklæredes i øvrigt at skulle gælde enhver
Kanal ell. Jernbane tværs over Landtangen
mellem Nord- og Sydamerika. Hovedbestemmelsen
i Traktaten gik ud paa, at ingen af de
kontraherende Magter vilde søge at komme i
Besiddelse af nogen udelukkende Kontrol med ell.
Herredømme over Kanalen, og at heller ingen
af dem vilde søge at opnaa særlige Rettigheder
ell. Fordele for sine Undersaatter m. H. t.
Benyttelsen af den. I øvrigt forpligtede begge
Parter sig til at beskytte Kanalen og til at
respektere og garantere dens Neutralitet. Den
paatænkte Nicaragua-Kanal kom ikke til
Udførelse, og inden længe rejste der sig i
Nordamerika en stærk Stemning mod C.-B.-T., idet
Programmet nu blev en Kanal under
udelukkende amer. Kontrol. Først ved den saakaldte
Hay-Pauncefote-Traktat af 18. Novbr 1901
lykkedes det imidlertid de forenede Stater at faa
Traktaten af 1850 ophævet og derigennem at
skaffe sig fri Hænder til at realisere det ny
Program, hvilket som bekendt senere er sket
ved Anlægget af Panama-Kanalen. - C.-B.-T.
har Navn efter den amer. Statssekretær John
M. Clayton og den eng. Gesandt i Washington,
Sir Henry Lytton Bulwer, der paa deres
respektive Staters Vegne undertegnede Traktaten.
<i>P. J. J.</i>
</chapter>

<chapter name="Claytonia">
<b>Claytonia</b> [kla<sub>i</sub>'to'nia] L., Slægt af
Portulakfamilien, oftest glatte, kødede, en- ell. fleraarige
Urter med smaa, hvide ell. rosenrøde Blomster,
der har 5 Blosterblade og 5 Støvblade. C. 20
Arter, hvoraf enkelte ses i Haver, saaledes den
enaarige <i>C. perfoliata</i> Donn. (vestlige
Nordamerika). De rudeformet-ægdannede Blade mangler
tydelig Nerver, og de to øverste er med
Randene sammenvoksede til en flad Skaal, i hvis
Bund de hvide Blomster sidder. Den vokser
enkelte Steder i Danmark, forvildet fra Haver.
<i>A. M.</i>
</chapter>

<chapter name="Clayton le Moors">
<b>Clayton le Moors</b> ['k£e<sub>i</sub>t<sub>ə</sub>n-l<sub>ə</sub>-'må.<sub>ə</sub>z eller
'mu.<sub>ə</sub>z], se <sp>Accrington</sp>.
</chapter>

<chapter name="Clear">
<b>Clear</b> [k£i.<sub>ə</sub>] (<sp>Clare</sp>), lille Ø ved Irlands
sydvestlige Kyst, danner paa Sydsiden det
bratte, 81 m høje <sp>Cap C.</sp>, Irlands sydligste
Punkt (51° 24' 56" n. Br.). Sydvest herfor
<sp>Fastnett Rock</sp> med et Fyr af 28 km's Synsvidde,
og paa det nærliggende Fastland Fiskerlejet
<sp>Baltimore</sp>.
<i>G. Ht.</i>
</chapter>

<chapter name="Clearfield">
<b>Clearfield</b> ['k£i.<sub>ə</sub>fi.£d], By i U. S. A., Stat
Pennsylvania, ligger ved Sammenløbet af
Susquehannahs to Kildefloder. (1910) 6850 Indb. I
Omegnen findes Kulminer.
<i>H. P. S.</i>
</chapter>

<chapter name="Clearinghouse">
<b>Clearinghouse</b> ['k£i.r<sub>i</sub>ŋha^us] (eng.), et
Kontor, hvor Udsendinge fra Banker udveksler de
gensidige Fordringer, som disse daglig faar paa
hverandre. En saadan Udveksling af Fordringer
havde allerede i nogen Tid fundet Sted i
<sp>Amsterdam</sp> og <sp>Edinburgh</sp>, da den 1775
begyndte at foregaa mellem Kommis'er hos de
<sp>londonske</sp> Bankfirmaer, hvorved Grunden
lagdes til den Milliardomsætning, der nu finder
Sted i Londons C., og som i Forbindelse med
den eng. Handelsverdens stærke Benyttelse af
Bankfolio og Checks medvirker til, at de store
Pengetransaktioner i Verdenshandelens
Midtpunkt kan foregaa med en ganske overordentlig
ringe Benyttelse af Kontanter.

De Bankfirmaer, der opr. havde stiftet C.,
forholdt sig i Beg. meget eksklusive. Aktiebankerne,
af hvilke den første grundlagdes 1833, fik først
Adgangsret 1854, og <i>Bank of England</i> blev holdt
udenfor indtil 1864; men nu er alle betydeligere
Bankfirmaer i Londons City Medlemmer.
Clearingen foregaar Morgen, Middag og
Eftermiddag, men Middagsclearingen omfatter kun
Checks, der indkommer fra Provinserne, ell. er
trukne paa Provinsbanker, som Citybankerne er
Agenter for. Forretningsgangen er i store Træk
flg.: Før Clearingens Beg. indfører hver Bank
sine Checks og andre Fordringer paa de andre
Medlemmer af C. i en <i>outclearing book</i> og
sorterer dem derefter i Pakker, saaledes at alle
Anvisninger paa samme Bank kommer i samme
Pakke. Pakkerne bringes hen i C., hvor hver
Bank er repræsenteret af een til seks Kommis'er.
Hver Banks Repræsentanter har deres Pult, og
Pakkerne fordeles paa de forsk. Pulte. Naar
Fordelingen er færdig, undersøger hver Banks
Udsending foreløbig alle de Pakker, der er lagte
paa hans Pult, og noterer deres Beløb i en
<i>inclearing book</i>. Pakkerne sendes hjem i Banken,
for at det kan afgøres, om denne anerkender
Fordringerne. Vil Banken gøre Indsigelse mod
nogen af dem, maa det ske inden et vist
Klokkeslet. Differencen mellem den samlede Sum i den
enkelte Banks <i>outclearing</i> og <i>inclearing book</i>
viser, hvor stort et Beløb den har at modtage
ell. betale. Dette Beløb opgives til en af C.'s
<i>Superintendents</i>, der noterer det paa Kredit-
ell. Debetsiden af en Liste, paa hvilken alle
Medlemmernes Navne er opførte. For saa vidt der
ikke begaas nogen Fejl, maa den samlede Sum
af alle Saldoer paa Debetsiden af denne Liste være
lig med den samlede Sum paa Kreditsiden. Viser
det sig, at Listen stemmer - efter at Fristen
for eventuelle Indsigelser er udløbet - foregaar
Afgørelsen af Saldoerne ved <i>Transfertickets</i>
(Overdragelsesordrer). Tidligere blev Saldoerne
betalte kontant, men nu er Sagen ordnet paa den
Maade, at hvert Medlem af C. har Konto i <i>Bank
of England</i>, og at de endvidere har en

