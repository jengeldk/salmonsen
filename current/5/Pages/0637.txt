<b>Hær og Søværn.</b>

Den danske <sp>Hær</sp>, hvis Ordning tidligere
hvilede paa L. af 6. Juli 1867, af 28. Maj 1870 om
Ordningen af Kbhvn's Væbning, af 25. Juli 1880
om Tillæg til Lov af Hærens Ordning af 6. Juli
1867 og af 13. Apr. 1894 om Tillæg til de to
sidstnævnte Love, blev ved Lovene af 30. Septbr
1909 om Hærens Ordning, om Lønninger ved
Hæren, om Omdannelsen og Supplering af
Hærens Bygninger, Øvelsespladser og Beholdninger,
om Befæstningsanlæg og om Afhændelsen af en
Del af Christianshavns Fæstningsværker,
Fredericia Fæstning o. a. Grundarealer m. m. i
væsentlig Grad ændret. Den bestaar nu af flg.
Vaaben og Korps:

<sp>Fodfolket</sp>: 1 Brigade paa 2
Linieregimenter, samt endvidere 8 andre Rgmt., alle paa
3 Batailloner, Livgarden paa 1 Linie- og 1
Reserve-Bataillon, 5 Reserveregimenter paa 4
Batailloner, hver Bataillon har 4 Kompagnier.

<sp>Rytteriet</sp>: 2 Regimenter paa Sjælland,
hvert paa 4 Linieeskadroner, 2 i Jylland-Fyn,
hvert paa 2 Linie- og 2 Reserveeskadroner, samt
Trænafdelingen paa 3 Kompagnier.

<sp>Artilleriet</sp> bestaar af Feltartilleriet paa
2 Feltartilleriregimenter, hvert paa 2
Afdelinger, paa Sjælland, 2 selvstændige
Feltartilleriafdelinger, hvoraf 1 paa Sjælland, 1 i Jylland;
hver Afdeling har 4 Batterier à 4 Kanoner.
Kystartilleriregimentet paa 12 Linie- og 6
Reservekompagnier, indordnede i 3 Batailloner.
Fæstningsartilleriregimentet paa 2 Batailloner à 4
Linie- og 2 Forstærkningskompagnier nævnes
ikke i Loven, da det skal ophæves med
Desarmeringen af Kbhvn's Landbefæstning 1922,
hvorefter ovenn. selvstændige
Feltartilleriafdeling paa Sjælland oprettes.

<sp>Ingeniørkorpset</sp>, der har 10 Linie- og
2 Reservekompagnier, indordnede i 3 Batailloner,
samt 2 Ingeniørdirektioner.

<sp>Det tekniske Korps</sp>, <sp>Skoler</sp>,
<sp>Forplejnings</sp>-, <sp>Læge</sp>-, <sp>Dyrlæge</sp>- <sp>og
Auditørkorpset</sp>, <sp>Arbejdstropper og
Bornholms Væbning</sp>.

Kongen er Højestbefalende over Hæren og
udfører sin Myndighed gennem Krigsministeren.
Under denne staar direkte 2 Generalkommandoer:
1. paa Sjælland, med Garnisonsbyerne Kbhvn,
Helsingør, Roskilde, Ringsted, Slagelse, Holbæk,
Næstved og Vordingborg, tæller 1. Division:
Livgarden, 1., 2. og 11. Regiment, 1. Artilleriafdeling;
2. Division: 3., 4. og 12. Regiment, 1.
Rytterregiment, 2. Artilleriafdeling; 3. Division (Stab:
Roskilde): 5., 7., 8. og 13. Regiment, 26.
Bataillon af 6. Regiment, 2. Rytterregiment, 2.
Artilleriregiment. Endvidere
Fæstningsartilleriregimentet, Kystartilleri- og Ingeniørregimentet
med Undtagelse af 1. Kompagni samt
Trænafdelingen. Til Raadighed for den
kommanderende General haves en Generalmajor, der
tillige er Kommandant i Kbhvn. 2.
Generalkommando med Stab i Viborg (her ogsaa jyske
Brigades Stab) tæller: 9., 10., 14. og 15.
Regiment, 2 Batailloner af 6. Regiment, 3. og 4.
Rytterregiment, 3. Artilleriafdeling, 1
Ingeniør-Kompagni. Garnisonsbyerne er, foruden Viborg,
Fredericia, Aarhus, Randers og Odense.

Direkte under Ministeren staar endvidere:
Generalstaben, der omfatter
Generalstabskvarteret, taktisk og topografisk Afdeling samt en
Jernbanekommission, tæller foruden Chefen 5
Officerer af Oberstklassen, 15 Kaptajner, 22
Underofficerer og 1 Depotforvalter; desuden 20
Premierløjtnanter til Tjeneste ud over Tallet
ved Vaabnene; Generalinspektørerne for de
forskellige Vaaben, under hvem Kornet- og
Underofficersskolerne er henlagte; Skydeskolen og
Gymnastikskolen samt Arbejdstroppernes Depot
desuden under Generalinspektøren for Fodfolket,
Rideskolen under Rytteriets; Generaltøjmesteren,
tillige Chef for det tekn. Korps, som foruden
1 Oberstløjtnant, 7 Kaptajner, 13
Premierløjtnanter tæller 3 Direktører, 4 Underdirektører,
40 Underofficerer, 16 Officianter, 21
Underofficianter og 74 Haandværkere. Under Korpset
er henlagt: Generaltøjmester kvarteret, Forsøgs-
og Kontrolafdelingen, Hærens Tøjhus,
Laboratorium, Krudtværk, den hist. Vaabensamling
og Motorkøretøjtilsyn; Officersskolen,
Remontekommissionen med Remontedepotet paa
Koldinghus, den milit. Telegraf- og Telefonkommission;
Bornholms Væbning; Forplejningskorpset under
en Generalintendant, tæller desuden 4
Stabsintendanter, 16 Over- og 36 Intendanter, foruden
Reserveintendanter og 60 Underintendanter; en
Del af dette Personale er ansat ved
Materielintendanturen. Forplejningskorpsets Skole er
underlagt Generalintendanten.

Lægekorpset, som omfatter 1 Generallæge, 6
Stabslæger, 28 Overlæger og 12 Læger samt
Reservelæger og Underlæger. Herunder sorterer
Sundhedstropperne.

Dyrlægekorpset med 1 Stabsdyrlæge, 6
Overdyrlæger og 4 Korpsdyrlæger foruden
Reservedyrlæger, Underdyrlæger og 18 Beslagsmede;
Auditørkorpset med 1 Generalauditør og 10
Auditører; den første er Formand i den ved L. af
8. Maj 1908 oprettede Overkrigsret, som tæller
3 Officerer, 3 Højesteretsassessorer ell. den
kjøbenhavnske Landsoverrets Tilforordnede.

Mandskabets Udskrivning sker i H. t. L. om
Værnepligt af 8. Juni 1912. Den kan opfyldes
frivillig i en begrænset Tid efter opnaaet 18
Aars Lægdsrullealder. Udsættes Landet for
Angreb, kan enhver tjenestedygtig Mand af
Kongen anvendes i milit. Øjemed; det udskrevne
Mandskab hører derimod i 16 Aar til Hæren
ell. Søværnet at regne fra 1. Jan. det Aar, i
hvilket Udskrivning er foregaaet. Ved
Lægdsrullealder forstaas det Aldersaar, som den
Paagældende har <sp>fyldt</sp> ved Kalenderaarets Beg.

De Værnepligtige skal ved opnaaet 17 Aars
Lægdsrullealder optages i Rullen, hvorefter de
ved opnaaet 20 Aars Lægdsrullealder møder
paa den ordinære Session i deres
Udskrivningskreds ell. paa den flg., hvis de ved tidligere
Behandling har faaet Udsættelse.

Landet er inddelt i 6 Udskrivningskredse, 2
Ø. og 3 V. f. Store Bælt og 1 paa Bornholm.
Sessionerne i disse afholdes efter
Justitsministerens Bestemmelse i Reglen om Efteraaret,
og de bestaar af Udskrivningschefen, som
Formand, eet ell. to Medlemmer af
Kommunalraadet ell. Amtsraadet, Lægdsforstanderen.
