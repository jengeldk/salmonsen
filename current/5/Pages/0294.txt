<chapter name="Crag">
<b>Crag</b> [kräg] er en Betegnelse for nogle i
Østengland (væsentligst i Norfolk og Suffolk)
forekommende, undertiden lerblandede
Sandaflejringer, der indeholder Resterne af en rig
Fauna, særlig af Bløddyr. Den ældste C. kaldes
<i>Coralline C.</i>, hvorefter følger <i>Walton C.</i>, <i>Red
C.</i>, <i>Norwich C.</i> og <i>Chillesford C.</i>, der alle
henregnes til Tertiærformationens yngste Afdeling
(Pliocænetagen), medens den endnu yngre
<i>Weybourn C.</i> nærmest maa henføres til
Kvartærformationens ældste Afdeling. - Ogsaa for
tilsvarende Aflejringer paa Island anvendes
Betegnelsen C.
<i>J. P. R.</i></chapter>

<chapter name="Craik, Dinah Maria">
<b>Craik</b> [kre<sub>i</sub>k], <sp>Dinah Maria</sp>, eng.
Romanforfatterinde (1826-87). Da hun var en Snes
Aar gl, kom hun til London, hvor hun snart blev
bekendt med forsk. fremragende litterære
Personer og selv begyndte at skrive. 1849 udkom
hendes første Roman <i>The Ogilvies</i>, der gjorde
ikke ringe Lykke. Slag i Slag fulgte saa en Rk.
Romaner og Fortællinger, af hvilke <i>John Halifax,
Gentleman</i>, der udkom 1856, er den
betydeligste, og er blevet oversat paa de fleste europ.
Sprog. Bl. hendes andre Bøger maa nævnes <i>A
Woman's Thoughts about Women</i>.
<i>(C. K.). I. O.</i></chapter>

<chapter name="Craiova">
<b>Craiova</b> [-'jå-], By i den rum. Kreds Doljiu,
tidligere Hovedstad i det lille Vallaki, ikke langt
fra Floden Jiu, har (1912) 51973 Indb., Lyceum,
Lærerseminarium, 29 Kirker, 3 Synagoger og
Handel med Korn. I Nærheden findes store
Saltværker.
<i>M. V.</i></chapter>

<chapter name="Cramana">
<b>Cramana</b> (Skrt = »Asket«, <sp>Pali Samana</sp>),
Benævnelse for de omvandrende Filosoffer og
Asketer i det gamle Indien, af de gr. Forfattere
(Megasthenes, Strabo o. a.) kaldte Σαμαναιοι,
Sarmaner eller Garmaner (jfr <sp>Buddha</sp> og
<sp>Buddhisme</sp> og <sp>Schamaner</sp>).
<i>D. A.</i></chapter>

<chapter name="Crambe">
<b>Crambe,</b> se <sp>Strandkaal</sp>.</chapter>

<chapter name="crambe repetita">
<b>crambe repetita</b> (lat.), »opvarmet Kaal«;
ordsproglig Talemaade om evig Gentagelse af
det samme. (Talemaaden findes hos Juvenal 7.
Satire V. 154: <i>occidit miseros crambe repetita
magistros</i>, ɔ: Den evige Gentagelse af det samme
tager Livet af de stakkels Veltalenhedslærere,
vistnok efter et græsk Ordsprog: δις κράμβη 
θάνατος, anden Gang Kaal holder ingen ud).
<i>A. B. D.</i></chapter>

<chapter name="Cramer, Christian">
<b>Cramer,</b> <sp>Christian</sp>, dansk matematisk
Lærebogsforfatter (1699-1764), navnlig bekendt
ved sin Regnebog: »<i>Arithmetica tyronica</i> eller
grundig Underviisning practice at lære ald
fornøden Huus- og Handelsregning fremsat ved en
nye og fordeelagtig Lære Maade« (1735, 19. Opl.
1816). C. blev, efter at have været Skoleholder
i Aarhus, 1728 Student i Kbhvn og ansattes 1741
som Klokker ved Aarhus Domkirke. Han har
desuden skrevet to Fortsættelser af Regnebogen:
<i>Algebra tyronica</i> (1744) og <i>Colloquium
arithmeticum</i> (1762) samt en <i>Geometria tyronica</i> (1760)
og en lille Pjece: »Algebraisk Nullo-Regning
eller Tydelig Differentialregning« (1748). (<sp>Litt</sp>.:
<sp>S. A. Christensen</sp>, »Matematikkens
Udvikling i Danmark og Norge i det XVIII. Aarh.«).
<i>Chr. C.</i></chapter>

<chapter name="Cramer, Gabriel">
<b>Cramer</b> [kra'mæ.r], <sp>Gabriel</sp>, Matematiker,
f. 1704 i Genève, d. 1752. C., der var Discipel af
Joh. Bernoulli, virkede indtil sin Død som Prof.
i Genève, først i Matematik, senere i Filosofi.
Han har skrevet et fortrinligt Arbejde:
<i>Introduction à l'analyse des lignes courbes algébriques</i>
(1750); et Tillæg til dette indeholder Grundlaget
for Determinantteorien, paa hvilken vel Leibniz
havde været inde, men som siden havde hvilet.
Desuden har C. udgivet Joh. og Jak. Bernoulli's
Værker (1742 og 1744).
<i>Chr. C.</i></chapter>

<chapter name="Cramer, Johann Andreas">
<b>Cramer,</b> <sp>Johann Andreas</sp>, tysk Teolog
(1723-88). Han studerede Teologi i Leipzig, blev
1748 Præst i Crellwitz, men beskæftigede sig
tillige med videnskabelige og skønlitterære
Arbejder, hvilken sidste Interesse bragte ham i
Forbindelse med Klopstock, ved hvis Indflydelse
han først blev »Oberhofprediger« i Quedlinburg
og dernæst (1754) Hofpræst i Kbhvn. Her
indtog han en ret betydelig Stilling, vandt saaledes
Enkedronningen Sofie Magdalene's Yndest og
blev 1765 tillige Prof.; dog var hans
Forelæsninger (bl. a. over Kirkehistorie) kun daarlig
besøgte. I sine Prædikener talte han djærvt og
mandigt mod Tidens og Hoffets løse Sæder. Dog
udrettede han mere i en anden Henseende,
nemlig for Aandsdannelsen og Smagsretningen,
ved sit Ugeskrift: »Der nordische Aufseher«
(1758-61), der blev lovprist af mange. Han
havde ogsaa en væsentlig Del i Stiftelsen af
»Selskabet til de skønne og nyttige Videnskabers
Forfremmelse«. Han førte i Kbhvn en lykkelig
Tilværelse, som imidlertid fandt sin Afslutning,
da Struensee kom til Magten. 1771 fik han sin
Afsked. Han kom da til Lybeck og blev 1774
Prokansler (senere Kansler) ved Univ. i Kiel.
Han havde her en omfattende og ofte
byrdefuld Embedsvirksomhed. Bl. a. udgav han en
Katekismus, der er prægiet af Tidens
æstetisk-eudaimonistiske Rationalisme, og en Salmebog
(1. Udg. 1780); men hin Tids (den Klopstock'ske
Odedigtnings) æstetiske Smag var allermindst
paa sin Plads paa Kirkesangens Omraade. 1782
-83 udkom hans »Sämtliche Gedichte« (3 Bd,
Dessau og Leipzig), 1791 »Hinterlassene
Gedichte« (5 Hæfter, Hamburg). (<sp>Litt</sp>.: <sp>F.
Rønning</sp>, »Rationalismens Tidsalder« [Kbhvn 1886];
<sp>L. Koch</sp>, »Oplysningstiden i den danske
Kirke« [1915]).
<i>(J. P. B.). A. Th. J.</i></chapter>

<chapter name="Cramer, Johann Baptist">
<b>Cramer,</b> <sp>Johann Baptist</sp>, tysk
Klaverspiller og Komponist (1771-1858), kom tidlig fra
sin Fødeby, Mannheim, til England, hvis
Hovedstad han stadig betragtede som sit Hjem.
Endnu som Barn blev han Elev af dementi, ligesom
han begyndte at spille offentlig; efter at
Clementi havde forladt England, uddannede C. sig
paa egen Haand, nærmest ved Studiet af
Scarlatti's, Händel's og Bach's Værker, og i sit 19. Aar
foretog han Koncertrejser paa Kontinentet. 1791
tog han atter Ophold i England, hvor han
navnlig beskæftigede sig med at undervise og med
at komponere, men ogsaa blev Parthaver i det
kendte Musikforlag »J. B. C. & Co.«. Hans Ry
som Klaverspiller voksede stadig, og han
foretog paa ny Rejser til Wien, hvor han traf
sammen med Haydn og Beethoven, der satte ham
meget højt, samt til Italien. C. var en
fremragende og ejendommelig Klaverspiller, der
navnlig udmærkede sig ved sit Spils store
Toneskønhed og Elegance. Som Komponist har han
dels skrevet en Mængde Sonater, nogle
