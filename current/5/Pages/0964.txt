<chapter name="Deïaneira">
<b>Deïaneira</b> [-'næ^i-; gr. dæ.i'a-], gr. Heroine.
Efter Sagnet var hun Datter af Kong Oineus i
Kalydon og hans Hustru Althaia. I Kamp om
D.'s Haand overvandt Herakles Flodguden
Acheloos. Hun fødte ham Sønnen Hyllos og
ledsagede ham senere, da han drog bort fra Kalydon
til Trachis. Her voldte hun hans Død ved at
give ham en Kjortel, som var farvet i Kentauren
Nessos' giftige Blod, og dræbte af Fortvivlelse
herover sig selv.
<i>C. B.</i></chapter>

<chapter name=”Deichmann, gl Slægt”>
<b>Deichmann,</b> gl Slægt, af hvilken
Borgemester i Malmö <sp>Willum D.</sp> var Fader til
Byfoged i Kbhvn, Vinhandler <sp>Peder D.</sp> (d. 1684)
og Sognepræst i Høje Taastrup <sp>Jacob D.</sp> (d.
1698). Den førstnævnte af Brødrene var atter
Fader til Slægtens navnkundigste Mand, Biskop
<sp>Bartholomæus D.</sp> (s. d.), og til
Søofficeren <sp>Evert D.</sp> (1680-1732), der 1715 som
Schoutbynacht deltog i Kampe mod Svenskerne,
og som senere drog til Østerrig, hvor han blev
Viceadmiral og gjorde sig bekendt ved
Anlæggelsen af Havnen Porto Re. Biskoppen var bl.
a. Fader til Bogsamleren, Kancelliraad <sp>Carl
D.</sp> (s. d.) og Generalkrigskommissær i Norge,
Generalmajor <sp>Peter D.</sp> (1703-66), som
sammen med sine Brødre ejede og drev Fossum og
Ejdsfos Jernværker. Fra ovenn. Sognepræst <sp>J.
D.</sp> stammer Boghandleren, Kancelliraad <sp>Jacob
D.</sp> (s. d.), der stiftede et meget betydeligt
Legat, hvortil en Del af Slægten er fortrinsvis
berettiget. (<sp>Litt</sp>.: <sp>P. B. Grandjean</sp>,
»Stamtavle over Peder Jacobsen D.'s Efterkommere«
[Kbhvn 1905]).
<i>P. B. G.</i></chapter>

<chapter name=”Deichmann, Bartholomæus”>
<b>Deichmann,</b> <sp>Bartholomæus</sp>, dansk-norsk
Biskop, f. 5. Febr 1671 i Kbhvn, d. 17. Apr. 1731
i Kria. Han naaede hurtig frem paa den teol.
Løbebane. I sit 22. Aar blev han Feltpræst ved
de danske Hjælpetropper, der kæmpede med i
Kong Wilhelm III's Hær mod Franskmændene
(1693). Efter 3 Aars Tjeneste her blev han
Hofprædikant og Skriftefader hos Prins Karl, med
hvem han kom udenlands i 3 Aar. 1699 kom
han tilbage og blev da efter en Række
mærkelige Forflyttelser Biskop i Viborg (1700). I
denne Stilling lagde han uden Tvivl adskillig
Dygtighed for Dagen, men i øvrigt blev der fældet
de forskelligste Domme om hans Embedsførelse.
Hans Livs Hovedvirksomhed faldt imidlertid i
Kria, hvor han blev Biskop 1713. Her kastede
han sig over en Mængde ogsaa rent verdslige
Sager og havde stor Indflydelse ved Hove, da
han forstod at vinde Frederik IV's Dronning,
Anna Sofie's Yndest. 1724 skrev han et Brev
til Kongen til Forsvar for det norske Folk, hvor
han skildrede dets Tapperhed og Offervillighed
under Krigen og dets haarde Lidelser. For at
indynde sig hos Kongen og skaffe Penge i
Statskassen gennemførte han Salget af de
norske Kirker, fra et kirkeligt Synspunkt en højst
uheldig og lidet biskoppelig Foranstaltning.
Præstegaardene fik han dog ikke solgt. Han
benyttede sit Forsæde i den 1724 nedsatte
Gehejmekommission (mod de Embedsmænd, der
havde taget mod »Skænk og Gave«) til at
hævne sig paa sine personlige Fjender. Tronskiftet
1730 medførte imidlertid Biskoppens bratte
Fald. Han blev suspenderet og snart efter
afsat, ja endog berøvet det Naadensaar, der
tilkom ham. Den retslige Undersøgelse, som D.
forlangte, bragte dog ikke noget for Lyset, der
kunde berettige en saadan Fremgangsmaade.
Imidlertid døde han, vistnok for en Del under
Trykket af sin haarde Skæbne.
<i>(J. P. B.). A. Th. J.</i></chapter>

<chapter name=”Deichmann, Carl”>
<b>Deichmann,</b> <sp>Carl</sp>, ovenn.'s Søn, f. i Odense
1700, d. i Porsgrund 21. Apr. 1780, fik en lærd
Opdragelse, men bestemtes til at gaa Hofvejen,
først som Page, senere som Hofjunker. Ved
Faderens Død 1731 afbrødes hans Karriere ved
Hoffet. Senere opnaaede han en Stilling, først
som Auskultant i Bjergværksdirektoriet paa
Kongsberg, derefter som Assessor ved
Overhofretten i Norge med Kancelliraads Titel, men
opgav allerede før 1738 denne Stilling og levede
senere, efter at have arvet en rig Farbroder,
som Privatmand, sysselsat med lærde Studier
og Bestyrelsen af sine Jernværker ved
Porsgrund. D. var Medlem af det af Langebek
stiftede »Danske Selskab« og af Videnskabernes
Selskab, til hvis Skr han leverede Afh. af
bjergvidenskabelig og hist. Art. Navnlig er hans
Arbejder over Norges Bjergværkshistorie af stor
Værdi. For Samtidens Historie er hans
Optegnelsesbøger (Udtog i »Meddelelser fra det norske
Rigsarkiv«, I, 1 ff.) og hans Anmærkninger i
trykte Bøger af stor Bet. D. samlede et
betydeligt og kostbart Bibliotek (paa c. 6000 Bd),
som han skænkede sin Barndoms og Ungdoms
Hjemstavn, Kria, hvor det »D.'ske Bibliotek« nu
er en kommunal Indretning til offentlig Brug.
(<sp>Litt</sp>.: <sp>L. Daae</sp>, »Det gl. Chria« [2. Udg., S.
301 ff.]).
<i>(O. A. Ø.). K. F.</i></chapter>

<chapter name=”Deichmann, Jacob”>
<b>Deichmann,</b> <sp>Jacob</sp>, dansk Boghandler, f.
4. Juli 1788 i Bodum Præstegaard i Thy, d.
23. Aug. 1853 i Lyngby. Efter at være blevet
Student 1802 tog han 1805 jur. Eksamen og
fik derefter Ansættelse i Rentekamret; med
Titlen Sekretær trak han sig dog snart tilbage
herfra. 1808 ægtede han nemlig den kendte,
nogle faa Aar før afdøde Boghandler, Agent
Søren Gyldendal's rige Datter, og Aaret efter
afkøbte han sin Svigermoder den Gyldendalske
Boghandel med tilhørende Ejendom for 75000
Rdl. Begavet med ikke ringe videnskabelig Sans
førte den stille, tilbagetrukne Mand ikke alene
sin egen, men hele Danmarks Boghandel ind i
hidtil ukendte, rationelle Spor. Efter hans
Initiativ dannedes saaledes 1837
»Boghandlerforeningen«, der bl. a. skabte bestemte Bogpriser
og faste Rabatregler, og Disciple, der udgik fra
ham, førte Reformen videre til Norge og
Sverige. Den ny Tids fri Udvikling var dog ikke
efter hans Sind, og efter at han 1846 havde
overdraget F. Hegel, der var oplært hos ham,
det Gyldendalske Sortiment og 1850 ogsaa det
Gyldendalske Forlag, trak han sig tilbage til et
stille, granskende Liv, i hvilket han navnlig
fordybede sig i sproglige, hist. og mat. Studier.
D. var Kurator for Vaisenhuset og blev 1834
Medlem af Roskilde Stænderforsamling. (<sp>Litt</sp>.:
»Frederik V. Hegel, hans Forgængere og hans
Slægt«, et Mindeskrift ved <sp>L. C. Nielsen</sp>,
2 Bd 1909).
<i>(C. N.). J. L. L.</i></chapter>

<chapter name=”Deichmannske Bibliotek”>
<b>Deichmannske Bibliotek,</b> se
<sp>Folkebiblioteker</sp>.</chapter>

