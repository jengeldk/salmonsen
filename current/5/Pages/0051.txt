Grænse for dets Fremtrængen i Mellemasien. C.
nød som Statsmand alm. Ry for sin
Hæderlighed og sit Maadehold.
<i>E. E.</i>
</chapter>

<chapter name="Clarendon-Castle">
<b>Clarendon-Castle</b> ['k£är<sub>i</sub>nd<sub>ə</sub>n-'ka.s£], forhen
kgl. eng. Slot, nu i Ruiner, i Wiltshire, 5 km
SV. f. Salisbury, bekendt ved de to
Rigsforsamlinger, som Henrik II sammenkaldte der. Ved
den første (1164) gennemførte Kongen de
saakaldte <i>Constitution of Clarendon</i>, ved hvilke
han søgte at bryde Hierarkiets Magt (se
<sp>England</sp>, »Historie«), ved den anden (1166),
<i>Assize of Clarendon</i>, vedtoges forsk. Forordninger
vedrørende eng. Retspleje.</chapter>

<chapter name="Clarendon Press">
<b>Clarendon Press</b> ['k£är<sub>i</sub>nd<sub>ə</sub>n-'pres], berømt
eng. Trykkeri og Forlagsanstalt, kaldet saaledes
efter den ansete Statsmand og Historiker E. H.
Clarendon. Oxford havde allerede fra 1588 sit
Universitetsbogtrykkeri, 1669 fik det sit Sæde i
det af Ærkebiskop Gilbert Sheldon opførte
<i>Theatrum Sheldonianum</i>, og 1713 overførtes det til
<i>The Clarendon printing-house</i>, som var bygget
for de Penge, der kom ind ved Salget af Lord
Clarendon's Værk <i>History of the Rebellion and
civil wars in England, 1641 etc.</i> [1702-04]. Dér
fandtes saa Trykkeriet indtil 1830, da det
anbragtes i et nyt Hus. Det bestaar endnu og
ledes af en Bestyrelse paa 12 Medlemmer, der
vælges af Univ.; det beskæftiger 600 Personer i
selve Oxford og har desuden Filialer i London,
Edinburgh, New York og Leipzig. Det har sin
egen Papirfabrik ved Oxford og store
Værksteder for alt med Trykkeriet beslægtet
Boghaandværk, Skriftstøberi, Bogbinderi,
Reproduktion o. s. v. Sammen med Cambridge-Univ. har
det Privilegium paa Bibeludgaver og Bøger til
Brug ved Gudstjenesten; det gaar for disse
Bøgers Vedk. under Navnet <i>Oxford University
Press</i> og er Verdens største Bibeltrykkeri.
<i>(E. G.). C. S. P.</i>
</chapter>

<chapter name="Clareni fratres">
<b>Clareni fratres,</b> en Gren af
Franciskanerordenen af den strenge Observans, stiftet i Beg.
af 14. Aarh. af Angelo di Cortona, der efter
Cølestinerordenens Ophævelse nedsatte sig
sammen med nogle af de hjemløse Cølestinere ved
den lille Flod Clarene i Mark Ancona. De
udbredte sig kun i Italien og forenedes 1510 af
Pave Julius II med Franciskanerne.
<i>L. M.</i>
</chapter>

<chapter name="Clarens">
<b>Clarens</b> [kla'rã], se <sp>Montreux</sp>.</chapter>

<chapter name="claret">
<b>claret</b> ['k£är<sub>i</sub>t], eng. Betegnelse for Rødvine,
særlig Bordeauxvine.</chapter>

<chapter name="Claretie, Jules">
<b>Claretie</b> [klar'ti (ogsaa klar'si)], <sp>Jules</sp>, egl.
<sp>Arsène Arnaud</sp>, fr. Forf., f. 3. Decbr 1840
i Limoges, d. 23. Decbr 1913 i Paris. Som meget
ung blev han Journalist og erhvervede sig hurtig
Yndest ved sine livlige Causerier over Kunst,
Teater og Litt. 1870 gjorde hans
Krigskorrespondancer stor Lykke. Til <i>Le Figaro</i>, <i>Le temps</i>
(under Mærket Candide) og <i>L'indépendance
belge</i> skrev han meget læste Uge-Kronikker; fra
1899 samlede han dem i aarlige Bd under Titlen
<i>La vie à Paris</i>. Ogsaa som Novelle- og
Romanforfatter forstod han at skrive let, spændende
og aktuelt. Han greb ofte Øjeblikkets brændende
og spændende Spørgsmaal, som da han i <i>Jean
Mornas</i> (1885, paa Dansk 1887) konstruerede en
forbløffende sandsynlig Forbryderroman, hvor
Mordet udføres af en Hypnotiseret. Af C.'s
talrige Romaner, der slog fortræffelig an i det store
Publikum, kan fremdeles nævnes: <i>Mlle
Cachemire</i> (1867), <i>Madeleine Bertin</i> (1868), <i>Le train
17</i> (1877), <i>Le troisième dessous</i> (1878), <i>La
maison vide</i> (1878), <i>La maîtresse</i> (1880), <i>Le million</i>
(1882, paa Dansk 1883),
<i>Le prince Zilah</i> (1884),
<i>Noris, mæurs du jour</i> (1883),
<i>Candidat!</i> (1886, paa Dansk »Valgkandidat!« 1887),
<i>Puy joli</i> (1890),
<i>L'Américaine</i> (1892, »Amerikanerinden« 1893),
<i>Brichanteau comédien</i> (1896),
<i>L'accusateur</i> (1897),
<i>La corde</i> (1901), <i>Brichanteau célèbre</i> (1905), <i>Le
mariage d'Agnès</i> (1907) og <i>L'obsession</i> (1909).
Tillige har han skrevet historiske,
patriotiskfølsomme og tyskfjendtlige Værker, f. Eks.
<i>Histoire de la revolution de 1870-71</i> (ny Udg.
1875-76, 5 Bd), <i>Les Prussiens chez eux</i> (1872),
<i>Cinq ans après, l'Alsace et la Lorraine depuis
l'annexion</i> (1876) og Novellesamlingen <i>Le sang
français</i> (1901). Endelig forsøgte han sig ogsaa
som Dramatiker, men var først heldig med
nogle hist. Tableau-Komedier over den fr.
Revolution, f. Eks. <i>Les Muscadins</i> (1874), <i>Le
régiment de Champagne</i> (1877), <i>Les Mirabeau</i> (1878)
samt med nogle Dramatiseringer af egne
Romaner, bl a. <i>Le prince Zilah</i> (1885; »Fyrst
Zilah« paa Kasino i Kbhvn). 1885 udnævntes
han til Administrator for <i>Théâtre français</i>, hvor
han virkede for Forbedringer og gode unge
Kræfter. 1888 blev han Medlem af Akademiet.
Hans <i>Æuvres complètes</i> begyndte at udkomme
i Hæfter 1897. Sine Teaterkritikker samlede han
i <i>La vie moderne au théâtre</i> (3 Bd 1869, 1875,
1889). Desuden skrev han <i>Profils de théâtre</i>
(1902), <i>Victor Hugo. Souvenirs intimes</i> (1902) og
<i>La maison de Victor Hugo (1904)</i>.
<i>S. Ms.</i>

<img>J. Claretie</img>
</chapter>

<chapter name="Claretta, Gaudenzio">
<b>Claretta,</b> <sp>Gaudenzio</sp>, Baron, italiensk
Historiker (1835-1900), har forfattet en Række
Skr og Afh. vedrørende Savojens Historie,
deriblandt <i>Storia del regno e dei tempi di Carlo
Emanuele II, duca di Savoia</i> (3 Bd, 1877-79).
<i>Kr. E.</i>
</chapter>

<chapter name="Clari, Giovanni Carlo Maria">
<b>Clari,</b> <sp>Giovanni Carlo Maria</sp>, ital.
Komponist (1669-1745), er mest kendt ved sine
Kammerduetter og -terzetter med Kontinuo
(udk. 1720), der stilles ved Siden af Steffani's.
Ogsaa som Kirkekomponist har han vundet et
betydeligt Navn. En Opera af ham <i>Il savio
delirante</i> blev opført i Pisa 1695.
<i>A. H.</i>
</chapter>

<chapter name="Clarias">
<b>Clarias,</b> se <sp>Maller</sp>.</chapter>

<chapter name="clarigatio">
<b>clarigatio</b> (lat.), i den ældste romerske
Folkeret den mundtlig fremsatte Paastand paa
Erstatning for begaaet Overgreb, der rettedes til
en fremmed Stat som Indledning til en Krig.
Den fremsattes i den ældste Tid af et særegent
