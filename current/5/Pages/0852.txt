er Medlemmer af Selskabet, medens tre
udnævnes af Bestyrelsen. Tre af Medlemmerne danner
et Forretningsudvalg, der lægger Aarets Budget
og afgør alle særlige Bevillinger. Hvert Aar i
Sommerferien afholder Selskabet et større
Frikursus i Kbhvn, ved hvilket der undervises i
Snedkeri, Drejning, Almueudskæring,
Kurvefletning, Børstebinding, Paparbejde o. l. 1915
besøgtes det af 24 Mænd og 7 Kvinder, der
understøttedes af Selskabet. Desuden foranstalter det
ogsaa mindre Kursus i Provinserne: i Melby ved
Kalundborg, i Thorup paa Fyn, i Askov ved
Kolding og i Vorslev ved Nibe. De besøgtes af
i alt 104 Mænd, og desuden gennemgik 14
Kvinder Vævekursus paa Askov. Fra 1897 har fhv.
Lærer Pfaff i Køng ved Lundby Station været
Selskabets Konsulent og som saadan Vejleder
for de lokale Foreninger. »Dansk
Husflidstidende« er Selskabets Organ.
<i>(C. N.) R. B.</i></chapter>

<chapter name=”Dansk Hvidt”>
<b>Dansk Hvidt</b> kaldes, især i Udlandet,
fintslemmet Kridt, der benyttes som Malerfarve.</chapter>

<chapter name=”Dansk Idræts-Forbund”>
<b>Dansk Idræts-Forbund,</b> Centralforbund for
Legemsøvelser, stiftet 14. Febr 1896, er dannet
med det Formaal »at fremme Legemsøvelser i
Danmark og som Centralforbund at varetage
alle herhen hørende Opgaver«. I Forbundet kan
optages ethvert dansk Amatør-Fagforbund;
endvidere enkelte Foreninger, saafremt der ikke
findes noget Fagforbund for den paagældende
Idrætsgren; endelig undtagelsesvis
Distriktsforbund, for saa vidt disses Art og Formaal
skønnes at virke fremmende for dansk Idræt uden at
træde de eksisterende Fagforbunds Interesser
for nær.

Forbundets Medlemmer er: Dansk
Atletik-Forbund (fri Idræt), Dansk Atlet-Union
(Brydning, Vægtløftning), Dansk Amatør Bokse-Union
(Boksning), Dansk Boldspil-Union (Fodbold,
Kricket, Tennis), Dansk Forening for Rosport
(Roning), Dansk Fægte-Forbund (Vaabenøvelser),
Dansk Gymnastik-Forbund (Gymnastik), Dansk
Hockey-Union (Hockey), Dansk Svømme- og
Livrednings-Forbund (Svømning), Dansk
Skøjte-Union (Skøjteløb), Dansk Sports-Skytte-Union
(Sportsskydning), Kjøbenhavns Golfklub
(Golfspil), Vinteridrætsforeningen (Vinteridræt). I
alt omfatter Forbundet 308 Foreninger med c.
37000 Medlemmer.

Forbundet er saaledes Centralorganisation for
al Danmarks egl. Idræt, der har organiseret sig
efter de forsk. Idrætsfag, saaledes at forstaa, at
den vedk. Idræt, efter hvilken Forbundet er
benævnt, er dens Hovedarbejde, medens anden
Idræt ofte drives i Foreningerne; saaledes
driver en Del Boldklubber ogsaa fri Idræt, og
Gymnastik er i meget stort Omfang
Vinterarbejde i alle Fagforbundene.

Forbundet virker for alt, der kan tjene til
Idrættens Fremme, f. Eks. Anlæg af
Idrætspladser, Understøttelser til Idrætsmænds
Rejser, Udsættelse af Præmier o. s. v.; det har i
sine Organer: Amatør- og Ordensudvalget og
Rekordudvalget, Institutioner, der skal søge at
bevare den rette Aand og Orden inden for
Idrætten.

Dansk Idræts-Forbund blev stiftet ved
Sammenslutning af 18 forskellige
Foreninger og 1 Special-Forbund. Det var et enkelt af
de organisatoriske Hovedspørgsmaal, der
dannede Basis for Sammenslutningen, nemlig
Amatørspørgsmaalet, og dette er stadig en af de
Grundpiller, hvorpaa Forbundet hviler.
Forbundet nyder Statstilskud. Dets Protektor er Hs.
Maj. Kongen.
<i>Overretssagf. J. L. Nathansen.</i></chapter>

<chapter name=”Dansk Ingefær”>
<b>Dansk Ingefær,</b> se <sp>Arum</sp>.</chapter>

<chapter name=”Dansk Ingeniørforening”>
<b>Dansk Ingeniørforening</b> stiftedes 1. Marts
1892 med det Formaal »at fremme et kollegialt
Forhold mellem de danske Ingeniører, hævde
den videnskabelig-tekn. Uddannelses Bet. og i
det hele varetage Ingeniørstandens Interesser«.
Medlemmerne skal som Regel være Kandidater
fra den polytekniske Læreanstalt i Kbhvn e. l.
udenlandske Uddannelsesanstalter ell. være
Ingeniørofficerer. Medlemsantallet var 31. Decbr
1892: 242, 1. Jan. 1915: 1390. Foreningen virker
for sine ovennævnte Formaal ved Udgivelse
af et Medlemsblad, »Ingeniøren« (hvis
første Nummer udkom 2. Juli 1892; 1892-94
én Gang ugentlig, fra 1895 to Gange
ugentlig), ved Afholdelse af ugentlige Møder med
Foredrag og Diskussioner i Maanederne Oktbr
-Apr., ved enkelte selskabelige
Sammenkomster, ved Besøg paa Arbejdspladser, industrielle
Virksomheder o. l., ved Udstedelse af
Legitimationskort til Brug for Medlemmerne ved Rejser
i Udlandet, ved et Bibliotek paa f. T. c. 8000 Bd.
Udadtil har Foreningen optraadt paa forsk.
Maade: ved at afgive Skøn for Kbhvn's
Sundhedskommission (siden 1897) og andre, ved at
give de forsk. Ministerier Oplysninger i Sager
af tekn. Natur, ved Arbejde for Metersystemets
Indførelse, ved at staa som Indbyder til den
nordiske tekn.-hygiejniske Kongres (1903), og til
den internationale Materialprøve-Kongres (1909)
i Kbhvn, ved at tage Initiativet til Oprettelsen
af »Dansk elektroteknisk Komité« som Led af
»International Electrotechnical Commission«, o.
fl., men navnlig ved flg. Institutioner af større
Bet.: <sp>Voldgiftskommissioner</sp> til
Afgørelse af Tvistigheder af tekn. Natur
(oprettedes 1894; der har hidtil været nedsat 95
Voldgiftskommissioner, medens 22 Sager er
behandlede af en enkelt Voldgiftsmand);
<sp>Statsprøveanstalten</sp> oprettedes derved, at D. I.
1896 overtog Statslaboratoriet for
Cementundersøgelser og drev det, indtil den 1909 overtoges
af Staten; D. I.'s <sp>Oplysningsbureau</sp>
stiftedes 1898 og virker navnlig som
Engageringsbureau (det benyttes nu aarligt af c. 200
Ingeniører og c. 50 andre pladssøgende
Teknikere; c. 100 opnaar Ansættelse derigennem);
Udarbejdelse af <sp>Normer</sp> og <sp>Betingelser</sp>,
saaledes: »Almindelige Betingelser for
Arbejder og Leverancer« (Licitationsbetingelser),
Betingelser for Levering af Støbejerns- og
Smedejernsrør, Normer for Prøver med Dampkedler,
Dampmaskiner og Forbrændingsmotorer,
Normer for Beregning af Ingeniørhonorarer, Normer
for Jernbetonkonstruktioner, alm. Betingelser
for Arbejder og Leverancer ved maskintekn.
Anlæg, Betingelser for Levering af
Tømmermaterialer til Havne- og Brobygning,
Forskrifter vedrørende Afløb fra Ejendomme, Regler
for Konkurrencer om Ingeniørarbejder, og
(sammen med forsk. andre Foreninger) Normer for
ensartet Levering og Undersøgelse af
