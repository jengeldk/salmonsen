En lgn. Aldersfordeling, blot endnu mere
udpræget, findes f. Eks. i Australien.

<sp>Gifte og Ugifte</sp>. I ægteskabelig
Henseende fordelte Befolkningen sig 1911 saaledes:
<table>
<td><td r>Mænd<td r>Kvinder
<td>Ugifte<td r>803230<td r>816798
<td>Gifte<td r>484732<td r>486490
<td>Enkestand<td r>45437<td r>108316
<td>Separerede<td r>2625<td r>4137
<td>Fraskilte<td r>1876<td r>3435
<td r>Tilsammen<td r>1337900<td r>1419176
</table>

Der var c. 486000 Ægtepar i D.; at der var
lidt færre gifte Mænd end gifte Kvinder, skyldes
hovedsagelig, at en Del Ægtemænd paa
Tællingstidspunktet har været midlertidig
fraværende. Det langt større Antal Enker end
Enkemænd hidrører dels fra Kvindernes ringere
Dødelighed, dels fra, at Ægtemænd hyppigere
paa ny bliver gifte end Enker. Af hele
Befolkningen levede godt 1/3 i Ægteskab (36,2 % af
Mandkøn og 33,6 % af Kvindekøn), medens de
3/5 var ugifte (henholdsvis 60 og 58 %). Resten
(3,8 % af Mændene og 8,1 % af Kvinderne)
havde været gifte, men var det ikke mere, idet
Ægteskabet var opløst enten ved Død ell. ved
Skilsmisse m. v. For de forsk. Aldersgrupper
vil det tilsvarende Forhold fremgaa af flg. Tal:
<table>
<td>Af 100 <sp>Mænd</sp> var<td>Under 20 Aar<td>20-40 Aar<td>40-60 Aar<td>60 Aar og derover<td>Hele Befolk.
<td>Ugifte<td r>100,0<td r>46,4<td r>9,5<td r>7,5<td r>60,0
<td>Gifte<td r>-<td r>52,5<td r>84,7<td r>66,6<td r>36,2
<td>Enkemænd m. v.<td r>-<td r>1,1<td r>5,8<td r>25,9<td r>3,8
<td 6>Af 100 <sp>Kvinder</sp> var
<td>Ugifte<td r>99,6<td r>41,6<td r>15,1<td r>12,1<td r>57,6
<td>Gifte<td r>0,4<td r>56,3<td r>71,1<td r>40,8<td r>34,3
<td>Enker m. v.<td r>-<td r>2,1<td r>13,8<td r>47,1<td r>8,1
</table>

Af Befolkningen under 20 Aar var ikke mere
end c. 2300 Kvinder og et Par Hundrede Mænd
gifte; i Aldersgruppen 20-40 Aar levede
derimod over 1/2 af Mændene og langt over 1/2 af
Kvinderne i Ægteskab, og i Aldersgruppen 40
-60 Aar endogsaa over 4/5 af Mændene og 7/10
af Kvinderne. I Aldersgruppen 60 Aar og
derover var Forholdstallet for Gifte atter noget
lavere (2/3 af Mændene og 2/5 af Kvinderne),
medens til Gengæld Antallet af saadanne, som
havde været gifte, var særlig stort (1/4 af
Mændene og henimod 1/2 af Kvinderne). Af
Befolkningen over 20 Aar under eet levede i Ægteskab
henved 2/3 af Mændene og omtr. 3/5 af
Kvinderne, medens kun en god Fjerdedel var ugift.
Særskilt for By og Land var for Befolkningen
<sp>over 20 Aar</sp> Fordelingen i ægteskabelig
Henseende saaledes:
<table>
<td>Af 100 <sp>Mænd</sp> var<td>Hovedstaden<td>Provinsbyerne<td>Landdistrikterne<td>Hele Landet
<td>Ugifte<td r>30,6<td r>26,0<td r>27,8<td r>28,0
<td>Gifte<td r>63,5<td r>67,7<td r>65,1<td r>65,2
<td>Enkemænd m. v.<td r>5,9<td r>6,3<td r>7,1<td r>6,8
<td 5>Af 100 <sp>Kvinder</sp> var
<td>Ugifte<td r>36,0<td r>29,1<td r>23,6<td r>27,8
<td>Gifte<td r>47,7<td r>56,2<td r>63,9<td r>58,3
<td>Enker m. v.<td r>16,3<td r>14,7<td r>12,5<td r>13,9
</table>

Der er herefter fornoldsvis flest Ugifte i
Hovedstaden, navnlig bl. Kvinderne, hvilket, som
ogsaa under Aldersfordelingen omtalt, hænger
sammen med Indvandringen til Byerne og
Dødelighedsforholdene. Ogsaa for Enkernes Vedk.
gælder det, at de er forholdsvis stærkt
repræsenterede i Hovedstaden, af Enkemænd er
derimod forholdsvis flest paa Landet. I de fleste
europ. Lande er der forholdsvis færre Gifte end
her i Landet, lavest var Tallet i Irland (26 %),
højest i Ungarn (40 %). Siden Midten af 19. Aarh.
er Antallet af Gifte i Forhold til Befolkningen
steget lidt, dels som Følge af den aftagende
Dødelighed, dels fordi Ægteskaberne nu
indgaas i en tidligere Alder end før. Den
gennemsnitlige Alder ved Vielsen, der 1855-59 var 31,5
og 28,6 Aar for henh. Mænd og Kvinder, var
saaledes 1906-10 gaaet ned til 29,0 og 25,9 Aar.
Til Dels staar dette dog i Forbindelse med, at
Antallet af gentagne Ægteskaber, hvilke
naturligvis gennemgaaende indgaas i en forholdsvis
høj Alder, i Tidens Løb har været stærkt
aftagende; 1855-59 gennemsnitlig havde af Mænd,
som giftede sig, 13 1/2 % og af Kvinderne 9 1/2
% været gifte før, 1906-10 gennemsnitlig var
dette kun Tilfældet med henh. 8 og 4 %.

<sp>Trossamfund</sp>. Ved Folketællingen 1911
opførte 41889 Personer sig paa Listerne som
staaende uden for Folkekirken. Fordelingen af
disse efter Trossamfund var flg.:
<table>
<td><td>Mænd<td>Kvinder<td>Tilsamm.
<td>Reformerte<td r>521<td r>621<td r>1142
<td>Anglikanere<td r>91<td r>101<td r>192
<td>Metodister<td r>1858<td r>2426<td r>4284
<td>Irvingianere<td r>1223<td r>1555<td r>2778
<td>Baptister<td r>2546<td r>3118<td r>5664
<td>Adventister<td r>517<td r>765<td r>1282
<td>Unitarer<td r>81<td r>66<td r>147
<td>Andre prot. Trossamf.<td r>539<td r>627<td r>1166
<td>Romersk-Katolske<td r>4657<td r>5164<td r>9821
<td>Græsk-Katolske<td r>151<td r>105<td r>256
<td>Jøder<td r>2431<td r>2733<td r>5164
<td>Mormoner<td r>397<td r>400<td r>797
<td>Andre Trossamfund<td r>458<td r>587<td r>1045
<td>Uden for Trossamf.<td r>5966<td r>2185<td r>8151
<td r>Tilsammen<td r>21436<td r>20453<td r>41889
</table>

Kun 1,5 % af Befolkningen var saaledes uden
for Folkekirken, og antagelig har tilmed ikke
alle, som har angivet sig som staaende uden for
ethvert Trossamfund, virkelig udmeldt sig af
Folkekirken. Paa den anden Side maa det
naturligvis erindres, at der her kun er Tale om,
til hvilket kirkeligt Samfund Befolkningen
hører, uden at man herfra er i Stand til at slutte
noget sikkert om dennes religiøse
Overbevisning; naar saaledes 98,5 % har angivet sig som
tilhørende Folkekirken, kan dette ikke opfattes
saaledes, at alle disse hører hjemme der i Kraft
af deres religiøse Anskuelse. Antallet af
Personer uden for Folkekirken har i det sidste
Hundrede Aar været i ret stærk Fremgang; 1840
var det kun 0,4 % af Befolkningen, 1860 0,8 %,
1901 1,3 % og 1911 1,5 %. - Det Trossamfund,
der, næst efter Folkekirken, har flest
Tilhængere, er det rom.-kat. Dette Samfund, som i
Midten af forrige Aarh. kun havde nogle
Hundrede Medlemmer, har navnlig siden 1890, da
