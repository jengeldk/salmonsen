Docent i Berlin og endelig Prof. i Bonn, hvor
han blev Grundlæggeren af et strengt
videnskabeligt Studium af Shakespeare. Bl. hans
Skr maa først og fremmest nævnes »Die
Tiecksche Shakespearekritik« (1846), »Der Mythus
von W. Shakespeare« (1851),
»Shakespeare-Lexikon« (1852) og »Über das englische
Theaterwesen zu Shakespeares Zeit« (1853). Han
udgav ikke alene »Pseudo-Shakespearesche
Dramen«, men ogsaa Shakespeare's samtlige
Værker med Kommentarer og Noter. Hans
mangfoldige Afh. i det tyske Shakespeare-Selskabs
Aarbøger er udkomne samlede i to Bd.
<i>C. B-s.</i>
</chapter>

<chapter name="delivered">
<b>delivered</b> [d<sub>i</sub>'£iv<sub>ə</sub>r<sub>ə</sub>d], eng. Handelsudtryk,
som bruges i Flæng med det ensbetydende
danske: <sp>leveret</sp>. Ved Salg af Varer d. ell.
<sp>leveret</sp> bærer Sælgeren alle Omkostningerne og al
Risiko og har Ansvaret for, at de stilles til
Køberens Raadighed inden for den aftalte
Tidsfrist og i kontraktmæssig Stand. Vil han sikre
sig imod Tab ved i paakommende Tilfælde at
maatte levere andre Varer i Stedet og imod
Erstatningsansvar for forsinket Levering, maa han
foruden at have Varerne passende assurerede
tage udtrykkeligt Forbehold, som f. Eks. ofte
lyder paa, at »Havari ell. Forlis hæver
Handelen«. Ved Salg af toldpligtige Varer d. fra
Udlandet kommer det Spørgsmaal til at foreligge,
om Sælgeren skal levere Varerne fortoldede, ell.
Tolden maa bæres af Køberen; i Danmark er
der Tilbøjelighed til at antage det første, i
Norge mest det sidste.
<i>(C. V. S.). C. Th.</i>
</chapter>

<chapter name="delkredere">
<b>delkredere</b> (fr. <i>ducroire</i>, eng. <i>quarantee</i>),
af det ital., <i>credere</i>, at tro, have Tillid til, give
Kredit, <i>star del credere</i>, at gaa i Borgen for.
At staa d. betyder i Handelssproget at
indestaa for, at nogen opfylder sine
Betalingsforpligtelser. Den, der staar d., forpligter sig derved
som Selvskyldnerkautionist. At en Agent staar
d. i de ved ham sluttede Handeler, er ikke alm.,
hvorimod Kommissionæren i Reglen staar d.
Herfor beregnes altid et særligt Vederlag, som
kaldes <sp>Delkredereprovision</sp> ell. blot
D., og som sædvanlig andrager 1 % af vedk.
Beløb. <sp>Delkredere konto</sp> ell.
<sp>Delkrederefond</sp> betegner et Beløb, der paa
Regnskabsopgørelsen er afsat til Imødegaaelse af
mulige ell. forventede Tab. Delkrederekontoen
er altsaa en Slags Reservefond.
<i>(C. V. S.). C. Th.</i>
</chapter>

<chapter name="Della, Maria Domenique">
<b>Della</b> [dæ'la], <sp>Maria Domenique</sp>, fr.
Komponist (1769-1800), studerede i Italien,
hvor han fik forsk. Operaer opført; 1796 vendte
D. tilbage til Frankrig og blev i Paris meget
yndet som Opéra-comique Komponist (<i>Le
prisonnier</i> [Kbhvn 1801], <i>L'oncle volet,
L'opéra-comique</i>).
<i>W. B.</i>
</chapter>

<chapter name="Dellak">
<b>Dellak</b> (arab.) er Betegnelsen for den
Tjener, der i det tyrk. Bad besørger Afgnidningen,
som udgør den sidste Del af det egl. Bad
forinden den paafølgende Siesta. Skønt Ordet er
af arab. Oprindelse, anvendes det kun paa
Tyrkisk; det tilsvarende arab. Udtryk er <i>mukajjis</i>.
<i>J. Ø.</i>
</chapter>

<chapter name="Dellâl">
<b>Dellâl</b> [-la.l] (arab.) betyder Udraaber og
betegner den Person, hvis Levevej det er i den
orientalske Basar at besørge alle
Handelskommissioner mod et forud bestemt Salær. Enhver,
der ønsker at afsætte en Vare, behøver blot at
skaffe sig fat i en D., som saa foretager
Henvendelse til formodede Lysthavere. Ogsaa ved
mundtlig Forhandling mellem Købmænd
medvirker ofte en D. for at afhjælpe de
Vanskeligheder, som de talrige Hensyn til Etiketten let
lægger i Vejen for en direkte Optræden af Folk
paa et vist socialt Trin.
<i>J. Ø.</i>
</chapter>

<chapter name="Della Robbia">
<b>Della Robbia,</b> italiensk Kunstnerfamilie, se
<sp>Robbia</sp>.
</chapter>

<chapter name="Della Scala">
<b>Della Scala,</b> Teater i Milano. Det blev
opført 1778 af Piermarini og er ikke alene Milanos
største Teater, men anses ogsaa for et af de
smukkeste og største i Europa; det rummer 3600
Tilskuere og har 400 Loger, hver med et
Forværelse. Maskineriet er ypperligt, og
Dekorationerne skyldes for en stor Del udmærkede
Kunstnere. Teatret, paa hvilket der udelukkende
opføres Operaer og Balletter, fører Prædikat af
»kongeligt«, men er i Virkeligheden et privat
Foretagende; dog yder Staten Direktionen et
aarligt Tilskud.
<i>C. B-s.</i>
</chapter>

<chapter name="Delleani, Lorenzo">
<b>Delleani,</b> <sp>Lorenzo</sp>, ital. Historiemaler, f.
17. Jan. 1840 i Pollone ved Biella, d. 14. Novbr
1908 i Turin. Efter Uddannelse paa
Turin-Akademiet vandt han sig hurtig et Navn ved
Historiemalerier med kraftig Kolorit, stærkt
paavirket af venetiansk Kunst, og med ret retorisk
Foredrag: »Scene fra Anconas Belejring« (1860),
store Pragtbilleder fra venetiansk Historie:
»Sebastiano Veniero viser Signoriet de ved Lepanto
fangne Tyrkere«, »Dogaressen Catharina
Grimani's Kroning« m. fl. Større blev D. dog som
Landskabsmaler (omtr. fra 1880), viste sig her
som udpræget Naturalist, lys, straalende og kæk
i Farven; særlig mange Alpelandskaber. Han var
Akademimedlem og Præsident for Selsk. f. d.
skønne Kunster i Turin. Mange af D.'s Arbejder
i offentlige ital. Samlinger.
<i>A. Hk.</i>
</chapter>

<chapter name="Delle Sedie">
<b>Delle Sedie</b> [-'sed<sub>i</sub>e], <sp>Enrico</sp>, Sanger
og Sanglærer, f. 17. Juni 1826 i Livorno, d. 1907
i Paris, debuterede 1851 i Italien, optraadte
senere i Wien, London, Petrograd og 1861 i
Paris, hvor han blev ansat som Lærer ved
Konservatoriet. Bl. hans Elever nævnes Kristina
Nilsson.
<i>S. L.</i>
</chapter>

<chapter name="Delling">
<b>Delling</b> (<sp>myt</sp>.), se <sp>Dag</sp>.
</chapter>

<chapter name="Del Lungo">
<b>Del Lungo</b> [-luŋgo], <sp>Isidoro</sp>, ital.
Litteraturhistoriker, f. 20. Decbr 1841 i Montevarchi.
Han er <i>Dr. jur.</i> fra Pisa og har haft forsk.
Lærerstillinger ved højere Undervisningsanstalter
siden 1862, nemlig i Faenza, Casale, Siena og
1868-76 i Firenze. Som fremtrædende Medlem
af Crusca-Akademiet har han haft megen Del i
dets Ordbogsarbejder, han var med til at
udgive 5. Udg. af dets <i>Vocabolario</i>, og sammen
med Favaro er han blevet benyttet ved
Udgivelsen af Galilei's Skr. Hans Hovedværk er <i>Dino
Compagni e la sua cronica</i> (3 Bd, 1879-87),
hvorom se <sp>Compagni</sp>. Af hans øvrige
Arbejder kan nævnes <i>Dante nei tempi di Dante,
ritratti e studi</i> (1888) og fl. andre Dantestudier,
<i>Beatrice nella vita e nella poesia del secolo
XIII</i> (1890), en Del Afh. i <i>Archivio storico</i>, <i>Nuova
Antologia</i> og andre Tidsskr og en Samling <i>Versi</i>
(1858). Af Udgiverarbejder har D. besørget
adskillige, saaledes <i>Leggende del secolo XIV</i> (1862),
<i>Prose volgari inedite e poesie greche e latine
edite ed inedite di Angelo Poliziano</i> (1867), fl.
