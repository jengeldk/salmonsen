(»Frithiofs Saga«), fik ved deres naturlige,
letflydende Melodier en Del Udbredelse. Alm. kendte er
hans Melodier til »Længe var Nordens herlige
Stamme«, »Hell dig, du höga nord«, »Kung Karl
den unga hjelte« og »Afsted, afsted til Arbejd
vil vi gaa«. Ogsaa en Operette (»Lilla
slafvinnan« [1824]) har man fra hans Haand.
<i>A. H.</i>
</chapter>

<chapter name="rusenstolpe, Magnus Jakob">
<b>Crusenstolpe,</b> <sp>Magnus Jakob</sp>, svensk
Romanforfatter og politisk Skribent, f. 11. Marts
1795, d. 18. Jan. 1865, Student i Lund 1811. Som
ung Adelsmand havde han Adgang til
Selskabslivet paa de Skaanske Herregaarde, hvor
hans Byron'ske Skønhed især gjorde Indtryk
paa Damerne. Allerede 1825 blev han Assessor i Svea
Hofret og syntes saaledes at have en smuk Embedsbane
for sig; men da han et Par Aar efter
indtog sin Plads i Ridderhuset, fangede
Politikken snart hele hans Interesse. Det var netop
paa den Tid, den liberale Opposition voksede
sig stærk, L. J. Hierta var i Færd med at
grundlægge »Aftonbladet«, og C. hældede til hans
Parti. Men snart kom han i Forbindelse med
Kong Karl Johan, vandt hans Yndest og blev,
efter sit eget Udsagn, »som Barn i Huset«. Decbr
1830 begyndte han Udgivelsen af et Blad,
»Fäderneslandet«, rettet imod Oppositionen.
Bladet betalte sig imidlertid saa slet og dets
økonomiske Misere var saa alm. kendt, at
Stockholmervittigheden døbte det »Fanderseländet«.
C., der havde ventet ganske anderledes Støtte
fra Kongen, lod Bladet gaa ind efter et Par
Aars Forløb, men blev fra nu af Karl Johan's
svorne Fjende; han frasagde sig sit Embede
som Hofretsassessor, deltog i Rigsdagssamlingen
1834-35 som ivrig Oppositionsmand og begyndte
1834 en Række »Skildringar ur det inre af
dagens historia«, senere et Tidsskrift,
»Stållningar och förhällanden, behandlade i bref«
(1838-64), fuldt af de giftigste Angreb paa
Regeringen. I en af sine Artikler paaviste han,
at en kgl. Kundgørelse var dateret en Søndag,
og beskyldte, støttet herpaa, Regeringen for at
have overtraadt Sabbatsloven. For dette blev
han anklaget og (1838) dømt til 3 Aars
Fæstningsstraf for Majestætsforbrydelse. Den haarde
Dom vakte stor Uvillie; det kom til Opløb, og
Regeringen var ubehændig nok til at lade
Militæret marchere op og skyde skarpt. Videre
Følger havde dette vel ikke, men C. vandrede i
Fængsel, ikke utilfreds med den Martyrglorie,
der svævede om hans Hoved. I Fængslet
(Fæstningen Vaxholm) fortsatte han sine politiske
Skriverier og begyndte desuden sine hist.
»Romaner«: »Morianen ell. Holstein-Gottorpska
huset i Sverige« (1840-44), »Karl Johan og
svenskarne« (1845-46) og »Huset Tessin« (1847-
49). Disse er en mærkelig Blanding af virkelige
hist. Dokumenter og fuldstændig Digtning, men
alle fulde af Had mod Kongen. Jævnlig, men
vist ikke altid med Rette, bemærkede han under
Teksten, at den fortalte ondskabsfulde Anekdote
var hist., saa det skal være blevet et stockholmsk
Ordsprog: »Historiskt, sa' C., han ljög«. Let og
livligt skrevne, som Romanerne var, vandt de
en mægtig Læsekreds og opfattedes alm. som
paalideligere, end de var. Det er sagt om ham,
at han har bidraget væsentlig til den alm.
Opfattelse af Tidens Historie. Karl Johan skal i
sine sidste Dage have sagt om C. »Den Fyr har
ødelagt min Historie«. Hans Stil blev i sin Tid
stærkt beundret; han er endog blevet kaldt
Sveriges ypperste Prosaskribent; nyere
Litteraturhistorikere har dog kritiseret den ret skarpt. Mest
anset er hans »minnesrunor«, Nekrologer over
Mænd, han havde kendt; mens hans Stil ellers
er ret bred (»Morianen« er f. Eks. over 2500
Sider), er disse korte, knappe og ofte fint
skaarne; de hører ogsaa til det mest upartiske,
han har skrevet. »Morianen« og »Huset Tessin«
er oversatte paa Dansk. (<sp>Litt</sp>.: <sp>A. Ahnfelt</sp>,
»M. J. C., Lefnadsteckning och urval« [1880-81];
<sp>Em. Flygare-Carlén</sp>, »Minnen af svenskt
författarelif« [1878]; se endvidere <sp>Joh.
Mortensen</sp>, »Från Aftonbladet til Röda rummet«).
<i>I. F.-H.</i>
</chapter>

<img>M. J. Crusenstolpe.</img>

<chapter name="Crusius, Otto">
<b>Crusius,</b> <sp>Otto</sp>, klassisk Filolog, f. 1857 i
Hannover, fra 1903 Prof. i München, har særlig
beskæftiget sig med de gr. Ordsprogsamlinger;
desiiden har han udg. Herondas' Mimiamber
(Leipzig 1892, 4. Opl. 1905; paa Tysk med
Indledning og Anmærkninger, Göttingen 1893) og
besørget en ny Udgave af Bergk's <i>Anthologia
lyrica</i> (Leipzig 1897).
<i>K. H.</i>
</chapter>

<chapter name="Crusoe">
<b>Crusoe</b> ['kru.so<sub>u</sub>], <sp>R.</sp>, se <sp>Robinson C</sp>.</chapter>

<chapter name="Crusta">
<b>Crusta</b> (lat.), Skorpe, i Medicinen indtørrede
Afsondringer ell. Aflejringer paa Huden.</chapter>

<chapter name="Crustaceæ">
<b>Crustaceæ,</b> se <sp>Krebsdyr</sp>.</chapter>

<chapter name="Crusta phlogistica">
<b>Crusta phlogistica</b> [-flo-] ell. <i>C. inflamatoria</i>
(»Betændelseshinden«), tysk »Speckhaut«, eng.
<i>buffy coat</i>, er det gl. Navn paa det øverste
farveløse Lag af Blodkagen, naar denne er dannet,
uden at Blodet er rystet (se <sp>Blod</sp>). I saa
Tilfælde synker nemlig, medens Blodet endnu er
flydende, de tungere, røde Blodlegemer til
Bunds, og naar Koagulationen indtræder, vil det
øverste Lag, der bestaar af Plasma
(Blodvædske) og de lettere »farveløse Blodlegemer« og
Blodplader, være farveløst. Tykkelsen af dette
Lag vil derfor selvfølgelig afhænge paa den ene
Side af den Tid, der forløber, inden
Koagulationen indtræder, paa den anden Side af den
Hurtighed, hvormed de røde Blodlegemer
synker til Bunds, altsaa af Blodvædskens og
Blodlegemernes specifikke Vægt. I saadanne
Blodarter, hvor Koagulationen foregaar langsomt -
som f. Eks. hos Hesten - ell. under sygelige
Tilstande - en Del Betændelsessygdomme -
hvor det samme er Tilfældet, vil Tykkelsen af
C. p. blive stor. Imidlertid er Dannelsen og
Udseendet af C. p. ikke karakteristisk for nogen
bestemt Sygdom og aldeles ikke afgørende for
Sygdommens Natur ell. Grad. I den ældre Tids
