Fabrikanlæg og Elektricitetsværker, forlanger
man, at Omdrejningstallet holdes konstant,
hvorfor de maa forsynes med paalidelige
Regulatorer.

I Fig. 21 er vist en D. til et Elektricitetsværk.
Det er en Tregangsmaskine med to LT-Cylindre,
hvoraf den ene er i
Tandem med HT-, den anden
med MT-Cylinderen. Der
anvendes Ventilstyring
med Centrifugalregulator.
Kondensatoren er anbragt
under D. og er i
Forbindelse med 2 Luftpumper,
der bevæges ved en
Krumtap og en
Balancebevægelse. Ved c. 110
Omdrejninger pr Minut
(O/M) udvikler D. 1200
indicerede Hestekræfter
(I. H. K.).

Til overhedet Damp er
<sp>Schmidt-Motoren</sp>
(Fig. 22) særlig egnet. Det
er en Tamdem-D., hvor HT-Stemplet er direkte
forbundet med LT-Stemplet
(Differentialstempel). Ved Enden af HT-Cylinderen findes en
Damp-Indstrømnings- og en
Udstrømningsventil; fra sidstnævnte gaar Dampen (efter at have
trykket Stemplet frem) gennem det ringformede
Rum omkr. LT-Cylinderen til Mellemkamret <i>R</i>.
Trykforskellen paa Differentialstemplet vil
bevæge dette tilbage. Under næste Slag gaar
Dampen ind i LT-Cylinderen gennem en
Ventil foroven samtidig med, at der indlades
frisk Damp i HT-Cylinderen; under det flg.
Slag forlader Dampen LT-Cylinderen
gennem en Ventil forneden. Ved denne
Konstruktion undgaas det saaledes, at den
overhedede Damp kommer i Berøring med
nogen Pakdaase.

<sp>Stempel-D. i Skibe</sp> er nutildags i
Reglen en staaende Flergangsmaskine,
oftest en Tregangsmaskine, med
Overfladekondensation. I moderne Maskiner anvendes
ofte overhedet Damp og undertiden
Ventilstyring ell. Jævnstrøms-D.; Gliderstyring
med Stephenson's Kvadrant er det
almindeligste. D. er direkte koblet til
Fremdrivningsmidlet, der saa godt som altid er en
Drivskrue. Der kan findes 1-4 Skruer;
hver Skrueaksel bevæges af eet, sjældnere
to, Sæt Maskiner. Paa Akslen indskydes et
<sp>Trykleje</sp>, der overfører Skruens
Drivtryk til Skibet. I moderne Oceandampere
findes ofte baade D. og Dampturbiner, idet
de sidstnævnte udnytter D.'s Spildedamp.

Foruden Hovedmaskineriet findes -
særlig i Passager- og Krigsskibe - et stort
Hjælpemaskineri (Pumper, elektriske
Generatorer, Spil, Styremaskiner, Ventilatorer m.
m.). Til Drift af dette anvendes smaa
hurtiggaaende D. (se Fig. 23), eventuelt
Elektromotorer ell. Forbrændingsmotorer.

D. i Handelsdampere bygges solidt, og der

<img>Fig. 25 a. Staaende Tregangs-Skibsmaskine (set fra Enden).</img>
<img>Fig. 25 b. Staaende Tregangs-Skibsmaskine (Længdesnit set fra Siden).</img>
