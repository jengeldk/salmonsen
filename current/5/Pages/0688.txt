imidlertid mange andre Retninger sig
gældende. I <sp>Kidde</sp>'s Fortællinger er der
indtrængende Psykologi og høj, moralsk Idealisme,
i <sp>Rung</sp>'s stor Opfindsomhed og Billedfantasi.
Opfindsomhed og effektfuld Teknik udmærker
<sp>L. Bruun</sp>'s Romaner, der er Fantasi og
højspændt Følelse saavel i Frk. <sp>I. Sick</sp>'s som i
<sp>Karin Michaëlis-Stangeland</sp>'s og <sp>A.
Ehrencron-Kidde</sp>'s Fortællinger, saa
forskellige end deres Natur og Syn er. I <sp>Agnes
Henningsen</sp>'s Fortællinger er der
Iagttagelse og Temperament, i <sp>Gyrithe
Lemche</sp>'s karakterfuld Forstaaelse, i <sp>Thit
Jensen-Fenger</sp>'s djærv Livskritik; Fru
<sp>Blicher-Clausen</sp>'s Vers- og Prosafortællinger
henrev mange ved lyrisk Sværmeri og
letflydende Veltalenhed. <sp>P. Rosenkrantz</sp> har
Friskhed og Opfindsomhed, <sp>Sv. Leopold</sp>
satirisk Fantasivid. <sp>Christ. Boeck</sp>'s kønne
»Idealisme« har vundet Yndest. Nutidsskuespillet
af overvejende kbhvnsk Farve dyrkes af <sp>Sven
Lange</sp>, <sp>H. Nathansen</sp>, <sp>Høyer</sp>,
<sp>Rosenberg</sp>, <sp>Levin</sp>, <sp>H. Rode</sp>, <sp>Bergstrøm</sp> o. a.

Siden 1870 har ogsaa uden for Skønlitteraturen
den aandelige Kultur gennemgaaet en stor og
rig Udvikling; Naturvidenskaben og den
moderne Samfundsudvikling har dybt omformet
Grundsyn og Metode ogsaa paa de Aandsfelter, der
- som i videre Forstand medhørende til Litt. -
her kortelig skal berøres. I <sp>Filosofien</sp> har
moderne Positivisme og ny kritisk-eksakte
Metoder ført Forskningen ind paa ny Baner;
foruden <sp>Høffding</sp>, der - som nævnt - maa
regnes for en af Gennembrudsmændene for hele
Aandslivet, vil her <sp>Kroman</sp>, <sp>Wilkens</sp>,
<sp>Starcke</sp> og <sp>Alfr. Lehmann</sp> være at
nævne.

<sp>Historieforskningen</sp> har haft en
blomstrende Tid, særlig hvad Fædrelandets
Historie angaar (<sp>Edvard Holm</sp>, <sp>J.
Steenstrup</sp>, <sp>A. D. Jørgensen</sp>, <sp>Kr.
Erslev</sp>, <sp>J. Fridericia</sp> o. fl. Yngre). I
<sp>Kulturhistorien</sp> har <sp>Troels-Lund</sp>'s
store Værk faaet alm. national Bet. I
<sp>Litteraturhistorien</sp> har <sp>Georg Brandes</sp>
indført ny, frugtbare Metoder og selv ved sine
Værker givet Forbilleder og Impulser. For
dansk Litteraturforskning, som efter ældre
Façon dyrkedes af <sp>Paludan</sp> o. a., har dernæst
<sp>Vilh. Andersen</sp> været banebrydende, <sp>Brix</sp>
o. a. er fulgt efter; paa den alm. Litt.- og
Kulturhistories Omraade kan nævnes <sp>Vedel</sp>, <sp>N.
Møller</sp>, <sp>Levin</sp> o. fl. Af yngre Kritikere har
særlig <sp>Har. Nielsen</sp> faaet Betydning. I
<sp>Kunsthistorien</sp> var <sp>Jul. Lange</sp>
»Gennembrudsmanden«; efter ham er <sp>K. Madsen</sp>,
<sp>E. Hannover</sp>, <sp>Fr. Beckett</sp> o. fl. Yngre
fulgt.
<i>V. V.</i>

I øvrigt henvises for 19.-20. Aarh.'s Vedk.
til Biografierne af de enkelte Forf., medens den
videnskabelige Litt. vil blive behandlet i
Oversigterne over de enkelte Fagvidenskaber. -
(<sp>Litt</sp>.: <sp>A. Olrik</sp>, »Nordboernes Aandsliv i
Vikingetid og tidlig Middelalder« [1907];
<sp>Samme</sp>, »Danmarks Heltedigtning«, I-III [1903-
15]; <sp>Samme</sp>, »Danske Heltesagn« [3. Udg.
1910]; <sp>Rosenberg</sp>, »Nordboernes Aandsliv«,
[3 Bd, Kbhvn 1878-85]; <sp>Sv. Grundtvig</sp>,
»Heroisk Digtning« [1867]; <sp>A. Olrik</sp>, »Sakse's
Oldhistorie« [1892-94]; <sp>N. M. Petersen</sp>,
»D.'s Historie i Hedenold« [1. Bd, 2. Udg.
1854]; <sp>Wimmer</sp>, »Danske
Runemindesmærker«, I-IV [1895 ff.]; <sp>A. D.
Jørgensen</sp>, »Bidrag til Nordens Historie i
Middelalderen« [1871]; <sp>Erslev</sp>, »Kilderne til
D 's Historie i Middelalderen, bibliografisk
Oversigt« [1892]; »Sakse's Danesaga«, overs. af
<sp>Jørgen Olrik</sp> [1908-12, med Indledning];
»Danske Helgeners Levned«, overs. af <sp>H. Olrik</sp>
[1893]; »Gunners Levned«, overs. af <sp>H. Olrik</sp>
[1892]; <sp>A. Olrik</sp>, »Danske Folkeviser i
Udvalg«, I-II [med Indledning, 3. Udg. 1913]; <sp>S.
Grundtvig</sp>, »D.'s gl. Folkeviser« [1.-5. Bd,
1853-90] med Fortsættelse ved <sp>A. Olrik</sp>
[begyndt 1895]; <sp>S. Grundtvig</sp>, »D.'s
Folkeviser i Udvalg« [1882]; <sp>Samme</sp>, »Kæmpeviser
og Folkesange« [1867]; <sp>Steenstrup</sp>, »Vore
Folkeviser« [1891], jfr <sp>Folkeviser</sp>; <sp>Nyerup</sp>
og <sp>Rahbek</sp>, »Bidrag til den danske
Digtekunsts Hist.« [1.-6. Bd, 1800-28]; <sp>N. M.
Petersen</sp>, »Den danske Litt.'s Historie« [1.-5.
Bd, 1853-61; 2. Udg. 1867-71];
<sp>Winkel-Horn</sp>, »Den danske Litt.'s Historie« [1.-2.
Bd, 1881-82]; <sp>P. Hansen</sp>, »Illustr. dansk
Litteraturhistorie« [2. Udg., 1.-3. Bd, 1901];
<sp>Clausen</sp> og <sp>Levin</sp>, »Dansk
Litteraturhistorie i Omrids« [1894]; <sp>Chr. Bruun</sp>, »Den
danske Litt. fra Bogtrykkerkunstens Indførelse til
1550« [i Aarsberetn. fra det store kgl. Bibliotek
1874]; <sp>Paludan</sp>, »Renaissancebevægelsen i D.'s
Litteratur« [1887]; <sp>Rønning</sp>, »Rationalismens
Tidsalder« [1.-3. Bd, 1886-99]; <sp>Kr.
Arentzen</sp>, »Baggesen og Oehlenschläger« [1.-8.
Bd, 1870-78]; <sp>P. Møller</sp>, »Kritiske
Skitzer« [1.-2. Bd, 1847]; <sp>V. Østergaard</sp>,
»Illustreret dansk Litteraturhistorie« [1907];
<sp>K. Mortensen</sp>, »Mindre dansk
Litteraturhistorie« [1908]; <sp>Vilh. Andersen</sp>,
»Tider og Typer af dansk Aands Historie«, 1-3
[1907-15]; <sp>Vedel</sp>, »Guldalderen i dansk
Digtning« [1890]; <sp>Borchsenius</sp>, »Fra Fyrrerne«
[1.-2. Bd, 1878-80]; <sp>G. Brandes</sp>, »Saml.
Skrifter«, I-XVIII passim; <sp>C. E. Jensen</sp>,
»Vore Dages Digtere« [1898]; <sp>Har. Nielsen</sp>,
»Moderne Litt.« [1904]; <sp>Chr. Rimestad</sp>,
»Digtere i Forhør« [1906]; <sp>H. Brix</sp>, »Fagre
Ord« [1908]. - <sp>Forfatter-Leksika</sp> er
udgivne af <sp>J. Worm</sp> [1.-3. Bd, 1771-84],
<sp>Nyerup</sp> og <sp>Kraft</sp> [1820] og <sp>Erslew</sp> [1.-3.
Bd, 1843-53 og Suppl. hertil 1.-3. Bd, 1854-68]).
<i>A. O.</i>; <i>P. L-n</i>; <i>J. Cl.</i>; <i>V. V.</i>

<b>Kunst.</b>

Det er ingenlunde al Kunst i D., som med
Rette kan kaldes dansk Kunst. Det gaar i denne
Henseende ikke anderledes med D. end med
andre Lande: man modtager en i bestemt Stil og
Form udviklet Kunst udefra, man modtager i
Tidens Løb de vekslende Stilarter, og det
kommer da an paa, hvorvidt det modtagne slaar
Rod i Folket, tilegnes og gengives af det selv i
ny Former, prægede af dets Ejendommelighed.
Ved selve D.'s geogr. Beliggenhed er der givet
visse Modsigelser i dets Forhold til den øvrige
Verden: det har faaet en vis afsluttet
Selvstændighed; men da det tillige ligger ved Alfarvej
