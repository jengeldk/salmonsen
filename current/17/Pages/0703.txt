Dets Sammensætning svarer til Formelen
C<sub>22</sub>H<sub>23</sub>NO<sub>7</sub>. I Opium findes 0,75—9 % N., til Dels
i fri Tilstand; det kan udtrækkes af Opium med
Æter. Det i Vand uopløselige N. udkrystalliserer
af varm, vinaandig Opløsning i lange Naale, der
smelter ved 176°. Medens Morfin er uopløselig i
Benzol, kan N. opløses deri i ikke ringe Mængde.
I Æter er det tungopløseligt (1:166).
Koncentreret Svovlsyre, som indeholder et Spor af
Salpetersyre, farves rød af N. N. er en svag Gift.
Ved Iltningsmidler, f. Eks. Salpetersyre eller
Brunsten og Svovlsyre, spaltes N. i Opiansyre og
<sp>Kotarnin</sp>, C<sub>12</sub>H<sub>15</sub>NO<sub>4</sub>. N. er en svag Base;
af en Opløsning af dens Klorhydrat udfælder
Natriumacetat den fri Base.
<i>(O. C.). R. K.</i>
</chapter>

<chapter name="narkotiske Lægemidler (d. s. s. Narkotika)">
<b>narkotiske Lægemidler</b>, d. s. s. <sp>Narkotika</sp>.
</chapter>

<chapter name="Narni">
<b>Narni</b>, By i det mellemste Italien, Prov.
Perugia, ligger paa en Klippe paa venstre Bred
af Nera 14 km SV. f. Terni. (1911) 13050 Indb.
N. har en Domkirke fra 13. Aarh., et
Gymnasium, en gl Borg, Rester af en rom.
Vandledning og Bro fra Augustus' Dage og er Sæde for
en Biskop. Ndf. N. ligger en stor Gummi- og
Kalciumkarbidfabrik. I N., der i Romertiden
kaldtes <i>Narnia</i> ell. <i>Nequinum</i>, er Kejser Nerva
født.
<i>C. A.</i>
</chapter>

<chapter name="Naro">
<b>Naro</b>, By paa Sicilien, Prov. Girgenti, ligger
19 km Ø. f. Girgenti og 593 m o. H. nær
Kystfloden Naro, har et Kastel, Katakomber,
Svovlgruber og (1911) 13700 Indb.
<i>C. A.</i>
</chapter>

<chapter name="Narova">
<b>Narova</b> [na↱råv<sub>a</sub>]. <sp>Narva</sp>. Flod i Estland,
der danner Peipus-Søens Afløb til den finske
Bugt. Længden er 75 km, Middelbredde 150 m,
og Dybden ligger mellem 1 1/2 m og 4 m. Floden
danner talrige Strømhvirvler og Fald, af hvilke
to ovf. Byen Narva er henh. 8 og 10 m høje og
driver et Par Fabrikker. SØ. fra optager N.
Bifloden Pljussa, og et Stykke neden for dennes
Indmunding ligger Byen <sp>Narva</sp>, 15 km ovf.
N.'s Udmunding i den finske Bugt.
<i>N. H. J.</i>
</chapter>

<chapter name="Narovtschat">
<b>Narovtschat</b> [-råf-], Kredsby i det østlige
Rusland, Guv. Pensa, ligger ved Scheldaissa,
5000 Indb.
</chapter>

<chapter name="Narragansett Bay">
<b>Narragansett Bay</b> [när<sub>ə</sub>↱gäns<sub>e</sub>t-↱be<sub>i</sub>], Bugt paa
Østkysten af U. S. A. i Staten Rhode-Island,
strækker sig i nord—sydlig Retning i en Længde
af 44 km og med en Bredde af 5—19 km. Den
optager fl. mindre Floder og rummer fl. Øer,
hvoriblandt Rhode-Island, Conanicut og
Prudence. N. har Navn efter en nu uddød
Indianerstamme; dens glimrende Sandstrand har
allerede gjort den berømt som Badested. Ved
Pawtucket's Munding i Bugtens nordlige Ende
ligger Byen Providence.
<i>N. H. J.</i>
</chapter>

<chapter name="narrata refero">
<b>narrata refero</b> (lat.), »jeg beretter kun,
hvad jeg har hørt fortælle (og ikke selv har
været Vidne til)«.
<i>H. H. R.</i>
</chapter>

<chapter name="Narration">
<b>Narration</b> (lat.), Fortælling; <sp>narrativ</sp>,
fortællende ; <sp>narrabel</sp>, som egner sig til at fortælle.
</chapter>

<chapter name="Narrebold">
<b>Narrebold</b>, lille Boldleg fra Sorø, øvet af 6—8
Deltagere, af hvilke een kaster en lille Bold til
de andre, der staar i en Halvkreds om ham i
faa Skridts Afstand. Kaster han ikke Bolden,
men »narrer«, ɔ: standser i Kastet og selv
beholder Bolden, maa den, han narrer, ikke
foretage nogen som helst Bevægelse, men skal staa
stille som en Mur. Rører han sig, gaar han ud
af Legen.
<i>Fr. K.</i>
</chapter>

<chapter name="Narrefest">
<b>Narrefest</b>, en ejendommelig Folkeforlystelse,
der fandt Sted i fl. europæiske Lande i
Middelalderen ved Nytaarstid, og til hvilken der bl. a.
hørte Optog i selve Kirkerne, som foretoges
med de kirkelige Myndigheders Tilladelse,
uagtet de var forbundne med megen Larm og
Narrestreger, ja nærmest var en Art Parodier
paa Gudstjenestens hellige Handlinger. Man har
ment, at N. er en Art Fortsættelse af de gamle
romerske Saturnalier, der ligeledes holdtes ved
Nytaarstid, og som nød saa stor Anseelse hos
Folkemasserne i Romerriget, at de ikke
forsvandt med Hedenskabet, men vedblev delvis at
bestaa langt ind i den kristne Tid trods alle
Lovbud derimod. Umuligt er det ikke, at
Kirkens Mænd, i Anerkendelse af, at
Folkemasserne saa at sige ikke kunde undvære tøjlesløse
Fester i Lighed med Saturnalierne, selv har
villet indrette saadanne Fester, for at lede dem
i en mere uskyldig Retning. Men har dette været
den opr. Hensigt med N., er den ikke naaet.
N. var nemlig ikke blot forbundet med Larm og
Spektakel; der blev under Festen afsunget
kaade, letfærdige, højst upassende Sange, og al
Slags vild, usømmelig Lystighed gik i Svang
under den. De optrædende ved Optogene var
Elever i Dom- og Klosterskolerne, altsaa Børn
ell. unge Mennesker, der opdroges til Kirkens
Tjenere og Lærere. De klædtes ud som
Biskopper, Abbeder, ja selv som Paven. Man taler om
Narrebiskopper, Narrepaver o. s. v. Festen
fulgte bestemte Ritualer, hvoraf enkelte er
bevarede. De Lande, hvor N. særlig blomstrede,
var Frankrig og Belgien; men ogsaa i
Nabolandene var N. ikke ukendt, saaledes i Spanien,
Italien og Landene ved Rhinen. Uagtet det egl.
kun var Børn, der optraadte, undlod Voksne
ikke at deltage, selv kirkelige Embedsmænd,
som Subdiakoner, ja Diakoner, og ingen undsaa
sig for ret at slaa Gækken løs. Folket blandede
sig med stor Glæde i N. og viste ofte meget lidet
Maadehold; det kom ikke sjældent til slemme
Udskejelser, hvad der havde til Følge, at de
kirkelige Myndigheder til sidst traadte op
derimod og forbød N.; alligevel holdt N. sig fl. St.
til ind i 16. Aarh. N. kaldtes <i>Festum stultorum</i>
eller <i>fatuorum</i>; paa Fransk <i>fête des fous</i>. I Dijon
var der et Broderskab, der forestod N.,
<i>Confrérie de la Mère folle</i>; det blev forbudt 1544.
1552 afskaffedes N. helt af Parlamentet i
Frankrig. En Art Episode af N. var Æselsfesten.
(<sp>Litt</sp>.: <sp>Tilliot</sp>, <i>Mémoire pour servir à
l'histoire de la fête des fous</i> [Lausanne 1744]).
<i>V. S.</i>
</chapter>

<chapter name="Narrey, Charles">
<b>Narrey</b> [na↱ræ], <sp>Charles</sp>, fr. Forf.
(1825—92), debuterede 1847 med Romanen <i>Deux
heures de mystère</i> og har udgivet en Del andre
Romaner og Fortællinger, deriblandt <i>Les amours
faciles</i> (1866), <i>Le bal du diable</i> (1874), <i>La dame
aux griffes roses</i> (1879), <i>Le prince Paul</i> (1887),
samt skrevet en Del Teaterstykker, blandt hvilke
kan nævnes: <i>Les tribulations d'une actrice</i>
(1857, med Michel), <i>La dame de trèfle</i> (1850,
med Royer og Vaëz), <i>La Bohême d'argent</i>
(1862), <i>Chez elle</i> (1877, med A. Dreyfus) o. fl.
<i>S. Ms.</i>
</chapter>

<chapter name="Narsarsukit">
<b>Narsarsukit</b>, et Mineral, der væsentlig
bestaar af kisel- og titansurt Natron og
Jerntveilte; det krystalliserer i store, tavleformede,
