18. April 1770 var han blevet naturaliseret som
dansk Adelsmand. Han blev Fader til
Generalkrigskommissær, Kammerherre <sp>Andreas
Georg Adam M.</sp> (1780—1846), hvis Søn var
Oversætteren <sp>Adam Ludvig Joachim M.</sp>
(s. d.), til Generalløjtnant <sp>Anton Carl
Frederik M.</sp> (s. d.), til Hofchef, Kammerherre
<sp>Georg M.</sp> (1786—1840), der efter at have
ægtet Besidderinden af Substitutionen for
Baroniet Villestrup ved Patent af 1. Maj 1828
optoges i Friherrestanden med Navnet
<sp>M.-Rosenkrantz</sp>, men som kun efterlod en ugift
Søn, og endelig til Byskriver i Svendborg,
Kammerjunker <sp>Christian Julius Frederik
August M.</sp> (1787—1845). Denne sidstes Søn,
Amtmand over Hjørring Amt, Kammerherre
<sp>Adam Frederik M.</sp> (1821—86), blev Fader
til Generalmajor <sp>Carl Christian
Frederik M.</sp> (f. 1867), der 1920—23 var Chef for
sønderjysk Kommando, og til Statsadvokat
<sp>Vilhelm Gebhard M.</sp> (f. 1872). Ovenn.
Generalløjtnant <sp>J. G. M.</sp>'s (d. 1764) yngste Søn,
Geheimestatsminister <sp>Frederik M.</sp> (s. d.), hvis
Afkom ikke opnaaede Naturalisation som dansk
Adel, blev Fader til Herredsfoged,
Kammerherre <sp>Herman Georg M.</sp> (1789—1854) —
bl. hvis Sønner skal nævnes Birkedommer i
Kronborg østre Birk, Kammerherre <sp>Fritz M.</sp>
(1820—1909) og Oberst <sp>Carsten Anton
Andreas Julius Vilhelm M.</sp>
(1830—1914), der var sidste Mand af
Geheimestatsminister F. M.'s Efterslægt — og til Overførster
ved 1. Inspektion, Hofjægermester <sp>Vilhelm
M.</sp> (1802—82).

Ovenn. Grev <sp>A. G. M.</sp>, der oprettede
Grevskabet Bregentved (s. d.) blev ved Patent af
31. Marts 1750 optaget i den danske
Grevestand med flg. Vaaben: Skjoldet firdelt med
grevekronet Hjerteskjold, der viser Slægtens
Vaabenmærke, Hovedskjoldets 1. og 4. Felt tre
otteoddede Guld Stjerner (2,1) i blaat, 2. og 3.
Felt en oprejst kronet Guld Løve, holdende en
rød Fane med Sølv Kors, i rødt, paa Skjoldet
en Grevekrone ell. ogsaa tre grevekronede
Hjelme, den midterste prydet med Slægtens
eget Hjelmtegn, den heraldisk højre med en
halv kronet Guld Løve, holdende Fanen, den
venstre med en halv naturligfarvet Vildmand med
en Guld Kølle paa Skulderen; Skjoldholdere:
to tilbageseende guldbevæbnede sorte Ørne.
I to Ægteskaber fødtes ham 22 Børn, af hvilke her
skal nævnes flg. Sønner: Deputeret for
Finanserne, Overhofmarskalk, Geheimekonferensraad,
Hvid Ridder, Dr. jur., Grev <sp>Christian
Frederik M.</sp> til Turebyholm (1736—71), General
af Kavaleriet, Kammerherre og Hvid Ridder,
Grev <sp>Caspar Herman Gottlob M.</sp> til
Dronninggaard og Dronninglund (1738—1800),
Generalløjtnant af Kavaleriet, Kammerherre og
Hvid Ridder, Grev <sp>Christian Magnus
Frederik M.</sp> til Nøer (1741—1813), der blev
Stamfader til Greverne M. af Nøer, Deputeret
i Generallandvæsenskollegiet, Gesandt i
Oldenburg, Geheimekonferensraad og Hvid Ridder,
<sp>Grev Frederik Ludvig M.</sp> (1745—1824),
som kaldtes »den lærde M.«,
Geheimestatsminister, Grev <sp>Joachim Godske M.</sp> (s. d.),
der arvede Grevskabet, Viceadmiral,
Kammerherre og Hvid Ridder, <sp>Grev Adam Gottlob
Ferdinand M.</sp> (1748—1820), Stiftamtmand i
Trondhjem, derefter i Kria og sidst i Fyen,
Geheimekonferensraad, Blaa og Hvid Ridder,
Grev <sp>Gebhard M.</sp> til Stamhuset
<sp>Moltkenborg</sp> (s. d.) (1764—1851), der ved Patent af
12. Juli 1843 fik Navnet <sp>M.-Hvitfeldt</sp> (se
<sp>Huitfeldt</sp>) og et nyt Vaaben med de to
Slægters Mærker i Hjerteskjoldet og Tilføjelse
af den H.'ske Hjelm, Geheimestatsminister, Grev
<sp>Otto Joachim M.</sp> (s. d.), som blev
Stamfader for Greverne M. af Espe, og endelig
Gesandt i Sthlm, Haag og London,
Geheimekonferensraad og Hvid Ridder, Grev <sp>Carl Emil
M.</sp> (1773—1858), fra hvem Greverne M. af Nørager
nedstammer. Af disse Brødre blev den tredie
Fader til Kammerjunker, Grev <sp>Adam
Gottlob Detlef M.</sp> til Nøer (1765—1843) — hvis
Søn var Geheimestatsminister, Grev <sp>Carl M.</sp>
(s. d.), der er Farfader til Gesandt i Berlin,
Kammerherre, Grev <sp>Carl Poul Oscar M.</sp>
(f. 1869) — og til Medlem af Overretten paa
Gottorp, en Tid Præsident i
Stænderforsamlingen, Landraad, Grev <sp>Magnus M.</sp>
(1785—1864), der optraadte som politisk Forf. og ivrig
Slesvig-Holstener, og som 1848 sendte sin
Kammerherrenøgle og sit Ridderkors tilbage. Ovenn.
Geheimestatsminister, Grev <sp>J. G. M.</sp> blev Fader
til Geheimestatsminister, Grev <sp>Adam
Wilhelm M.</sp> (s. d.), bl. hvis Sønner skal nævnes
Kammerherre, Grev <sp>Frederik Georg
Julius M.</sp> til Bregentved (1825—75), som var
mangeaarig Rigsdagsmand, Udenrigsminister i
Ministeriet Estrup (1875) og Kurator for Vallø,
hvor der rejstes ham et Mindesmærke, og
Geheimekonferensraad, Grev <sp>Christian
Henrik Carl M.</sp> til Lystrup og Jomfruens Egede
(1833—1918), der var et indflydelsesrigt
Medlem af Landstinget, Kurator for Vallø og
Ordensskatmester, og som nød meget stor
Anseelse som udmærket dygtig Landmand. Den
førstnævnte af disse to Brødre blev Fader til
Grevskabets sidste Besidder, Landstingsmand,
Præsident i det kgl. Landhusholdningsselskab,
Kammerherre, Grev <sp>Frederik Christian
M.</sp> (f. 1854) og til Hofmarskalk hos Kong
Frederik VIII, Kammerherre, Grev <sp>Joachim
Ludvig M.</sp> (f. 1857). Ovenn. Grev G.
M.-Hvitfeldt var Fader til Hofmarskalk hos Kong
Christian VIII, Ministerresident i Neapel,
Landstingsmand, Geheimekonferensraad, Grev <sp>Adam
Gottlob M.-H.</sp> (1798—1876), hvis Søn,
Kammerherre, Grev <sp>Gebhard Léon M.-H.</sp>
(1829—96), fra 1860 og til sin Død var dansk
Gesandt i Paris, og til Amtmand over Kbhvn's
Amt, Assessor i Højesteret, Kammerherre, Grev
<sp>Henrik M.</sp> til Mullerup (1799—1847).
<i>P. B. G.</i>
</chapter>

<chapter name="Moltke, Adam Gottlob">
<b>Moltke</b>, <sp>Adam Gottlob</sp>, dansk
Lensgreve, Overhofmarskal og Statsminister, f. 10.
Novbr. 1709 ell. 10, d. 25. Septbr 1792, kom
allerede som Dreng fra sin Hjemstavn
Mecklenburg, hvor Faderen, Joachim M., ejede
Jordegods, til Danmark, der i Tidernes Løb havde
givet saa mange Medlemmer af den gl. tyske
Adelsslægt, hvortil M. hørte, Hus og Hjem. To
af hans Farbrødre var ansatte i Danmark, den
ene som Amtmand paa Møen, den anden som
Staldmester hos Prins Karl, Frederik IV's
