Kompilation af forsk. Kilder, hvis
Sammenarbejdelse fl. St. er ubehændig nok. En særlig
Bet. faar den derved, at den har optaget større
og mindre Dele af Eirikr Oddsson's nu tabte
hist. Værk. (<sp>Litt</sp>.: <sp>F. Jónsson</sp>,
»Oldn.-oldisl. Litteraturhistorie«, II).
<i>F. J.</i>
</chapter>

<chapter name="Morlacchi, Francesco">
<b>Morlacchi</b> [mor↱lak.i], <sp>Francesco</sp>, ital.
Komponist (1784—1841), debuterede 1807 som
dram. Komponist i Verona med den komiske
Opera <i>Il ritratto</i>. M.'s Operaer vandt hurtig
Yndest og opførtes rundt om i Italien, og
han havde allerede 1810 erhvervet sig et
saadant Navn, at han engageredes til Kapelmester
ved den ital. Opera i Dresden. I denne Stilling
kom M. til at staa som Repræsentant for den
fremmede Kunst lige over for Carl M. v.
Weber, der energisk kæmpede for den nationales
Ligeberettigelse ell. Forret. M. fortsatte ogsaa i
Dresden med at komponere Operaer (mest
komiske) og Kirkemusik, og han skal i disse
senere Værker ikke være upaavirket af tysk
Kunst. (Biografi af <sp>G. B. Rossi-Scotti</sp>).
<i>W. B.</i>
</chapter>

<chapter name="Morlaix">
<b>Morlaix</b> [mår↱læ], By i Frankrig, Dept
Finistère (Bretagne), (1921) 15260 Indb. Byen er
Hovedstad i Arrond. M. og ligger smukt paa to
Høje ved den lille Flod Dossen, der udmunder
6 km neden for M. i <sp>Morlaix-Bugten</sp>.
Forholdsvis god Havn. Desuden drives herfra et
betydeligt Havfiskeri. Byen ligger ved
Vestbanen, der her passerer en stor Viadukt oven
over Byen. Den driver Handel med
Landbrugsprodukter som Korn og Bælgfrugter,
Oliestoffer, Smør og Æg, Flæsk og Heste. Der findes
en stor Tobaksfabrik og tilvirkes Jernvarer,
Læder, Lys og Papir. Den er Sædet for en
Handelsret og et Agerbrugs- og Handelskammer,
har et Collège, et Museum, og en
Sindssygeanstalt samt to Kirker fra 15. og 16. Aarh. og
fl. smukke Træhuse. M. er General Moreau's og
E. Souvestre's Fødeby. Arrondissementet M.,
der bestaar af 10 Kantoner (60 Kommuner), har
143100 Indb.
<i>E. St.</i>
</chapter>

<chapter name="Morlaker">
<b>Morlaker</b> (ital. Morlacco), ital.-tysk Navn
paa den serb. Bondebefolkning i Dalmatien.
</chapter>

<chapter name="Morland, George">
<b>Morland</b> [↱må.<sub>ə</sub>£<sub>ə</sub>nd], <sp>George</sp>, eng. Maler,
f. 1763 i London, d. 29. Oktbr 1804 smst. M.,
Elev af Faderen <sp>Henry R. M.</sp> (1730—97), var
en talentfuld Maler. Han havde uddannet sig
efter gl. holl. og fr. Kunst og malede Dyre-,
Landskabs- og Genrestykker, især
Værtshusbilleder, med betydeligt Troværdighedspræg og
Farvesans. Til den sidstnævnte Genre medførte
han ogsaa et Plus af Sagkundskab: han
dyrkede selv Værtshuslivet i Praksis, han skildres
som fordrukken og forgældet, maatte tilbringe
adskillig Tid i Gældsfængsel, og hans
Svirekammerater var ham gode Modeller til hans
Kroscener. M. udstillede første Gang paa
Akademiet 1779, senere der og andensteds talrige
Billeder; mange af dem gengaves i Stik, de
gjorde overhovedet stor Lykke, men da hans
Aands- og Legemskræfter hurtig sløvedes under
hans Strabadser, traadte Rutinen snart i St f.
Inspirationen; mange af hans senere Værker
var blot Gentagelser af de ældre, og adskillige
blev for største Delen malede af hans Elever.
Et af hans Hovedværker er »Barnets Besøg hos
Ammen«. <i>National Gallery</i> i London ejer
»Stald«, »Landsbykro« m. m.,
South-Kensington-Museum 5 Billeder. (<sp>Litt</sp>.: Biografier ved
<sp>Hassell</sp> [1804]; <sp>Blagdon</sp> [1806]; <sp>Dawe</sp>
[1807]; <sp>R. Richardson</sp>, <i>G. M.</i> [London
1895]; <sp>Nettleship</sp>, <i>G. M.</i> [Porfolio-Nummer
1898]; <sp>C. G. Williamson</sp> [1904]; <sp>Bailey</sp>,
<i>G. M.</i> [London 1906]; <i>The master pieces of M.</i>
[Gowan's <i>Art Books</i>, 1911]).
<i>A. Hk.</i>
</chapter>

<chapter name="Morlanwelz">
<b>Morlanwelz</b> [mårlã↱wæ ?]. Kommune i det
sydlige Belgien, i Prov. Hainaut, er Knudepunkt
paa Charleroi—Mons-Banen og er et
Bjergværks- og Industridistrikt. I M. findes
Kulgruber; der drives Jernindustri og Savværker, Uld-
og Bomuldsspinderier. Industriskole. (1920) 8031
Indb. I Landsbyen <sp>Mariemont</sp> findeis en
Minerakilde.
<i>N. H. J.</i>
</chapter>

<chapter name="Morley">
<b>Morley</b> [↱må.<sub>ə</sub>£<sub>i</sub>], By i det nordlige England,
Yorkshire, mellem Leeds og Dewsbury.
Kulgruber, Stenbrud og en Del Fabrikvirksomhed.
(1911) 22100 Indb.
<i>N. H. J.</i>
</chapter>

<chapter name="Morley, Henry">
<b>Morley</b> [↱må.<sub>ə</sub>£<sub>i</sub>], <sp>Henry</sp>, eng. Forf.
(1822—94), fik sin Opdragelse i Tyskland og senere
ved <i>King's College</i> i London. Efter at have
praktiseret som Læge og været Skoleleder kom han
1850 til London og blev Medarbejder ved
<i>Household Words</i>. Fra 1865—89 var han Prof.
i eng. Litt. ved <i>University College</i>. Hans
Hovedværk er <i>English Writers</i> (til Chaucer) 1864
og videre (til Dunbar) 1867 samt <i>A first Sketch
of English Literature</i> 1873, der vandt en
umaadelig Udbredelse. Desuden viste han sin
Interesse for Udbredelsen af litterær Kundskab som
Udgiver af <i>Morley's Universal Library</i>
(1883—88) samt <i>Cassel's Library of English
Literature</i>, ved hvilke mange af Litteraturens
Hovedværker er blevne udbredte til billig Pris.
(<sp>Litt</sp>.: <sp>Solly</sp>, <i>Life of H. M.</i> [1898]).
<i>(T. L.). I. O.</i>
</chapter>

<chapter name="Morley, John">
<b>Morley</b> [↱må.<sub>ə</sub>£<sub>i</sub>], <sp>John</sp>, eng. Forf. og
Statsmand, f. 24. Decbr 1838, d. 23. Sept. 1923,
studerede ved Oxford Univ. og uddannede sig til
Sagfører, men gjorde aldrig Brug af denne Ret;
derimod blev han senere jur. Æresdoktor
baade i Oxford, Cambridge og Glasgow. Tidlig
hengav han sig til litterære Sysler og var i
fl. Aar Redaktør af <i>Literary Gazette</i>, og 1868
af Bladet <i>Morning Star</i>; endvidere 1867—82 af
<i>Fortnightly Review</i> og 1883—85 af <i>Macmillians
Magazine</i>, samt viste sig at være en ypperlig
Journalist som Leder af <i>Pall Mall Gazette</i>
1880—83. Han har skrevet en Række
Levnedsskildringer, dels af fr. Forf. i 18. Aarh.:
Voltaire (1871, 4. Udg. 1886), Rousseau (1876) og
Diderot og Encyklopædisterne (1878), dels af
eng. Statsmænd: Ed. Burke (1867, ny Udgave
1909], R. Cobden (1881, 4. Udg. 1920), Rob.
Walpole (1889), O. Cromwell (1900, 2. Udg. 1904)
og W. E. Gladstone (1903, 3 Bd, ny Udg. 1908,
Folkeudgave 1911). At disse er især den sidste
af fremragende Bet. Endelig har han udg. 3
Bd Essays (1871—77 og 1906) og var siden 1877
Leder for det store Samlerværk <i>English Men
of Letters</i>. Som udpræget Radikal, særlig
paavirket af A. Comte og J. St. Mill, søgte han
allerede 1869 at opnaa Valg i Blackburn til
Underhuset, dog forgæves; havde ikke bedre
Held i Westminster 1880, men valgtes 1883 i
