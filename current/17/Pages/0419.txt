maa være hel og positiv; man har imidlertid
udvidet M.'s Definition til at omfatte alle
Talrækkens Tal ved at opstille flg. Vedtægter: man
multiplicerer med en Brøk ved at multiplicere
med Tælleren og dividere det udkomne med
Nævneren, samt: man multiplicerer med et
negativt Tal ved at multiplicere med det
numerisk lige saa store positive og give det udkomme
modsat Tegn 0 × a sættes = 0. Ved et Produkt
<i>abcde</i> af fl. Tal, Faktorer, forstaas det, som
man faar ved først at multiplicere <i>a</i> med <i>b</i>,
dernæst det udkomne med <i>c</i> o. s. v. Det er
ligegyldigt, i hvilken Orden man tager Faktorerne;
man beregner først Produktet af de numeriske
Værdier og giver saa det udkomne positivt ell.
negativt Tegn, efter som Antallet af negative
Faktorer er lige ell. ulige. Om M. af komplekse
Tal s. d. I Geometrien forstaar man ved at
multiplicere en Figur med et Tal <i>m</i> m. H. t. et
Punkt <i>O</i> at konstruere en Figur, der er i
ligedan Beliggenhed med den forelagte m. H. t. <i>O</i>,
idet Ligedannethedsforholdet er <i>m</i> (se
<sp>Ligedannethed</sp>).
<i>Chr. C.</i>
</chapter>

<chapter name="Multiplikator (se Multiplikation)">
<b>Multiplikator</b> (mat.), se <sp>Multiplikation</sp>.
</chapter>

<chapter name="Multiplikator (se Galvanometer)">
<b>Multiplikator</b>, se <sp>Galvanometer</sp>.
</chapter>

<chapter name="Multiplikator, hydraulisk">
<b>Multiplikator</b>, <sp>hydraulisk</sp>, kaldes det
i Fig. viste Apparat, med hvilket et lavt
Vandtryk (f. Eks. Vandværksledningers) kan
omsættes til et større. Ved Drift af hydrauliske
Materialprøvemaskiner kan en M. erstatte
Pumpeanlægget, som dog nu gerne foretrækkes. Naar
Vandværksvandet ledes ind under det store
Stempel og trykker paa dette med <i>p</i><sup>at</sup>, opstaar der i
den lille Cylinder foroven et Tryk, der er lig
med <i>p</i> multipliceret med Forholdet mellem det
store og det lille Stempels Areal, og dette Tryk
overføres gennem den øvre Ledning til
Prøvemaskinen. Naar Tregangshanernes Stilling er
som i Fig., tømmes Vandet ud fra den store
Cylinder, hvorefter Apparatet kan benyttes til
en ny Prøve.
<i>E. Su.</i>

<img>Multiplikator.</img>
</chapter>

<chapter name="Multiplum">
<b>Multiplum</b> (lat.) (mat.). Et Tal siges at
være et M. ell. et Mangefold af et andet, naar
det kan fremkomme ved, at man multiplicerer
dette andet Tal med et helt Tal. Fl. hele Tals
mindste fælles M., ɔ: det mindste hele Tal,
hvori de alle gaar op, er = Produktet af
samtlige i de forelagte Tal forekommende
Primfaktorer, hver tagen i den højeste Potens, hvori
den forekommer i noget af Tallene. To Tals
mindste fælles M. fremkommer ogsaa, naar man
dividerer Tallenes Produkt med deres største
fælles Faktor; man kan bestemme mindste
fælles M. for fl. Tal uden Opløsning i
Primfaktorer ved først at finde mindste fælles M. for to
af dem, derefter for det fremkomne Resultat og
et tredje af Tallene o. s. v.
<i>Chr. C.</i>
</chapter>

<chapter name="Multirotation">
<b>Multirotation</b> (lat.), <sp>Birotation</sp>, den
Egenskab hos visse Stoffer (Sukkerarter), at
deres Opløsning straks efter, at den er
tilberedt, viser en betydelig større optisk
Drejningsevne, end efter at den har henstaaet i 24
Timer ell. har været opvarmet til Kogning. M.
ophæves hurtig ved Tilsætning af en meget
ringe Mængde Ammoniak til Opløsningen. Hvis
man f. Eks. opløser vedk. Sukkerart i 0,1
%-holdig Ammoniakvand i St f. i rent Vand, da
antager Drejningsevnen straks sin endelige
Værdi.
<i>(O. C.). R. K.</i>
</chapter>

<chapter name="Multscher, Hans">
<b>Multscher</b> [↱molt∫ər] (Muoltscher), <sp>Hans</sp>,
tysk Maler og Billedhugger i Træ og Sten, f. c.
1400 i Reichenhofen ved Leutkirch i
Württemberg; 1467 anføres han som d. i Ulm. 1427 blev
han Borger i Ulm; her virkede han fornemmelig
til sin Død, 1457 var han i Sterzing. M. var
en ypperlig Repræsentant for Schwaberskolen,
energisk i sin Kunst, dramatisk indtil det
overdrevne. Et Hovedværk er Højalteret i Sterzing
(1457) med de træskaarne Figurer af Kristus,
Apostlene m. v.; i Lorenz-Kapellet i Rothweil
et andet fremragende Billedhuggerværk; i
Berlins Kaiser Friedr.-Mus. otte Tavler paa et
Alter med Fremstillinger af Maria's Liv og Kristi
Passion; »Kristi Korsfæstelse« og »Maria's Død«
(i blege Farver paa Guldgrund) i Karlsruhes
Mus. o. s. fr. (<sp>Litt</sp>.: <sp>F. Stadler</sp>, »H. M.«
[Strasbourg 1907]).
<i>A. Hk.</i>
</chapter>

<chapter name="Multum (se Molton)">
<b>Multum</b>, se <sp>Molton</sp>.
</chapter>

<chapter name="multum non multa">
<b>multum non multa</b> (lat.). »ikke mangt, men
meget«, Citat efter den yngre Plinius (Epist.
VII, 9, 15).
<i>H. H. R.</i>
</chapter>

<chapter name="Multungula">
<b>Multungula</b>. I ældre Tiders zool.
Systematik delte man Hovdyrene i 3 Grupper:
<sp>Drøvtyggerne</sp>, de <sp>Enhovede</sp>
(<i>Solidungula</i>) og de <sp>Mangehovede</sp> (<i>Multungula</i>),
ogsaa kaldet <sp>Tykhudene</sp>, hvorhen
regnedes Svin, Flodheste, Næshorn, Tapirer og
Elefanter.
<i>(M. M.). R. Hg.</i>
</chapter>

<chapter name="Muluja">
<b>Muluja</b>, <sp>Moulouya</sp>, Flod i det nordlige
Marokko, udspringer paa Atlas-Bjergene og
falder i Middelhavet Ø. f. Melilla.
<i>C. A.</i>
</chapter>

<chapter name="Mulviske Bro (se Milviske Bro)">
<b>Mulviske Bro</b>, se <sp>Milviske Bro</sp>.
</chapter>

<chapter name="Mulæsel (se Muldyr)">
<b>Mulæsel</b>, se <sp>Muldyr</sp>.
</chapter>

<chapter name="Mumie">
<b>Mumie</b> (hermed 2 Tavler), menneskeligt
eller dyrisk Legeme, der enten som Følge
af Opbevaringsstedets særegne fysikalske
Beskaffenhed eller ved den kemiske
Tilberedning, for hvilken det har været
Genstand, er beskyttet mod Ødelæggelse ved
