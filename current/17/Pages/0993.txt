medens hun hos Hesiodos er af Titanæt, Datter af
Pallas og Styx, Søster til Zelos (Iver), Bia
(Magt) og Kratos (Kraft). Denne Genealogi var
dog uden Bet. for Grækerne; der fortaltes
ingen Myter om N., og kun paa enkelte St.,
saaledes Athens Akropolis, havde hun
Helligdomme og nød nogen Kultus. Udformningen af
Gudindens Skikkelse er kun i ringe Grad sket i
Poesien, men skyldes den bildende Kunst.

N. skænker ikke selv Mennesket Sejr, men
er det Gudernes Sendebud, som bringer den.
Hun træder derfor i nært Forhold til de
sejrgivende Guddomme som Zeus og ikke mindst
Athena, hvis Væsen endog udvides med de
Egenskaber, som ellers tillagdes N., saa at hun
dyrkedes som Athena N. Smaa Sejrsgudinder
saas ved Feidias' berømte Tempelbilleder i
Olympia og Athen. I ældste Tid skal N. være
bleven afbildet uvinget. I de talrige til vor Tid
bevarede Fremstillinger bærer hun derimod
altid Vinger. Paa Vasebilleder og Mønter, især
fra Sicilien (Syrakus), ses hun særdeles ofte,
mest flyvende hen mod den, hun bringer
Sejren: en Rytter, en Vognstyrer paa sin Vogn,
o. s. v. Enkelte Gange er hun Mundskænk,
Offertjenerinde, opstiller en Trofæ ell. overværer
Kampen som Tilskuer. Men desuden skabte den
gr. Oldtidskunst i Løbet af sin Udvikling
adskillige berømte Fremstillinger. Den ældste
skyldtes Billedhuggeren <sp>Archermos</sp> (6.
Aarh. f. Kr.); hans Billede menes i ny Tid at
være genfundet paa Delos. Det er en
mærkelig arkaisk Marmorfigur, set i Profil, tænkt i
stærk Flugt fremad mod sit Maal. Meget
berømt var <sp>Paionios</sp>' N., der c. 420 f. Kr.
opstilledes i Olympia af Messenierne og
Naupaktos' gl. Indb. Ogsaa denne Fig. er genfunden,
om end i meget ødelagt Stand. Den viste
Gudinden i noget mere end naturlig Størrelse,
vinget og klædt i vid Kjortel og flyvende
Overklædning; hun er i Fart fra det Høje ned mod
Jorden, i skraa Flugt, med Vingerne ulige
hævede; Vinden presser Dragten tæt mod
Gudindens Legeme og bag det; med de udstrakte
Hænder søger hun at føre Overklædningen frem;
den store, bølgende Kjortel virkede for Synet
som en eneste stor Vinge, Farver forstærkede
Indtrykket: Gudindens Skikkelse tegnede sig
lyst mod den purpurrøde Kappe; de vældige
Vinger var vistnok gyldne. Gudindens Fødder
rører ikke Jorden; Klædningen bag hende
danner Forbindelsen, og en Ørn, der skyder sig
frem under hendes Fødder, øgede end mere
Følelsen af, at Vingerne bar hende. Fig. stod
paa et 9 m højt Fodstykke af tresidet Form og
tegnede sig saaledes frit mod Himlen; Basis'
tresidede Form gjorde, at den næsten syntes at
forsvinde som en Skygge, hvorved den
<sp>flyvende N.</sp> end mere fremhævedes. Det hele var
et stort kunstnerisk Fund: »et Mesterværk af
Guds Naade«.

Paa Tronstolen til Feidias' Zeus i Olympia
saas et Kor af N.-Skikkelser. Lignende (delvis
endnu bevarede) fandtes paa Balustraden ved
N.-Templet paa Akropolis. Mere jordbunden end
Paionios' N. var den Fig., som af Demetrios
Poliorketes c. 300 opstilledes paa Samothrake
(nu i Louvre, en Del ødelagt). Her ses
Gudinden vinget, i rask Bevægelse fremad, paa
den forreste Del af et Skib. I venstre Haand
holder hun en Stav (til Rejsning af Sejrstegnet,
Tropaion), i højre den lange Salpinx, hvormed
hun forkynder Sejren. Ellers er det i
Fremstillingerne en Krans, Palmegren ell. et
Sejrsbaand, hun som Sejrens Tegn holder i
Haanden. — Til den rom. Kunst hører derimod
Forestillingen om Sejrsgudinden, som skriver
paa et Skjold (smlg. <sp>Victoria</sp>). (<sp>Litt</sp>.: <sp>F.
Studniczka</sp>, »Die Siegesgöttin, eine antike
Idealgestalt« [»Jahrb. f. d. class. Alterthum«,
1898]).
<i>H. A. K.</i>

<img>Fig. 1. Nike (Olympia).</img>

<img>Fig. 2. Nike (fra Samothrake).</img>
</chapter>
