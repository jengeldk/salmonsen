Isarthor) bragte ham først i Ry; til Slottet i
Weimar udførte han talrige Fresker efter
Goethe's og Schiller's Værker, i Stuttgart en
Mængde Oliemalerier: »Foraar« (kgl. Slot),
»Nedtagelsen fra Korset« (Galeriet) etc. samt
Kartoner, af megen Skønhed i Kompositionen,
til Glasmalerier, 6 for Stiftskirken, 3 for
Slotskapellet m. m. I Stuttgarts Gal.: »Enkens Søn
fra Nain«.
<i>A. Hk.</i>
</chapter>

<chapter name="Nehrman (se Ehrenstråle)">
<b>Nehrman</b> [↱ne.rmαn], se <sp>Ehrenstråle</sp>.
</chapter>

<chapter name="Neide, Emil">
<b>Neide</b> [↱nai^d<sub>ə</sub>J, <sp>Emil</sp>, tysk Maler, f. 1842
i Königsberg, d. 1908, uddannet især af Diez i
München, Prof. i Königsberg, til hvis Akademi
og Univ. han har malet Historiebilleder, vandt
især Navn ved stærkt sensationelle, malerisk
effektfulde Skildringer af moderne Liv:
»Livstrætte« og »Paa Gerningsstedet« (1886), »Vitriol«
etc. I Königsbergs Museum: »Psyche i
Underverdenen« (1873).
<i>A. Hk.</i>
</chapter>

<chapter name="Neiden">
<b>Neiden</b> [↱næ^id<sub>ə</sub>n], Sör-Varanger Politidistrikt,
Finmark Fylke, er et bredt, aabent Dalføre,
der ved det nedre Løb af <sp>Neidenelv</sp> inden
dens Udløb i <sp>Neidenfjord</sp> delvis er
opdyrket og har adskillig Bebyggelse. Et smukt
Kapel i Stavkirkestil er opført c. 6 km fra
Fjorden; ved den nogle km længere op ad
Elven liggende <sp>Neidenfoss</sp>, hvor et ikke
ubetydeligt Laksefiskeri drives, har fra ældre Tid
staaet et gammelt gr.-kat. Kapel for de
derboende Skoltelapper.
<i>(N. S.). M. H.</i>
</chapter>

<chapter name="Neidenburg">
<b>Neidenburg</b> [↱na^id<sub>ə</sub>nbork], By i preussisk
Prov. Østpreussen 6 km fra den polske Grænse
ved Jernbanelinierne Allenstein—Soldau og
N.—Ortelsburg, har (1910) 5060 Indb. N. har et Slot,
et Realprogymnasium samt Cementfabrikker,
Møller, Savværker, Biavl, Korn- og Træhandel.
<i>O. K.</i>
</chapter>

<chapter name="Neidhart von Reuenthal">
<b>Neidhart von Reuenthal</b> [↱na^ithart-f<sub>å</sub>n-↱rå^y<sub>ə</sub>nta.l],
egl. Nithart von Riwental, ridderlig
middelhøjtysk lyrisk Digter, f. c. 1190, d. kort
efter 1241, mistede sit Len, da han deltog
i Leopold VII af Østerrigs Korstog
1217—19, levede senere ved det østerrigske Hof.
Hans Digte er undertiden fjendtlige mod
Bønderne, undertiden af ordsproglig eller
dansevise-agtig Karakter. Populær blev især »Der
Mai der ist grossmächtig«. Hans Digtning er
udg. af Moriz Haupt 1858 og F. Keinz 1899.
(<sp>Litt</sp>.: <sp>Bielschowsky</sp>, »Leben u. Dichten
N. v. R.« [1891]; <sp>Crener</sp>, »N.-Studien« [1897]).
<i>C. B-s.</i>
</chapter>

<chapter name="Neiiendam, Ebba Kaja Jonna">
<b>Neiiendam</b> [↱naj<sub>ə</sub>ndam´], <sp>Ebba Kaja
Jonna</sp>, f. Collin, dansk Skuespillerinde, f. 6.
Juni 1872 i Kbhvn, gift med neden. N. A. N.,
uddannedes paa Elevskolen ved det kgl. Teater,
optraadte her 1. Sept. 1891 som en Pige i
»Barselstuen«, men debuterede først 8. Septbr 1892
paa Dagmarteatret som Helene i
»Fjeldmennesker«. Her og paa Folketeatret (1899—1900)
samt paa Casino (1900—02) viste hun i meget
forsk. Roller, f. Eks. som Fru Hjelm i »Et
Forspil«, Frk. Bera i »Alexander den Store« og
Titelfiguren i »Bagermadammen« den store
Anvendelighed, der fra 1902 kom Nationalscenen
til Gode. N.'s Plads i Repertoiret blev i den
første halve Snes Aar ualmindelig omfattende,
thi hun evnede baade at spille Holberg (Geske
i »Den politiske Kandestøber«; Magdelone i
»Henrik og Pernille«) og at synge Frederik i
»Mignon« og Waltraute i »Ragnarok«. Foruden
at blive af Værdi for Bevarelsen af Teatrets
ældre Repertoire (Fru Guldborg i »Svend
Dyring's Hus«; Jomfruen i »Gulddaasen«; Madam
Smidt i »Genboerne«) fik hun ogsaa betydelige
Opgaver i nyere Skuespil, f. Eks. Fru Lechat i
»Forretning er Forretning« og Fru Hertz i
»Daniel Hertz«. N.'s Styrke er Energi og
dramatisk Klarhed; i kunstnerisk Forstand er
særlig det Omraade hendes eget, hvor hun kan
forene sin karakteriserende Evne med sit
musikalske Talent (f. Eks. Bedstemoder i »Ole
Lukøje« og Madam Voltisubito i »Recensenten
og Dyret«).
<i>R. N.</i>
</chapter>

<chapter name="Neiiendam, Nicolai Anders">
<b>Neiiendam</b> [↱naj<sub>ə</sub>ndam´], <sp>Nicolai
Anders</sp>, dansk Skuespiller og Sceneinstruktør,
f. 21. Marts 1865 i Kbhvn, uddannedes paa
Elevskolen og optraadte første Gang 1. Septbr 1893
som en Fisker i »Væringerne i Miklagaard« paa
det kgl. Teater, hvor han debuterede 19. Novbr
s. A. som den sorte Prins i »Kærlighed ved
Hoffet« og havde Ansættelse til 1895; derefter
var han til 1899 engageret ved Dagmarteatret,
hvor han brød igennem som Niels Lykke i
»Fru Inger til Østraat« og udviklede sig i et
meget stort Repertoire (Osvald i »Gengangere«;
Hertugen i »Ludvig XI«; Herodes i »Johannes
den Døber«). 1899 vendte N. tilbage til
Nationalscenen og blev dens romantiske Elsker
og sammen med Dr. Mantzius dens mest
benyttede Karakterskuespiller i Perioden efter E.
Poulsen's Afgang. Med kunstnerisk Alvor, Kraft og
Flid i Gennemarbejdningen spillede N. mange
store Opgaver, deriblandt Skule Jarl, Tartuffe,
Mortimer, Hjalmar Ekdal, Macbeth, Richard III
og Schylock; personligst virkede han i Kraft af
sin Fantasi og sit Temperament som Erasmus
Montanus — han nyskabte Figuren som
dialekttalende Bondestudent — Don Carlos, Pastor
Jensen i »Den gamle Præst«, Brutus, Hamlet,
Göran Persson i »Erik XIV« og Døden i »Det
gamle Spil om Enhver«. N. har saaledes baade
i det klassiske og det nyere Repertoire
indtaget en fremragende Stilling, og i de senere
Aar, da han er traadt noget i Baggrunden, har
han udviklet sig til en dygtig
Sceneinstruktør, særlig for Holberg's Komedier, hvor han
fortsætter i det af W. Bloch givne Spor. (<sp>Litt</sp>.:
<sp>V. Saxtorph</sp>, »N. N.«. »Dansk Aand«, I
[Kbhvn 1912]).
<i>R. N.</i>
</chapter>

<chapter name="Neiiendam, Robert Johannes">
<b>Neiiendam</b> [↱naj<sub>ə</sub>ndam´], <sp>Robert Johannes</sp>,
dansk Skuespiller og Teaterhistoriker, f. 24.
Marts 1880 i Kbhvn, Broder til N. A. N., læste
med Herman Bang og optraadte første Gang
28. Novbr 1899 som Hans Olsen i »Over Evne«
II paa Folketeatret, var i de flg. 20 Aar knyttet
til de kbhvn'ske Privatscener, Dagmarteatret
undtagen, og optraadte som Gæst paa Teatrene
i Aarhus og Odense. Bl. hans Roller var:
Violinisten i »Trilby«, Anarkisten i »Lynggaard
og Go.«, Adjunkten i »Den mystiske Arv«,
Hjalmark Ekdal i »Vildanden«, Professoren i
»Pygmalion«, Tartuffe, Stensgaard i »De Unges
Forbund« og Prof. Thygesen i »Geografi og
Kærlighed«. Tidlig havde han drevet grundige hist.
Studier, som han senere, vejledet af Dr. Bobé,
