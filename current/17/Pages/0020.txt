som er større end de normale og kaldes
<sp>Makrocyter</sp>. Begge Dele antages at tyde paa en
særlig hurtig Nydannelse af røde Blodlegemer
i Benmarven med Forstyrrelser i den normale
Bloddannelse.
<i>(S. T.). L. F.</i>
</chapter>

<chapter name="Mikrofag">
<b>Mikrofag</b> (gr. μικρός, lille, φαγεῖν, spise).
Ordet er dannet af <sp>Eli Metchnikoff</sp> og
omfatter en Gruppe af de hvide Blodlegemer,
de saakaldte polynukleære (mangekærnede)
Leukocyter, der dannes i Milt og Knoglemarv,
hvorfra de optages i Blodet. Disse Celler er
udstyrede med Evne til at optage Fremmedlegemer,
bl. a. Mikrober i sig, de spiller derfor en
Rolle for Tilvejebringelse af Immunitet. De
findes normalt i Blodet (Menneske) i et Antal af
ca. 5000 pr cm<sup>3</sup>. De har Egenbevægelse og kan
vandre ud af Karrene, hidlokket af Bakterier
etc, der er kommen ind i Vævene.
Hovedparten har et kornet (granuleret) Protoplasma.
(Smlg. <sp>Fagocytose</sp> og <sp>Makrofag</sp>).
<i>O. T.</i>
</chapter>

<chapter name="Mikrofarad (se elektriske Maaleenheder, S. 919)">
<b>Mikrofarad</b>, se <sp>elektriske
Maaleenheder</sp>. S. 919.
</chapter>

<chapter name="Mikro-Felsit (se Felsit)">
<b>Mikro-Felsit</b>, se <sp>Felsit</sp>.
</chapter>

<chapter name="Mikrofon (se Telefon)">
<b>Mikrofon</b>, se <sp>Telefon</sp>.
</chapter>

<chapter name="Mikrofotografering">
<b>Mikrofotografering</b>, fotografiske
Optagelser af forstørrede Billeder af meget smaa
Genstande. M. foretages ved Hjælp af en
Kombination af et Mikroskop og et Fotografiapparat,
der anbringes i Forlængelse af hinanden og
enten anbringes lodret ell. vandret. Det første
Mikrofotografi angives at være fremstillet af A.
Donné 1840. Til særlige M. anvendes
ultraviolet Lys, og der maa i saa Fald benyttes
Kvarts-Objektiver og ikke Glas-Objektiver, da Glas
absorberer de ultraviolette Straaler.
<i>C. E. A.</i>
</chapter>

<chapter name="Mikroftalmus">
<b>Mikroftalmus</b> (gr.) er en medfødt
Standsningsdannelse af Øjet, hvorved dette er mindre
end normalt.
<i>G. N.</i>
</chapter>

<chapter name="Mlkrogamet (se Makrogamet)">
<b>Mlkrogamet</b>, se <sp>Makrogamet</sp>.
</chapter>

<chapter name="Mikrografl">
<b>Mikrografl</b> (gr.), Beskrivelse af
mikroskopiske Genstande, Beskrivelse paa Grundlag
af Mikroskopering; Skrivning med særdeles
smaa Skrifttegn.
</chapter>

<chapter name="Mikrogram">
<b>Mikrogram</b> (γ), 1/1000 mg.
</chapter>

<chapter name="Mlkrogranit (se Kvartsporfyr)">
<b>Mlkrogranit</b>, se <sp>Kvartsporfyr</sp>.
</chapter>

<chapter name="Mikrokefali">
<b>Mikrokefali</b> (gr.) kaldes en Dannelsesfejl,
hvorved Hjernen ikke opnaar den for Udviklingen
af normale Aandsevner fornødne Størrelse,
ca. 1000 cm<sup>3</sup>. M. er sædvanligvis medfødt og
skyldes forsk. ikke nærmere kendte Forstyrrelser
i Fosterlivet; det er en ret sjælden
Abnormitet, som i sine højere Grader, naar
Hjernen slet ikke ell. næsten ikke er udviklet
(<sp>Anenkefali</sp>), er en absolut Hindring for
Livets Fortsættelse efter Fødslen. M. har
spillet en vigtig Rolle i Diskussionen om Menneskets
Afstamning, idet enkelte Forskere, navnlig Carl
Vogt, hævdede, at M. var et atavistisk Træk,
nedarvet fra Aberne, en Anskuelse, der blev
imødegaaet af Virchow, Quatrefages o. a., som
godtgjorde, at M. var et rent sygeligt Fænomen.
M. forekommer meget ofte hos Kretinerne.
<i>S. H.</i>
</chapter>

<chapter name="Mikroklin (se Feldspat)">
<b>Mikroklin</b>, se <sp>Feldspat</sp>.
</chapter>

<chapter name="Mikrokokker (se Micrococcus)">
<b>Mikrokokker</b>, se <sp>Micrococcus</sp>.
</chapter>

<chapter name="Mikrokosmos (se Makrokosmos)">
<b>Mikrokosmos</b>, se <sp>Makrokosmos</sp>.
</chapter>

<chapter name="mikrokrystallinsk">
<b>mikrokrystallinsk</b> (gr.) kaldes et Legeme,
der er opbygget af sammenvoksede krystallinske
Smaadele af saa ringe en Størrelse, at de
først kan skelnes ved Mikroskopets Hjælp.
</chapter>

<chapter name="Mikrolit">
<b>Mikrolit</b>, et gult indtil brunt Mineral, der
findes i smaa, regulære Krystaller i visse
Pegmatitgange, saaledes paa Utö i Sverige,
Narsarsuk ved Igaliko i Grønland, Amelia i Virginia.
Sammensætningen er væsentlig Kalciumpyrotantalat
(Ca<sub>2</sub>Ta<sub>2</sub>O<sub>7</sub>) med noget Niobium, Fluor o. a.
<i>(N. V. U.). O. B. B.</i>
</chapter>

<chapter name="Mikroliter">
<b>Mikroliter</b> (λ), 1/1000 ml.
</chapter>

<chapter name="Mikrolitter">
<b>Mikrolitter</b>, et af Vogelsang indført Navn
for Krystaller af mikroskopisk Lidenhed;
saadanne iagttages i Massevis bl. a. i mange
glasagtige Eruptivbjergarter (Obsidian).
<i>(N. V. U.). O. B. B.</i>
</chapter>

<chapter name="Mikrolog">
<b>Mikrolog</b> (gr.), Haarkløver; <sp>mikrologisk</sp>,
smaalig.
</chapter>

<chapter name="Mikromeli">
<b>Mikromeli</b> (gr.), medfødt Misdannelse, hvor
eet ell. fl. af Lemmerme er forholdsvis for smaa,
</chapter>

<chapter name="Mikromembranfilter">
<b>Mikromembranfilter</b>, efter Opfinderen ofte
kaldet <sp>Breyer's M.</sp>, er et Filter, hvis
Filtermateriale dannes af tynde Blade af fint revet
Asbest, der støttes af gennemhullede
Blikplader, over hvilke Lærred ell. lgn. er udspændt.
<i>Fr. V. M.</i>
</chapter>

<chapter name="Mikrometer">
<b>Mikrometer</b> (gr.), Instrument til at maale
meget smaa Objekter. Anbragt paa en Kikkert
benyttes M. i Astronomien dels til at bestemme
den relative Beliggenhed af fl. tilsyneladende
nær hverandre værende Objekter, som
Dobbeltstjerner, de enkelte Stjerner i en Stjernehob,
Drabanter i Forhold til deres Centralklode, dels
til absolutte Bestemmelser af Smaaplaneters og
Kometers Sted paa Himmelkuglen, fornemmelig
da, naar disse er saa lyssvage, at de ikke kan
observeres med Meridiankikkert. Og Afstanden
mellem disse Objekter kan enten udledes ved at
benytte Himmelkuglens daglige Bevægelse, idet
Kikkerten staar stille, ell. direkte maales; det
ene Objekts absolutte Beliggenhed paa
Himmelkuglen er kendt gennem Observationer med
Meridiankikkert. Til den første Sort M. hører alle
de, der gaar under Navn af Net-, Lamelle- og
Ringmikrometer. Det enkleste er Ringmikrometret,
som Lacaille er Opfinder af, og som Boscovich
benyttede ved sine Kometobservationer.
I sin opr. Form var det intet andet end den
Cirkel, som begrænser Kikkertens Synsfelt.
Senere lykkedes det Fraunhofer at anbringe en
fritsvævende Ring i Synsfeltet, idet han borede
et cirkulært Hul i en plan Glasplade og
befæstede den en Staalring; ved at benytte to
Glasplader fik han to koncentriske Ringe.
Ringmikrometret kom derved i større Brug og
benyttes meget ofte ved Kometobservationer trods
den systematiske Fejl, som opstaar ved disse
Observationer derved, at man benytter
Tidsmomentet, da Objektet træder bag Ringen paa
den ene Kant og frem af Ringen paa den anden,
og den Ulempe, at man er bunden til at vælge
Objekter, som ikke staar længere N. ell. S. f.
vedk. Komet ell. Planet end Ringens Diameter.
Man har derfor i den senere Tid meget benyttet
en ret Metaltraad, som er udspændt i Kikkertens
Fokalplan (Boguslawski's M.), ell. to, som staar
lodret paa hinanden (<i>Cross reticule</i> M.), ell.
fire, som gensidig danner rette Vinkler (<i>Square
bar</i> M.). Ved disse er man fri for den nævnte
