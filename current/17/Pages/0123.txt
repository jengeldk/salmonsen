<chapter name="Miri">
<b>Miri</b> (arab. Adjektiv af Ordet Mir ell. Emir,
Fyrste), fyrstelig, hvad der tilhører Statskassen;
<i>mâl-i-miri</i>, offentlige Afgifter, <i>mirije</i>,
Statsdomæner. Disse Domæner er i Tyrkiet som Regel
udstykket som Arvefæste, men Jorden er belagt
med alle Haande Servitutter. Mirije, som i et
vist Antal Aar ikke har været dyrket, falder
dermed tilbage til Regeringen, som paa ny kan
fæste Jorden bort.
<i>J. Ø.</i>
</chapter>

<chapter name="Miribel">
<b>Miribel</b> [miri↱bæl] By i det østlige Frankrig,
Dept Ain, ligger ved højre Bred af Rhône og
Banen til Lyon; 2700 Indb. Byen har Ruiner af
et Slot, driver Silkevæverier og Farverier samt
fabrikerer Broderier.
<i>N. H. J.</i>
</chapter>

<chapter name="Miribel, Marie François Joseph">
<b>Miribel</b> [miri↱bæl], <sp>Marie François
Joseph</sp>, fr. General, f. 1831, d. 1893. 1851—55
gennemgik han den polytekniske Skole i Paris
og Artilleriskolen i Metz, deltog som Løjtnant i
Krim-Krigen, særlig i Stormen paa Sebastopol,
og kæmpede 1859 med Udmærkelse ved Magenta
og Solferino. S. A. udnævntes han til Kaptajn,
i hvilken Stilling han deltog i Ekspeditionen til
Meksiko 1862, og saaredes haardt ved Stormen
paa Puebla, hvorfor han maatte vende tilbage
til Frankrig. Under Krigen 1870—71 virkede han
dels som Artilleriofficer og dels som Fører for
en Brigade Mobilgarde, med hvilken han
kæmpede ved Buzanval og Champigny. Senere
kommanderede han en Del af Belejringsartilleriet
mod Kommunen. 1875 udnævntes han til
Generalmajor, var derefter 1877—79 i Spidsen for
den fr. Generalstab. 1880 forfremmedes han til
Divisionsgeneral og blev atter Generalstabschef
indtil 1882, da han fik Sæde i Artillerikommissionen;
1888 udnævntes M. til Chef for 6. Armékorps.
1890 traadte han for 3. Gang i Spidsen
for Generalstaben, blev Præsident for
Jernbanekommissionen og Medlem af det øverste
Krigsraad. Han døde som Følge af et Fald med
Hesten. M. var en fremragende Officer; han
indførte mange Forbedringer i Generalstabens
Inddeling og Uddannelse, og hele den fr. Hær
knyttede store Forhaabninger til ham.
<i>(B. P. B.) E. C.</i>
</chapter>

<chapter name="Miriditter (d. s. s. Mirditter)">
<b>Miriditter</b>, d. s. s. <sp>Mirditter</sp>.
</chapter>

<chapter name="Mirikina (se Egernaber)">
<b>Mirikina</b>, se <sp>Egernaber</sp>.
</chapter>

<chapter name="Mirjam">
<b>Mirjam</b> (hebr.), d. s. s. <sp>Maria</sp>.
</chapter>

<chapter name="Miropolje">
<b>Miropolje</b> [mira↱pål<sub>jæ</sub>], By i det mellemste
Rusland, Guv. Kursk, ligger ved Psiol, der er
Biflod til Dnjepr, og har livlig Handel med
Læder, Skotøj, Korn, Salt, Fisk og Tjære. 11000
Indb.
<i>N. H. J.</i>
</chapter>

<chapter name="Mirut (d. s. s. Mirat)">
<b>Mirut</b>, d. s. s. <sp>Mirat</sp>.
</chapter>

<chapter name="Mirza (se Emir)">
<b>Mirza</b> [↱mirtsa.], se <sp>Emir</sp>.
</chapter>

<chapter name="Mirzapur">
<b>Mirzapur</b> [eng. [məz<sub>a</sub>↱pu.<sub>ə</sub>], By i det nordlige
Forindien, United Prov., Divisionen Benares,
ligger ved Ganges og har (1911) 32332 Indb.,
overvejende Hinduer, 6985 Muhammedanere,
200 Kristne. I Byen findes en stor Moské. Der
drives Handel med Korn, Sukker, Lak, Bomuld
og Salt.
<i>M. V.</i>
</chapter>

<chapter name="Mirza Schaffy">
<b>Mirza Schaffy</b> [↱mertsa.-↱∫afi.], Pseudonym
for den tyske Digter og Orientalist Fr. M.
Bodenstedt. Bodenstedt udgav 1851 en Samling
Digte under Titelen »Die Lieder des M. S.«,
idet han benyttede sin gl. persiske Lærers Navn
og lod Bogen fremtræde som en Overs. fra
Persisk, medens den i Virkeligheden helt skyldes
Bodenstedt selv. De fine, elskværdige Digte i
Hafiz' Manér gjorde stor Lykke og udkom i over
120 Opl., ligesom de oversattes paa de fleste
andre europ. Sprog. Siden udgav Bodenstedt en
ny Samling »Aus dem Nachlasse des M. S.«.
<i>A. C.</i>
</chapter>

<chapter name="Mis-">
<b>Mis-</b> (<sp>Miso</sp>-) (gr.), i Sammensætninger:
Had til noget, Eks. Misantrop.
</chapter>

<chapter name="Misandri">
<b>Misandri</b> (gr.), Had til Mandfolk.
</chapter>

<chapter name="Misantropi">
<b>Misantropi</b> (græsk), Had til. Mistillid til
Menneskene. <sp>Misantrop</sp>, Menneskehader,
Menneskefjende, folkesky Menneske;
<sp>misantropisk</sp>, menneskefjendsk.
</chapter>

<chapter name="Misburg">
<b>Misburg</b> [↱mesbork], Flække i Preussen,
Provins Hannover, ligger 10 km Ø. f. Hannover.
(1910) 5179 Indb. Stor Cementfabrikation.
<i>N. H. J.</i>
</chapter>

<chapter name="Miscanthus">
<b>Miscanthus</b> [-tus] Anders., Slægt af
<sp>Græsfamilien</sp> (Sukkerrør-Gruppen), nær
beslægtet med Sukkerrør og <i>Imperata</i>, høje Planter
med bred, ofte vifteformet og silkehaaret Top;
Smaaaksene har hyppig Stak. 6 Arter i Syd- og
Østasien. <i>M. sinensis</i> Anders. (<i>Eulalia japonica</i>
Trin.) og <i>M. sacchariflorus</i> Hack. (<i>Imperata
sacchariflora</i> Mixm.) er Prydgræsser.
<i>A. M.</i>

I Koldhus dyrkes <i>M. sinensis</i> (<i>Eulalia
japonica</i>) med Varieteterne <i>M. s. gracillima</i> med
smalle brogede Blade, og <i>M. s. vittata</i> med
hvide Længdestriber. Om Sommeren kan de
anvendes paa Friland i Blomstergrupper og paa
lgn. Steder. De formeres ved Deling.
<i>(L. H.). P. F.</i>
</chapter>

<chapter name="misce">
<b>misce</b> (lat.) paa Recepter: bland, at blande.
</chapter>

<chapter name="Miscellanea">
<b>Miscellanea</b> (lat.), <sp>Misceller</sp>, ɔ:
Blandinger, Blandingsgods. Skrifter af blandet
Indhold.
</chapter>

<chapter name="Misceller (se Miscellanea)">
<b>Miscéller</b>, se <sp>Miscellanea</sp>.
</chapter>

<chapter name="Mischabel">
<b>Mischabel</b> (M.-Hörner ell. Saasgrat), en
gletscherklædt Kæde i de penninske Alper,
strækker sig fra Monte Rosa, fra hvilket den
skilles ved Schwarzberg-Weissthor (3560 m),
mod N. i en Længde af 20 km mellem Nicolai-Dal
og Saas-Dal. I snævrere Forstand betegnes
med M. kun den højeste Del, der med en
Kamhøjde af 4100 m strækker sig fra M.-joch (3856
m) mod N. til Nadelhorn (4334 m). Kædens
højeste Punkt er det skarpkantede,
pyramideformede Dom (4554 m), det højeste, helt paa
schweizisk Territorium liggende, Bjerg.
<i>N. H. J.</i>
</chapter>

<chapter name="Mischgas">
<b>Mischgas</b> [↱me∫-]. I tysk Faglitteratur vedr.
Gasteknik træffes ofte Betegnelsen M., og det er
da af Vigtighed at vide, at denne Betegnelse
bruges paa to ganske forsk. Maader. Hyppigst
betegnes ved M. (»Blandingsgas«) den Blanding
af Stenkulsgas og karbureret ell. (hyppigere)
ukarbureret Vandgas, der nu i Reglen altid
leveres fra Gasværkerne i de større Byer, idet
Gasblandingen leveres med en saa vidt muligt
konstant <sp>Varmeevne</sp>, hvorimod dens
<sp>Lysstyrke</sp> siden <sp>Gasglødenettets</sp>
Opfindelse ikke spiller nogen særlig Rolle. Undertiden
betegner M. (navnlig i noget ældre tekn. Litt.)
den Gasblanding, der fremkommer, naar man
i en Generator <sp>samtidigt</sp> indblæser Luft <sp>og</sp>
Vanddamp; Produktet er en Blanding af
Generatorgas og Vandgas, og er i nyere tekn. Litt.,
ligesom ogsaa her i Leksikonet betegnet som
<sp>Halvvandgas</sp> og ikke som »Blandingsgas«.
<i>R. T.</i>
</chapter>
