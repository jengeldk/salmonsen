begge Stationer, saaledes at ikke alene
Bevægelseshastigheden, men ogsaa Armenes
øjeblikkelige Stilling i Forhold til Kontakterne stadig
er i nøje Overensstemmelse. Opfinderen af dette
Princip er ubekendt, idet Metoden uden
Forfatterangivelse er omtalt i Civil Engineer 1855,
dog uden nærmere Beskrivelse af, hvorledes
Kontaktarmenes Synkronisme opretholdes. 1858
udførte Rouvier i Paris Kontaktarmene som
enssvingende Penduler; større Anvendelse fik
dog et af Meyer smst. 1872 konstrueret System,
hvor Armene anbragtes roterende og
regulerede ved Hjælp af Urværk med elektrisk
Korrektion. Senere foreslog la Cour at anvende det
af ham 1875 opfundne Tonehjul som
synkronisk Drivkraft og udførte 1880 Forsøg hermed
ved 4-dobbelt Telegrafering paa Ledningen
mellem Nyborg og Fredericia. 1884 blev Metoden
forbedret af Delany i New York og vandt en
Del Udbredelse i Amerika og England. Delany's
System arbejdede med Morseskrift paa
sædvanlig Maade uden mærkbare Afbrydelser i
Ekspeditionen. Senere indrettedes det ogsaa for
Typetryktelegrafer; i Reglen etableredes 6
Kredsløb, men ogsaa 12 ell. fl. Kredsløb paa
samme Ledning var muligt. Ved Meyer's
Telegraf benyttedes ogsaa Morsetegn (i tillempet
Form), dog saaledes, at et helt Tegn ad
Gangen afsendtes og modtoges i Takt paa særlige
Sende- og Skriveapparater. Den samme
taktvise Ekspedition benyttes ved et allerede 1874
af Franskmanden Baudot angivet System, der
dog betjener sig af et særligt fra Morsealfabetet
afvigende Tegnsystem, der afgives fra et
5-tastet Sendeklaviatur og modtages som
sædvanlig Bogstavtypetryk paa Papirstrimmel.
Systemet er senere underkastet forsk.
Forbedringer og benyttes nu i stor Udstrækning, særlig
i Frankrig. De i den senere Tid fremkomne ny
Systemer af denne Art arbejder i det
væsentlige efter det af Baudot angivne Princip, idet
Maskintelegrafapparater af forsk. Art indrettes
til Multipleksekspedition, hvorved baade
Afsendelse og Modtagning foregaar automatisk. Ved
Murray's (1911) og senere <i>Western Electric Co.</i>'s
Modifikation af Baudots System er
Afsenderapparaterne saaledes forsynet med et
Klaviatur, der ganske ligner det ved alm.
Skrivemaskiner benyttede. Modtagerapparaterne
trykker endvidere Telegrammerne paa Blanketter
ell. Papirruller, der afrives og direkte
udsendes til Adressaten. Disse Systemer kan
yderligere indrettes for Dupleksekspedition paa den
tidligere beskrevne Maade, saaledes at Antallet
af de dannede Kredsløb fordobles. Mest
anvendt er Kvadruple-Dupleks (med 8 Kredsløb).
— Som Multiplekssystemer maa endvidere
nævnes Metoder til samtidig Telegrafering og
Telefonering paa samme Ledning. Den opr. af
Zetzsche i Dresden 1877 angivne og senere af van
Rysselberghe forbedrede Metode hertil gik ud
paa at indrette Telefonforbindelse paa
Telegrafenkeltledninger, idet de telegrafiske
(Jævnstrøms-) og telefoniske (Vekselstrøms-)
Kredsløb adskiltes ved Kondensatorer, der kun
tillader Passage af Strømme af sidstnævnte Art.
Telefonens voksende Udbredelse og Overgang
til Benyttelse af Dobbeltledninger medførte
imidlertid, at Udviklingen senere gik i Retning
af at udnytte disse til samtidig Telegramtrafik.
Dette kan udføres saaledes, at hver af
Dobbeltledningens to Grene benyttes for et telegrafisk
Kredsløb paa lgn. Maade som angivet af van
Rysselberghe, idet der foruden
Adskillelses-Kondensatorer indskydes Selvinduktionsspoler,
der dels danner stor Modstand for
Telefonstrømmene og dels »afrunder« Telegrafskriften
og gør den uhørlig i Telefonen. Endvidere kan
Telefondobbeltledningens to Grene tilsammen
danne en enkelt Telegrafforbindelse, hvis
Strømme fordeler sig ligeligt over de to
Liniehalvdele og saaledes ikke paavirker
Telefonekspeditionen. I sidste Tilfælde indskydes
Tetegrafkredsløbet paa Midten af en mellem de to
Ledninger shuntet Broforbindelse (Differentialrulle),
hvis Modstand (og Selvinduktion) er saa
stor, at Telefonstrømmene ikke kendeligt
passerer denne. (I St f. Differentialrulle kan ogsaa
indskydes en Transformator, og Telegrafkredsløbet
indføres da paa Midten af dennes ene Bevikling).
Begge Metoder benyttes meget ved de her
i Landet etablerede Telefonforbindelser paa
længere Afstande, idet den for Trafikken
nødvendige Korrespondance mellem
Ekspedienterne afvikles telegrafisk samtidig med, at
Samtalen mellem Abonnenterne finder Sted. —
<sp>Multiplekstelefoni</sp>, se <sp>Telefon</sp>.
(<sp>Litt</sp>.: <sp>H. Schellen</sp>, »Der
elektromagnetische Telegraph« [Braunschweig 1888]; <sp>K. E.
Zetzsche</sp>, »Handbuch der electrischen
Telegraphie« [Halle 1891]; Telegrafdirektoratet:
»Vejledning i Telegraf- og Telefonteknik«
[Kbhvn 1909]; <sp>T. E. Herbert</sp>, <i>Telegraphy</i>
[London 1916]; <sp>E. Montoriol</sp>, <i>La technique
télégraphique en France</i> [Paris 1916]; <i>Journal
of the american institute of electrical engineers</i>,
1921).
<i>A. C. G.</i>
</chapter>

<chapter name="multiplicere (se Multiplikation)">
<b>multiplicere</b>, se <sp>Multiplikation</sp>.
</chapter>

<chapter name="Multiplikand (se Multiplikation)">
<b>Multiplikand</b>, se <sp>Multiplikation</sp>.
</chapter>

<chapter name="Multiplikation">
<b>Multiplikation</b> (lat.) (mat.), en af Aritmetikkens
Regningsarter (en af de fire »Species«).
Den gaar i første Linie ud paa ved Hjælp af
Tabeller uden Opsummering at finde Summen
af et Antal lige store Addender. Kaldes hver af
disse <i>a</i> og deres Antal <i>n</i>, skrives Resultatet,
<sp>Produktet</sp>, <i>n · a</i>, <i>n × a</i> ell. <i>na</i>, der læses
»<i>n Gange a</i>«. <i>a</i> kaldes Multiplikanden<sp>,</sp> <i>n</i>
Multiplikator, <i>a</i> og <i>n</i> under eet
<sp>Faktorerne</sp>. Operationen kaldes at multiplicere
<i>a</i> med <i>n</i>. Kun naar <i>a</i> og <i>n</i> er 1- ell. 2-cifrede
Tal, giver Multiplikationstabellerne direkte
Resultatet; ellers gaas frem som i flg. Eksempler:
5 .·361 = 5 · 300 + 5 · 60 + 5 · 1 = 1500 + 300
+ 5 = 1805, 639 · 428 = 9 · 428 + 30 · 428 +
600 · 428 = 3852 + 12840 + 256800 = 273492.
I Praksis bruges flg. Opstilling:
<table>
<td r>428
<td r>639
<td>
<td r>3852
<td c>1284
<td l>2568
<td>
<td l>273492
</table>

Efter den her givne Forklaring paa M. kan
Multiptlikanden være et hvilket som helst
benævnt ell. ubenævnt Tal, medens Multiplikator
