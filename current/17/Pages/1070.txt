Kanada S. f. det arktiske Bælte, hele U. S. A.
undtagen Floridas Sydspids samt det nordligste
Mexiko. Vi finder inden for dette uhyre Areal
tre vel adskilte Typer, af hvilke den første
omfatter hele Landet til Rocky Mountains i V.
Selv om der her er betydelig Forskel mellem
det halvt arktiske N. og det halvt tropiske S.,
knytter visse Hovedtræk disse Egne sammen til
en Enhed. Klimaet er overalt her et typisk
Fastlandsklima med stor Forskel mellem Vinter
og Sommer, som flg. Middeltal viser:

<table>
<td><td>Januar<td>Juli
<td>Winnipeg<td r>÷ 21,7°<td r>18,7°
<td>Halifax<td r>÷ 5,6°<td r>18,2°
<td>St. Louis<td r>÷ 0,6°<td r>26,2°
<td>New York<td r>÷ 1,0°<td r>23,1°
<td>New Orleans<td r>+ 11,7°<td r>27,4°
</table>

Vinteren staar saaledes i Winnipeg ikke stort
tilbage for Uperniviks, og den er kold selv ude
ved Kysten; thi p. Gr. a. Vindretningen kan
Havets Indflydelse ikke komme til sin Ret. Paa
denne Aarstid hviler der nemlig over det stærkt
afkølede Land et barometrisk Højtryk, hvis
Akse gaar fra lidt S. f. Black Hills til South
Carolina, og samtidig er der lavt Lufttryk over
Atlanterhavet. Derved fremkommer N. f. Aksen
Nordvest- og S. f. den Nordøstvinde, og da de
ikke møder væsentlige Hindringer paa deres
Vej, føres store Kuldegrader ud til Kysterne
baade i Ø. og S. I New York er Kvægsølvet
flere Gange frosset, i New Orleans har man
som absolut Minimum ÷ 13,9°, skønt Bredden
er som Kairos og voldsomme Snestorme,
<i>blizzards</i>, er ikke ukendte. Da disse Vinde blæser
fra koldere Egne til varmere, kan de ingen
Fugtighed afgive, og Vinterens Nedbør, som
især V. paa er ret ringe, skyldes vandrende
Minimer.

Om Sommeren skifter Billedet helt. Temp.
tiltager stærkt over hele Omraadet undtagen
ved Kysten N. f. Maine, hvor den kolde
Havstrøm forhindrer alt for stærk Stigning.
Vinterens høje Lufttryk afløses af et Minimum, og
som Følge heraf stryger nu fugtige Havvinde
ind over Landet. Paa denne Aarstid faar det
derfor sin største Nedbør, mest som Varme —
Tordenvejr med heftige Regnskyl. Ø. f. Linien
St Lawrence Gulf—Galveston er Nedbørsmængden
over 200 cm aarlig; men Vindene udtørres
efterhaanden, som de kommer V. paa, og
Regnmængden aftager, saa at den paa de store
Plateauer er under 50 cm. Trods den betydelige
Nedbør Ø. paa, er dog Luftfugtigheden ogsaa
der mindre end hos os og Himlen oftest klar.
Vask tørres i Løbet af faa Timer, men Brødet
kan ikke holde sig frisk fra den ene Dag til
den anden. Fra Slutn. af Aug. indtræder en
længere Standsning i Regnfaldet. I den
vidunderlig klare Luft, der ikke sættes i Bevægelse
af nogen Vind, og ikke plettes af nogen Sky,
træder Løvfaldets Farver frem med en
bedaarende Pragt. Dette er den berømte <i>Indian
summer</i>.

Klimaet i disse Egne svinger saaledes mellem
store Yderligheder, og det gælder ikke blot
Aaret, men ogsaa Døgnet; thi naar Vinden
skifter Retning, efter at et vandrende Minimum
er passeret, er der ingen Hindringer for
Udveksling af Luft mellem N. og S. Man har
Temperaturspring paa over 40° i 24 Timer, og
i Forsommeren, naar der hyppigt paa korte
Afstande opstaar stor Temperaturforskel
mellem For- og Bagsiden af et Minimum,
fremkommer de saakaldte <i>tornados</i>, frygtelige
Hvirvelstorme, som hverken lader Træer ell. mindre
Huse tilbage paa deres Vej. Plateauerne ved
Rocky Mountains hjemsøges ofte af hede
Faldvinde, <i>chinooks</i>, som ganske kan udtørre
Afgrøden. Paa den anden Side har Klimaet ogsaa
sine gode Sider. Ikke alene egner det sig
fortræffeligt til Akklimatisering af varmeelskende
Planter, men den høje Sommertemperatur
muliggør Hvedeavl langt N. paa.

I de pacifiske Bjerge, fra Plateauerne i Ø.
til selve Kysten i V., møder vi en anden
Klimatype, der ganske vist ogsaa er kontinental, men
tillige overalt tør, ja S. paa tilmed ørkenagtig.
Aarsagen til det kontinentale Præg er
selvfølgelig Bjergene, som gør Stillehavets
Indflydelse langt mindre, end hvis der havde været
aabent i V. Dog viser Isotermekortet, at
Oceanets Nærhed ikke er helt uden Virkning, idet
Vintertemperaturerne ligger betydelig højere
end Ø. paa; men det maa erindres, at da
Isotermerne viser en Temp., reduceret til
Havspejlet, er den faktiske Varmegrad p. Gr. a.
Højden ofte betydelig mindre. Som Eks. kan
nævnes:

<table>
<td><td>Koldeste<td r>Varmeste
<td><td>Maaned<td r>Maaned
<td>Kamloops<td r>÷ 3,9°<td r>20,5°
<td>Salt Lake City<td r>÷ 1,7°<td r>24,6°
<td>Saltillo<td r>+ 11,3°<td r>22,9°
</table>

Hvor der undtagelsesvis er Lavland i dette
Omraade, er Sommeren frygtelig hed. I
Mammoth Tank nær Colorado Rivers Munding er
Juli gennemsnitlig 36,7°, og her har man
registreret 54,4°, den højeste, kendte Temp. paa
Jorden. Først og fremmest er disse Egne
imidlertid præget af Tørheden. Tørre, nordlige
Vinde er overvejende, og selv om de visse
Steder om Sommeren afløses af andre, har ogsaa
disse afgivet deres Fugtighed, før de naar op
over Bjergene. I store Dele af Omraadet gaar
den aarlige Regnmængde ned under 25 cm; ved
Mammoth Tank er den endog kun 4,7 cm. Her
træffer vi fuldstændig Ørkennatur.

Paa den pacifiske Kyst findes den tredie og
sidste, tempererede Klimatype, et udpræget
Kystklima, som imidlertid er en Del forsk. i N.
og S. Kanadas Kyst ligger i Vestenvindenes
Bælte og minder i Vejrlig om Norges. Om
Vinteren hviler der et barometrisk Minimum over
det nordligste Stillehav, og som Følge deraf
stryger Sydvestvinde ind over Kysten. Om
Sommeren fremkalder det store Minimum over
Fastlandet Vinde af NV., altsaa ligeledes fra Søen.
Vindene bringer milde Vintre, kølige Somre og
stor Nedbør. I Fort Simpson er Tallene for
Jan. 0,3°, Juli 13,7°, aarlig Nedbør 263,2 cm.
Paa den sydlige Del af Kysten gaar dette
Klima over i et Vejrlig som Sydeuropas. Som før
nævnt hindrer det opstigende, kolde Bundvand
ved Kaliforniens Kyst Sommervarmen i at stige
til ekstreme Højder, saa at vi i Los Angeles har
11,7° i Jan., 20,3° i Aug. Om Vinteren, naar der
er højt Lufttryk over Havet nær Vendekredsen,
