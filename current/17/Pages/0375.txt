til Vildmosen, hvor den store Maskine med en
80 H. K. Motor vakte megen Opmærksomhed;
et Par M. anvendes paa Island, og i de sv.
Moser er nogle faa M. i Brug.
<i>A. C-n.</i>

<img>Motorfræser til Mosekultivering. »Store-Vildmose«.</img>
</chapter>

<chapter name="motorisk">
<b>motorisk</b> (lat.), som fremkalder Bevægelser.
<sp>M. Nerver</sp>, d. s. s. Bevægelsesnerver. <sp>M.
Centrer</sp>, se <sp>Hjerne</sp>.
</chapter>

<chapter name="Motorkultur eller Motokultur">
<b>Motorkultur</b> ell. <sp>Motokultur</sp> er et nyt
Ord, der endnu ikke har faaet Rod i Sproget,
men som antagelig vil blive benyttet i den
kommende Tid. Ved M. forstaas Jordbrugsdrift,
hvor mek. Motorer erstatter Mennesker og
Arbejdsdyr paa saa mange Omraader som
muligt. M. forudsætter, at Motorer ikke alene
bruges til Drivkraft for faststaaende
Arbejdsmaskiner, men desuden ved Transportarbejder og
til Bevægelse af Jorddyrkningsredskaber i
Marken. I snævrere Forstand vil man med Ordet
M. fortrinsvis betegne Jordbrugsdrift, hvor
Jorden behandles ved motordrevne Redskaber.
Pløjning ved Damp har været praktiseret et
Par Menneskealdre, og der er Tusinder af
Dampdyrkningsredskaber i Brug i Tyskland;
men Ordet M. er først kommet frem i de
seneste Aar, efter at man har begyndt at
anvende Forbrændings- ell. Eksplosionsmotorer
til Drivkraft for Markredskaber. — I
Frankrig og i Sverige findes større Selskaber til
Fremme af M.
<i>A. C-n.</i>
</chapter>

<chapter name="Motorordonnanskorpset">
<b>Motorordonnanskorpset</b>, der blev stiftet
af Ingeniør Chas. v. d. Hude 1911 under Navnet
»Dansk frivilligt Motorordonnanskorps«, bestaar
af Motorcyklister, der i Henhold til en mellem
Krigsministeriet og Korpset truffet
Overenskomst forretter frivillig Tjeneste som
Motorordonnanser under større Øvelser og under
Mobilisering. Korpset bestaar af Delingsførere
(Korpsets Officerer), Sektionsførere (Korpsets
Underofficerer) og menige Motorordonnanser.
Korpschefen kan være udvalgt blandt
Delingsførerne ell. være en tjenstgørende Officer af
Hæren, valgt af Korpsets Medlemmer, og derefter
beordret til denne Tjeneste af Krigsministeriet.
Korpsets Officerer danner Bestyrelsen,
hvis Formand er en tjenstgørende Officer af
Hæren, udpeget af Krigsministeriet. Korpset er
underlagt Hærens tekniske Korps.
<i>C. H. R.</i>
</chapter>

<chapter name="Motorpasser">
<b>Motorpasser</b> kaldes i Danmark den Mand,
som har erhvervet sig Ret til at passe
Motorer paa Fartøjer, der fremdrives ved
Hjælp af Motorer paa indtil 150 H. K.
Ved Motorer forstaas her Eksplosionsmaskiner
og Forbrændingsmaskiner (se <sp>Dieselmotorer</sp>).
Denne Ret erhverves ved at bestaa den i »Lov om
Eksaminer for Skibsmaskinister« af 12. April 1911
foreskrevne Motorpasserprøve, samt ved at
opfylde visse, i »Lov om Sønæringen m. m.« af
23. Februar 1916 § 10 fastsatte Betingelser
vedrørende Værkstedsuddannelse og Søfart.
<i>H. H. S.</i>
</chapter>

<chapter name="Motorplov">
<b>Motorplov</b> kaldes en motordreven Plov med
tilhørende Kraftmaskine. De fleste M. er
selvtransportable og udfører Jordbearbejdningen,
idet de føres hen over Marken, som skal pløjes.
De egl. Arbejdsorganer er i Reglen ret store
Plove, men i øvrigt af samme Art som dem,
der anvendes til Hestekraft. Efter
Kraftmaskinens Størrelse benyttes indtil 8-furede Plove;
die fleste her i Landet anvendte M. tager 2 ell.
3 Furer. M. kan deles i:

1) <sp>Bæreplove</sp> ell. de egl. M., der har
Ploven sammenbygget med Motorvognen eller
Kraftmaskinens Køretøj, som bærer Arbejdsorganerne;
til dette System hører de fleste tyske og sv. M.

2) <sp>Bugserplove</sp> har en særskilt
Motorvogn, hvortil Ploven ell. et andet Arbejdsorgan
hægtes. Motorvognen, der i Reglen kaldes
<sp>Tractor</sp>, er altsaa her i fri Forbindelse med
Arbejdsredskabet, som kan være Plov,
Kultivator, Harve og Tromle ell. fl. Redskaber
kombinerede. Tractoren kan ogsaa bruges som
Trækkraft for Vogne, Markmaskiner o. l.
Bugserplove fabrikeres og anvendes navnlig i
Amerika. I Reglen har Tractoren 4 Hjul, af
hvilke de 2 drives fra Motoren og giver
Maskinen Bevægelse. Foruden Hjultractoren
forekommer ogsaa Bæltetractoren med samme
Bevægelsessystem som de fra Verdenskrigen
velkendte Tanks.

Da Prisen paa Heste og Foderstoffer steg
stærkt i Beg. af Verdenskrigen, vaktes
Landbrugets Interesse for M., og en Del Maskiner
kom i Brug her i Landet. P. Gr. a.
Brændseloliens Knaphed 1916—18 indtraadte en
Standsning i Anvendelsen; men da der efter Krigen
frit kunde indføres Brændselsolie, kom der
pludselig en saa livlig Efterspørgsel efter M.,
at der 1919 indførtes c. 1000 Stykker. De
faldende Priser paa Heste og Foderstoffer
har i Forening med den mindre
Pengerigelighed i Landbruget bevirket, at der i de
senere Aar (1921—23) er mindre Interesse
for M. — (Se Illustrationerne næste Side).
<i>A. C-n.</i>
