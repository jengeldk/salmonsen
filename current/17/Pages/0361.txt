<sp>Mosquito-Stamme</sp> (sp. <i>Mosco</i>), der er en
Blanding af Negre og Indianere og lever af
Jagt og Fiskeri samt lidt Landbrug. Stammen
tæller nu kun c. 6000 Individer. Skønt M.
allerede opdagedes 1502 af Columbus og toges
i Besiddelse for Kastilien 1523, blev Landet dog
aldrig erobret af Spanierne. Fra 1655 til 1786
stod M. under eng. Protektorat; men efter
Tilbagegivelsen til Spanien gjorde
Mosquito-Stammen sig uafhængig. 1841 overtog Englænderne
atter Protektoratet over Staten <sp>Mosquitia</sp>,
hvilket dog U. S. A. protesterede imod. Efter
fl. Aars Stridigheder mellem disse Magter kom
det dog til et Forlig i Managua 1860, hvorefter
England afstod en Del af M.-K. til Nicaragua,
medens Resten, M.-Reservationen, stod under
eng. Overhøjhed og styredes af en af de
Indfødte valgt Høvding. Først 1894 forenedes ogsaa
denne Del med Nicaragua og danner nu et Dept
<sp>Zelaya</sp>. Hovedstaden Bluefields (2000 Indb.)
har betydelig Udførsel af Bananer.
<i>(H. P. S.). N. H. J.</i>
</chapter>

<chapter name="Mosquitos">
<b>Mosquitos</b> [må↱skit<sub>å</sub>s], d. s. s. <sp>Moskitoer</sp>.
</chapter>

<chapter name="Mosrose (se Rose)">
<b>Mosrose</b>, se <sp>Rose</sp>.
</chapter>

<chapter name="Moss (By i Norge)">
<b>Moss</b>, Købstad paa Østsiden af
Kristianiafjorden i Moss Sorenskriveri, Østfold Fylke. M.,
der har (1920) 8950 Indb., ligger mellem
Værlebugten og Mossesundet, dels paa Fastlandet,
dels paa Østsiden af Jeløyen. Det smalle Eide
mellem ovennævnte Bugter, Værlesanden
(Mossesanden), er siden 1856 gennemskaaret af
Mossekanalen, som har en Dybde af c. 6 m og
saaledes kan benyttes af mindre Skibe.
Mossesundet er M.'s egl. Havn. I sin nordre Del
gennemstrømmes M. af den fra Vansjø kommende
Mosseelv, der har en Rk. af Fossefald. M. har
en smuk Beliggenhed med venlige Omgivelser.
Den nedre Bydel er forholdsvis flad; men mod
Ø. hæver Byen sig op mod Vansjø, hvilket Parti
ogsaa kaldes Berget. Bebyggelsen er for det
meste af Træ og temmelig spredt og
uregelmæssig; dog findes der særlig i
Hovedstrøget S. f Mosseelven ikke faa
Stenbygninger, hvoraf de fleste er opførte
efter de store Ildebrande 1858 og 1881.
Bl. Bydelene bør mærkes de tidligere Forstæder:
Jernværket N. f. Mosseelven, Raet i den
sydøstlige, højtliggende Del af M. paa en Del af det
bekendte Smaalensra, endvidere Værlesanden
paa begge Sider af Kanalen, samt Fisket i
Byens sydvestlige Del. Af disse blev Raet og
Værlesanden 1840 og de øvrige 1876
indlemmede i M.

Ved Mosseelven vides langt tilbage i Tiden at
have været Kværnbrug og Savbrug, hvilket igen
foraarsagede en ganske tæt Bebygning i

<img>Moss Bymærke.</img>

<img>Situationsplan over Moss.</img>
