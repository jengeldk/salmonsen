Dobbeltforhold opstiller M. Kollineationen,
der er en én-éntydig Forbindelse mellem to
Planers Punkter, hvori til Punkter paa en ret
Linie svarer Punkter paa en ret Linie. Denne
Forbindelse er en Almindeliggørelse af
Perspektiv og Homologi, hvortil den gaar over
ved et passende Valg af Planernes indbyrdes
Beliggenhed. Paa lgn. Maade indfører M. en
Forbindelse mellem to Planers Punkter, hvori til
Punkter paa en Cirkel svarer Punkter paa en
Cirkel (Kreisverwandtschaft); en saadan
Forbindelse er en Udvidelse af Inversionen og gaar
for en særlig Beliggenhed af Planerne over til
denne. Idet han lader en ret Linie og en Plan
være fremstillet ved Koordinater, giver han
Anvisning paa en af Polarteorien uafhængig
Dualitet. M. er væsentlig upaavirket af de samtidige
store Geometrere, men p. Gr. a. den tunge
Fremstilling blev det ofte ikke ham, men senere
Forf., der førte Ideerne ud i Verden. Han har
før nogen anden gennemført en rent
geometrisk Teori for Nulsystemer og lineære
Kongruenser, og han har indført Regning med
Fortegn for Længder, Vinkler, Fladeindhold og
Rumindhold i den elementære Geometri. Den i
de senere Aar saa stærkt udviklede Teori om
grafiske Kurver (se <sp>Kurver</sp>) har ogsaa
beskæftiget ham, og han er den første, som
inden for den opstiller alm. Resultater, dog uden
nøjagtigt Bevis. Han har ogsaa givet en
fortræffelig Fremstilling af Mekanikken. M.'s Skr
er samlede i »Gesammelte Werke« (4 Bd,
Leipzig 1885—87), udg. af Baltzer, Klein og
Scheibner.
<i>Chr. C.</i>
</chapter>

<chapter name="Möbius, Karl August">
<b>Möbius</b> [↱mø.bios], <sp>Karl August</sp>, tysk
Zoolog, f. 7. Febr. 1825 i Eilenburg, d. 26. Apr.
1908 i Berlin, studerede Naturvidenskab i
Berlin, blev 1853 Lærer ved Johanneum i
Hamburg, 1868 Prof. i Zoologi ved Univ. i Kiel og
var endelig 1887—1905 Direktør for Berlins
zoologiske Mus. 1871—72 deltog han i
»Pommerania«-Ekspeditionen, hvis Formaal var en
Undersøgelse af Østersøen, 1874—75 besøgte han
Mauritius og Seychellerne, navnlig for at
studere Koralrevene. Han var Medlem af
Kommissionen for Udforskningen af de tyske Have
og har i adskillige Arbejder behandlet disses
Dyreliv. Særlig kendt er hans »Die Fauna der
Kieler Bucht« (1865—73), i hvilket han sammen
med A. H. Meyer har givet en fortræffelig
Bearbejdelse af Bløddyrene. Endvidere har han
udg. »Die echten Perlen« (1857), »Ueber Austern-
und Miesmuschelzucht« (1870), »Die Austern
und Austernwirtschaft« (1877) og et Par
Arbejder over Protozoer og Coelenterater;
dernæst »Beiträge zur Meeresfauna der Insel
Mauritius und der Seychellen« (1880) samt endelig,
i Forbindelse med Heincke, »Die Fische der
Ostsee« (1883).
<i>R. H. S.</i>
</chapter>

<chapter name="Möbius, Paul Julius">
<b>Möbius</b> [↱mø.bios], <sp>Paul Julius</sp>, tysk
Nervelæge, f. i Leipzig 24. Jan. 1853, d. smst.
8. Jan 1907. M. studerede i Leipzig, Jena og
Marburg og var Docent i Neurologi
sidstnævnte St. 1863—93. I en Rk. Monografier
behandlede M. det patologiske i visse berømte Mænds
Habitus (»J. J. Rousseau's Krankengeschichte«
[1889], »Über das pathol. bei Göthe« [1898],
endvidere »Schopenhauer [1899], »Nietzsche« [1902]
o. fl. a.). Han skrev desuden »Allg. Diagnostik d.
Nervenkrankheiten« (1886, 2. Opl. 1894),
»Neurologische Beiträge« (1894—98), »Die Migræne«
(2. Opl. 1903), »Die Nervosität« (2. Opl. 1903),
samt endvidere nogle Arbejder, bestemte for
en bredere Læsekreds, saaledes om Kunst og
Kunstnere, »Über die Anlage zur Mathematik«
(1900) og hans berømteste Bog, der er overs.
paa en Mængde Sprog: »Über den
physiologischen Schwachsinn des Weibes«, hvis 7. Opl.
udkom 1905. Forskellen paa Mandens og
Kvindens Psykologi behandlede han i »Beiträge zur
Lehre von den Geschlechtsunterschieden«
(1903—04). M.'s »Ausgewählte Werke« I—VIII
udkom 1903—07.
<i>J. S. J.</i>
</chapter>

<chapter name="Möbius, Theodor">
<b>Möbius</b> [↱mø.bios], <sp>Theodor</sp>, tysk
Filolog, f. 22. Juni 1821, d. 25. Apr. 1890. Efter at
have studeret klassisk Filologi i Leipzig og
Berlin og habiliteret sig førstnævnte St. blev
han ekstraord. Prof. 1859. Meget tidlig blev
han stærkt interesseret for den »oldnordiske«
Litt. og nord. Sprog; hans Habilitationsafhandling
(1852) handlede om »den ældste isl. Saga«.
P. Gr. a. disse Interesser opholdt han sig fl.
Gange i Kbhvn og Kria. Da Professoratet i
Nordisk ved Kiel-Univ. blev ledigt 1864, blev
han 1865 kaldt til at beklæde det, hvorved han
kom paa sin rette Hylde. M. er mest kendt for
sine Udgaver af gl. Tekster, hvoraf de
vigtigste er »Fornsögur« (1860) sammen med G.
Vigfússon, »Edda Sæmundar« (1860),
»Íslendingabók« (1869), »Kormákssaga« (1886), samt nogle
Olddigte som »Íslendingadrápa« (1874),
»Málsháttakvæði« (1873) og fremfor alt Snorre's
»Háttatal«, I—II (1879, 1881). Alle disse
Udgaver er udførte med en aldrig svigtende
Omhu og forsynede med instruktive Indledninger
og Oplysninger. Til Brug for sine Landsmænd
udg. han et isl.-tysk Glossar (»Altnord. Glossar«
[1864]) til en Mængde Sagaer. Endelig og ikke
mindst bør hans fortræffelige litterære
Hjælpemidler i den nord. Filologi nævnes: hans
<i>Catalogus librorum Isl. et Norw. ætatis mediæ</i>
(1856) og Fortsættelsen hertil: »Verzeichniss«
(1880), en omhyggelig og nøjagtig Fortegnelse
over alle Skr, Udgaver, Afh., Anmeldelser
o. s. v. i den norsk-islandske Oldlitteratur.
Fremdeles bør nævnes hans »Dänische Formenlehre«
(1871), et særdeles dygtigt Arbejde. Uagtet M.
ikke var nogen særlig skarpsindig Mand, hører
han til de fortjenstfuldeste Arbejdere inden for
den norsk-isl. Litt. Han var Medlem af Det kgl.
danske Vidensk. Selsk. (fra 1885) og af Vidensk.
Selsk. i Kria (fra 1882). (<sp>Litt</sp>.: <sp>K. Maurer</sp>
i »Arkiv f. nord. Fil.«, VII, 1891).
<i>F. J.</i>
</chapter>

<chapter name="Møbler (se Møbelkunst)">
<b>Møbler</b>, se <sp>Møbelkunst</sp>.
</chapter>

<chapter name="Möckern">
<b>Möckern</b> [↱mök<sub>ə</sub>rn], tidligere Flække i den
tyske Fristat Sachsen, ved Saales Biflod Weisse
Elster, umiddelbart NV. f. Leipzig, som den
1910 indlemmedes i. Pelsvarefabrikation,
Fabrikation af kunstige Blomster. M. er tillige
bekendt fra Slaget ved Leipzig ved Blücher's Sejr
over Marmont.
<i>N. H. J.</i>
</chapter>

<chapter name="Mødding">
<b>Mødding</b> (ɔ: Møgdynge), Beholdning af
Staldgødning ell. Kompostgødning. Det er under
<sp>Gødning</sp> omtalt, at Staldgødningen under
Opbevaringen kan tabe i Værdi paa forsk.
Maader, navnlig ved Gæring og ved Udvadskning.
