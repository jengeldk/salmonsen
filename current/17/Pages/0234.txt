Tilfælde, hvor en Konkurrence vilde foraarsage
et Kraftspild samtidig med, at Kapitalanlægget
er saa betydeligt, at ingen vilde formodes at
turde indlade sig derpaa, naar Virksomheden
ikke var omgærdet af et M. Eksempler er
Jernbane- og Sporvognslinier, Telegraf- og
Telefonledninger, Gas- og Vandværker. I
adskillige saadanne Tilfælde er det det Offentlige
selv — Stat ell. Kommune — som tager M.
paa Virksomheden. Der maa skelnes mellem de
Tilfælde, hvor Staten tager M. — ell. giver
det til en Institution — fordi det anses for at
være i <sp>Samfundets</sp> Interesse, at
Virksomheden er samlet paa een Haand, jævnlig
Statens egen (Møntregale, Seddelmonopol,
Samfærdselsmidler o. s. v.), og de Tilfælde, hvor
Hensigten med M. er at skaffe Staten den
højere Indtægt af Virksomheden, som kan
naas gennem Udelukkelse af Konkurrencen
(Tobaks-, Tændstiks-, Brændevinsmonopol o. s. v.).
I saadanne Tilfælde, hvor Varens Pris altsaa
sættes højere, end den vilde være uden M.,
er M. en Form for Beskatning.

Naar Udøveren af et M. søger at skaffe sig
den størst mulige Fordel deraf uden at hindres
deri ved offentlige Foranstaltninger, sættes
Prisen saaledes, at den kan formodes at give det
størst mulige Nettoudbytte. Den bliver derfor
ikke den højeste, der overhovedet kan opnaas,
men den maa sættes paa det Punkt, hvor
Prisen multipliceret med det Kvantum, som hertil
kan afsættes, giver højest Nettoudbytte. Er en
Vares Produktionsomkostninger, f. Eks. 10 Kr,
og der til en Pris af 11 Kr. kan afsættes 1100
Stkr (Nettoudbytte 1100 Kr), til 12 Kr 800
(Nettoudbytte 1600 Kr), til 13 600 (Nettoudbytte 1800
Kr), til 14 350 (Nettoudbytte 1400 Kr) og til 15
250 (Nettoudbytte 1250 Kr), vil Prisen blive 13
Kr, da denne giver det største Nettoudbytte,
nemlig 1800 Kr. Dog er det selvfølgelig ikke
alene det øjeblikkelige Forbrug, der er
afgørende, og der vil kunne tænkes Tilfælde, hvor
Monopolisten til Trods for, at
Forbrugsforholdene i Øjeblikket stiller sig som ovenanført,
vil vælge en lavere Pris i Haab om et voksende
Forbrug. Endvidere maa det erindres, at
Produktionsomkostningerne ikke er stabile, og at
en forøget Produktion som Regel vil medføre
en lavere Fremstillingspris. Ved
Jernbanedriften vil det ogsaa ofte vise sig fordelagtigt at
sætte Taksten lavere end den, der vilde passe
til de øjeblikkelige Trafikforhold, fordi en lav
Tarif paa en Jernbanelinie kan skabe forøget
Trafik. Det vil dog af det Ovenstaaende
Regneeksempel ses, at det ofte ligger i Monopolistens
Interesse at sætte Prisen saaledes, at denne
bliver højere og Afsætningen (Forbruget)
ringere end under fri Konkurrence. I Tilfælde,
hvor det Offentlige har givet en samfundsvigtig
Virksomhed i M. til en privat Person ell.
Institution, gaar det derfor ikke an at lade denne
fastsætte Prisen uden offentlig Kontrol.

M. H. t. Beskatning af Varer, hvis Produktion
er Genstand for M., hævdes det i Alm., at
denne Skat ikke vil føre til nogen Prisforhøjelse,
da Prisen i Forvejen er sat saa højt, som den
kan komme. Det vil af det foreliggende ses, at
dette ikke slaar til i alle Tilfælde. Hvis der i
Ovenstaaende Eksempel lægges en Skat af 2
Kr (pr Stk.) paa Varen, vil en Forhøjelse af
Prisen til 15 Kr give et større Nettoudbytte
(750 Kr) end en Bibeholdelse af den gl. Pris
(Netto 600 Kr), og Prisen vil altsaa kunne
forhøjes med Fordel, trods den mindre Afsætning.
Derimod kan andre Forhold mellem Pris og
Afsætningsmængde foraarsage, at det ikke kan
betale sig at forhøje Prisen.

Foruden andre Maader, hvorpaa et M. kan
opnaas, maa ogsaa nævnes Overenskomster og
Sammenslutninger mellem alle ell. de vigtigste
Producenter i en Forretningsgren. Se herom
<sp>Kartel</sp> og <sp>Trust</sp>.
<i>(E. M.). Ch. V. N.</i>
</chapter>

<chapter name="Monopoli">
<b>Monopoli</b>, By i det sydlige Italien, Prov.
Bari, ligger 43 km ØSØ. f. Bari ved det
Adriatiske Hav og ved Jernbanelinien Bari—Brindisi.
(1911) 25190 Indb. M. har Ruiner af et Citadel,
forfaldne Fæstningsværker, Katedral og er Sæde
for en Biskop. M. driver Lærredsvæverier,
Farveri samt Handel med Olie og Vin.
<i>C. A.</i>
</chapter>

<chapter name="monopolisere">
<b>monopolisere</b> (gr.) en Virksomhed vil sige
at træffe saadanne Foranstaltninger, at
Udøvelsen af Virksomheden bliver et Monopol.
</chapter>

<chapter name="Monopteros">
<b>Monopteros</b> (gr., af μóνος, enkelt, og
πτερόν, Vinge) er i den antikke Kunst en
Rundbygning uden Celle, aaben til alle Sider og
baaret af en enkelt Søjlerække.
<i>C. A. J.</i>
</chapter>

<chapter name="Monoptoton">
<b>Monoptoton</b> [mono↱pto.tån] (gr.), Ord med
samme Form i alle Kasus.
</chapter>

<chapter name="Monopædi">
<b>Monopædi</b> (gr.), medfødt Misdannelse, hvor
den ene Fod mangler.
<i>S. B.</i>
</chapter>

<chapter name="Monosaccharider (se Kulhydrater)">
<b>Monosaccharider</b>, se <sp>Kulhydrater</sp>.
</chapter>

<chapter name="Monoser (d. s. s. Monosaccharider)">
<b>Monoser</b>, d. s. s. <sp>Monosaccharider</sp>.
</chapter>

<chapter name="Monostomum (se Ikter)">
<b>Monostomum</b>, se <sp>Ikter</sp>.
</chapter>

<chapter name="monosyllabiske Sprog eller Enstavelsessprog">
<b>monosyllabiske Sprog</b> ell.
<sp>Enstavelsessprog</sp> findes især i det østlige Asien; Gruppen
omfatter bl. a. Kinesisk, Annamitisk, Siamesisk,
Birmansk og Thibetansk. Da hvert Ord er en
Stavelse, der ikke som i vore Sprog er
modtagelig for Afændringer ved Tilføjelser o. l., og
derfor staar mere isoleret, kaldes Sprogene
ogsaa <sp>isolerende</sp>. Som Gabelentz bemærker,
giver Luther's Prædikantregel »Geh rasch
'nauf, thu's Maul auf, hör bald auf« en god
Forestilling om det vægtige ved
Monosyllabismen, navnlig som den optræder i det ældre kin.
Sprog. At Enstavelsespræget ikke, som man
tidligere antog, er noget opr. fra de ældste
Urtider stammende, men derimod noget afledet,
senere udviklet, maa nu betragtes som
fastslaaet. (<sp>Litt</sp>.: <sp>Fr. Müller</sp>, »Grundriss der
Sprachwissenschaft« [II, 2, Wien 1882, S. 344 ff.];
<sp>Misteli</sp>, »Charakteristik der hauptsächl.
Typen des Sprachbaus« [Berlin 1893, S. 155 ff.]).
<i>O. Jsp.</i>
</chapter>

<chapter name="Monosyllabum">
<b>Monosyllabum</b> (gr.), Enstavelsesord.
</chapter>

<chapter name="monosymmetrisk (se ensymmetrisk)">
<b>monosymmetrisk</b>, se <sp>ensymmetrisk</sp>.
</chapter>

<chapter name="Monosøen">
<b>Monosøen</b> [↱mo<sub>u</sub>no<sub>u</sub>-], en Sø, der ligger ved
Sierra Nevada, 300 km Ø. f. San Francisco, og
som har haft en lgn. Historie som
Bonneville-Søen og Lake Agassiz.
<i>J. P. R.</i>
</chapter>

<chapter name="Monotal">
<b>Monotal</b>, Metylglykolsyre-Guajakolæter,
CH<sub>2</sub>OCH<sub>3</sub>.COOC<sub>6</sub>H<sub>4</sub>CH<sub>3</sub>, er en olieagtig Vædske, der
i Doser paa 4—5 g bruges som udvortes
Lægemiddel ved Neuralgier, Ischias m. m.
<i>E. K.</i>
</chapter>

<chapter name="Monoteisme">
<b>Monoteisme</b> (af gr.: μονóς, een, og θεóς,
Gud), Dyrkelse af een, eneste Gud, modsat
