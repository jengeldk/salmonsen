lykkedes ham ogsaa at faa et Forlig i Stand.
Ved dette blev Norge delt mellem Inge
Baardssøn og Filip, dog saaledes, at den første skulde
være Overkonge. Efter Filip's Død 1217
underkastede N. A. sig Haakon Haakonssøn; men
hans Loyalitet mod Birkebeinerne var
tvivlsom. Man troede saaledes, at han stod bag
Ribbungernes Opstand Vinteren 1219—20, og at
han modarbejdede Kongens Bestræbelser for at
kue den. Før N. A. i Novbr 1225 afgik ved
Døden, var det kommet til Udsoning mellem
ham og Kongen. Denne udtalte over hans Grav,
at Biskoppen »næppe havde haft sin Ligemand
i denne Verdens Klogskab«. Traditionen om N.
A. som den store Intrigant og Rænkesmed
skriver sig kun fra hans politiske Fjender,
Birkebeinerne, og bør derfor ikke opfattes alt for
bogstavelig. (<sp>Litt</sp>.: <sp>W. S. Dahl</sp>, »Biskop N.
A.« [Kria 1884]; <sp>Edv. Bull</sp>, »Oslos Historie«
[Kria 1922]).
<i>(O. A. Ø.). Edv. B.</i>
</chapter>

<chapter name="Nikolsburg">
<b>Nikolsburg</b> [↱ni.kålsbork] (tschekk.
<sp>Mikulov</sp>), By i Landskabet Mähren i
Tschekkoslovakiet, ved Grænsen af Nedreøsterrig, har (1921)
7585 Indb., Overgymnasium, Handel med Kalk
og i Omegnen stærk Vindyrkning. I det paa en
Klippe midt i Byen liggende Dietrichstein'ske
Slot blev 26. Juli 1866 Vaabenstilstanden og
Præliminærfreden mellem Preussen og Østerrig
afsluttet.
<i>(Joh. F.). O. K.</i>
</chapter>

<chapter name="Nikolsk">
<b>Nikolsk</b> [ni↱kå£sk]. 1) Kredsby i det
nordlige Rusland, Guv. Wologda, ligger ved Jug og
har c. 2700 Indb. — 2) Landsby i
Mellemrusland, Guv. Woronesh, har c. 10000 Indb.
<i>N. H. J.</i>
</chapter>

<chapter name="nikomachiske Etik">
<b>nikomachiske Etik</b> [-ki-] er Navnet paa et
af de under Aristoteles' Navn overleverede
systematiske Værker over Etik; det hidrører uden
al Tvivl i sit hele Indhold fra Aristoteles,
Forelæsninger og Undersøgelser, men er først
samlet til en Helhed og udgivet af hans Søn
Nikomachos, efter hvem det har faaet Navn.
<i>W. N.</i>
</chapter>

<chapter name="Nikomachos (græsk Matematiker)">
<b>Nikomachos</b> [-kås], gr. Matematiker, levede
omkr. Aar 100 e. Kr. Hans Hovedværk er en
Aritmetik i to Bøger (εἰσαγωγη αριθμετικη), der
indeholder noget af Læren om Polygontal og
Pyramidaltal (se <sp>Figurtal</sp>), en
Proportionslære, ogsaa omfattende harmoniske
Proportioner m. m. Den er 1866 udgivet af Hoche.
<i>Chr. C.</i>
</chapter>

<chapter name="Nikomachos (græsk Maler)">
<b>Nikomachos</b> [-kås], gr. Maler i Slutn. af 4.
Aarh. f. Kr. Iflg. de sparsomme Efterretninger
om hans Kunst synes han især at have malet
Billeder med mytiske Emner (Persefone's Rov,
Odysseus, Kybele, Bakkantinder, Skylla o. a.);
for Tyrannen Aristratos i Sikyon smykkede han
Mindesmærket over Digteren Telestes med
Malerier. N. roses for sin Hurtighed i Arbejdet og
Lethed i Udførelsen; i øvrigt er hans Kunst
ossaa godt som ukendt. (<sp>Litt</sp>.: <sp>E. Pfuhl</sp>,
»Malerei und Zeichnung der Griechen« [1923], II, S.
755 f.).
<i>C. B.</i>
</chapter>

<chapter name="Nikomedeia">
<b>Nikomedeia</b> [-↱dæ^ia] (<sp>Nikomedia</sp>),
Hovedstaden i Bithynien i Oldtiden, anlagt af
Nikomedes I ved en Bugt af Propontis. Det var en
særdeles pragtfuld By, som fra Kejser
Diocletian's Tid jævnlig var de romerske Kejseres
Residensstad. Betydelige Ruiner af den findes
ved det nuv. <i>Ismid</i>.
<i>H. H. R.</i>
</chapter>

<chapter name="Nikomedes (bithyniske Konger)">
<b>Nikomedes</b>, Navn paa tre bithyniske Konger
i Oldtiden.

1) <sp>N. I</sp>, Søn af Zipoites (omtr. 278—50 f. Kr.),
udvidede i høj Grad sit Lands Omraade efter
ved Hjælp af indkaldte Gallere at have
nedslaaet sin yngre Broders Opstandsforsøg. Han
anlagde Nikomedeia.

2) <sp>N. II Epifanes</sp> søgte i Forbindelse med
Mithradates af Pontos at vinde mere Land. I
Fællesskab erobrede de Paflagonien (omtr. 104
f. Kr.), men kom i Strid om Kappadokien, og
N. nærmede sig derefter mere til Romerne. Han
døde omtr. 91.

3) <sp>N. III Filopator</sp>, foreg.'s Søn og
Efterfølger (91—74), maatte straks efter sin
Regeringstiltrædelse kæmpe med sin Broder
Sokrates, der gjorde Krav paa Tronen og
understøttedes af Mithradates. Han søgte Hjælp hos
Romerne, men Mithradates erobrede hele hans
Land (88), som han dog, efter at Romerne havde
besejret Mithradates (1. mithradatiske Krig), fik
tilbage igen (84). Ved sin Død testamenterede
han Bithynien til Romerne (74).
<i>H. H. R.</i>
</chapter>

<chapter name="Nikomedes (græsk Matematiker)">
<b>Nikomedes</b>, gr. Matematiker, se <sp>Konkoide</sp>.
</chapter>

<chapter name="Nikon">
<b>Nikon</b> [↱nik<sub>å</sub>n], russ. Patriark, f. 1605, d. 17.
Aug. 1681. Han var af fattig Æt, men steg ret
hurtig paa den gejstlige Trinstige og vandt
tillige Kejserens Velvilje. 1649 blev han
Metropolit i Novgorod og 1652 Patriark. Som
Patriark er hans Navn knyttet til en omfattende
Tekstforbedring i de russiske liturgiske Skrifter
efter de gr. Originaler, en Tekstforbedring, som
satte den russ. Kirke i stærkt Røre, men som
dog i det store og hele blev gennemført. Der
dannede sig imidlertid et Oppositionsparti, som
vilde fastholde den fra Fædrene nedarvede
Ritus Ord til andet (se <sp>Raskolniker</sp>). N. faldt
ogsaa pludselig i Unaade hos Kejseren, vistnok
dog kun af rent personlige Grunde, og 1660 blev
hans Embede frataget ham, og han blev nogle
Aar efter forvist til et Kloster. Forinden hans
Død skete der dog et nyt Omslag ved Hoffet
under den flg. Kejser, men Døden overraskede
N., inden han kunde faa sit gl. Embede
overdraget paa ny. (<sp>Litt</sp>.: <sp>Johann
Backmeister</sp>, »Beiträge zur Lebensgeschichte des
Patriarchen N.« [Riga 1788]; <sp>Strahl</sp>, »Beiträge
zur russischen Kirchengeschichte« [Halle 1827];
<sp>R. Seeberg</sp>, »Aus Religion und Geschichte«
I [1906]).
<i>A. Th. J.</i>
</chapter>

<chapter name="Nikopol">
<b>Nikopol</b> [ni↱kåp<sub>å</sub>£], By i Guv. Jekaterinoslav,
Ukraine, ligger paa højre Bred af Dnjepr,
c. 22000 Indb. N. har gamle Fæstningsværker
fra de saporogiske Kosakkers Lejr, der var der
i Nærheden. N. ligger i et Omraade, der er rigt
paa Jernmalm; 1911 var 4 Selskaber i
Virksomhed med Brydningen. 80 % af Brydningen var
i belg. Hænder, medens Tyskerne havde omtr.
Resten. Under Bolshevikernes Styre er
Brydningen ganske ophørt og Minerne forfaldne. N.
har produceret 260000 t Manganmalm.
Skibsværft og Handel med Korn og Hamp.
<i>N. H. J.</i>
</chapter>

<chapter name="Nikopoli">
<b>Nikopoli</b> [ni↱kåpåli] (tyrk.: <sp>Nigebolu</sp> ell.
<sp>Nebul</sp>, By i Bulgarien, ligger 177 km NØ. f.
Sofia paa højre Bred af Donau og omtr. lige
over for Alutas Udløb, C. 6000 Indb., der lever
af Landbrug, Fiskeri og Smaahandel og for en
stor Del er af tyrk. Nationalitet. N., der ligger
paa samme Sted som Oldtidens <i>Asamus</i>, er
grundlagt i 7. Aarh. af Kejser Heraklios, har
