Ankomst 1498 under Araberne, medens Indlandet
dannede Riget Monomotapa, men allerede
1507 besatte Portugiserne Byen M. og trængte
op ad Sambesi til Tete (1632) og gjorde
Fordring paa hele Indlandet over til Angola, men
da Englænderne bemægtigede sig
Matabeleland 1891 og Nyassaland, blev Portugisernes
Besiddelser indskrænket til det nuv. Omfang. Det
omdannedes 1891 til en Fristat: Estado del
Africa Oriental, men 1895 antog det Navnet
M., og 1907 indførtes den nuv. Ordning. Det
længe svævende Spørgsmaal om Ordningen af
Transvaals Handelsomsætning ad Jernbanen til
Lourenço Marquez afgjordes ved en Traktat
1909.
<i>C. A.</i>
</chapter>

<chapter name="Mosambik">
<b>Mosambik</b>, By paa Sydafrika's Østkyst i
den portug. Besiddelse af s. N., ligger paa en
lille Koralø tæt ved Fastlandet og har (1911)
7000 Indb., hvoraf 472 Hvide, mest Portugisere,
og 895 Asiater. Det er en smukt bygget By,
hvor man særlig lægger Mærke til det statelige
Guvernementspalads, Katedralen, Toldlhuset,
Arsenalet og nogle store Handelsfaktorier. Byen
er befæstet, og Fort St. Sebastian anlagdes af
Albuquerque 1508. Trods sin mindre gode Havn,
eller snarere Red, er M. en af Østkystens
livligste Handelspladser. Den er Sædet for
Guvernøren for Distriktet M. og en Biskop.
<i>C. A.</i>
</chapter>

<chapter name="Mosambik-Kanalen">
<b>Mosambik-Kanalen</b>, Strædet mellem
Madagaskar og Sydafrikas Østkyst, er c. 1700 km
lang og 400 til 850 km bred. Det smalleste Sted
er mellem Øen Mosambik og Kap St André paa
Madagaskar.
<i>C. A.</i>
</chapter>

<chapter name="Mosambiksisken">
<b>Mosambiksisken</b> (<i>Sevinus icterus</i> Vieill.),
en lille Spurvefugl af samme Slægt som den
vilde Kanariefugl, som den ligner i Ydre, mørk
grønlig paa Oversiden, gullig paa Undersiden
og en Del af Hovedet. Den lever i det østlige
Afrika, er i Europa en alm. Burfugl, skattet p.
Gr. a. dens smukke Sang.
<i>O. H.</i>
</chapter>

<chapter name="Mosander, Carl Gustaf">
<b>Mosander</b> [mo↱sɑnd<sub>ə</sub>r], <sp>Carl Gustaf</sp>, sv.
Kemiker, f. i Kalmar 10. Septbr 1797, d. ved
Drottningholm 15. Oktbr 1858. M. tog 1817
farmaceutisk Eksamen og fortsatte sin
farmaceutiske Virksomhed til Efteraaret 1819. Aaret efter
blev han antagen som Elev ved det Karolinske
Institut, hvor han snart blev en af Berzelius'
dygtigste Disciple; 1825 blev han <i>Kirurgie
Magister</i>, 1829 Adjunkt i Kemi og Farmaci, 1832
tilforordnet og 1836 ordinær Prof. i de samme
Fag ved det karolinske Institut; fra 1845 var
han tillige Intendant ved det naturhistoriske
Riksmuseums mineralske Samlinger, fra 1846
til sin Død Inspektør ved det farmaceutiske
Institut. Sammen med A. A. Retzius og K. V. H.
Ronander grundede han »Tidsknift for läkare og
pharmaceuter« (1828—39). I dette Tidsskr og
i »Vetenskapsakademiens handlinger« samt i
Oversigterne over Akademiets Forhandlinger
og i »svenska läkareselskapets« Tidsskr finder
man de fleste af M.'s Afh. og Artikler. Disse
bærer alle Vidne om grundig Indsigt og stor
Skarpsindighed. Hans vigtigste Arbejde var den
overordentlig vanskelige og langvarige
Undersøgelse af de sjældne Jordarter, som findes i
Cerit og Gadolinit, ved hvilken det lykkedes
ham at opdage fl. ny Metaller (Lanthan, Didym,
Erbium og Terbium). Et nyt Mineral fra Norge
blev opkaldt efter M. M. var bekendt for sit
klare, tydelige og samtidig utvungne og sirlige
Foredrag. Ved skærpede Fordringer saavel ved
Eksamener som ved Apoteksvisitatserne hævede
han i ikke ubetydelig Grad hele det farmaceutiske
Fag, og han har de væsentligste
Fortjenester af den Udvidelse af det farmaceutiske
Institut, som blev besluttet 1857, skønt han ikke
oplevede dens Realisation.
<i>(A. B. B.). R. K.</i>
</chapter>

<chapter name="Mosandrit">
<b>Mosandrit</b>, et sjældent Mineral fra
Nefelinsyenit-Pegmatitgangene paa Øerne i
Langesundsfjorden (Norge), opkaldt efter ovenn. C.
G. Mosander, har rødligbrun indtil graabrun
Farve og danner ofte Dm.-lange, flade
Krystaller. Den bestaar af et indviklet bygget
Silikat af Ceriummetaller og Calcium med noget
Titan, Zirkon, Fluor og Vand.
<i>(N. V. U.). O. B. B.</i>
</chapter>

<chapter name="Mosasaurer">
<b>Mosasaurer</b>. Uddød Gruppe af Reptilier,
der efter deres Benbygning har staaet Nutidens
Skælkrybdyr nær. M. havde meget korte
Lemmer, men en stærkt forlænget Krop og Hale
og er paa Grund heraf blevet betragtede som
dannende en Overgang mellem Firben og
Slanger; Navnet Pytonomorferne (ɔ: de
kvælerslangeagtige) skulde ogsaa hentyde til dette,
sikkert dog ret tvivlsomme Slægtskab med
Slangerne. Snarest er de vel at betragte som
en Gruppe af Firben, der ved et svømmende
Liv i Havet er blevne som en Virkeliggørelse
af Nutidens Fabeldyr: den store Søslange.
Deres Størrelse var meget anselig. Hovedets
Længde 1,2 m. Kroppens og Halens c. 7,5 m.
Lemmerne var uddannede til Brug ved
Svømningen og har sikkert mindet om Hvalernes
Luffer. De levede som Rovdyr; derfor taler
saavel Mundens Væbning med store, spidse,
kegledannede Tænder, som den Omstændighed,
at Gabet kunde spiles stærkt op p. Gr. a. en
for disse Dyr ejendommelig, ledagtig
Forbindelse mellem den forreste og bageste Del af
hver Underkæbegren. De levede i de yngre
Afsnit af Kridttiden (Turon og Senon) og kendes
i betydeligt Antal (over 10 Slægter) navnlig fra
Nordamerika (Kansas). I Europa er de fundne
i Holland og Belgien samt de omgivende Lande;
i Skandinavien er Levninger af fl. Arter (mest
dog kun løse Tænder) fundne i Skaanes Kridt.
(<sp>Litt</sp>.: <sp>K. v. Zittel</sp>, »Handbuch d.
Paläontologie«).
<i>R. H. S.</i>
</chapter>

<chapter name="Mosbach (se Biebrich)">
<b>Mosbach</b> [↱mo.sbaк], se <sp>Biebrich</sp>.
</chapter>

<chapter name="Moscheles, Ignaz">
<b>Moscheles</b> [↱må∫ælæs], <sp>Ignaz</sp>, bøhm.
Musiker (1794—1870), f. i Prag, hvor den ansete
Dionys Weber var han Lærer, og hvor han
allerede optraadte som Klaverspiller i 14 Aars
Alderen. I Wien fortsatte M. sine Studier under
Albrechtsberger og Salieri og modtog derhos
et stærkt og varigt Indtryk af Beethoven's
Kunst og Personlighed. Allerede 1814 blev det
overdraget ham at foretage Klaverudtoget af
»Fidelio«. M. havde imidlertid uddannet sig til
en saa fremragende Klaverspiller, at han kunde
optage Kampen med Meyerbeer, og paa
talrige Koncertrejser i de store tyske Byer samt
Paris og London indhøstede M. stærkt Bifald.
Fra 1821 havde M. sit faste Hjem i London,
men da Mendelsohn (1843) grundede
Konservatoriet i Leipzig, kaldte han M. dertil som
