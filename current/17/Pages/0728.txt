Men de fleste Steder danner de naturhistoriske
Samlinger helt selvstændige Institutioner, som
ikke staar i nøjere Forbindelse med N. Derimod
er der til bedre Forstaaelse af Genstandene i et
N. med dette i Reglen forbundet komparative
Samlinger fra andre Lande, for at man derfra
kan hente Midler og Materiale til at bestemme
dels Brugen af, dels Tidspunktet for Sager, der
kommer fra Landet selv, saaledes etnografiske
Sager, klassiske Oldsager, Mønter, Malerier,
Kobberstik o. s. v. Selve Navnet N. er ikke
meget gammelt som Betegnelse for Samlinger,
der illustrerer et Folks Liv og Forhold
gennem Tiderne. Endnu den Dag i Dag betegner
man i fl. Lande Museer, som i det
væsentlige er N., med andre Navne. Saaledes er
British Museum, i Virkeligheden N. for
England, Louvre- og St-Germain-Museet N. for
Frankrig, det første for Frankrigs hist. Tid,
det andet for den forhistoriske Tid og Tiden
indtil Karl den Store; Ermitage i Petrograd
kan siges at være N. for Rusland o. s. v. Men
intet af disse Museer benævnes N. Et af de
første Lande, der indførte Benævnelsen N., var
Sverige, hvor den nuv. Bygning i Sthlm
opførtes 1847—66 (se <sp>F. Sander</sp>, »Sveriges N.,
dess byggnadshist.« [1866]). I Neapel fik de
rige Samlinger, der fandtes i <i>Museo Burbonico</i>,
1860 Navnet <i>Museo Nazionale</i>. Siden er der
grundet et N. i Nürnberg for hele Tyskland,
hvis beskedne Beg. gjordes 1853, i München for
Bayern, i Firenze (Bargello), i Rom o. s. v. Alle
disse er Samlinger, der kun har været til i
faa Aar, men udvikler sig kraftig. Se tillige flg.
Artikel.
<i>V. S.</i>
</chapter>

<chapter name="Nationalmuseet i Kjøbenhavn">
<b>Nationalmuseet</b> (i Kjøbenhavn) er Navn
paa de forsk. forhistoriske og hist. Samlinger,
der fra Midten af 19. Aarh. opbevares paa
<sp>Prinsens Palæ</sp>. Disse Museer samledes
ved kgl. Res. af 28. Jan. 1802 under
Fællesnavnet N. og bestaar af følgende Afdelinger:
<sp>Danske Samling</sp>, <sp>Etnografiske
Samling</sp>, <sp>Antiksamlingen</sp> og <sp>Mønt-
og Medaillesamlingen</sp>. <sp>Danske
Samling</sp> deles i den forhistoriske Del (Stenalder,
Bronze- og Jernalder) og den hist. Del
(Middelalder og nyere Tid til 1660).
<sp>Etnografisk Samling</sp> omfatter de ikke europæiske
og af europæisk Kultur upaavirkede Folkeslag;
<sp>Antiksamlingen</sp> rummer ægyptiske,
babyloniske, assyriske, fønikiske, græske,
etruriske og romerske Oldsager. Den kgl.
Kobberstiksamling, der ogsaa havde Lokale paa
Prinsens Palæ, holdtes uden for N. og flyttedes
1896 ud i Kunstmuseet ved Sølvgadens Kaserne.

De nævnte Museer, der nu er gaaet op i N.,
har med Undtagelse af »Oldnordisk Museum«
— danske Samlings forhistoriske Del — deres
Udspring i det gamle af Frederik III stiftede
Kunstkammer (s. d.), der opbevaredes i andet
Stokværk af det kgl. Biblioteks Bygning. Ved
denne righoldige, men ukritiske og ganske
uvidenskabelige Samlings Opløsning 1824
oprettedes der et nyt <sp>Kunstmuseum</sp> i en dertil
erhvervet Gaard i Dronningens Tværgade Nr.
7, hvor alle forhistoriske — danske og klassiske
— Genstande, alle etnografiske og hist.
Genstande blev optagne. Efter at <sp>C. J. Thomsen</sp> som
Inspektør var kommen i Spidsen for
Kunstmuseet, indførte han en mere kritisk Sondring
af Stoffet, og 1849—50 udskilte han alle
etnografiske Genstande og klassiske Oldsager og
oprettede 1851 paa Prinsens Palæ de to
selvstændige Samlinger: <sp>det kgl. etnografiske
Museum</sp> og <sp>den kgl. Antiksamling</sp>.
1853 flyttedes tillige <sp>det kgl. Museum for
nordiske Oldsager</sp> hertil. Grunden til
dette, i videnskabelig Henseende det
betydeligste af alle Danmarks Museer, blev lagt af
<sp>R. Nyerup</sp>, der 1807 var blevet Sekretær ved
den af ham foreslaaede og netop da indrettede
»Kommission for Oldsagers Opbevaring«, og
som i et lille Aflukke i Universitetsbibiotekets
Lokale paa Loftet over Trinitatis Kirke
opbevarede de til Kommissionen indkommende
Oldsager. Da Nyerup 1816 trak sig tilbage fra
Stillingen som Sekretær ved nævnte Kommission,
lykkedes det ham at faa den ivrige Samler og
udmærkede Forsker, Købmanden <sp>C. J.
Thomsen</sp>, udnævnt til sin Efterfølger. Efter 3
Aars Forløb var denne naaet saa vidt at han
kunde forevise »Oldsagskabinettet« for
Besøgende, for hvem han var en utrættelig
Forklarer og Vejleder. — Denne ny Samling
voksede hurtig. Interessen for de nationale Minder
vaktes i videre og videre Kredse, og fra hele
Landet indløb der »Oldsager« til Samlingen.
Det var under den daglige Syslen med disse
Ting, deres Modtagelse og Inddeling, at den
arkæologiske Tredeling gik op for Thomsen. Sin
Hypotese derom fremsatte han imidlertid først
skriftlig (anonymt) 1836. I Slutn. af 1830'erne
blev der indrømmet Oldsagskabinettet Lokale
paa Christiansborg. 1844 udskiltes de danske
Oldsager fra Kunstmuseet og indlemmedes i
Thomsen's Samling, og 1845 talte denne 10000
Numre. 1853 flyttedes det kgl. Museum for
nordiske Oldsager, som det nu blev kaldt, til
Prinsens Palæ, for hvis samlede Museer
Thomsen blev Direktør. Han blev ved sin Død 1865
efterfulgt af <sp>Worsaae</sp> som Direktør for
Oldnordisk og Etnografisk Museum, medens
Numismatikeren og Arkæologen <sp>Müller</sp> blev
Direktør for Antiksamlingen og Mønt- og
Medaillesamlingen (samt Kobberstiksamlingen). Ved
Worsaae's Død 1885 stilledes <sp>Herbst</sp> i
Spidsen for de to førstnævnte Samlinger, men
traadte tilbage ved Omordningen af Museets
administration 1892. Samlingerne paa Prinsens Palæ
fik nu Fællesnavnet: N., med en Direktør for
I Afdeling (Danske Samlings forhistoriske Del,
Etnografisk Samling og Antiksamlingen, og en
Direktør for II Afdeling (Danske Samlings hist.
Del samt Mønt- og Medaillesamlingen, men
er nu atter underlagt een Direktør. — Ved N.
er oprettet et antikvarisk-topografisk Arkiv; de
hist. Mindesmærkers Bevaring og det særlige
Kirkesyn er underlagte N., der desuden udfører
et meget betydeligt Arbejde hele Landet over
ved Fredning af forhistoriske og hist. Minder,
ved Udgravninger og arkæologiske
Undersøgelser af enhver Art, hvorved Kendskabet til
Danmark og dets tidligste Historie Dag for Dag
bliver mere og mere fyldigt.
<i>B. L.</i>

Samlingerne i N. omfatter Industri- og
Kunstgenstande, der har været i Brug i Danmark
</chapter>
