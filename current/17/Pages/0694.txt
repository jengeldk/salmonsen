(Sinus-Cumanus) oversaaet med prægtige Landsteder
og betydelige Byer som Cumæ, Puteoli,
Neapolis samt de i Aaret 79 e. Kr. ved Vesuvs Udbrud
ødelagte Herculaneum, Pompeji og Stabiæ. Bajæ
med sine Bade var engang den fine Verdens
Midtpunkt. Da Roms Magt gik til Grunde ved
Folkevandringen, holdt Byzantinerne sig dog i
nogle Kystbyer. Senere opstod i 9. Aarh. forsk.


Fyrstendømmer, og i det 11. kom N. under
Normannerne. Senere har Provinsen delt Skæbne
med Hovedstaden og med Kongeriget Neapel. En
ejendommelig Rolle i Provinsens Historie har
de vulkanske Udbrud spillet (se <sp>Vesuv</sp> og
<sp>flegræiske Marker</sp>). Nutildags er N.
ved sit Klima, Naturskønhed og arkæologiske
Seværdigheder bleven et yndet Sted for
Turister.

2) Provinsens <sp>Hovedstad N.</sp>, tidligere
Hoved- og Residensstad i Kongeriget Neapel,
ligger 188 km SØ. f. Rom ved N.-Bugten dels
ved Foden, dels paa Skraaningen af en Rk.
Høje, Monte Posilipo og Vomero, der falder
jævnt ned mod Havet. N., der ikke omgives af
Mure, er omgivet af talrige Villaer mellem
Plantninger af Vin og Pinier, og langs Kysten
og Foden af Vesuv fortsættes den i Byerne
Portici, Resina, Torre del Greco og Torre dell'
Annunziata o. a. næsten lige til Castellamare i
en Længde af omtr. 100 km. N.'s amfiteatralske
Beliggenhed, Omgivelsernes yppige sydlandske
Vegetation, det truende Vesuv, der hæver sig 7
km fra N., Havet og den klare blaa Himmel, alt
dette forener sig om at danne et Helhedsbillede
af uforlignelig Skønhed, hvis Trylleri udtrykkes
i det ital. Ordsprog: Se N. og dø! Næppe andre
Byer end Lissabon, Konstantinopel og Rio
Janeiro kan m. H. t. smuk Beliggenhed gøre N.
Rangen stridig. N. er Italiens største By og
havde ved Tællingen (1921) 780220 Indb.

Langs Bugten har den egl. By en Længde paa
7—8 km og fra Capodimonte til Castello dell'
Ovo en Bredde paa c. 5 km. Ved den
Bjergudløber, paa hvilken Castello Sant' Elmo ligger,
og hvis Udløber i Havet er den lille Ø, der
bærer Castello dell' Ovo, deles N. i to
Partier, af hvilke det østlige er det ældste
og største. Her findes Havnen og Byens egl.
Centrum. Gaderne er lige, men snævre, mørke,
snavsede og bebyggede med fireetages Huse.
De neapolitanske Gader er sædvanligvis
brolagte med Lavafliser, hyppig uden Fortov og
undertiden forsynede med Trappetrin, saa de
bliver ufarbare for Vogne. Tidligere fandtes
i den gl. By kun een stor Gade, den 2 1/4 km
lange Via Toledo (den nuv. Via Roma); men efter
Koleraens Hærgninger 1884, da der daglig
indtraf 1000 Sygdomstilfælde og 5—600 Dødsfald,
har man ryddet stærkt op og anlagt fl. ny, store
Gader (Strada del Duomo, Corso Umberto,
Corso Garibaldi, Strada Foria), der har bragt
Lys og Luft ind i de usunde Kvarterer. Og
endelig har Stat og Kommune NV. f. Castello Sant'
Elmo paa Højdedraget Vomero anlagt et stort
nyt Arbejderkvarter, der paa 3 1/2 Mill. m<sup>2</sup>
frembyder Boliger for 100000 Mennesker. Det
vestlige og mindre Parti af N., der hyppig benævnes
Chiaja, ligger indeklemt mellem Havet mod S.,
Vomero og Monte Posilipo mod N. Dette
Kvarter er de Fremmedes sædvanlige Opholdssted,
og her findes Hotellerne og Aristokratiets
Paladser. Den fornemste Gade og Byens egl. Corso
er Riviera di Chiaja, der ud mod Havet
ledsages af det offentlige Parkanlæg, Villa
Nazionale (forhen Reale), der anlagdes 1780, men
som fl. Gange siden er blevet udvidet og nu
rummer talrige Statuer samt det berømte
zoologiske Akvarium. Fra Havet er Parken skilt ved
den prægtige Kaj, Via Garaeciolo, der mod Ø.
fortsættes i den livlige Strada di Santa Lucia.
Chiaja fortsættes mod SV. af Strada di
Mergellina og Strada Nuova di Posilipo, der
paabegyndtes 1812 af Kong Murat og fuldendtes
1823. Den egl. folkelige Tumleplads er Anlægget
Villa del Popolo mellem Havnen og den gamle
By, hvor man træffer karakteristiske Skikkelser
med udtryksfulde brune Ansigter og højst

<img>Situationsplan over Napoli.</img>
