paa det germanske Lydsystem. Det
»fællesnordiske« Sprog har man faaet grundigere
Kendskab til ved Studiet af Runeindskrifterne fra
Vikingetidens Beg. (ell. lidt tidligere) til Tiden
omkr. Aar 1000 (<sp>Bugge</sp>, <sp>Magnus Olsen</sp>,
<sp>Wimmer</sp>, <sp>von Friesen</sp> m. fl.). Man har
saaledes efterhaanden med ret stor Sikkerhed
kunnet fastslaa de nordiske Sprogs Forhistorie
(Lydlære: bl. a. <sp>Läffler</sp>, <sp>Falk</sp> og <sp>Torp</sp>,
Finnerne <sp>Hultmann</sp> og <sp>Pipping</sp> og
fremfor alle Svenskeren <sp>Axel Kock</sp>;
Orddannelseslære: <sp>Tamm</sp>, <sp>Hellquist</sp>, <sp>Emil
Olson</sp> m. fl.). Om den metodiske Sikkerhed,
hvormed man nu i det hele kan fremstille
Ordforraadets Oprindelse, vidner bl. a. de
etymologiske Ordbøger (af <sp>Falk</sp> og <sp>Torp</sp>,
<sp>Hellquist</sp> m. fl.), ved hvis Hjælp
Kendskab til Sprogvidenskabens Resultater spredes
til vide Kredse.

Af de gammelnordiske <sp>Litteraturer</sp> var
det den norsk-islandske rige poetiske og
prosaiske Bogskat, som først tiltrak sig de
nordiske Filologers Opmærksomhed, og
Udgivelsen af de herhen hørende Værker blev dreven
med saa stor Kraft af Private og af Selskaber
(den Arna-Magnæanske Kommission, det nord.
Oldskriftselskab, det norske Oldskriftselskab,
det norske hist. Kildeskriftfond. det nordiske
Litteratursamfund, Samfund til Udgivelse af
gammel nord. Litt. m. fl.), at alle betydeligere
norsk-islandske Oldskrifter nu er trykte.
Fremskridt m. H. t. Udgivelsesmaaden har vist sig
paa to Maader. For det første er en Del
vigtige Haandskrifter udgivne med diplomatarisk
Nøjagtighed (<sp>K. Gislason</sp>, <sp>C. R. Unger</sp>,
<sp>Wisén</sp>, <sp>G. Cederschiöld</sp> m. fl.), for det
andet har man ved Hjælp af de alm. vedtagne
Regler for filologisk Tekstkritik udg.
Oldskrifterne i kritisk behandlet Skikkelse (<sp>Gislason</sp>,
<sp>Finnur Jónsson</sp> m. fl.). »Højere Kritik«
er især anvendt over for den poetiske Litt.,
idet Eddadigtenes og Skjaldekvadenes Alder,
Hjemstavn, Tilblivelse m. m. er blevet drøftet
med stor Iver i og uden for Norden (<sp>Bugge</sp>,
<sp>Müllenhoff</sp> m. fl.). Tilsvarende
Undersøgelser af den oldnorsk-islandske Prosalitteratur
er foretagne af <sp>G. Storm</sp>, som kritisk har
undersøgt Heimskringla, <sp>A. Gjessing</sp> har
behandlet Kongesagaernes Fremvækst, Bidrag
til de isl. Slægtsagaers Tilblivelseshistorie er
givne især af <sp>P. E. Müller</sp> (Sagabibliotek 1817
ff.) og i nyeste Tid af Udgiverne af Sagaerne
<sp>Björn Olsen</sp>, <sp>Finnur Jónsson</sp> m. fl.

Med Hensyn til <sp>Danmarks</sp> og <sp>Sveriges</sp>
<sp>Middelalderslitteraturer</sp> er man
endnu kun undtagelsesvis naaet videre end til
den første Udgivelse (i Sverige især ved
Svenska Fornskrift-Sällskapet, i Danmark ved det
nordiske Litteratursamfund, Samfund til Udg.
af gl. nord. Litt. og Universitets-Jubilæets
danske Samfund), og meget er endnu ikke udg.
Højere Kritik har (foruden over for hist.
Aktstykker o. desl.) været anvendt paa Sakse's
Værk (<sp>C. Paludan Müller</sp>, <sp>A. Olrik</sp>) og
især over for Folkeviserne. »Danmarks gamle
Folkeviser« ved <sp>Svend Grundtvig</sp> med
Fortsættelse af <sp>A. Olrik</sp> m. fl. har været
Forbillede for Folkeviseudgaver i flere andre
Lande. I Sverige har f. Eks. det gamle Skrift
om »Konungastyrelsen« givet Stof til større
kritiske Undersøgelser.

Den videnskabelige Behandling af
<sp>middelalderligt Svensk</sp> er dreven med stor
Dygtighed; samlede Fremstillinger af
Grammatikken er givne af <sp>Rydqvist</sp> og af <sp>Ad.
Noreen</sp>, og mange Enkeltspørgsmaal er
omhyggelig undersøgte. Ordbøger er skrevne til
Sproget i de gamle sv. Love af <sp>Schlyter</sp> og
til Sproget fra den senere Middelalder af
<sp>Söderwall</sp>. Derimod er det <sp>danske
Middelaldersprog</sp> højst utilfredsstillende
behandlet; en fyldig gammeldansk Grammatik
gives der endnu ikke; kun enkelte Dele af
Sproglæren er grundigt behandlede, især af
<sp>Lyngby</sp> og <sp>Wimmer</sp>; nogen Ordbog over
Sproget i de ældste danske Love haves der
ikke, kun et saare ufuldkomment lille Glossar;
i Ordbogsform er Sproget fra c. 1300—1700
behandlet af <sp>O. Kalkar</sp>.

Tekster fra 16. og 17. Aarh. er især udgivne
(ofte med sproglige Oversigter, Ordsamlinger
m. m. af <sp>Kr. Sandfeld</sp> o. a.) af Samfundet
til den danske Litt.'s Fremme,
Universitets-Jubilæets danske Samfund, Det danske Sprog-
og Litteraturselskab og desuden af Selskaber,
der udg. hist. Kildeskrifter, som Det danske
Selskab for Fædrelandets Historie og Sprog og
Selskabet for Udgivelse af Kilder til dansk
Historie m. fl. <sp>Ragnv. Iversen</sp> har grundigt
undersøgt Forskellen mellem norske og danske
Forf.'s Sprogbrug i 16. og 17. Aarh. Det sv.
Sprog i denne Periode belyses i <sp>Dahlgren</sp>'s
»Glossarium öfver föräldrade ord« og i enkelte
Afh., især af <sp>E. Hellquist</sp>.

Om, <sp>Dialekternes</sp> Alder er der ofte af
Dilettanter udtalt fantastiske Meninger; paa den
anden Side har mange Sprogvidenskabsmænd
(f. Eks. <sp>Lyngby</sp>) været tilbøjelige til at gøre
dem for unge. Særlig Bet. fik derfor <sp>M.
Hægstad</sp>'s Undersøgelser af Oldnorske
Sprogmindesmærker, idet han paaviste, at de endnu
levende norske Folkemaal kunde spores helt
tilbage til den tidlige Middelalder. — Endnu
langt ned i 19. Aarh. interesserede man sig
næsten kun for Dialekternes særegne
Ordforraad. Samlinger af mærkelige Dialektord blev
f. Eks. udgivne af <sp>Molbech</sp> (1841) og
Svenskeren <sp>Rietz</sp> (1867). Alsidige Beskrivelser af
de nulevende Folkemaal er givne af
Nordmændene <sp>Aasen</sp>, <sp>Johan Storm</sp>, <sp>Ross</sp> og
<sp>Amund B. Larsen</sp> og af Færingerne
<sp>Hammershaimb</sp> og <sp>Jakob Jakobsen</sp>; den
sidste har især undersøgt Resterne af nordisk
Sprog paa Shetland og Orknøerne. Af de sv.
Dialekter er mange beskrevne i det af
<sp>Lundell</sp> grundlagte store Tidsskrift »Nyare
bidrag till kännedom om de svenska folkmålen
och svenskt folklif«, og omfattende
Dialektsamlinger er foretagne bl. a. i <sp>Upsala</sp> og
<sp>Lund</sp>; af Dialektforskere maa særlig nævnes
Brødrene <sp>Säve</sp>, <sp>Noreen</sp>, <sp>B. Hesselman</sp>,
<sp>E. Wigforss</sp> og Finnen <sp>Freudenthal</sp>.
Den videnskabelige Granskning af de danske
Folkemaal blev grundlagt af <sp>Lyngby</sp> og
<sp>Dyrlund</sp>; den danske Dialektforsknings
Hovedværk er <sp>Feilberg</sp>'s Ordbog over jyske
