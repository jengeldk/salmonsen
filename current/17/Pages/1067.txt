en Linie, der gik fra New York mod V. til
Erie-Søen og herfra mod SV. omtr. til Ohios
Udløb; herfra bøjede den mod V. og NV.
indstil den kanadiske Grænse, som den derefter
nogenlunde fulgte mod V. ud til Stillehavet.
Denne Landis har haft samme Bet. for de
Omraader, den gik hen over, som den
nordeuropæiske Landis har haft for Nordeuropa, baade
m. H. t. de Aflejringer, den efterlod, og den
Udformning af Landskabet, som den bevirkede.
S. f. den omtalte Linie træffer man baade i
Klippebjergene og i de nærmere
Stillehavskyster liggende Bjergkæder isolerede Partier,
der ligesom Alperne i Europa var isdækkede i
Istiden.

<sp>N.'s geol. Historie</sp>. Da den geol.
Undersøgelse af N. endnu er noget mangelfuld baade
mod Nord og Syd, er N.'s geol. Historie bedst
kendt for de forenede Staters og Sydkanadas
Vedkommende.

Om Forholdene i N. under den <sp>arkæiske</sp>
Æra vides kun lidet. Der synes i dette lange
Tidsrum at have fundet hyppige vulkanske
Udbrud Sted med talrige Lavastrømme, hvoraf en
Del formodentlig har været submarine. Man
finder ogsaa Spor af orogenetisk Virksomhed;
om samtidige Sedimentaflejringer foreligger
kun faa Vidnesbyrd.

Inden Beg. af den <sp>proterozoiske</sp> Æra
synes der at være foregaaet en stærk Erosion,
men under den ny Æra blev der aflejret ret
store Mængder af Sedimenter, baade marine
og terrestriske. Undertiden afbrødes Sedimentationen
af Hævninger, der medførte en delvis
Erosion af det allerede aflejrede. Den
vulkanske Virksomhed vedvarede, men var dog ikke
saa kraftig som tidligere. Orogenetiske
Bevægelser spores ogsaa hist og her.

Ved Overgangen til den <sp>palæozoiske</sp>
Tid ses ret store Omraader at være denuderede
ned til Peneplaner, hvorved sikkert mægtige
proterozoiske Lagserier fuldstændig forsvandt.
Man maa derfor antage, at Kontinentet ved den
palæozoiske Æras Beg. var hævet over Havet,
maaske i endnu større Udstrækning end i
Nutiden. I den kambriske Periode brød Havet
imidlertid ind baade fra Ø. og fra V.; største
Delen af Kanada forblev dog Land, medens
næsten hele det Omraade, der nu indtages af
de forenede Stater, Mexiko og Mellemamerika,
dækkedes af Havet. Denne Sænkning vedblev
under den ordoviciske Periode, dog lokalt
afbrudt af mindre Hævninger. Først henimod
Slutn. af Perioden begyndte der atter en mere
universel Hævning i Forbindelse med orogenetiske
Bevægelser i det østlige N., hvorved alle
her tidligere aflejrede Sedimenter blev stærkt
foldede, og mange af dem metamorfoseredes
til Gnejs og Skifere. — I den gothlandiske
Periode skete der mod Ø. atter en Hævning, saa
at der fremkom et Land, Appalachia, der
strakte sig fra Ny England mod SV. maaske helt
ned til den meksikanske Havbugt. Ved
Ontario-Søen antyder røde Skifere med Gips- og
Saltlag, at der fandt en midlertidig Hævning
Sted henimod Slutn. af Perioden. Ogsaa de
centrale forenede Stater var i dette Tidsrum
sikkert hævede over Havet. — Forholdene
ændrede sig ikke meget i Løbet af den devoniske
Periode; dog bredte Havet sig noget mere, og
lokalt finder man Spor af vulkansk
Virksomhed. — Heller ikke den ældste Del af
Stenkulperioden medførte synderlig Forandring; dog
har maaske dengang ogsaa Dele af Colorado
og Wyoming raget op som Øer. Men snart
begyndte Havet at vige fra N.'s Indre, og der
dannede sig lave, sumpede Strækninger med
rig Vækst af de sædvanlige Stenkulsplanter.
Længere mod V. holdt Havet sig endnu; dog
tyder Forekomsten af røde, gipsholdige
Konglomerater og Sandstene især i Colorado paa, at
der har været Land, hvor Klimaet var tørt i
Modsætning til det samtidige, fugtige Klima i
Appalachia og i det Indre. — Gennem
Permperioden fortsættes Emersionen, saa at de
forenede Staters Omraade sandsynligvis laa tørt
ved Slutn. af Perioden med Undtagelse af en
Havbugt, der fra Kalifornien og Oregon strakte
sig mod Ø. til Utah. Samtidig foldedes de
palæozoiske Lag længst mod Ø. i et Bælte paa
200—300 km's Bredde i Forbindelse med
vulkansk Virksomhed langs den østlige Rand af
Foldezonen; der dannedes her et System af
Parallelkæder, de appalachiske Bjerge, langt
højere end de nuværende.

I den <sp>mesozoiske</sp> Æras første Afsnit
Triasperioden, var de unge appalachiske Bjerge
udsatte for en meget kraftig Erosion, og der
findes Spor af vulkansk Virksomhed. Hvor det
vestlige Bjergland nu ligger, fandtes Saltsøer,
og Sedimenter tyder paa et Ørkenklima i disse
Egne. Stillehavet strakte sig noget længere mod
Ø. end i Nutiden. — I Juraperioden fandtes
mod V. en stor Havbugt, der mod S. naaede til
Colorado og mod SV. til Utah; dens Forbindelse
med Stillehavet synes at have ligget meget
langt mod Nord; den synes at være forsvunden
igen inden Periodens Udløb, men til Gengæld
kom der nu en Havbugt fra Mexiko op til det
vestlige Texas. Samtidig blev Sedimenterne
langs Stillehavskysten lige fra Kanada til
Mexiko stærkt foldede og gennemtrængte af
Granitmasser. Ved Atlanterhavskysten fremkom
der en Del Brud med større Forskydninger,
men Erosionen var saa kraftig, at hele
Højlandet her snart blev omdannet til Peneplan. —
Med Kridtperioden (eller maaske noget
tidligere) begyndte Dannelsen af den atlantiske
Kystslette, idet der her afsattes først
Ferskvands- og senere Saltvandsaflejringer. I det
Indre bredte Havet sig mod Nord gennem Texas
omtr. til det vestlige Kansas; denne
Transgression afløstes dog snart af en Regression. Senere
brød Atlanterhavet ind over den lave Kystslette,
og mod V. synes et indtil 1800 km bredt
»Stræde« en forholdsvis kort Tid at have forbundet
den meksikanske Bugt med Ishavet og derved
delt Kontinentet i et smalt, vestligt Parti og et
langt større, trekantet, østligt Parti. Langs den
vestlige og til Dels ogsaa den østlige Bred af
dette »Stræde« fandtes lave, sumpede
Strækninger. Ved Slutn. af Perioden laa foruden det
kanadiske Skjold og andre Dele af Kanada
tillige de forenede Stater igen saa godt som helt
hævede over Havet. Nu begyndte den Foldning,
som fortsattes i det første Afsnit af Tertiærperioden,
