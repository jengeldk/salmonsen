henlagt til Sagntidens Sverige, der naturligvis kun
er forklædt Rokoko, og Moralen er en Rk.
Forskrifter for en fremtidig Regent. Interesse har
imidlertid den helt originale Indledning, der
udkaster et Billede af Sveriges Land og Folk,
og mærkværdig er den korte og kraftige Stil.
Romanen vakte megen Opmærksomhed hos
Samtiden og forskaffede ham fra en
Velynderinde Bro- og Lossa-Præstekald 1743, medens
Vetenskapsakademien kaldte ham til Medlem
nogle Aar senere. Af M.'s senere Produktion
kan nævnes en anden Roman »Thecla eller den
bepröfvade Trones dygd« (1—3; 1749—58).
<i>J. Cl.</i>
</chapter>

<chapter name="Mørke">
<b>Mørke</b>, Sogn, Sogne- og Stationsby i det
østlige Nørrejylland, Djursland (Øster-Lisbjerg
Herred, Randers Amt), c. 22 km NNØ. f.
Aarhus og 25 km SØ. f. Randers. Sognet er 2785
ha og havde 1921 382 Gaarde og Huse med
1846 Indb., heraf Stationsbyen, som ligger c. 1
km N. f. Kirkebyen: 70 Gaarde og Huse med
435 Indb. I M. er der Kirke, Præstegaard, Skole,
Bank, M. Sogns Spare- og Laanekasse,
Markedsplads, Elektricitetsværk, Vandværk,
Telegraf- og Telefonstation samt Postekspedition;
desuden Andelsmejeri, Bageri, Mølle,
Gæstgiveri, Købmandsforretninger, Haandværkere og
Station paa Aarhus—Ryomgaard Banen. M.
Folkehøjskole, oprettet 1869, ligger i
Ommestrup. M. hører under 60. Retskreds (Hornslet)
og 43. Politikreds (Randers).
<i>(H. W.). M. S.</i>
</chapter>

<chapter name="Mørkeberg, Adam Vilhelm">
<b>Mørkeberg</b>, <sp>Adam Vilhelm</sp>, dansk
Veterinær, f. 25. Septbr 1863 i Spjellerup, tog
Dyrlægeeksamen 1884; blev Student 1888, <i>cand.
med.</i> 1895 og var fra 1886—90 Reservedyrlæge
i Kbhvn. Efter at have studeret Veterinærkirurgi
i Udlandet (navnlig i Berlin og Paris)
blev han Lektor i Kirurgi og kirurgisk Klinik
ved den kgl. Veterinær- og Landbohøjskole,
Prof. fra 1903. M. har skrevet fl. Afh. i
veterinære Fagskrifter og 1900 udgivet 2.
Supplementbind til Stockfleth's »Haandbog i
Veterinærkirurgien«: »Lamheder og Lemmernes
Nerver« og »Fodens Sygdomme«. 1914 »Die
Krankheiten des Halses« (i Bayer's und Fröhner's
»Handbuch der Tierärztliehen Chirurgie«), 1922
»Haandbog i Veterinærkirurgi. 1. Del,
Hovedets Sygdomme«.
<i>H. G.</i>
</chapter>

<chapter name="Mørkeberg, Peter August">
<b>Mørkeberg</b>, <sp>Peter August</sp>, dansk
Veterinær og Statskonsulent i Husdyrbrug, foreg.'s
Broder, f. 21. Apr. 1861 paa Christianssæde ved
Præstø. M. tog Dyrlægeeksamen 1881, praktiserede
derefter i Køge og var 1883—86 Assistent
i ambulatorisk Klinik paa Veterinærskolen.
Han tog saa fat paa Studiet af Husdyrbruget,
foretog 1886—89 en Række Rejser i
Ind- og Udland og blev 1889 udnævnt til
Statskonsulent med den Opgave særlig at lede
Udviklingen af det røde danske Malkekvæg samt
Svineavlen. Siden sin Ansættelse har M.
udfoldet en meget betydelig og gavnlig Virksomhed,
bl. a. ved Afholdelsen af Foredrag og Udgivelsen
af fl. særdeles gode Afhandlinger, som
navnlig er optagne i »Ugeskrift for Landmænd«
og »Tidsskrift for Landøkonomi«. Desuden har
hans Arbejde i Kampen mod Kvægtuberkulosen
været ret omfattende, han har bl. a. 1893
forfattet et populært Skrift »Tuberkulosen hos
Husdyrene, særlig hos Kvæget«. En betydelig
Virksomhed har M. ogsaa udfoldet ved
Grundlæggelse af Familiestambogsføringen og
Udarbejdelsen af Stambøger over Kvæg af rød dansk
Malkerace samt som Dommer ved Konkurrencen
mellem hele Kvæghold og Udpegningen af
Avlscentrer, om hvilket Arbejde M. har afgivet
den officielle Beretning. Endelig har hans
Virksomhed paa Svineavlens Omraade været af
afgørende Bet. for denne Gren af Husdyrbrugets
Udvikling. I 1901 har han udarbejdet et af det
kgl. danske Landhusholdningsselskab udgivet
populært Skrift »Om Svineavlens Ledelse i
Danmark«.
<i>H. G.</i>
</chapter>

<chapter name="Mørkedyb">
<b>Mørkedyb</b> er et smalt Løb med stejle Sider,
der fører fra Farvandet N. f. Ærø til Marstal
og Farvandet Ø. herfor. Det gaar mellem de
smaa Øer Birkholm, Græsholm, Bredholm og
Grensholm paa den ene Side og Store Egholm,
Lille Egholm og Halmø paa den anden. I den
nordlige Del er der 11—15 m's Dybde, men
tværs af Bredholm kun 5,5 m og i det sydlige
Indløb kun 3,2 m.
<i>G. F. H.</i>
</chapter>

<chapter name="Mørkefelt">
<b>Mørkefelt</b>, optisk Indretning, hvorved
Smaalegemer ses ikke i gennemfaldende, men i
afbøjet Lys (se i øvrigt <sp>Mikroskop</sp>, S. 16—17).
Levende og bevægelige Bakterier der vanskeligt
kan ses i gennemfaldende Lys, fordi deres
Lysbrydning falder sammen med Vædskens,
hvori de er opslemmede, ses smukt i M. som
lysende Legemer paa mørk Grund. — M.
spiller en stor Rolle i den praktiske Bakteriologi,
saaledes f. Eks. til Paavisning af Syfilismikroben
(<i>Spirochæta pollida</i>) i en Draabe Sekret.
<i>O. T.</i>
</chapter>

<chapter name="Mørkemosebjerg">
<b>Mørkemosebjerg</b>, Bakke i Midtsjælland c. 9 km
SSV. f. Holbæk (Kvandløse Sogn, Merløse
Herred, Holbæk Amt), højeste Punkt i den nordl.
Del af et meget fremtrædende Bakkeparti, hvis
enkelte Dele er adskilt ved dybe Slugter med
stejle Sider. Paa M. er der trigonom. Station
med vid Udsigt i de fleste Retninger.
<i>M. S.</i>
</chapter>

<chapter name="Mørketid (se Dag, Side 413)">
<b>Mørketid</b>, se <sp>Dag</sp>, S. 413.
</chapter>

<chapter name="Mørkfoss">
<b>Mørkfoss</b>, Vandfald i Glommen ved
Udløbet af Øieren, Østfold Fylke, Norge. Ejes af
Staten. Udbygges f. T. (1923) sammen med Kria
Kommunes Ejendom Solbergfoss i en fælles
Kraftstation. Af den producerede Kraft
tilkommer 1/3 Staten og 2/3 Kommunen. Første
Udbygningstrin — 56000 Kw. — antages færdig
Oktbr 1924. Ved fuld Udbygning er planlagt i alt
12 Generatorer à 8000 Kw. samt en Reservemaskine
à 8000 Kw. Ved den nuværende regulerede
Vandføring i Vasdraget — 220 m<sup>3</sup>/sek. —
giver det samlede Mørkfoss-Solbergfoss Fald
paa 20 m c. 32000 Kw. Aarskraft, men
Kraftanlægget udbygges som ovf. anført for en
betydelig større Maskininstallation, da videre
Reguleringer i Vasdraget vil give en større
Vandføring, og da det er Hensigten i nogen
Udstrækning at udnytte den store
Sommervandføring.
<i>M. H.</i>
</chapter>

<chapter name="Mørk Hansen, Mouritz">
<b>Mørk Hansen</b>, <sp>Mouritz</sp>, dansk Præst, f.
28. Septr 1815 i Todbjerg ved Aarhus, d. i
Vonsild 18. Aug. 1895. Han blev Student 1835,
<i>cand. theol.</i> 1840 og var derefter sysselsat med
Lærergerning og historiske Studier, ligesom
han tog livlig Del i Studenterlivet. Han var
Medlem af »Academicum«'s Bestyrelse og en
