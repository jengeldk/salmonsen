Brødre; hans militære Operationer mod
Østerrig fulgtes af Held.

4) <sp>M. IV</sp> (1648—87) besteg Tronen kun 6 Aar
gl og regerede selvstændig fra 1656. Han var
en svag og nydelsessyg Regent; da det sidste
store Fremstød fra Tyrkernes Side var slaaet
tilbage ved den mislykkede Belejring af Wien
1683, rejste der sig indre Uroligheder, som
førte til M.'s Afsættelse; han døde 5 Aar senere
i Fængslet.

5) <sp>M. V</sp> (1909—18), Halvbroder til
Abdul-Hamid II, hvis Efterfølger han blev efter
dennes Afsættelse efter den mislykkede
Kontrarevolution Apr. 1909. M. V var velmenende og
godmodig, men svag af Karakter og drikfældig;
han mente at opfylde sine Pligter som
konstitutionel Suveræn ved at overlade Magten og
det historiske Ansvar til den ungtyrkiske Klike,
som ogsaa drog Tyrkiet paa Tysklands Side
med ind i Verdenskrigen. M. V døde inden
dennes fuldstændige Afslutning og efterfulgtes
af sin Fætter,

6) <sp>M. VI</sp> (1918—23), som fik det utaknemlige
Hverv at skulle afvikle Krigens Følger. Da der
rejste sig en national Bevægelse mod den alt
for fordringsfulde Entente, blev han tvunget
af Englænderne, der holdt Konstantinopel
besat, til at gøre Front mod Nationalisterne,
der havde organiseret en Regering i Angora.
Men det tyrk. Folk gik med Angora, og efter
Mustafa Kemal Pashas Sejr over Grækerne
i Efteraaret 1922 kom Straffen for Sultanens
nødtvungent begaaede Forræderi mod den
nationale Sag. Han blev afsat, og medens
Tronfølgeren, Abdul-Medjid, udraabtes til Kalif,
overtog Nationalforsamlingen i Angora selv den
verdslige Magt, saa at Sultanatet foreløbig
ophørte. M. VI flygtede Januar 1923 fra sin
Hovedstad og søgte Tilflugt paa den eng. Flaade.
<i>J. Ø.</i>
</chapter>

<chapter name="Muhammed Ali">
<b>Muhammed Ali</b>, Shah af Persien, f. 1872,
fulgte 8. Jan. 1907 sin Fader Muzaffer-ed-din
paa Tronen, afsat Juli 1909 og efterfulgt af sin
mindreaarige Søn Ahmed (se <sp>Persien</sp>,
»Historie«).
<i>A. C.</i>
</chapter>

<chapter name="Muhammedaner (se Islam)">
<b>Muhammedaner</b>, se <sp>Islam</sp>.
</chapter>

<chapter name="Muhammedanermission (se Ydre Mission)">
<b>Muhammedanermission</b>, se <sp>Ydre
Mission</sp>.
</chapter>

<chapter name="Muhammed es-Sadok">
<b>Muhammed es-Sadok</b>, Bei af Tunis
(1813—82), efterfulgte sin Broder som Regent 1859.
Han kæmpede med store finansielle
Vanskeligheder og søgte at undgaa de fr. og ital.
Efterstræbelser efter Besiddelsen af Landet ved at
stille sig under Tyrkiets Overhøjhed; dette
Skridt blev frugtesløst; den lange diplomatiske
Kamp endte med, at M. e.-S. 1881 maatte
anerkende Frankrigs Herredømme over Tunis.
<i>J. Ø.</i>
</chapter>

<chapter name="Muhammed ibn Musa Alchwarizmi">
<b>Muhammed ibn Musa Alchwarizmi</b>, arab.
Matematiker fra 9. Aarh., se <sp>arabisk
Matematik</sp>.
</chapter>

<chapter name="Muharrem">
<b>Muharrem</b> (arab.) er Navnet paa den første
Maaned i det arab. Maaneaar; M. (der betyder
»den forbudte«) har sit Navn af, at i den
førislamitiske Tid var al Krig mellem de arab.
Stammer folkeretlig forbudt i denne Maaned.
<i>J. Ø.</i>
</chapter>

<chapter name="Muiden">
<b>Muiden</b> [↱mö^yd<sub>ə</sub>(n)]. By i den nederlandske
Prov. Nordholland, 10 km ØSØ. f. Amsterdam
ved Udmundingen af Vechte i Zuidersøen og
ved Jernbanelinien mellem Amsterdam og
Naarden, har c. 2800 Indb., Krudtfabrikation
og et Slot, der engang var Bolig for Digteren
Hooft (hvorfor Navnet Muider Digterskole).
<i>G. G.</i>
</chapter>

<chapter name="Muir, John">
<b>Muir</b> [my.<sub>ə</sub> ell. mju.<sub>ə</sub>], <sp>John</sp>, skotsk
Sanskritist, f. 1810 i Glasgow, d. 7. Marts 1882 i
Edinburgh. Efter at have fuldendt sin
Universitetsdannelse traadte han i det ostindiske
Kompagnis Tjeneste (1828—53). Under sit
Ophold i Indien skrev han en Rk. Afh. (dels paa
Sanskrit og Engelsk, dels paa andre indiske
Sprog), til Brug for Indere, navnlig om
Kristendommens Hovedlærdomme, især
<i>Mataparīkshā, or examination of religions</i> (2 Dele,
Kalkutta 1854, Sanskritvers med eng. Overs.). M.
indlagde sig stor Fortjeneste af Oprettelsen af
et Professorat i Sanskrit og sammenlignende
Sprogvidenskab ved Univ. i Edinburgh 1862,
hvortil han skænkede en betydelig Pengesum.
— Værker (foruden ovenn.): <i>Original
Sanskrit Texts on the origin and history of the
people of India, their religion and institutions</i>
(5 Bd, London 1852—72, delvis udkommet i 3.
Opl., et Udvalg af de vigtigste Kildesteder til
ind. Kultur- og Religionshistorie med engelsk
Overs., som har været og endnu er et af de
paalideligste Hjælpemidler til at danne sig et
Begreb om, hvad gl ind. Religion virkelig er
for de behandlede Punkters Vedk.); Afh. i
<i>Journal of the Royal Asiatic Society of Great
Britain and Ireland</i> om vedisk Mytologi,
Vedafortolkning, etc.; <i>Religious and moral
sentiments, metrically rendered from Sanskrit
writers</i> (London 1875) etc.
<i>(S. S.). D. A.</i>
</chapter>

<chapter name="Muirkirk">
<b>Muirkirk</b> [↱my.<sub>ə</sub>kə.k ell. ↱mju.<sub>ə</sub>-], By i det
sydvestlige Skotland, i Ayrshire, ligger ved Ayr
og tæt N. f. Banen Edinburgh—Ayr, har store
Jernværker og (1921) 4726 Indb.
<i>G. G.</i>
</chapter>

<chapter name="Muisca eller Chibcha">
<b>Muisca</b> ell. <sp>Chibcha</sp>, sydamer.
Folkestamme, beboede paa Opdagelsens Tid den nuv.
Republik Colombia; Hovedsædet var
Højsletterne om Bogota og de N. derfor liggende Dale,
Tunja og Sogamoso, men i øvrigt var ogsaa de
S. f. Bogota liggende Dalstrøg underkastede M.'s
Herredømme. M. bestod af mange, opr.
indbyrdes forsk. Stammer, der styredes af Høvdinge
med arvelig Magt, men allerede tidlig havde
der dannet sig en Konføderation, i hvilken
Høvdingen af Tunja indtog den første Plads.
Senere kom Forbundet i Forfald, idet
Høvdingen i Muikita gjorde sig uafhængig og af de
sydlige Stammer dannede et eget Forbund. Da
Spanierne under deres Søgen efter el Dorado
kom til Bogota (1538), var de politiske Forhold
i fuld Opløsning, og Erobrerne mødte ingen
Modstand. M. var dygtige Agerdyrkere; i
Højlandet dyrkedes Kartofler, Majs og Kvinoa
(<i>Chenopodium quinoa</i>), i de tropiske Dale
Bomuld og Maniok. Markerne vandedes ved Hjælp
af et indviklet Kanalsystem. Salt, der
indvandtes ved Fordampning, var en meget efterspurgt
og højt betalt Handelsvare. Vævekunsten stod
højt. Af Metaller kendtes kun Kobber samt
Guld, der fandtes i rigelig Mængde, og som
forarbejdedes til Smykker og forsk.
Brugsgenstande. Ogsaa i Arkitektur og Skulptur ydedes
