Spørgsmaal angaar, har han taget fejl [jfr. F. Jónsson,
»Snorra Edda« i Aarb. 1898]; hvad det sidste
derimod angaar, har hans Afh. blivende Bet.
Særlig fortjenstfuld er M.'s Fremstilling af den
»germanske« Mytologi i Paul's »Grundriss der
germ. Philologie« (2. Udg. omarbejdet); i dette
Værk har han ogsaa skrevet den »oldnord.«
Litteraturhistorie (2. Udg. 1904 stærkt forøget og
omarbejdet, nu et Hovedværk paa Tysk med
rigelige Litteraturhenvisninger). Det er navnlig
som Mytolog og Folklorist at han har indlagt
sig Fortjenester. Særlig kan nævnes »Die
deutschen Sitten und Bräuche« (1908). M. er
Medudgiver af »Altnordische Sagabibliothek«
(kommenterede Sagaudgaver), hvoraf der er
udkommet 16 Hefter (Sagaer).
<i>F. J.</i>
</chapter>

<chapter name="Mogontiacum">
<b>Mogontiacum</b> (ell. <sp>Mogontia</sp>,
<sp>Maguntia</sp>), Oldtidens lat. Navn for <sp>Mainz</sp>.
<i>H. H. R.</i>
</chapter>

<chapter name="Mogop (se Kobjælde)">
<b>Mogop</b>, se <sp>Kobjælde</sp>.
</chapter>

<chapter name="Moguer">
<b>Moguer</b> [må↱gær], By i det sydvestlige
Spanien, Prov. Huelva, ligger 9 km ØNØ. f. Huelva
ved. Rio Tintos Udløb og har Vinavl,
Brændevinsbrænderi, Eddikefabrikation, betydelig
Udførsel af Vin samt (1920) 9500 Indb.
<i>C. A.</i>
</chapter>

<chapter name="Mohács">
<b>Mohács</b> [↱moha.t∫], By i det ung. Komitat
Barânya ved højre Bred af Donau og ved
Jernbanelinien M.—Villány, har (1920) 17092,
hovedsagelig magyariske, kat. Indb. M. har en
Distriktsret, Garnison samt livlig Skibsfart, Kul-,
og Kornhandel, betydelige Kvægmarkeder. M.
er hist. kendt ved Slaget 29. Aug. 1526. I dette
sejrede Sultan Solimian II over den sidste ung.
Konge Ludvig II, der mistede 20000 Mand
Ungarer og Tyskere, og Ungarn kom for største
Delen i Tyrkernes Vold. 12. Aug. 1687 leverede
Hertug Karl af Lothringen og Markgrev Ludvig
her Tyrkerne det blodige Slag, der kostede
disse 16000 Mand og for bestandig gjorde Ende
paa det tyrk. Herredømme i Ungarn.
<i>N. H. J.</i>
</chapter>

<chapter name="Mohafza">
<b>Mohafza</b> (arab. Guvernorat), i Ægypten
Betegnelse for større Stæder, der har deres egne
Guvernører.
<i>V. S.</i>
</chapter>

<chapter name="Mohair (se Angorauld)">
<b>Mohair</b> [↱mo<sub>u</sub>hæ.<sub>ə</sub>], se <sp>Angorauld</sp>.
</chapter>

<chapter name="Mohamera">
<b>Mohamera</b> (<sp>Mohamra</sp>), By i det
sydvestlige Persien, Prov. Chusistan, er en af
Persiens vigtigste Havnestæder og ligger ved den
sejlbare Karun, en Biflod til Schat-el-Arab.
Indbyggernes Antal anslaas til c. 15000. M. anløbes
af eng. Dampere. Der drives Væveri, Farveri,
Garveri og Fabrikation af Sølvvarer.
<i>M. V.</i>
</chapter>

<chapter name="Mohammed (d. s. s. Muhammed)">
<b>Mohammed</b>, d. s. s. <sp>Muhammed</sp>.
</chapter>

<chapter name="Mohamra (se Mohamera)">
<b>Mohamra</b>, se <sp>Mohamera</sp>.
</chapter>

<chapter name="Mohave">
<b>Mohave</b> [mo<sub>u</sub>↱ha.ve<sub>i</sub>], nordamer.
Indianerstamme, i sproglig Henseende hørende til
Yumaerne, lever i Kalifornien og Arizona i et
Antal af omtr. 1500 paa begge Bredder af
Colorados nedre Løb. De drev intet Fiskeri og
kendte ikke til at bygge Kanoer, men anvendte
Sivflaader. M., der kun i ringe Grad har haft
Berøring med Europæerne, er dygtige
Agerdyrkere (Majs, Bønner, Hvede, Meloner); ogsaa
Pottemageriet og Vævekunsten staar paa et højt
Trin. Bemaling og Tatovering af Legemet var
meget alm. (<sp>Litt</sp>.: <sp>B. Möllhausen</sp>,
»Reisen in die Felsengebirge« [2 Bd, Leipzig 1861]).
<i>(C. Fr.). N. H. J.</i>
</chapter>

<chapter name="Mohaveørken">
<b>Mohaveørken</b> [mo<sub>u</sub>↱ha.ve<sub>i</sub>-],
<sp>Mojaveørken</sp>, <sp>Mohave Desert</sp>, Ørkenstrækning
i den sydvestlige Del af U. S. A. i Staten California,
danner sammen med <i>Colorado-Ørkenen</i>
den største egl. Ørken i U. S. A.
(125000 km<sup>2</sup>). Selve M. er paa 20000 km<sup>2</sup>.
Mohave er uden Afløb til Havet, idet den danner
et afsluttet Bassin, der i Midten sænker sig til
305 m o. H. og paa 4 Steder danner Saltsumpe,
af hvilke Mohave Lake er den største og den,
der optager den næsten altid vandløse Mohave
River, der udspringer i San-Bernhardino-Mountains.
Varmen kan midt paa Dagen stige til
53°, hvorimod man om Nætterne hyppig har
Temperaturer under Frysepunktet. Skønt
Jordbunden er sandet og forsynet med talrige
Klitter, har man dog langs Sydpacifikbanen, der
gennemskærer M., ved Hjælp af artesiske
Brøndboringer frembragt en Del Kulturland.
<i>(H. P. S.). N. H. J.</i>
</chapter>

<chapter name="Mohawk (Flod)">
<b>Mohawk</b> [↱mo<sub>u</sub>hå.k], Flod i U. S. A. i Staten
New York, udspringer paa Mohawk Hills,
strømmer i østlig Retning gennem en Dal, der
er berømt for sin Skønhed, og falder i
Hudson-Floden i Nærheden af Byen Cohoes. P. Gr. a.
flere Vandfald, hvoriblandt det 21 m høje
Cohoes-Fald, spiller den en betydelig Rolle som
Drivkraft. M., der er 257 km lang, ledsages paa
en Strækning af Erie-Kanalen, som den forsyner
med Vand.
<i>(H. P. S.). N. H. J.</i>
</chapter>

<chapter name="Mohawk (Indianerstamme)">
<b>Mohawk</b> [↱mo<sub>u</sub>hå.k] (Ganeagaono, ɔ: Folket
med Flintestenen), nordamerikansk
Indianerstamme, lever nu i et Antal af faa Hundreder
N. f. Ontarie-Søen og i Kanada. Tidligere var
de meget talrige og boede da S. f. den nævnte
Sø. M. var den ene af de Stammer, som
Hiawatha forenede til det berømte Irokeserforbund.
De var allerede fra gammel Tid Agerdyrkere
med fast Bosættelse; efterhaanden har de
modtaget en stærk Paavirkning fra Europæerne.
<i>(C. Fr.). N. H. J.</i>
</chapter>

<chapter name="Mohel">
<b>Mohel</b> (hebr.), den, der udfører Omskærelsen.
</chapter>

<chapter name="Moheli (se Comorerne)">
<b>Moheli</b>, se <sp>Comorerne</sp>.
</chapter>

<chapter name="Mohikaner (se Delawarer)">
<b>Mohikaner</b>, se <sp>Delawarer</sp>.
</chapter>

<chapter name="Mohile eller Mogile">
<b>Mohile</b> ell. <sp>Mogile</sp>, i slaviske Sprog:
»Grav«, bruges særlig om Begravelser fra
Oldtiden, saavel i Gravhøje som paa flad Mark
uden kendeligt Mindesmærke over Graven.
Gravhøje kaldes i Rusland i Reglen <i>Kurgan</i>.
<i>V. S.</i>
</chapter>

<chapter name="Mohilev">
<b>Mohilev</b> [m<sub>a</sub>gi↱l<sub>j</sub>of], russ. <sp>Mogilev</sp>, før
Verdenskrigen et Guv. i det vestlige Rusland
(48047 km<sup>2</sup>), som nu, sammen med de Stykker
af Guv. Minsk og Tschernigov, der ikke er
indgaaet i henh. Hviderusland og Ukraine, danner
Guv. <sp>Homel</sp> (<sp>Gomel</sp>), der har et Areal af
62716 km<sup>2</sup> med (1920) 2361705 Indb. ell. 38 pr
km<sup>2</sup>; af Befolkningen bor 1961356 paa Landet
og 400349 i Byerne. Den nordlige Del, der bestaar
af Devon samt lidt Kridt paa Østgrænsen,
er et indtil 274 m højt Plateauland, der danner
Vandskellet mellem Düna og Dnjepr. Den
sydlige Del, der væsentligst er bygget op af
Eocendannelser, er betydelig lavere (150—190 m) og
kan karakteriseres som en udstrakt Slette med
Skove og talrige Sumpe og Søer, altsaa
det Landskab, Russerne kalder Poljessje (se
<sp>Minsk</sp>). Bl. de største Sumpe i M. nævnes
Vereteja, Massalskoje og Junowa; af Søer skal
der findes 800, der dog alle sammen er smaa.
