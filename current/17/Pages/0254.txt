her i Beg. betydelig Fremgang og vandt fl.
Sejre over Englænderne, uagtet han stod over
for stærkt overlegne Kræfter og selv led
Mangel paa saavel Ammunition som Forplejning.
Da den nødvendige Undsætning udeblev, var M.
selv overbevist om at de fr. Kolonier i Amerika
snart vilde komme i Englændernes Besiddelse,
men han var fast besluttet paa at ville forsvare
dem til det yderste. Til Dækning af Quebeck,
af hvilken By Herredømmet i Kanada afhang,
havde M. sammendraget sine Hovedkræfter og
belejredes fra Maj 1759 af General Wolfe med
langt overlegne Kræfter. M. forsvarede sig
heltemodigt, men blev under et Udfald dødelig
saaret, hvilket ogsaa var Tilfældet med hans
Modstander. Han døde 14. Septbr, og Quebeck
overgav sig 18 Septbr, hvorved Kanada kom i
Englændernes Besiddelse.
<i>(B. P. B.). E. C.</i>
</chapter>

<chapter name="Montceau-les-Mines">
<b>Montceau-les-Mines</b> [mǡ↱so-l<sub>æ</sub>-↱min],
Bjergværks- og Industriby i det østlige Frankrig,
Dept Saône-et-Loire, ligger ved Jernbanen til
Lyon, ved Bourbince og Canal du Centre.
Stenkulsgruberne og Jernværkerne beskæftiger
Flertallet af Byens Beboere, hvis Tal er i rask
Stigning. (1911) 26830 Indb.
<i>N. H. J.</i>
</chapter>

<chapter name="Mont Cenis (se Cenis)">
<b>Mont Cenis</b> [↱mǡ ↱sni], se <sp>Cenis</sp>.
</chapter>

<chapter name="Montchanin les Mines">
<b>Montchanin les Mines</b> [mǡ∫a↱nǣ l<sub>æ</sub>-↱min],
østfransk By, i Dept Saône-et-Loire, 7 km SØ.
f. Creusot, er Knudepunkt paa Lyon-Banen,
ligger ved Bourbince og Canal du Centre. M. l. M.
er en Bjergværksby, c. 4000 Indb.; den har
Stenkulsgruber og driver Fabrikation af
Teglsten.
<i>N. H. J.</i>
</chapter>

<chapter name="Montchrestien, Antoine de">
<b>Montchrestien</b> [mǡkre↱t<sub>i</sub>ǣ], <sp>Antoine de</sp>,
fr. Forf. (c. 1575—1621); var Søn af en
Protestant, hvis Navn egl. var Mauchréstien. Som
Følge af en Duel maatte han c. 1605 flygte til
England, men fik 1611 Lov at vende hjem af
Henrik IV. Han faldt i en Hugenotopstand. Bl.
hans 6 Tragedier maa fremhæves <i>Sophonisbe</i>
(1594), <i>Aman</i> (1599, Forbilleder for Racine's
<i>Esther</i>) og <i>L'Écossaise, ou Marie Stuart</i> (1601).
Petit de Julleville har udg. hans Dramaer (1891).

Som økonomisk Forf. har M. skrevet en
Udredning af Samfundshusholdningens
Grundsætninger, <i>Traicté de l'Oeconomie politique</i> (1615),
som en ny, med historisk-biografisk Indledning
og kritiske Noter udstyret Udgave ved Th.
Funck-Brentano (1889) har fremdraget af
Upaaagtethed. Betegnelsen »politisk Økonomi«
forekom første Gang i Titlen paa M.'s Værk. Men
hans Fortjeneste indskrænker sig ingenlunde til
at have skabt det endnu i mange Sprog alm.
Navn paa denne Gren af Samfundslæren.
Nationaløkonomien har allerede i denne Bog et
saa omfattende Indhold, at Forf.'s Bet. i dens
Historie ikke kan underkendes. M.'s <i>Traicté</i> er
et overraskende fuldstændigt Værk i praktisk
Samfundsøkonomi, og mange af hans
Betragtninger vidner om et vidtskuende Blik og
overlegen Fordomsfrihed. Han foregriber Adam
Smith ved at erkende Arbejdet som
Nationalvelstandens Kilde, og han forstaar til fulde,
hvilken Betydning Princippet om dets Deling
har for den industrielle Udvikling: praktisk
Erfaring herfor havde han hentet fra sin Bedrift
som Knivfabrikant; han bekæmper Monopoler
og unyttig Luksus, uden dog at tilraade
Forbudslove, og med Varme ivrer han for gode
Folke- og Fagskoler. (<sp>Litt</sp>.: <sp>P. Dessaix</sp>, <i>M.
et l'Économie politique nationale</i> [Paris 1901]).
<i>(K. V. H.). Sv. N.</i>
</chapter>

<chapter name="Montclair">
<b>Montclair</b> [månt↱k£æ.<sub>ə</sub>]. By i U. S. A.. Stat
New Jersey, ligger 8 km N. f. Newark. (1920)
28810 Indb. M., hvor Statens Normalskole
findes, er Jernbaneknudepunkt og Industriby. Den
blev Købstad 1894.
<i>N. H. J.</i>
</chapter>

<chapter name="Mont Dauphin">
<b>Mont Dauphin</b> [↱mǡ-do↱fǣ], By og Fæstning
i det sydøstlige Frankrig, i Dept Hautes-Alpes,
ligger paa en stejl Klippe ved Durance paa det
Sted, hvor den optager Guil; den er Station
paa Middelhavsbanen. Som Fæstning anlagdes
den 1692 af Catinat og Vauban; i den senere Tid
er den gamle Fæstning blevet udvidet og
forstærket.
<i>N. H. J.</i>
</chapter>

<chapter name="Mont-de-Marsan">
<b>Mont-de-Marsan</b> [↱mǡ-d-mar↱sã], By i
Vestfrankrig, Hovedstad i Dept Landes, er
Knudepunkt paa Sydbanen og ligger paa det Sted,
hvor Floderne Douze og Midou forener sig.
(1911) 12091 Indb. M. er Sædet for en Domstol
og et Toldkammer, har en Latinskole og et
Lærerseminarium. Der drives Fabrikation af
Kemikalier, Olie, Terpentin, Harpiks og
Jernvarer, og Handelen er betydelig. Ved Byen
findes en kold, jernholdig Mineralkilde. Marskal
Bosquet er født i M. d. M.
<i>N. H. J.</i>
</chapter>

<chapter name="Montdidier">
<b>Montdidier</b> [mǡdi↱d<sub>i</sub>e], By i det nordlige
Frankrig, i Dept Somme, ligger 33 km SØ. f.
Amiens paa en Bjergskraaning ved Don og ved
Nordbanen. (1911) 4517 Indb. Byen har to
smukke Kirker fra 15. og 16. Aarh., et gl.
Justitspalads fra 12. Aarh., et Raadhus med et
prægtigt Taarn og et gejstligt Seminarium. Der
drives Handel med Korn og Kvæg, fabrikeres
Sukker og vævede Sager. For Agronomen
Parmentier, der er født i M., er der rejst en
Statue.
<i>N. H. J.</i>
</chapter>

<chapter name="Mont Dore">
<b>Mont Dore</b> [↱mǡ-↱då.r], Badested i Frankrig,
Dept Puy-de-Dôme, SV. f. Clermont-Ferrand,
1046 m o. H., i en Bjergdal, der løber fra N. til
S., og som paa sit bredeste St. kun er 700 m.
Stedet ligger godt beskyttet mod Blæst, har et
mildt Klima med rigeligt Solskin. Der er 12
Kilder med Vand paa 42—45°. Det er lugtfrit,
indeholder Klornatrium og Natrium-, Magnium-
og Kalciumkarbonat, samt en ringe Mængde
Arsenik, hvis Bet. vist er tvivlsom. Det særlige
for M. er Anvendelsen af Vandet til Bade saa
hede, som Vandets Temp. tillader, dels
kortvarige Helbade, dels, da disse ofte ikke taales,
til Halv- ell. Fodbade. Endvidere anvendes det
meget til Inhalation, medens Drikkekuren kun
er af ringe Bet. Badestedet, der er meget
besøgt, søges navnlig dels af ikke eretiske
Reumatikere, dels ved kroniske Katarrer i
Aandedrætsorganerne, spc. Astma. Opr. var det
navnlig katarralske Brystlidelser, der mentes
opstaaede ved formindsket Hudvirksomhed ell. ved
Ophør af Hududslæt, som sendtes til M., og
begyndende Lungetuberkulose. Man er mere og
mere tilbageholdende med at sende Patienter
af sidstnævnte Art til M., medens det søges af
mange Patienter med kronisk Bronkitis og
kroniske Katarrer i Svælget og Struben (mange
Sangere, Præster, Lærere). Sæson fra Slutn. af
Maj til Slutn. af Septbr.
<i>(Lp. M.). E. F.</i>
</chapter>
