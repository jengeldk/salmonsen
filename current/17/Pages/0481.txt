Musikere ud, <sp>Orlandus Lassus</sp> til Bayern,
<sp>Willaert</sp> og andre til Italien, og stiftede
ny Kunstskoler efter deres Mønster, i Tyskland
med Repræsentanter som <sp>Senfl</sp> og <sp>Hasler</sp>,
i Venedig med <sp>Andrea</sp> og <sp>Giovanni
Gabrieli</sp>, i Rom med <sp>Palestrina</sp>. Ogsaa
til Spanien (<sp>Morales</sp>, <sp>Vittoria</sp>) og til
England (<sp>Tallys</sp>, <sp>Byrd</sp>, <sp>Gibbons</sp>) naar
denne Skoles Indflydelse. Dens Kunstlære
fremstilles af en Rk. højlærde Tonelærere,
hvoriblandt Nederlænderen <sp>Tinctoris</sp>,
Schweizeren <sp>Glareanus</sp> og Italienerne <sp>Gafori</sp>
og <sp>Zarlino</sp>. Med <sp>Palestrina</sp> og hans
Skole naar denne Periode sin højeste
Udvikling og tillige sin Afslutning.

<sp>Det 17. Aarh. Operaen. Oratoriet,
Instrumentalmusik</sp>. Aaret 1600 danner
et vigtigt Vendepunkt i Musikkens Historie.
Den »polyfone« Stil afløses af den »homofone«,
nye Kunstformer, Opera og Oratorium,
fremstaar, og Instrumentalmusikken udvikler sig
som selvstændig Kunst. Den ny Tidsaand viser
sig først i en stærk Reageren mod den
foregaaende Periodes kunstige Stil. Renaissancens
Aand har omsider naaet Tonekunstens Verden.
Man drømte i Italien om at genføde den
antikke Tragedie med dens musikalske Iklædning,
idet man konstruerede en Art Tonetale
(<sp>Monodi</sp>), som man mente Antikken havde
benyttet. Paa denne Vis opstod henad 1600 det
musikalske Drama, <i>Dramma per musica</i>, i
Firenze, 1594 <i>Dafne</i>, 1600 <i>Euridice</i>, Teksterne
af <sp>Rinuccini</sp>, Musikken af <sp>Peri</sp> og af
<sp>Caccini</sp>. I Aaret 1600 møder fremdeles
Komponisten <sp>Cavalieri</sp> med et gejstligt
Musikdrama i Rom, et Oratorium, <i>La
rappresentazione di anima e di corpo</i>. Det ny
Stilprincip er i alle disse og flg. Musikdramaer det
homofone med instrumental Ledsagelse;
bygget paa Akkorder (»Generalbas«) føres en
enkelt Stemme, der snart i Recitativ, snart i
ariose Perioder afsynger Teksten. »Melodien«
har dermed emanciperet sig fra den polyfone
Mangestemmighed, og <i>Stile rappreseritativo</i>,
som man dengang kaldte den, har dermed
afløst den tidligere <i>a-cappella</i>-Stil. I Forbindelse
med denne Nydannelse af Melodien staar en
stærk Udvikling af Kromatikken paa den
tidligere Diatoniks Bekostning, endelig optræder
de moderne Tonearter Dur og Moll og trænger
efterhaanden de gl. Kirketonearter tilbage.

Vi følger Musikdramaet i dets videre
Forløb. I Firenze begyndte det som virkeligt
Drama med musikalsk Iklædning, idet Musikken
kun spillede en tjenende Rolle. Fra Firenze
omplantedes det nu til Venedig, hvor det i 17.
Aarh. under Mestre som <sp>Monteverdi</sp>,
<sp>Cavalli</sp> og <sp>Cesti</sp> udvikledes baade tekn. og
kunstnerisk, saa at det importeredes til
Hofferne i Paris og Wien. Allerede dengang havde
imidlertid det opr. Forhold mellem Tekstens
og Musikkens indbyrdes Stilling begyndt at
forskyde sig, idet Musikken mere og mere bredte
sig paa Tekstens Bekostning. Og da denne
Kunstart efter 1700 tog fast Sæde i <sp>Neapel</sp>
under <sp>Al. Scarlatti</sp>, kom det opr.
Musikdrama snart til at vige Pladsen for den egl.
<sp>Opera</sp>, hvor det musikalske ganske fik
Overtaget. Den neapolitanske Skole grundlagde
derved det ejendommelig ital. musikalske
Supremati, som har strakt sig indtil vor Tidsalder. I
denne ital. <i>Opera seria</i> blev i stigende Maal
Sangerne og deres Virtuositet Hovedsagen, for
hvilken den dram. Handling og Kravene til
dram. Sandhed mere og mere maatte træde i
Baggrunden, til sidst skreves Operaerne alene
for Sangernes Skyld. Sangerinder som
<sp>Cuzzoni</sp> ell. <sp>Faustina Hasse</sp>, Kastrater som
<sp>Senesino</sp> ell. <sp>Farinelli</sp> lagde Verden
for deres Fødder, medens Komponister som
<sp>Leo</sp>, <sp>Vinci</sp>, <sp>Pergolesi</sp>, <sp>Jomelli</sp>,
<sp>Piccini</sp>, <sp>Paesiello</sp>, <sp>Cimarosa</sp> og alle de
andre Komponister af den neapolitanske Skole
tog Sindene fangne ved deres Melodiers
berusende Sødme. Overalt i 18. og langt ind i 19.
Aarh. herskede denne ital. Operastil. Et
Forsøg paa at grundlægge en national tysk Opera
i <sp>Hamburg</sp> (1678—1738) strandede til sidst,
ikke saa meget af Mangel paa talentfulde
Komponister (<sp>Keiser</sp>, <sp>Händel</sp>, <sp>Telemann</sp>)
som paa Publikums Mangel paa Forstaaelse.
Kun <sp>Paris</sp> holdt en selvstændig Stilling.
Under Protektion af Ludvig XIV havde
Florentineren <sp>Lully</sp> (1672) overtaget den Aaret i
Forvejen af <sp>Perrin</sp> og <sp>Cambert</sp>
grundlagte fr. Operascene. Han skabte da et
nationalt fr. Musikdrama ud fra samme
Kunstprincipper som det gl. florentinske. I samme Spor
fortsatte senere <sp>Rameau</sp> og andre fr.
Komponister. Og det var med Støtte i dette fr.
Musikdrama, at <sp>Gluck</sp> i Slutn. af 18. Aarh.
iværksatte og gennemførte sin Operareform, der
første Gang traadte op imod den ital. Operas
Overherredømme.

<sp>Oratoriet</sp>, der var begyndt i Rom som
kirkeligt Musikdrama, naaede smst. hurtig ved
<sp>Carissimi</sp> et højt Standpunkt. Senere
kunde det imidlertid ikke holde Stand som særlig
Kunstart imod den alt opslugende Opera. Altid
mere udvidskedes Forskellen mellem de to
Kunstarter. Først <sp>Händel</sp> bragte Forandring
i dette Forhold, og staar endnu som Oratoriets
største Mester. Paa Kirkemusikkens Omraade
trængte i øvrigt den ny Stil stærkt frem.
<sp>Viadana</sp>'s saakaldte »Kirkekoncerter« (1602)
dannede Beg. til en hel ny og meget udbredt
Kunstart, hvor Solostemmer snart alene, snart
i Forbindelse med Kor og obligate Instrumenter
vekslede med hinanden, en Kunstgren, der
baade i de fyrstelige Kapeller og i Kirken
efterhaanden fortrængte den polyfone
<i>a-cappella</i>-Stil. I Tyskland gav Reformationen med
<sp>Luther</sp>'s Kirkesang Stødet til en ejendommelig,
kraftig udviklet protestantisk Kirkekunst
(<sp>Eccard</sp>, <sp>Prätorius</sp>, <sp>Heinrich Schütz</sp>),
som kulminerede i <sp>Seb. Bach</sp>.

Ligeledes <sp>Instrumentalmusikken</sp>
skabte sig nye Former, Suiten, Sonaten,
Solokoncerten. Orgelmusikken fik sine særlige
Repræsentanter (<sp>Merulo</sp>, Frescobaldi,
<sp>Sweelinck</sp>, <sp>Froberger</sp>, <sp>Pachelbel</sp>,
<sp>Buxtehude</sp>) saavel som Klaveret (<sp>D.
Scarlatti</sp>, <sp>Couperin</sp>, <sp>Rameau</sp>, <sp>John.
Bull</sp>, <sp>Kuhnau</sp>) og Violinen (<sp>Corelli</sp>,
<sp>Vivaldi</sp>, <sp>Tartini</sp>, <sp>Leclair</sp>). Samtidig
gaar Instrumentbygningen stærkt frem,
