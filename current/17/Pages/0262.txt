[Paris 1918]; <sp>A. Muzel</sp>, <i>Aux Pays Balkaniques</i>
[Paris 1912]; <sp>G. Popovltch</sp>, <i>Le M. pendant
la grande Guerre</i> [Paris 1919]; <sp>A. Devine</sp>,
<i>M. in History, Politics and War</i> [Lond. 1918];
<sp>P. G. Chotch</sp>, <i>Le M., Pages d'histoire
diplomatique</i> [Paris 1919]; se i øvrigt
Litteraturfortegnelsen til Serbien).
<i>(H. P. S.). N. H. J.</i>
</chapter>

<chapter name="Montenotte">
<b>Montenotte</b> [monte↱nåt.e], Landsby i det
nordvestlige Italien, Prov. Genova, ligger 19 km
VNV. f. Savona og er bleven bekendt ved
den her stedfundne Træfning 12. Apr. 1796, i
hvilken Bonaparte vandt sin første Sejr over
Østerrigerne under Argenteau.
<i>C. A.</i>
</chapter>

<chapter name="Monte Nuovo (se Avernersø)">
<b>Monte Nuovo</b> [monte-↱n<sub>u</sub>åvo], se <sp>Avernersø</sp>.
</chapter>

<chapter name="Monte Nuovo, Vilhelm Albrecht">
<b>Monte Nuovo</b> [↱monte-↱n<sub>u</sub>åvo], <sp>Vilhelm
Albrecht</sp>, østerr. Greve, siden 1864 Fyrste,
f. 9. Aug. 1821, d. 7. Apr. 1895, uægte Søn af
Napoleon I's Enke Marie Louise i hendes
Forbindelse med Grev Neipperg, blev f. 3 Maaneder
efter Napoleons Død og før Forældrenes
morganatiske Ægteskab. Han deltog 1848—49 som
Oberst i Krigene i Italien og Ungarn og blev
senere General. Navnet er en Italienisering af
Faderens Navn.
<i>E. E.</i>
</chapter>

<chapter name="Monte Oliveto">
<b>Monte Oliveto</b> [↱monte-oli↱veto], Kloster ved
<sp>Asciano</sp>.
</chapter>

<chapter name="Monte Peloso">
<b>Monte Peloso</b>, nu officielt <sp>Irsina</sp>, By i
Syditalien, Prov. Potenza, ligger 35 km VNV. f.
Matera, 549 m o. H., paa venstre Bred af
Bradano og har Ringmure, Vinavl, Olieindvinding,
Silkeavl samt (1911) 7720 Indb.
<i>C. A.</i>
</chapter>

<chapter name="Montépin, Xavier Aymon de">
<b>Montépin</b> [måte↱pǣ], <sp>Xavier Aymon de</sp>,
fr. Forf., (1824—1902), udfoldede en næsten
uhyggelig Frugtbarhed i en Rk. Romaner, der
søger at overbyde endog den gl. Dumas i krasse
og rædselvækkende Effekter, og som af og til
vækker Forargelse ved deres dristige og
ublufærdige Naturalisme. De fleste af hans nu glemte
Romaner, hvis Tal løber op til omtr. Hundrede,
fremkom først som Feuilletoner; nævnes kan:
<i>Les chevaliers du lansquenet</i> (10 Bd, 1847), <i>Les
amours d'un fou</i> (4 Bd, 1849), <i>Mademoiselle
Lucifer</i> (3 Bd, 1852), <i>Les filles de plâtre</i> (7 Bd,
1855, dømt for Usædelighed), <i>Les viveurs de
Paris</i> (14 Bd, 1852—56) <i>Les marionettes du
diable</i> (5 Bd, 1861), <i>Les pirates de la Seine</i> (5
Bd, 1864), <i>Les drames de l'adultère</i> (3 Bd, 1873),
<i>La sorcière rouge</i> (3 Bd, 1876), <i>Le médecin des
folles</i> (5 Bd, 1879), <i>Les pantins de Mme le diable</i>
(4 Bd, 1882), <i>Les yeux d'Emma Rose</i> (2 Bd,
1886), <i>La fée des saules</i> (2 Bd, 1888), <i>La tireuse
de cartes</i> (2 Bd, 1890), <i>La dame aux émeraudes</i>
(2 Bd, 1891), <i>Le mari d'Hélène</i> (2 Bd, 1893)
o. s. v. M. har desuden skrevet mange Dramaer
og Lystspil, delvis Dramatiseringer af hans mest
kendte Romaner, ogsaa nogle enkelte i
Fællesskab med Alexandre Dumas den Ældre.
<i>S. Ms.</i>
</chapter>

<chapter name="Montepulciano">
<b>Montepulciano</b> [montepul↱t∫ano], By i
Mellemitalien, Prov. Siena, ligger 47 km SØ. f. Siena
paa en Udløber fra Apenninerne (627 m o. H.).
(1911) 15360 Indb. M. har foruden en Domkirke
fl. andre Kirker, hvoriblandt den smukke
Kuppelkirke Madonna di San Biagio, der er
opført 1537 af den ældre Sangallo. Endvidere
findes fl. Renæssancebygninger, et gl. Kastel,
Gymnasium, teknisk Skole samt en Samling af
etruriske Oldsager. M. driver Avl af Vin (Chiana)
og Oliven samt Indvinding af Silkesommerfugles
Æg. 10 km Ø. f. M. ligger den lille M.-Sø,
hvis Afløb Chiana strømmer tæt forbi Byen.
<i>C. A.</i>
</chapter>

<chapter name="montere">
<b>montere</b> [ell. måŋ↱te´r<sub>ə</sub>] (fr.), indrette, sætte
i Stand, forsyne med, indfatte; sætte en
Maskine sammen og opstille den; lægge en Kanon
i sin Affutage. <sp>Montør</sp>, en Arbejder, der
opstiller og sætter Maskiner i Gang.
</chapter>

<chapter name="Montereau">
<b>Montereau</b> [mǡ↱tro], <sp>M.-faut-Yonne</sp>, By
i det nordlige Frankrig, Dept Seine-et-Marne,
ligger ved venstre Bred af Seine, som her, 79
km fra Paris, optager Yonne. M. er
Knudepunkt paa Lyon- og Østbanen og har (1911)
8617 Indb. I Byen findes et højtliggende Slot,
Surville, en Kirke fra 13. Aarh. og en Statue af
Napoleon I paa Broen over Yonne. Den er
Sædet for en Handelsret og et Erhvervskammer
og har et Asyl for Militærinvalider. Betydelig
Fabrikation af Porcelæn, Lervarer og Kalk
samt Mosaiksten og Maskiner. De vigtigste
Handelsvarer er Vin, Korn og Kvæg. — Paa
Yonne-Broen fandt 10. Septbr 1419 den bekendte
Sammenkomst Sted mellem Hertug Johan den
Uforfærdede af Burgund og Dauphinen, den senere
Kong Karl VII, hvis Ledsagere myrdede
Hertugen. 18. Febr 1814 besejrede Napoleon ved M.
de Allieredes Tropper under Kronprinsen af
Württemberg.
<i>N. H. J.</i>
</chapter>

<chapter name="Montereau, Pierre de">
<b>Montereau</b> [mǡ↱tro], <sp>Pierre de</sp>, fr.
Arkitekt paa Ludvig IX's Tid, død 1266. For
den hellige Konge byggede han det berømte
Ste Chapelle i Paris, indviet 1248, hvor den
kostbare Relikvie af Frelserens Tornekrone fik
sin Plads. Trods sin relative Lidenhed, og trods
den gennemgribende moderne Restaurering, er
Kapellet et af den fr. Højgotiks betydeligste
Arkitekturværker.
<i>C. A. J.</i>
</chapter>

<chapter name="Monterey (By i U. S. A.)">
<b>Monterey</b> [månt<sub>ə</sub>↱re<sub>i</sub>], By i U. S. A.,
California, ligger ved Stillehavet, ved <sp>M. Bay</sp>
og har (1920) 4923 Indb., hvoriblandt mange
Spaniere. P. Gr. a. sit milde Klima og de
smukke Omgivelser er M. et stærkt besøgt
Søbad. M., der er anlagt som Missionsstation,
var, indtil Landet 1846 kom til U. S. A.,
Regeringens Sæde.
<i>N. H. J.</i>
</chapter>

<chapter name="Monterey (By i Mexico)">
<b>Monterey</b> [måntæ↱ræj] (<sp>Monterrey</sp>),
Hovedstad i den mexikanske Stat Nuevo Leon,
ligger 535 m o. H. i den smukke Dal mellem
Cerro de la Silla (1265 m) og Cerro de la Metra
(1100 m). M., der har (1910) 78528 Indb., er
Knudepunkt for fl. Jernbaner og det nordlige
Mexikos vigtigste Industriby. Den har
Domkirke, retsvidenskabelig og medicinsk Skole,
Seminarium og er tillige Sæde for en Biskop. I
Nærheden af Byen findes i Topo Chico varme
Kilder, og den benyttes meget som Vinterkursted.
Den er anlagt 1599.
<i>N. H. J.</i>
</chapter>

<chapter name="Montering">
<b>Montering</b> [ell. måŋ↱te´reŋ], Opstilling ell.
Sammenstilling af en Konstruktions ell. en
Maskines enkelte Dele. Særlig anvendes Ordet om
Opstilling af en Jernbros Overbygning, hvorom
se <sp>Broer</sp> S. 57.
<i>A. O-d.</i>
</chapter>

<chapter name="Monteros">
<b>Monteros</b> [mån↱tær<sub>å</sub>s], By i det vestlige og
nordlige Argentina, Prov. Tucuman, Hovedstad
i Dept M., ligger mellem to smukke Smaafloder,
der fra Sierra de Aconquija flyder ned til Rio
Dolce, samt ved Banen fra Tucuman til La
Madrid. Sukkerkogerier og Savmøller. 4000 Indb.
<i>(M. Kr.). N. H. J.</i>
</chapter>
