De fleste udmærker sig ved Bladenes Søvnbevægelser
og Følsomhed: Smaabladene klapper sammen,
medens Ribberne og til sidst Bladstilken sænker
sig nedad (se <sp>Bevægelser</sp>, Planternes, S.
158). Mest udprægede og bedst kendte er disse
Bevægelser hos <sp>Følsom M.</sp> (<i>M. pudica</i> L.),
en 30—60 cm høj Halvbusk, der er udbredt
ogsaa i den gl. Verdens Tropeegne og kultiveres
i Væksthuse. Af denne og enkelte andre Arter
faas i deres Hjemlande folkelige Lægemidler.
Nogle bruges til Hegn.
<i>A. M.</i>

<i>M. pudica</i> maa overvintres paa en tør Plads
i Varmehuset. Den formeres ved Frø, som saas
i Bæmk om Foraaret.
<i>(L. H.). P. F.</i>
</chapter>

<chapter name="Mimosefamilien">
<b>Mimosefamilien</b> (<i>Mimosaceæ</i>) tokimbladede
og frikronede Planter af Bælgplanternes Orden,
mest Træer ell. Buske med spredte, dobbelt
ell. 3-dobbelt finnede Blade, der hos nogle, f.
Eks. mange Akacier, er reducerede til
Fyllodier, og fri, oftest til Torne omdannede
Akselblade. Blomsterne er regelmæssige og hyppigst
5-tallige; de er meget smaa, men sidder altid
tæt samlede i Hoveder ell. Aks. Bæger og
Krone, der kan mangle helt, er oftest
sambladede og klaplagte i Knoplejet. Støvdragerne
er hos nogle Slægter (f. Eks. Akacie) til Stede
i stort og ubestemt Antal; de giver
Blomsterstandene deres gule Farve. Bælgen er forsk.
formet, ofte leddet. C. 1350 Arter, der hører
hjemme i Troperne, særlig i Australien og
Amerika; de mangler ganske i Europa. Den største
og vigtigste Slægt er <i>Acacia</i>.
<i>A. M.</i>
</chapter>

<chapter name="Mimring">
<b>Mimring</b>, i en Kæmpevise (»Danmarks gl.
Folkeviser« Nr 7) Navn paa Vidrik
Verlandsøns Sværd; derimod er <sp>Miming</sp> i Sakse's
Baldersagn Navn paa den Trold, hos hvem
Høder henter det Sværd, der kan fælde
Balder.
<i>(A. O.). H. El.</i>
</chapter>

<chapter name="Mimulus">
<b>Mimulus</b> L. (<sp>Abeblomst</sp>), Slægt af
Maskeblomstrede (Løvemund-Gruppen), glatte eller
haarede Urter ell. smaa Buske med modsatte
Blade og stærkt farvede Blomster, der sidder
enkeltvis ell. i Klase. Blomsternes Krone har
tydeligt Rør og mere ell. mindre udpræget
Maskekrone. 59 Arter, de fleste i det vestlige
Nordamerika. <i>M. luteus</i> L. (<sp>Gul Abeblomst</sp>)
har kredsrundt-ovale Blade og gule Blomster i
de øvre Bladhjørner. Den er fleraarig og
dyrkes som Prydplante i Haver. Herfra er den
forvildet enkelte Steder i Danmark og Norge;
den blomstrer i Juni—Juli. Flere andre Arter
dyrkes ligeledes.
<i>A. M.</i>

<i>M. cardinalis</i> Dongl., Nordamerika,
mørkerøde Blomster. <i>M. cupreus</i> Hock., Chile,
brunrøde Blomster med karmesin purpurfarvede
Pletter. <i>M. quinquevulnerus hort.</i>, gule
Blomster med store brune ell. purpurrøde Pletter.
<i>M. tigrinus hort.</i>, store, smukt tegnede
Blomster i forsk. Farver. M. er fleraarig, men
dyrkes i Reglen i enaarig Kultur. Frøet saas i
Marts i Potter, de unge Planter prikles paa
kold Bænk og udplantes paa Friland i Maj med
15—25 cm's Afstand, helst paa en lidt skygget
Vokseplads.
<i>(L. H.). P. F.</i>
</chapter>

<chapter name="Mimus (se Spottefugl)">
<b>Mimus</b>, se <sp>Spottefugl</sp>.
</chapter>

<chapter name="Mimusops">
<b>Mimusops</b> L., Slægt af Sapotaceernes Fam.,
Træer med læderagtige Blade, temmelig store,
3- ell. 4-tallige Blomster i Klynger i Bladhjørnerne
og Bærfrugt. Adskillige Arter i alle
tropiske Lande. Alle har vellugtende Blomster.
Af <i>M. Elengi</i> L., der findes vild og dyrket i
Forindien, paa Ceylon og i andre Tropelande,
giver Blomsterne aromatisk Olie, og Frugterne
spises, ligesom der af denne Art, men især af
<i>M. Balata</i> Gaertn. (Guyana), faas Guttaperka.
<i>M. Kauki</i> L. (Bagindien) har meget haardt Ved
(<sp>Jerntræ</sp>); det benyttes af denne o. a. Arter
som Gavntræ. Ogsaa Frugterne af <i>M. Kauki</i>
spises almindelig.
<i>A. M.</i>
</chapter>

<chapter name="Min">
<b>Min</b>, Navn paa ell. Tilnavn til en ægyptisk
Gud, der særlig dyrkedes i Byerne Koptos (nu
Koft) og i Oldtidens Khemmis (nu Akhmim), to
Byer i Øvreægypten, N. f. Theben, som ogsaa
spiller en Rolle i Osiris-Myten. M. er her en af
de Skikkelser, Osiris iklæder sig, inden han
faar sit Liv igen. M. fremstilles indviklet som
en Mumie, men med den ene Arm hævet i
Vejret og med to høje Fjer paa Hovedet. Han
er Symbol paa Avlekraften, hvorfor Grækerne
sammenlignede ham med deres Pan. Paa
Ægyptisk skrives hans Navn <img></img> et Tegn,
der, som saa mange andre ægypt. Tegn, er
flerlydigt, kan læses <i>khem</i>, <i>amsi</i> og vistnok
ogsaa <i>min</i>. Denne sidste Form forekommer i
gr. Indskrifter.
<i>V. S.</i>
</chapter>

<chapter name="Mina (kolarisk Folkestamme)">
<b>Mina</b>, <sp>Deswali</sp>, en kolarisk Folkestamme
(se <sp>Kolariere</sp>) i Forindien, bebor de Bjerge,
der strækker sig fra Aschmir til Dschamna. M.
levede tidligere som Røvere, men er nu
Agerdyrkere. De danner en væsentlig Del af
Befolkningen i Radschput-Staten Jaipur; deres
Antal opgives til 200000.
<i>(C. Fr.). N. H. J.</i>
</chapter>

<chapter name="Mina (Urt)">
<b>Mina</b> Llavé et Lex., Slægt af Snerlefam.,
slyngende, enaarige Urter med lappede Blade
og gult ell. rødt farvede Blomster i langstilkede
Stande. Kronens Rør er ved Grunden kort og
derefter stærkt udvidet, cylindrisk eller noget
sammentrykt; Kraven er kort. Støvdragerne er
langt fremtrædende. 2 Arter. <i>M. lobata</i> Llavé
et Lex. (Mexiko) dyrkes i Haver.
<i>A. M.</i>

<i>M. lobata</i> saas i Marts—April i Bænke, og
efter at være priklede udplantes de unge
Planter paa Blivestedet først i Juni. De fordrer
solrig, beskyttet Vokseplads.
<i>(L. H.). P. F.</i>
</chapter>

<chapter name="Mina, Francisco Espoz y og Xavier">
<b>Mina</b>, 1) <sp>Francisco Espoz y</sp>, sp.
General, f. 1786, d. 1836. Han begyndte sin militære
Løbebane i sin nedenn. Brodersøns Guerillakorps,
over hvilket han ved dennes Tilfangetagelse fik
Kommandoen. Med en usædvanlig Dygtighed
opererede han paa Franskmændenes Forsyningslinier,
hvor han bandt betydelige Styrker. Der
gaves ikke Pardon i disse Kampe, der efter
Sigende skal have kostet Franskmændene c.
40000 Mand. 1811 udnævntes han til Oberst,
1812 til Brigadegeneral og bidrog i ikke ringe
Grad til de Allieredes Sejre. Efter Fredsslutningen
flygtede han, efter et forgæves Forsøg
i Pamplona paa at genoprette Forfatningen af
1812, til Frankrig, hvorfra han udleveredes,
men benaadedes af Kongen. Da den sp. Hær
1821 i Cadiz gjorde Oprør med den Hensigt
at genoprette Forfatningen af 1812, stillede M.
sig igen i Spidsen for et Frikorps i Navarra
for at understøtte den begyndte Bevægelse,
der bragte ham i Spidsen for Tropperne, og
