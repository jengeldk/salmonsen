Hvad Familieretten angaar, foreslog man —
under Fremhævelse af, at man paa dette
Omraade maatte vise stor Varsomhed, idet det
drejede sig om Retsforhold, der greb dybt ind
i den Enkeltes private Liv, og hvor de nationale
Ejendommeligheder gjorde sig stærkere
gældende end inden for Formueretten — som Emner,
der kunde egne sig for et Samarbejde, Reglerne
om Indgaaelse og Opløsning af Ægteskab og om
Formueforholdet mellem Ægtefæller samt
Myndighedslovgivningen.

Obligationsretskommissionerne, af hvilke den
danske i H. t. kgl. Res. af 4. Juli 1910 kom til
at bestaa af Prof. Lassen (Formand),
Højesteretsassessor Edv. Hvidt, Højesteretssagfører
Otto Liebe og Grosserer O. Wandel, udarbejdede
nu i Løbet af c. 3 Aar Forslag til Love om
Kommission, Handelsagentur og
Handelsrejsende, om Aftaler o. a. Retshandler paa
Formuerettens Omraade og om Køb paa Afbetaling.
Disse Forslag, hvorved Overensstemmelse
mellem de tre Lande paa alle væsentlige Punkter
var opnaaet, fik i Danmark Lovskraft paa een
og samme Dato, nemlig 8. Maj 1917. 1914—18
blev de ligeledes alle gennemførte i Norge og
Sverige.

Familieretskommissionerne, som de
almindeligvis kaldes, skønt deres Hverv ogsaa har
omfattet andre Grene af den saakaldte 1. Civilret,
nedsattes 1910 med det foreløbige Formaal at
udarbejde Forslag til Lov om Ægteskabsbetingelser
og Ægteskabs Ugyldighed. Den danske
Kommission, der nedsattes 25. Juli 1910, bestod
opr. af Prof. Bentzon og Overretsassessor, nu
Højesteretsdommer, Viggo Krarup. Senere
udvidedes Kommissionernes Virkeomraade til ogsaa
at omfatte Reglerne om Skilsmisse og om
Ægteskabets Retsvirkning samt om Adoption og
Myndighed. I Anledning heraf udnævntes 19. Juni
1912 Fuldmægtig i Justitsministeriet (nu
Højesteretsdommer) Erik Trolle til Medlem af den
danske Kommission, hvorhos Prof. Bentzon
samtidig beskikkedes til Formand. 1913 afleverede
Kommissionerne som første Resultat af deres
Arbejde Forslag til Lov om Ægteskabs Indgaaelse
og Opløsning og om Adoption, hvilket sidste
Retsinstitut hidtil kun havde været kendt i
Danmark. Derefter udarbejdede
Kommissionerne i de flg. Aar Udkast til Lov om
Ægteskabets Retsvirkninger, der afleveredes 1918. Der
var imidlertid i hver af de 3 Kommissioner
blevet optaget en Kvinde, og saaledes kom
Kvinderne for første Gang til at deltage i det
nordiske Lovgivningsarbejde. For Danmark
udnævntes Øjenlæge Fru Estrid Hein 29. Decbr
1914, idet Højesteretsassessor Krarup samtidig
udtraadte. — Af de saaledes udarbejdede
Lovforslag, hvorved det paa alle væsentlige
Punkter var lykkedes at opnaa Overensstemmelse
mellem Landene, fik Forslaget om Ægteskabs
Indgaaelse og Opløsning Lovskraft i Sverige 1915
og i Norge 1918. Adoptionslovsudkastene blev
derhos ophøjede til Lov i de to nævnte Lande
1917. — I Danmark blev intet af
Familieretskommissionens Forslag forelagt Rigsdagen før
11. Apr. 1919, da de to Ægteskabslovforslag
fremsattes som eet samlet Forslag til Lov om
Ægteskab. Forslaget, der fra forsk. Hold vakte
en ikke ringe Modstand, som særlig gjaldt den
Del deraf, der omhandlede Ægteskabets
Retsvirkninger, blev imidlertid hverken gennemført
i denne ell. den flg. Rigsdagssamling.
Regeringen besluttede da at opgive Tanken om at
gennemføre Forslagene under eet, og derefter
forelagdes Novbr 1921 Forslag til Lov om
Ægteskabs Indgaaelse og Opløsning, der
gennemførtes i samme Saml. og fik Lovskraft 30. Juni
1922. Adoptionslovforslaget forelagdes og
gennemførtes i Rigsdagssamlingen 1922—23 og blev
Lov 26. Marts 1923. Forslaget til Lov om
Ægteskabets Retsvirkninger blev i Sverige
gennemført 1920, efter at være sammenarbejdet med
Loven af 1915 til en samlet Lov om Ægteskab,
medens det i Norge endnu ikke er forelagt for
Rigsdagen. I Danmark fremsattes det, efter at
være blevet revideret ved Forhandlinger mellem
Regeringen og Kommissionen, for Landstinget
i Novbr 1923, i en noget ændret Skikkelse, men
dog væsentligt i Overensstemmelse med det
opr. Forslag. Det mødte ved sin Forelæggelse
en velvillig Modtagelse fra alle Partiers Side,
men naaede ikke at blive færdigbehandlet i
Rigsdagen, forinden Folketinget opløstes i Apr. 1924.

1918 afholdtes der efter Indbydelse af den
sv. Regering en Konference i Sthlm om
Samarbejdet paa det familieretlige og dermed
sammenhængende Omraader. Herunder blev man fra
alle Sider enig om at søge udarbejdet et Forslag
omfattende visse Sider af Myndighedslovgivningen
samt visse international-privatretlige
Regler. Desuden enedes Danmark og
Sverige om at tage visse arveretlige Emner op
til Behandling, medens man fra norsk Side ikke
ønskede at udvide Samarbejdet paa dette
Omraade. — Som Følge heraf blev den danske
Kommissions Omraade ved et nyt Kommissorium
af 14. Apr. 1919 udvidet i Overensstemmelse
hermed. Samtidig forandredes Kommissionens
Sammenisætning, idet denne foruden den
hidtidige Formand kom til at bestaa af
Departementschef F. Schrøder, Fuldmægtig (nu
Kontorchef) Aage Svendsen og Kriminalretsassessor
Bechmann (hidtidig Sekretær og fungerende
Medlem). — Sidstnævnte er dog atter udtraadt,
da han i Sommeren 1922 udnævntes til
Dommer i Ægypten. — Ved Kommissoriet holdtes
i øvrigt Muligheden aaben for Finland og
Island, der jo nu var blevet selvstændige Stater,
til at tiltræde Samarbejdet; men paa dette
Omraade har disse Lande ikke hidtil deltaget i
det nordiske Samarbejde. Kommissionerne
arbejdede derefter videre paa det givne
Grundlag og udarbejdede Forslag til Lov om
Umyndighed og Værgemaal, som afleveredes 1921, og
i Danmark forelagdes, gennemførtes og blev til
Lov samtidig med Loven om Indgaaelse og
Ophævelse af Ægteskab. Det var imidlertid her
ikke lykkedes at tilvejebringe Forslag til
ensartede Love for de tre Lande. Fælles for alle
Lande var kun Reglerne om Myndighedsalderen
og om Betingelserne for Umyndiggørelse
samt om Umyndighedens Retsvirkninger.
Genstand for Fællesbehandling mellem Danmark og
Sverige var desuden en Række Regler om
Værger samt om Umyndiges og Sindssyges
Erstatningsansvar og om Sindssyges Retshandler. I
