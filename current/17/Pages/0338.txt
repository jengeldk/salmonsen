Tarmkanalen bestaar af Spiserør, en Mave med
en stor nedadvendt Blindsæk og Endetarm,
hvilken sidste munder fortil lige udenfor
Tentakelkransen, hos Ferskvandsformerne i
Kransens Indbugtning; der er en stor Krophule til
Stede, hvori Tarmkanalen er ophængt fuldstændig
frit, kun fæstet ved Baand og Muskler, af
hvilke mærkes den store Retraktor, der drager
hele Forkroppen ind i Kitinhuset, saa
Forkroppens Væg i omkrænget Tilstand danner en
Skede om Tentaklerne. Ogsaa Udstrækningen
sker ved Muskler, idet den sammenpressede
Krophulevædske driver Forkroppen ud. En
Afdeling af Havbryozoerne (Chilostomata) er
forsynede med et Kitinlaag, der lukker for
Kapslen efter Indtrækningen. Nervesystemet bestaar
kun af en Nerveknude paa den Side af
Spiserøret, der vender mod Gattet, herfra udgaar
Nerver til Organerne og en Ring om Svælget;
Karsystem mangler, ligeledes særlige
Sanseorganer. Ekskretionen finder Sted ved
Krophuleepithelet, hvis Celler fyldes med
Urinstoffer og afstødes, hos nogle udtømmes de
gennem to korte Rør, der munder i Krophulen og
med en fælles Aabning paa Overfladen nær
Gattet. M. er tvekønnede, fra Mavens Blindsæk til
Kropvæggen gaar en Streng (<i>Funiculus</i>), paa
denne ell. paa Kropvæggen dannes Æg og Sæd.
Æggene udføres gennem Porer i Kropvæggen
ell. gennem Ekskretionskanalen, hvor en
saadan findes. Ofte sker Udviklingen til Larve i
Moderens Krophule ell. hos en Del
Havbryozoer i en særlig Kapsel (<i>Ovicel</i>). Hos
Havbryozoerne findes en ejendommelig oftest hueformet
Larve, forsynet med Fimrebælte, den sætter sig
fast og danner Koloniens første Individ;
Knopskydningen kan dog være indledet forinden.
Ferskvandsbryozoerne har tillige en anden
ukønnet Forplantning ved Vinterknopper, de
saakaldte Statoblaster, der dannes ved indre
Knopskydning paa Funiculus; det er
linseformede Kitinkapsler, i Randen med en luftfyldt
Svømmering og ofte en Krans af ankerformede
Hager. Skallen aabnes, naar Fosteret træder
ud. Mærkeligt er det, at Tentakelkrans og
Tarmkanal kan opløses for derpaa snart at
gendannes ved en Slags Knopskydning fra
Funiculus. M.'s Kolonier danner fine Overtræk
paa Underlaget ell. hæver sig i Vejret som blad-
ell. klumpformede Dannelser ell. fint træformigt
forgrenede; de er alle fastsiddende, kun
Ferskvandsformen Cristatella er i Ungdommen
krybende. Hos mange Havformer, særlig
<i>Chilostomata</i>, findes en lgn. Polymorfi som hos
Goplepolypperne, særlig findes foruden
Ernæringsindividerne sterile, mund- og tarmløse
Individer, hvis Laag er omdannet paa forsk. Maade;
hyppigst er de Former, der efter deres Lighed
med et Fuglehoved kaldes <i>Avicularier</i>, hvor
Laaget er omdannet til en med mægtige
Muskler forsynet Krog, der foretager snappende
Bevægelser og kan gribe og fastholde
Smaaorganismer; sjældnere er <i>Vibracularier</i>, hvor
Laaget er omdannet til en Svøbe, der uafbrudt fejer
hen over Koloniens Overflade; begge staar
sikkert i Forsvarets Tjeneste.

<i>Phylactolæmata</i> er Ferskvandsformer med
hesteskoformet Tentakelkreds; Kolonien er
oftest læder- ell. geléagtig, træformigt forgrenet
ell. klumpformet, dannende Overtræk paa
forskellige Ting; hertil <i>Cristatella</i> (s. d.),
<i>Plumatella</i> o. a. <i>Gymnolæmata</i> med simpel
Tentakelkreds er Havformer. <i>Chilostomata</i> (undtagen
<i>Paludicellidæ</i>) med forkalkede, laagbærende
Individer er i Nutidens Have langt den talrigste,
hertil <i>Flustridæ</i>, <i>Cribrilinidæ</i>, <i>Membraniporidæ</i>
o. m. a. Familier. <i>Flustra's</i> Kolonier er flade,
bladformede, mindende om Alger ell. Lav.
<i>Membranipora</i> er meget alm. som Overtræk paa
Blæretang o. l. <i>Cyclostomata</i> er ligeledes
forkalkede, Individerne er simpelt rørformede
uden Laag; alm. er <i>Crisia</i>. <i>Ctenostomata</i> er
ikke forkalkede, ofte geléagtige, hertil
<i>Alcyonidium</i>. I det foregaaende er kun taget Hensyn

<img>Fig. 1. <i>Bugula</i> med
Avicularier (<i>av</i>), Oøcier (<i>oe</i>).</img>

<img>Fig. 2. Et Avicularie
med aabent Laag.</img>

<img>Fig, 3. <i>Crisia</i>.</img>

<img>Fig. 4. <i>Plumatella repens</i>.
<i>T</i> Tentakler, <i>Oe</i> Spiserør,
<i>Mg</i> Mave, <i>A</i> Gat, <i>F</i> Funiculus, <i>St</i> Statoblast,
<i>Gg</i> Nerveknude, <i>Rm</i> Retraktor.</img>
