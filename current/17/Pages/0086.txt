fremstille en rationelt konstrueret M., med
hvilken man kunde ødelægge den fjendtlige
Pigtraad.

Opgaven blev løst af den tyske Ingeniørkomité
i Forbindelse med det store Skytsfirma
<sp>Rheinmetal</sp> (Rheinische Metallwaren- und
Maschinenfabrik Erhardt) i Düsseldorf, og 1911
forelaa det første Eksemplar af den tyske
svære M. (Schwerer Minenwerfer, Fig. 1 og 2).
Ved Krigsudbruddet Aug. 1914 var man naaet
til at fabrikere 70 af disse Pjecer. Den svære
M.'s Kaliber var 25 cm, og Vægten af dens
Projektil c. 100 kg, hvoraf de 50 kg var
Sprængladning. Dens Skudvidde var c. 400 m. Pjecen
kom tiil at spille en betydelig Rolle under
Verdenskrigens første Fæstningskampe. Under
Forsøgene var Tyskerne nemlig blevne klare over,
at Projektilet var saa virksomt, at det med
Fordel kunde benyttes imod Betondækninger
og saaledes løse vigtigere Opgaver end den
oprindelige, at ødelægge Pigtraad. Man bestemte
sig derfor til at sætte M. ind i Angreb mod
Fæstninger, og den 14. Aug. 1914 blev det belg.
Fort »Fléron« bragt til Overgivelse i det
væsentlige p. Gr. a. den kraftige Bekastning med
Miner fra 25 cm M.


I Løbet af Verdenskrigen udviklede Tyskerne
den svære M. saaledes, at Skudafstanden
efterhaanden blev forøget til 1000 m. Virkningen af
den svære Minegranats Eksplosion var efter
Øjenvidners Beretning meget betydelig p. Gr. a.
den store Sprængladning, Det hævdes, at
levende Væsener i 50 m Omkreds dræbtes alene
af Lufttrykket, idet de indre Organer
sprængtes. Fig. 3 viser den 25 cm Minegranat

<img>Fig. 3.</img>

<img>Fig. 4. Let (7,6 cm) tysk Minekaster i
Fladbanelavet paa Hjul.</img>

<img>Fig. 5. Let (7,6 cm) tysk Minekaster i
Fladbanelavet (paa Brisk).</img>

<img>Fig. 6. 240 mm fransk Minekaster med sit Projektil</img>
