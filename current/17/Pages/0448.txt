Form og personlig Udtryksmaade støttet til
Traditionen fra Norges Oldtid. Han har søgt
norsk Form for norske Motiver. M. har udført
en Rk. større Interiørdekorationer, saaledes
Dr. Petermann's Spisestue (Leipzig 1900),
Konsul Cath. Bang's Spisestue med Møbler (Kria
1901), tre Sale i Kria Kunstindustrimuseum
(1903), »Sala Norvegese« paa den intern.
Kunstudstilling i Venedig 1907, Interiører for
Skibsreder Klaveness paa Lysaker og i Enebak,
Dekorationer for Konsul Conrad Mohr (Bergen)
m. m. 1904 udg. »Forening for norsk Bogkunst«
det gl. norske religiøse Digt »Draumkvæde«,
med M.'s Illustrationer og Bogudstyr i 13.
Aarh.'s Stil. Han har deltaget i Udstillingerne
i Paris 1900 (Guldmedaille), München 1901
(Guldmedaille), Krefeld 1902, Venedig 1907
(Guldmedaille), Barcelona 1907 (Medaille),
Bukarest 1908, i de norske Kunstudstillinger i
Sthlm 1904 og i Kbhvn 1906. Store
Separatudstillinger afholdt han i Trondhjem 1903, i
Kria 1905 og 1909 og senere f. Eks. 1923. M.'s
Repræsentation i Kunstmuseet i Kria er øget
med en Rk. Billeder, saaledes alle
Originaltegninger til »Snorre«-Illustrationerne, Frisen
»Aasmund Fregdegjævar«, »Bondehaven« o. fl.
Til Kunstindustrimuseet i Trondhjem er
kommet en Rk. dekorative Arbejder, til Galeriet
smst. bl. a. de to Temperabilleder »Sigurd
Jorsalfare«. Mus. i Kbhvn, Göteborg, Krefeld,
Barcelona har erhvervet Arbejder af ham,
Rasmus Meyer's Galeri i Bergen bl. a.
Originaltegningerne til »Draumkvæde« og »Christina
Kongedatters Bryllupsfærd til Spanien«, 12
Tegninger til en dekorativ Frise, der er et Led
i hans omfattende Plan til dekorativ
Udsmykning af Haakonshallen i Bergen. Store hist.
Fondbilleder, Frise, Glasmalerier, Tæpper,
Forhæng, Hynder, gotisk Inventar m. m. indgaar
i denne Plan, til hvis Udførelse Stortinget 1910
gav den første Bevilling. De samlede
Omkostninger er beregnede til c. 60000 Kr. Det er en
af de største og mest sammensatte Opgaver,
som nogensinde er stillet en norsk dekorativ
Kunstner, og M. har i al væsentlig gennemført
den (c. 1915) paa en Maade, som er al
Beundring værd. M. har i disse Aar boet ved
Kria, dog med Afbrydelse af gentagne, til Dels
længere Rejser særlig til Berlin og Paris for
at studere gotisk Kunst med Henblik paa
Haakonshallens Udsmykning. 1910 deltog han i
Konkurrencen til Udsmykning af Kria Univ.'s
ny Festsal. Sine Kunstanskuelser har han senest
udviklet i »Samtiden« 1909. (<sp>Litt</sp>.: »G. M. En
Studie« af <sp>Jens Thiis</sp> [i »Nordenfj.
Kunstindustrimuseums Aarb.« 1902—03]; »Kunst og
Kultur« 1912—13 S. 209 ff., 1918—19 S. 146 ff.;
<sp>A. Aubert</sp>, »Norsk Kultur og norsk Kunst«
[Kria 1917], S. 30 ff.. S. 167 ff.; <sp>Jens Thiis</sp>,
»Nord. Kunst« [Kria 1920] og »Norske Malere
og Billedhuggere«, II [Bergen 1905]. G. M. har
udg. sine selvbiografiske Optegnelser »Minder og
Meninger« [Kria 1919]).
<i>C. W. Sch.</i>
</chapter>

<chapter name="Munthe, Henrik Vilhelm">
<b>Munthe</b> [-t<sub>ə</sub>], <sp>Henrik Vilhelm</sp>, svensk
Geolog, f. 1. Novbr 1860 i Nars Sogn paa
Gottland. M. blev Student 1882, erhvervede sig den
filos. Doktorgrad 1892 og blev s. A. Docent i
Geologi ved Uppsala Univ. Under en Vakance
varetog han 1894—96 Professoratet i
Mineralogi og Geologi ved samme Univ. 1898 knyttedes
han til Sveriges geologiska undersökning og er
siden 1899 Statsgeolog. M. har særlig studeret
Sveriges (og Nordeuropas) Kvartærgeologi og
har navnlig leveret vigtige Arbejder ang.
Østersøens geol. Historie efter Istiden; bl. a.
paaviste han, at Østersøen engang i den
postglaciale Tid havde været en stor Ferskvandssø
(»Ancylussøen«). Af hans talrige offentliggjorte
Afh. kan nævnes »Om postglaciala aflagringar
med Ancylus fluviatilis på Gotland« (1887),
»Studier öfver Baltiska hafvets kvartära
Historia« (1892), »Studien über ältere
Quartärablagerungen im südbaltischen Gebiete« (1897)
og »Studier öfver Gottlands senkvartära
historia« (1910).
<i>J. P. R.</i>
</chapter>

<chapter name="Munthe, Holm">
<b>Munthe</b> [-t<sub>ə</sub>], <sp>Holm</sp>, norsk Arkitekt, se
<sp>Munthe, A. F.</sp>
</chapter>

<chapter name="Munthe, Johan Wilhelm Normann">
<b>Munthe</b> [-t<sub>ə</sub>], <sp>Johan Wilhelm
Normann</sp>, norsk Officer, f. 27. Juli 1864 i
Bergen. Efter at have gennemgaaet Krigsskolen i
Kria kom han 1887 til Kina, i hvis Toldtjeneste
han s. A. indtraadte. Han deltog frivillig i den
kin.-jap. Krig blev senere Chefinstruktør for
Kavaleriet i de nordlige Prov. af Kina, var
under Bokseropstanden attacheret den russ. Stab
som Konsulent og deltog i Træfningerne omkr.
Tientsin og i Stormen paa Peking. 1907 blev
han forfremmet til Generalmajor i den kin.
Hær, men gik 1909 tilbage til Toldtjenesten som
Direktør for den kin. Toldadministration i
Tientsin.
<i>(K. V. H.). Wt. K.</i>
</chapter>

<chapter name="Munthe, Ludvig">
<b>Munthe</b> [-t<sub>ə</sub>], <sp>Ludvig</sp>, norsk
Landskabsmaler, f. i Sognedal 11. Marts 1841, d. i
Düsseldorf 30. Marts 1896. Han rejste 1861 med
offentlig Stipendium til Düsseldorf, og
erhvervede sig hurtig et Navn ved sine
stemningsfulde Landskaber. Han har, uagtet han sit hele
Liv boede i Düsseldorf, dog lidet tilfælles med
denne Skole og staar i det hele moderne
Retninger nærmere. Det er aabenbart, at det var
fra fr. Kunst, han hentede Impuls til det, som
er nyt og frigjort i hans Kunst. Thi den fr.
Romantik i Malerkunsten var saa væsensforskellig
fra den tyske, idet den ingenlunde førte
bort fra Virkeligheden, men viste Vej frem til
den gennem »det intime Landskabsmaleri«. Det
er nærmest dette, M. repræsenterer. Hans
bedste Arbejder ejer en overordentlig fin
Tone og en fast sluttet Billedvirkning. Hans
finstemte Farve og navnlig hans glimrende
Behandling af Sne vakte alm. Beundring. I Paris
1878 fik han Guldmedaille for det store »Kyst
om Vinteren« (Nationalgal. i Kria). Hans mange,
til Dels meget store Landskaber findes rundt
omkr. i Europas Galerier og Privatsamlinger.
(<sp>Litt</sp>.: »Folkebladet« [Kria] 1895, S. 1, 1896, S.
149; <sp>Jens Thiis</sp>, »Norske Malere og
Billedhuggere« I [Bergen 1904]).
<i>C. W. Sch.</i>
</chapter>

<chapter name="Munthe af Morgenstierne, von">
<b>Munthe af Morgenstierne, von</b>, dansk
Adelsslægt, hvis Stamfader, Assessor i
Højesteret, Kommitteret i Økonomi- og
Kommercekollegiet, virkelig Justitsraad <sp>Bredo
Munthe</sp> til Bækkeskov (1701—57), ved Patent af
19. Decbr 1755 blev optaget i Adelstanden med
Navnet <sp>von M. af M.</sp> og flg. Vaaben: Skjoldet
tværdelt af Sølv, hvori to krydslagte brune
