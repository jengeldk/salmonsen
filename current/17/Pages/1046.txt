I Prov. Omi i Midtjapan byggede han en
vældig Borg ved Biwa-Søen og beherskede
derfra største Delen af Japan. Men da han vilde
ile sin Feltherre Hidejoshi til Hjælp i dennes
Kamp mod Mori-Slægten, blev han paa Vejen
overfaldet af en sine egne Hærførere og dræbte
sig selv.
</chapter>

<chapter name="Noce">
<b>Noce</b> [↱notʃe], <sp>Nos</sp>, <sp>Nosbach</sp>, Flod i
Sydtirol, udspringer i Ortlergruppen og falder ved
San Michele i Adige. Den øvre alpine Dal
hedder Val di Sole (Sulzberg), den nedre, der
hedder Val di Non (Nonsberg), har mange Slotte og
Borgruiner og en tæt Befolkning, der driver
Vin- og Silkeavl.
<i>(H. P. S.). O. K.</i>
</chapter>

<chapter name="Nocera">
<b>Nocera</b> [no↱tʃæra], 1) <sp>N. inferiore</sp>, By i
Syditalien, Prov. Salerno, ligger ved
Jernbanelinien Napoli—Salerno. (1911) 22700 Indb.
Biskopssæde, Gymnasium. Bomuldsindustri. Lidt
østligere ligger 2) <sp>N. superiore</sp>, (1911) 8450
Indb. Den har en mærkelig cirkelrund Kirke,
<i>S. Maria maggiore</i>, som stammer fra den
allertidligste kristne Tid. — N. var Oldtidens
<i>Nuceria alfaterna</i>, der omtales som Samniternes
Forbundsfælle; den blev fuldstændig ødelagt 216
af Hannibal, men var allerede paa Cicero's Tid
atter en blomstrende By.
<i>C. A.</i>
</chapter>

<chapter name="Nocerin">
<b>Nocerin</b>, et Mineral, danner hvide,
heksagonale Krystalnaale, bestaar af et Oxyfluorid af
Kalcium og Magnium og findes ved Nocera nær
Napoli.
<i>(N. V. U.). O. B. B.</i>
</chapter>

<chapter name="noch ist Polen nicht verloren">
<b>noch ist Polen nicht verloren</b>
[↱nåк-est-↱po.l<sub>ə</sub>n-neкt-fær↱lor<sub>ə</sub>n] (tysk, polsk: »Jeszcze
Polska nie zginęła«) ɔ: end er Polen ej
fortabt, Begyndelsesordene af Dombrovski-Marchen,
der blev sungen af den polske Legion, som
General Dombrowski 1796 dannede i Italien
under Napoleon.
</chapter>

<chapter name="Noci">
<b>Noci</b> [↱not∫i], By i Syditalien, Prov. Bari,
ved Jernbanelinien Bari—Locorotondo, har
Stenbrud, Indvinding af Olie og (1911) 12800
Indb.
<i>C. A.</i>
</chapter>

<chapter name="Noctambulisme (se Søvngængeri)">
<b>Noctambulisme</b>, se <sp>Søvngængeri</sp>.
</chapter>

<chapter name="Noctiluca">
<b>Noctiluca</b>, marin Flagellat, som oftest
henført til en egen Orden <i>Cystoflagellata</i>. Legemet
er kugleformet, paa Ventralsiden udstyret med
en Fure, hvori Munden ligger; fra Furens
øverste Top udgaar et enkelt tykt Flagellum (se
<sp>Flagellater</sp>), omtr. af Legemets
Længde. Det højt organiserede Dyr bestaar af en
eneste Celle, udstyret med Hud, Protoplasma
og Kerne; pulserende Vacuole mangler; Huden
skiftes, Plasmaet er væsentlig grupperet om
Kernen, der ligger nær op til Mundspalten;
herfra forgrener det sig som et fint Netværk,
indeholdende og omgivende vædskefyldte Hulrum.
N. ernærer sig af smaa Organismer, som fanges
af Flagellum og føres til Mundspalten; N.
forplanter sig ved Deling og ved Sporedannelse,
forud for denne gaar en Konjugation;
Encysteringsprocesser er ikke paaviste.
Bevægelsesevnen er yderst ringe, Flagellum er kun i ringe
Grad et Bevægelsesorgan. N. føres af
Havstrømmene svævende i Vandet; den er i Stand til at
regulere sin Vægtfylde efter Havvandets. N. er
udelukkende marin og optræder i enorme
Masser særlig om Sommeren i de tempererede og
tropiske Have; den fosforescerer overordentlig
stærkt og medvirker i høj Grad til Dannelsen
af Morild (s. d. og <sp>Lysorganer</sp>).
Nærstaaende Slægt er <i>Leptodiscus</i>, der i Modsætning til
N. er flad.
<i>C. W.-L.</i>

<img><i>Noctiluca miliaris</i>.</img>
</chapter>

<chapter name="Noctuidæ">
<b>Noctuidæ</b>, stor Sommerfuglefam.,
indbefattende en Del saavel i forstlig som i
landøkonomisk Henseende skadelige Insekter; særlig bør
Slægten <i>Agrotis</i> fremhæves. Se i øvrigt
<sp>Forstinsekter</sp>, <sp>Landbrugsinsekter</sp>samt
<sp>Ugler</sp>.
<i>C. W.-L.</i>
</chapter>

<chapter name="Nocturne (se Notturno)">
<b>Nocturne</b> [nåk↱tyrn], se <sp>Notturno</sp>.
</chapter>

<chapter name="Node">
<b>Node</b> (lat. <i>nota</i>), Tegn for Toner. Vore nuv.
N. har udviklet sig af Middelalderens
<sp>Neumer</sp> (s. d.) og af de deraf fremgaaende
<sp>Koral</sp>- og <sp>Mensuralnoder</sp> (s. d.) som
en Punktskrift, anbragt paa et Liniesystem af
5 Linier. Ved N.'s indbyrdes Stilling til
hinanden anskueliggøres Tonernes forsk. Stilling i
Intervalrækken. N.'s <sp>rytmiske Værdier</sp>
bestemmes som en hel ell. en Brøkdel af en
Takt, nemlig:

<img></img>

Til Nodesystemet hører endvidere »Nodenøglen«
(s. d.), <sp>Taktangivelser</sp> 𝄴 eller 4/4,
𝄵 2/2 (»Allabreve«), 3/4, 6/8 etc., alt beregnet
efter Dele af en Heltakt. Fremdeles
»Fortegnene«, der angiver enten vedk. Tones kromatiske
Forhøjelse, ♯ »Kryds«, ell. kromatiske
Fordybelse, ♭ »B«, samt »Opløsningstegnet« ♮,
endelig Tegnene for <sp>Pauser</sp>

<img></img>
<i>A. H.</i>
</chapter>

<chapter name="Nodenøgle">
<b>Nodenøgle</b> (lat. <i>Clavis signata</i>), det Tegn,
der sættes foran Nodesystemet for at bestemme
Tonehøjden af Noderne. Opr. brugtes hertil et
simpelt Bogstav, der angav Tonens Navn, senere
stiliseredes disse Bogstaver til bestemte Tegn.
Efter disses Plads paa Nodesystemets 5 Linier
bestemmes Tonehøjden. Tidligere anvendtes en
stor Mængde »Nøgler«, i nyere Musik er de
indskrænkede til flg. 5:

<img></img>

hvoraf atter Basnøglen (<i>F</i>) og Diskantnøglen
(<i>G</i>) i vor Tidsalder er langt de almindeligste,
baade for Sang og Instrumenter. Altnøglen (<i>C</i>)
