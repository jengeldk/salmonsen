Landsby med dens Huse slumrende paa
Bredderne af Kanalen, i hvis mørke Vand
Maanelyset sitrer, er stort og enkelt komponerede, af
fineste maleriske Holdning og af en egen dyb
og bevæget Stemningsrigdom. Lige saa udmærkede
er Billederne med de natlige Ildebrandsscener;
af disse N.'s Natbilleder findes der saa
godt som Prøver i alle større Galerier.
Sjældnere, men ikke mindre fortræffelige er N.'s
Dagbilleder (Amsterdam, Dresden, Pest,
Petrograd, London, Louvre) og hans
Solnedgangsbilleder (Louvre, Kassel, London o. a.), medens
N.'s Vinterbilleder i Reglen med udmærket
morsom Figurstaffage er noget hyppigere
(Hovedværker i Amsterdam, Bryssel, London,
Petrograd, Berlin, Braunschweig o. a. St.). I Kbhvn
er N. udmærket repræsenteret ved to
Maaneskins- og to Ildebrandsbilleder i Kunstmus.,
ligesom ved en Rk. Billeder i Privateje. (Jfr. <sp>Karl
Madsen</sp>, A. v. d. N. i »Julealbum« [Kbhvn
1900]). — N.'s Søn, <sp>Eglon Hendrik van
der N.</sp> f. 1635 (1636) i Amsterdam, d. i
Düsseldorf 1703, var Elev af Faderen og Jac. van Loo,
virkede i sin Fødeby, Rotterdam, Haag,
Bryssel og til sidst i Düsseldorf som Hofmaler for
Kurfyrst Johann Wilhelm af Pfalz. N. har
malet Landskaber, Portrætter og særlig
Historiemaleri og Genrebilleder »Konversationsbilleder«
i Mieris' ell. Netscher's Smag. Af hans
Historiebilleder nævnes Tobias med Engelen
(Amsterdam); Landskabsbilleder findes i Louvre,
München, Uffizierne, Firenze, Schleisheim og
Petrograd, Genrebilleder i Louvre (Fiskehandlersken),
i Rotterdam, Dresden, München (Lutspillersken),
Braunschweig og Karlsruhe o. a. St.
Kunstmuseet i Kbhvn ejer to Billeder af N.
»Konversation i en Have« og »Musicerende Dame«.
<i>(A. R.). A. Hk.</i>
</chapter>

<chapter name="Neera (se Radius, A.)">
<b>Neera</b>, se <sp>Radius</sp>, A.
</chapter>

<chapter name="Neergaard (dansk Slægt)">
<b>Neergaard</b>, dansk Slægt, der føres tilbage
til Forpagter paa Svenstrup <sp>Thomas
Madsen N.</sp>, som havde taget Navn efter sit
Fødested, Nedergaard i Gredstrup Sogn, Tyrsting
Herred. Hans Sønner, <sp>Johan Thomesen
N.</sp> til Fuglebjerggaard og Grevensvænge
(1673—1737) og <sp>Sivert Thomesen N.</sp> til
Mogenstrup Mølle, blev Stamfædre til to endnu
blomstrende Linier, der har talt en ganske
overordentlig lang Rk. fremtrædende Landmænd.
Den førstnævnte blev Fader til Sognepræst i
Snesere <sp>Johan N.</sp> (1697—1729), hvis
Sønnesøns Søn, Generalmajor <sp>Johan Valdemar
N.</sp> (1810—79), beklædte Stillingen som
Krigsminister 1865—66, og til Krigsraad <sp>Peter
Johansen N.</sp> til Ringstedkloster, Svenstrup m.
fl. Gaarde (1702—72). Sidstnævntes Sønner,
Vicelandsdommer i Sjælland, Etatsraad, cand.
jur. <sp>Jens Bruun N.</sp> til Svenstrup
(1742—88) og Kancelliraad <sp>Johan Thomas N.</sp> til
Ringstedkloster, Merløsegaard, Kjærup, Basnæs,
Tølløse m. fl. Gaarde (1745—1806), blev ved
Patent af 31. Maj 1780 optaget i den danske Adel
med flg. Vaaben: tre gennem en Guld Krone
stukne naturligfarvede Hvedeaks i blaat Skjold,
om hvilket der er hængt en grøn Laurbærkrans;
paa Hjelmen en Krone med en af Blaat og Guld
flettet Krans. Etatsraaden er kendt som Forf.
af en grov Parodi paa Wessels Digt
»Herremanden«, hvilket han mente var møntet paa
Faderen. Til Gengæld skrev Digteren sin
Gravskrift over »Krigsraad N. den Store«. Senere
gjorde J. B. N. dog Wessel sin Afbigt. Han var
Fader til Kammerherre, cand. jur. <sp>Jens
Peter Bruun N.</sp> til Eckhof (1764—1848), til
Major, Kammerherre <sp>Johan Andreas Bruun
N.</sp> (1770—1846), som 9. Novbr 1844 oprettede
Familiegodserne Skjoldenæsholm og Svenstrup,
og til Kunst- og Mineraliesamleren,
Kammerjunker <sp>Tønnes Christian Bruun N.</sp> til
Bonderup og Merløsegaard, senere til Godset
Hütten i Sønderjylland (1776—1824), kendt som
naturvidenskabelig Forf. Den ældste af disse
Brødre blev Fader til den holstenske
Stænderdeputerede, Kammerherre, Dr. jur. <sp>Lucius
Carl Joseph Andreas Bruun N.</sp> til
Oevelgönne og Eckhof (1797—1881), som 23.
Marts 1848 var Ordfører for den Deputation, der
paa Christiansborg overrakte Kongen
Slesvig-Holstenernes Fordringer om en
Fællesforfatning for Slesvig og Holsten og om Slesvigs
Optagelse i det tyske Forbund, og som s. A. blev
Medlem af den tyske Parlament i Frankfurt.
Hans Afkom lever i Tyskland. Hans yngre
Broder, <sp>Theodor Carl Christian Bruun
N.</sp> til Boksee (1807—58), udvandrede til
Nordamerika og blev Stamfader til en dér bosat
Gren af Slægten. Ovenn. Kammerherre J. A. B.
N. var Fader til Geheimekonferensraad,
Kammerherre, cand. jur. <sp>Peter Christian
Joachim Bruun N.</sp> til Svenstrup
(1806—93), der — udpræget konservativ — havde Sæde
i Stænderforsamlingen i Roskilde og fra 1875
til sin Død — som kongevalgt Medlem — i
Landstinget, og til Kammerherre <sp>Andreas
Theodor Bruun N.</sp> til Skjoldenæsholm
(1808—91). Geheimekonferensraadens Dattersøn,
Baron <sp>Joachim Wedell-Wedellsborg</sp>,
fik, efter at have tiltraadt Familiegodset
Svenstrup, ved kgl. Resolution af 19. Juni 1893
Tilladelse til at føre Navnet <sp>Wedell-N.</sp> (se
<sp>Wedell-Wedellsborg</sp>). Komponisten, cand.
jur. <sp>Joachim Bruun N.</sp> (s. d.) er
Geheimekonferensraadens Sønnesøn. — Ovenn.
Kancelliraad J. T. N. (d. 1806) blev Fader til Etatsraad
<sp>Peter Johansen N.</sp> (1769—1835), der ved
Arv og Køb efterhaanden erhvervede
Ringstedkloster, Kjærup, Merløsegaard, Gyldenholm,
Førslev, Gunderslevholm, Kastrup,
Fuglebjerggaard, Fodbygaard, Gjerdrup, Lyngbygaard,
Fuglsang, Prierskov, Nørlund, Torstedlund og
Albæk. Sjældent har en saa betydelig
Godsmængde været samlet paa een Haand. Han var
Fader til den ultrakonservative Amtmand over
Præstø Amt, Kammerherre <sp>Johan
Ferdinand N.</sp> til Fuglsang og Prierskov
(1796—1849), der i en Aarrække var Medlem af
Stænderforsamlingen i Roskilde, til den udmærkede
Landmand, Etatsraad <sp>Carl N.</sp> til
Gunderslevholm og Kastrup (1800—50), der blev et meget
fremtrædende Medlem af samme
Stænderforsamling og som senere havde Sæde i den
grundlovgivende Rigsforsamling og Landstinget, og
endelig til Etatsraad, cand. jur. <sp>Peter
Johansen N.</sp> til Førslev, Fuglebjerggaard,
Faarevejle og Meilgaard (1803—72).
Sidstnævntes Sønnesøn var Folketingsmand,
Hofjægermester <sp>Wenzel Carl Peter Frederik
N.</sp> til Faarevejle (1864—1919). En yngre Søn af
