Arbejdsdeling Sted, saa at Objektivet udfører
den første og Okularet den anden Funktion,
hvorved Muligheden for fuldkomne Billeder er
given. Af disse meget forsk. Funktioner følger
de væsentlig forsk. Fordringer, der maa
stilles til Ophævelse af Linsefejl i de to Systemer.

For Okularet kommer det væsentlig an paa
at ophæve Astigmatismen og opnaa vinkeltro
Afbildning foruden ogsaa at opnaa en vis
Akromasi, nemlig samme Brændvidde og derfor
samme Forstørring for forsk. Farver. Det
Huyghen'ske Okular tilfredsstiller disse
Betingelser i tilstrækkelig Grad, naar begge linser
er plankonvekse med den plane Side opad, og
viser herved yderligere sin Overlegenhed over
en enkelt Okularlinse. Saaledes vil en »hvid«
Straale, der rammer <i>K</i> (Fig. 1) spaltes, idet
den violette Del brydes mere end den røde,
men derfor træffer den violette Del <i>F</i> nærmere
ved Aksen og brydes i <i>F</i> saa meget mindre
end den røde, at de gaar ud parallelt.
Ogsaa for Formindskelse af den sfæriske
Aberration er det sammensatte Okular gunstigt,
idet Straaler fra samme Punkt <i>A</i> krydser
hinanden mellem Linserne, saa at den yderste,
der brydes for meget i <i>K</i>, brydes tilsvarende
mindre i <i>F</i>.

Til Objektivet, navnlig til de stærkere Systemer
med kort Brændvidde maa der stilles langt
større Fordringer, saa at de bliver meget
kompliceret byggede og dyre. Da der anvendes
Straalebundter med saa stor Aabning, bliver
især Ophævelsen af den sfæriske Aberration
vigtig; desuden maa den kromatiske Aberration
ophæves og Sinusbetingelsen tilfredsstilles
(se <sp>Linse</sp>). Den historiske Udvikling af
Objektiverne skal forbigaas. Fælles for alle moderne
stærkere Objektiver er, at den nederste Linse,
Frontlinsen, er halvkugle formet; Objektet
ligger da i Kuglens aplanatiske Punkt
(se <sp>Linse</sp>), hvorved man opnaar den første
Divergensformindskelse for Straalebundterne uden
sfærisk Aberration (Amici's Princip). Undertiden
anvendes dette Princip fl. Gange ved at
indskyde en konkavkonveks Linse efter
Frontlinsen. Derefter kommer altid fl. akromatiske
Linsesystemer i Objektivet. Ved de stærkere
Objektiver spiller ogsaa Dækglasset (se
<sp>mikroskopisk Præparat</sp>) en betydelig Rolle
(højre Halvdel af Fig. 3). <i>P</i> er et Objektpunkt
beliggende umiddelbart op til Dækglasset.
Straalerne fra <i>P</i> brydes i Dækglassets øverste
Flade og gaar videre ind i Objektivets Frontlinse,
ikke som om de kommer fra et bestemt Punkt,
men fra en saakaldt kaustisk Flade. Der er
altsaa allerede indtraadt en Art sfærisk Aberration,
før Straalerne naar ind i Objektivet. Den
kan nu imidlertid tages med i Beregningen af
dette og derved for største Delen ophæves, men
kun for en bestemt Dækglastykkelse. De
stærkere Objektiver maa da enten altid bruges
ved en bestemt Dækglastykkelse ell. have saakaldt
Korrektionsfatning (Fig. 4, der viser et moderne
saakaldt akromatisk Objektiv i naturlig Størrelse),
idet man korrigerer for Indflydelsen af en
Forandring i Dækglastykkelse ved at forskyde en Del
af Linsesystemet (i Fig. de 2 øverste akromatiske
Linser) i Forhold til Resten ved at skrue paa
Ringen med Inddelingerne. Disse Ulemper undgaas
helt ell. delvis ved <sp>Immersionsobjektiverne</sp>,
der tillige frembyder andre vigtige Fordele.
Ved Immersionsobjektiver (i Modsætning til de
hidtil omtalte »Tørsystemer«) indskydes
mellem Dækglasset og Frontlinsen en Vædske
(Immersionsvædsken, venstre Halvdel af Fig 3);
som saadan bruges undertiden Vand, hyppigst
Cedertræolie, der er noget inddampet, saa at den
har faaet samme Brydningsforhold som Glas
(homogen Immersion, <sp>Abbe</sp>), undertiden
ogsaa andre Vædsker, Monobromnaftalin o. fl.
Da der herved finder langt mindre ell. slet ingen
Brydning Sted ved Dækglassets Overflade,
bliver Aberrationen fra Dækglasset saa lille, at
den let ophæves, ell. helt Nul ved den
homogene Immersion. Endvidere forhøjes den
numeriske Apertur (<i>n</i>sin<i>u</i>) p. Gr. a. det større
Brydningsforhold, hvorved baade Klarheden og
Opløsningsevnen forøges. Fig. viser direkte, at
Lysstraaler, der i højre Side ikke naar ind i
Objektivet ell. endog lider fuldstændig
Tilbagekastning ved Dækglassets Overflade, i venstre
Side opfanges af Objektivet. Endvidere undgaar
man det ikke uvæsentlige Lystab, som ogsaa de
Straaler, der slipper ind i Tørsystemet, lider
ved delvis Refleksion fra Glasfladerne. For et
Tørsystem kan Aperturen definitionsmæssig
ikke overstige 1 og i Praksis højst naa 0,95,
hvorimod et Vandimmersionsobjektiv (der mest
bruges til Iagttagelser under Vand, idet Objektivet
direkte føres ned i Vandet, saa at Dækglasset
udelades) kan naa 1,2, og et Objektiv til homogen
Immersion 1,35—1,4. Immersionsobjektiverne
skyldes ogsaa Amici. Det væsentligste nyere
Fremskridt i Objektivernes Konstruktion
skyldes Abbe, der indførte <sp>Apokromat</sp> objektiverne;
i disse er det sekundære Spektrum (se
<sp>Akromatisme</sp>), der altid bliver tilovers i
alm. akromatiske Objektiver, praktisk talt
forsvundet, og den sfæriske Aberration er ophævet
for 2, d. v. s. praktisk talt alle Farver.
Apokromaterne giver saa fuldkomne Billeder, at

<img>Fig. 3. Dækglassets Indflydelse, Immersion.</img>

<img>Fig. 4. Akromatisk
Objektiv med Korrektionsfatning
(naturlig Størrelse).</img>
