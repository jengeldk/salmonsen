og Myr. Antagen Formue 1921 var 4649958 Kr.
og Indtægt 734534 Kr.
<i>M. H.</i>
</chapter>

<chapter name="Namnlösa sällskapet">
<b>Namnlösa sällskapet</b> hed et upsalensisk
æstetisk Studentersamfund, der stiftedes 1860
og bestod 6—7 Aar. Formaalet for det var at
fremelske en »sund Realisme«, og dets mest
betydende Medlemmer var Snoilsky, Biörck,
Bäckström, Nyblom, Wikner, Wirsén og Nordmanden
Dietrichson, som var den egl. Stifter.
Medlemmerne udgav to Bd »Sånger och berättelser«
<i>O. Th.</i>
</chapter>

<chapter name="Namollo (se Yuit)">
<b>Namollo</b>, se <sp>Yuit</sp>.
</chapter>

<chapter name="Namsdom (se Nam)">
<b>Namsdom</b>, se <sp>Nam</sp>.
</chapter>

<chapter name="Namsen">
<b>Namsen</b>, større Elv i Nord-Trøndelag
Fylke, se <sp>Namdal</sp>. (<sp>Litt</sp>.: <sp>H. H.
Gunnerus</sp>, »Beskrivelse over N. Elv og Fiskem Fos«
[Kbhvn 1811]).
<i>(N. S.). M. H.</i>
</chapter>

<chapter name="Namsenfjord">
<b>Namsenfjord</b>, Nord-Trøndelag Fylke, strækker
sig fra <sp>Foldenfjord</sp> i en Længde af c. 35 km
i sydøstlig Retning, ind til Ladestedet <sp>Namsos</sp>.
Den er fra 2—8 km bred. Fjorden har to Indløb,
et paa hver Side af <sp>Otterøen</sp>. Det søndre Løb,
den egl. N. er i den ydre Del omgivet af lave og
ensformige, nøgne Fjelde, i den indre Del af skovklædte
Aaser; fra det indre Bassin strækker sig i sydlig
Retning en Fjordarm, <sp>Lyngenfjord</sp>. Det nordre Indløb
fører fra Foldenfjord gennem <sp>Rødsundene</sp> og <sp>Løvøfjord</sp>
samt de trange, af venlige, skovklædte Bredder omgivne
<sp>Surviksund</sp> og <sp>Lokkaren</sp> ind i N.'s indre Del.
Dybden i den egl. N. gaar i dens ydre Del op til c. 380 m.
<i>(N. S.). M. H.</i>
</chapter>

<chapter name="Namslau">
<b>Namslau</b> [↱nams.la^u], By i preuss. Prov. Schlesien,
50 km Ø. f. Breslau ved Oders Biflod Weide, med
(1910) 6062 Indb.; betydeligt Ølbryggeri, Maskin-
og Sæbefabrikation og besøgte Kvægmarkeder.
<i>O. K.</i>
</chapter>

<chapter name="Namsos">
<b>Namsos</b>, Ladested i Nord-Trøndelag Fylke,
anlagt 1845, (1921) 3530 Indb., ligger smukt i
den indre Del af Namsenfjorden, c. 3 km uden
for Namsenelvens Udløb i Fjorden. Byen, der
1872 og 1897 næsten fuldstændig ødelagdes ved
større Ildebrande, er nu regelmæssig bebygget,
med brede retliniede Gader, som Regel med
Smaahaver og Træplantninger foran. Byen og
dens Omegn præges af Trælastbedriften,
Savbrug, Tømmer- og Vedoplag og Bordstabler.
Allerede tidlig foregik der ved Braaholmen en
betydelig Trælastomsætning, særlig paa
Nord-Norge. Lige til omtr. Midten af 17. Aarh. var
der her ogsaa Markedsplads. Byen er i rask
Fremvækst, i 1858 var der 70 Huse, i 1910 235,
i 1921 297. Den vigtigste Udførselsartikel er
Trælast og Trævirke. I Tidsrummet 1901—05
udskibedes der saaledes 88570 m<sup>3</sup> Bord og
Planker fra Byens Savbrug, hvoraf der er flere
saavel i Byen som i dens Nærhed. Af industrielle
Bedrifter mærkes for øvrigt en Cementfabrik,
et mek. Værksted, et Skibsværft, et Garveri, et
Automobilværksted, et Høvleri, en Tøndefabrik,
en Mølle og et Teglværk. N. er Centrum for et
stort Telefonnet; Byen har Telegrafstation,
Middelskole, Folkeskole, flere Banker. Her er
Elektricitetsværk, et godt Vandværk og et
velordnet Brandvæsen. Kommunikationsmidlerne
har længe været mindre gode, men er i de
senere Aar forbedret. Kystruterne anløber N., som

<img>Situationsplan over Namsos.</img>
