suge Vandet fra Mørtlen, saa denne smuldrer
og falder af. Vægge gives derfor et ganske tyndt
Udkast med Blandingsmørtel; paa dette, mindre
sugende, Underlag kan Kalkmørtlen paaføres.

M. fremstilles dels som massive Sten af
Normalformat og dels i de viste Former, af hvilke
Nr. 4, 6 og 8 er bestemte til Skillevægge, Nr. 8
desuden til Hvælvinger, og Nr. 9, 10, 11 og 9/4
til Jernbeton-Etageadskillelser, hvortil i øvrigt
ogsaa Nr 8 kan bruges, naar den lægges paa
Siden. Nr. 9/4 er vist i vandret Billede og er
frembragt ved at afskære Nr. 9 skraat for
Enderne og stille 4 Stykker løst sammen, en
Fremgangsmaade som bruges ved krydsarmerede
Plader. Til Isolering af Dampkedler fremstilles
ogsaa højporøse Sten, til hvilke Leret blandes
med Kork og andre organiske Stoffer, der
bortgaar ved Brændingen. Til disse Sten hører
<sp>Moritsten</sp> (450 kg/m<sup>3</sup>. λ = 0,12—0,17) og
<sp>Ikassten</sp> (350 kg/m<sup>3</sup>, λ = 0,07).
Pulveriseret, brændt Moler har vist sig vel egnet til
Belægning af Tennisbaner.
<i>E. Su.</i>
</chapter>

<chapter name="Moleschott, Jacob">
<b>Moleschott</b> [↱mol<sub>ə</sub>sкåt], <sp>Jacob</sp>, tysk-ital.
Fysiolog, f. 9. Aug. 1822 i Herzogenbusch, d. i
Rom 20. Maj 1893. Efter at have studeret
Medicin og Naturvidenskaber i Heidelberg
praktiserede han fra 1845 i Utrecht; 1847—54 var han
Privatdocent i Heidelberg, men trak sig tilbage,
da han fik en Advarsel fra Ministeriet p. Gr. a.
sine materialistiske Anskuelser. 1856 blev han
Prof. i Fysiologi i Zürich, 1861 i Torino og 1879
i Rom. Sammen med Donders og v. Deen udgav
han »Holländische Beiträge zu d. anatomischen
und physiologischen Wissenschaften«, fra 1855
udgav han Tidsskriftet: »Untersuchungen zur
Naturlehre des Menschen und der Thiere«, hvori
hans og en stor Del af hans Elevers Arbejder
offentliggjordes. Af hans Arbejder kan nævnes:
»Physiologie der Nahrungsmittel« (1850, 2. Opl.
1859), »Lehre der Nahrungsmittel« (1850, 3.
Opl. 1858), »Physiologie des Stoffwechsels in
Pflanzen und Thieren« (1851), »Der Kreislauf
des Lebens« (1852, 5. Opl. 1875—86), »Kleine
Schriften« (1880, 1887).
<i>(G. N.). J. S. J.</i>
</chapter>

<chapter name="Moles Hadriani (se Engelsborg)">
<b>Moles Hadriani</b>, se <sp>Engelsborg</sp>.
</chapter>

<chapter name="Moleskin">
<b>Moleskin</b> [↱mo<sub>u</sub>£sk<sub>i</sub>n] (eng.:
»Muldvarpeskind«), Bomuldstøj, tykt og tæt vævet, oftest
kipret og undertiden stærkt appreteret, bruges
navnlig til Arbejdsdragter. M. bruges ogsaa som
Betegnelse for fine Vestestoffer med Striber af
fin, farvet Uld paa Bomuldsgrund, og for tæt,
ruet og overskaaret Barchent.
<i>K. M.</i>
</chapter>

<chapter name="Moléson">
<b>Moléson</b> [måle↱sǡ], Bjergdrag i det
sydvestlige Schweiz, i Kanton Freiburg, er en Del af
de saakaldte Foralper, naar en Højde af 2006
m. Den øverste Del af Bjergdraget er bekendt
for sine gode Sommergiræsgange.
<i>N. H. J.</i>
</chapter>

<chapter name="Molest">
<b>Molest</b> (lat.). Overlast, Men; <sp>molestere</sp>,
forulempe, beskadige, ødelægge.
</chapter>

<chapter name="Molesworth, Robert">
<b>Molesworth</b> [↱mo<sub>u</sub>£zwəþ], <sp>Robert</sp>, eng.
Diplomat og Forf., f. 7. Septbr 1656 i Dublin, d.
22. Marts 1725. Han hørte til en gl eng.
Adelsslægt (kendt fra Edvard I's Tid) og var Søn af
en rig Købmand og irsk Godsejer. Ligesom
Faderen havde været en ivrig Tilhænger af
Cromwell, holdt Sønnen trofast ved Vilhelm III.
Juni 1689 sendtes han til Danmark og sluttede
Aftale om Hjælpetropper, men hans stærke
Frihedsfølelse stødte an mod de strenge Begreber
om Kongemagtens Hellighed (han vilde ikke
underkaste sig det stive Ceremoniel ved Hoffet),
og hans umedgørlige Sind bragte ham paa Kant
med hans Omgivelser (han tillod sig endog et
voldeligt Indbrud i den kgl. Vildtbane paa
Amager). Han tog i Juli 1692 igen bort fra
Danmark uden formel Afsked og udgav Decbr 1693
Skr. <i>An Account of Denmark as it was 1692</i>,
hvori han gav sin Bitterhed Luft i heftige
Angreb paa den danske Regering og dens indre
og ydre Styrelse. Uagtet sine Overdrivelser og
sin Ensidighed vidner Bogen om et skarpt Syn
og dygtig Iagttagelsesevne, samt om Velvilje
imod det danske Folk; han klager særlig over
Bondestandens usle Kaar og de indvandrede
Tyskeres Overmod og Indflydelse. Særlig er
Fortalen nærmest et politisk Flyveskrift ved sin
Lovprisning af Englands fri Statsordning i
Modsætning til det trælbundne danske Folks
ynkelige Stilling. Bogen gjorde stor Opsigt, fik i faa
Aar 5 Oplag og udkom i fl. Overs.; optryktes
endnu 1738. Den danske Regering søgte
forgæves at faa Bogen standset og straffet og
fremkaldte fl. Modskrifter imod den. 1711 oversatte
han Hotoman's <i>Franco Gallia</i>, og Fortalen
hertil blev endnu 1775 udg. paa ny som <i>The
principles of a real Whig</i>. M. fik vel ikke senere
nogen diplomatisk Post, men var 1697—1721
næsten uafbrudt Medlem af Irlands
Geheimeraad og sad desuden i en lang Aarrække i det
eng. Underhus. 1716 blev han ophøjet til irsk
Peer som Viscount M. (<sp>Litt</sp>.: <sp>C. H. Brasch</sp>,
»Om R. M.'s Skr. <i>An Account of Denmark</i>«
[Kbhvn 1879]).
<i>E. E.</i>
</chapter>

<chapter name="Molesworth, William">
<b>Molesworth</b> [↱mo<sub>u</sub>£<sub>ə</sub>zwəþ], <sp>William</sp>, Sir,
eng. Politiker, f. 23. Maj 1810, d. 22. Oktbr 1855.
Han valgtes 1832 til Underhuset, hvor han
straks sluttede sig til de »filosofiske radikale«
(G. Grote, Roebuck o. fl.), der krævede
hemmelig Afstemning, Jødernes Ligestilling, Statens
Omsorg for Skolevæsenet og lgn. principielle
Fremskridt. Særlig kæmpede han for Afskaffelse
af Deportationsstraffen og for Koloniernes
Selvstyre. Som Organ for sit Parti grundlagde han
1835 <i>London Review</i>, som dog allerede 1837
sammensmeltedes med. J. St. Mill's <i>Westminster
Review</i>. Endvidere udgav han 1839—45
Filosoffen Th. Hobbes' Værker (16 Bd) samt skrev
hans Levned. Han vragedes ved Valgene 1841,
nærmest fordi han 1840 havde udtalt sig imod
Regeringens Samvirken med Rusland i det
østerlandske Spørgsmaal og tilraadet en god
Forstaaelse med Frankrig, men blev 1845 valgt
paa ny og genvalgt indtil sin Død. Jan. 1853
blev han optagen i Ministeriet som Kommissær
for de offentlige Arbejder (fik den botaniske
Have i Kew aabnet for Almenheden om
Søndagen) og blev Juli 1855 Statssekretær for
Kolonierne. Mrs. <sp>Fawcett</sp> skrev 1903 hans
Levned. <b>E. E.</b>
</chapter>

<chapter name="Moletter">
<b>Moletter</b> (fr.), smaa hærdede Staalhjul, som
trykkes mod Godset, der enten er fast ell. gaar
rundt i Drejebænken, og presser et Mønster ind
i det, idet de har et Præg paa den krumme
Overflade. De almindeligste M. er <sp>Krushjul</sp>,
som f. Eks. bruges til Fremstilling af Kruskanten
paa Hovederne af Skruerne i Tegnebestik,
