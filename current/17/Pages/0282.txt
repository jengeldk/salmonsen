Handlingen i de bedste af dem er
fuldt troværdig med forstaaelig Motivering, god
Karaktertegning, især af Kvinder, virkelig
dramatiske Konflikter, hvis Udvikling ikke
bestemmes af Tilfældigheder ell. ydre Skæbnemagter,
men af de handlende Personers Karakteregenskaber.
I deres smukke, poetiske og stilistisk
ypperlige Udformning hører M.'s borgerlige
Skuespil til den jap. Litteraturs bedste Værker.
Bl. de mest yndede kan nævnes de historiske
Dramaer: »Kvinden i Sneen« (1705), »Kampene
om Kokusenya« (1715) og de borgerlige
Skuespil: »Sonezakis Elskovsdød« (1703), »Bønnen
ved Dødefesten« (Uta-nembutsu) (1709),
»Underverdenens Ilbud« (1711), »Den himmelske Straf
i Amijima« (1720), »Kvindemordet i
Oliebutikken« (1721). Hans Stykkers uhyre Succes hos
Publikum i Osaka skyldtes dog ikke alene M.'s
egen Digterbegavelse, men delvis ogsaa Vennen
Gidayû's musikalske Bearbejdelse af dem.
Dennes Foredragsform siges aldrig at være
overtruffet og fortrængte alle andre Former, saa at
Gidiayû blev Navnet paa denne Art af Joruri. I
Nutiden, da Joruri-Marionetspillene ikke bruges
mere, men Joruri kun foredrages i talrige
Koncerthaller, faar man næsten kun »Gidayû« at
høre. For den alm. Japaner er Joruri og
Gidayû blevet synonyme. (<sp>Litt</sp>.: <sp>Aston</sp>,
<i>A History of Japanese Literature</i> [Lond. 1899]; <sp>K.
Florenz</sp>, »Gesch. der jap. Literatur« [i
»Literaturen des Ostens«, Bd X, 1905—06, og
»Kultur der Gegenwart«, Teil I, Abt. VII, »Die
orientalischen Literaturen«, 1906]).
<i>F. de F.</i>
</chapter>

<chapter name="Monzaimoa (d. s. s. Monzaemon)">
<b>Monzaimoa</b>, d. s. s. <sp>Monzaemon</sp>.
</chapter>

<chapter name="Monzon">
<b>Monzón</b> [mån↱þån], By i det nordøstlige
Spanien, Prov. Huesca, ligger 53 km ØSØ. f.
Huesca ved Cinca, over hvilken en 215 m lang
Hængebro fører, og har et højtliggende Kastel,
Avl af Grønsager, Træhandel samt (1920) 5700
Indb.
<i>C. A.</i>
</chapter>

<chapter name="Monzonit (se Syenit)">
<b>Monzonit</b>, se <sp>Syenit</sp>.
</chapter>

<chapter name="monøcisk (se Bestøvning, Side 121)">
<b>monøcisk</b>, se <sp>Bestøvning</sp>, S. 121.
</chapter>

<chapter name="Moody, Dwight Lyman">
<b>Moody</b> [↱mu.d<sub>i</sub>], <sp>Dwight Lyman</sp>, amer.
Opvækkelsesprædikant, f. 5. Febr 1837, d. 22.
Decbr 1899. Han var Søn af fattige Forældre og
ernærede sig først som Medhjælper i et
Skotøjsudsalg i Boston; men efter en stærk
Omvendelseskamp kom han 1856 til Chicago, hvor han
begyndte et missionerende Arbejde, samlede bl. a.
i kort Tid fra de allerfattigste Lag en Søndagsskole
paa 1000 Børn. Under Borgerkrigen var
han Udsending i Lejrene for K. F. U. M., og
efter dens Slutning blev der bygget en Kirke
for ham i Chicago. 1873 foretog han sammen
med Ira D. Sankey en Rejse til en Del Byer
i Storbritannien, hvor Massemøder blev
afholdte, og store Vækkelser var Frugten af
Arbejdet. Siden var han fl. Gange i England, men
i hans sidste Aar samledes hans Arbejde mere
i Amerika, hvor han i sin Fødeby Northfield
hver Sommer holdt Konferencer, der varede fl.
Uger, og hvorved fremragende Mænd fra hele
den engelsktalende Verden var Talere. Disse
Møder har haft stor Bet. i hele Amerikas
Kristenliv, ikke mindst for den kristne
Studenterbevægelse. M. var sin Tids største
Vækkelsesprædikant. Han havde en mærkelig Evne til at
tale til Mennesker i deres eget Sprog, og han
havde en uhyre Arbejdskraft. Uden at besidde
større teol. Kundskaber og uden at indtage
noget udpræget konfessionelt Standpunkt forstod
han at gøre Biblens Ord levende og rammende,
og han var en Bønnens Mand. Af hans
Skr, af hvilke enkelte er oversatte, er flg. de
kendteste: <i>The second comming of Christ</i>
(1877), <i>The Way and the Word</i> (1877), <i>Secret
Power</i> (1881), <i>The Way to God and how to
find it</i> (1884). (<sp>Litt</sp>.: <sp>W. R. Moody</sp>, <i>Life of
D. L. M.</i> [1901, oversat paa Dansk 1904]).
<i>(H. O-d.). A. Th. J.</i>
</chapter>

<chapter name="Mooker Heide">
<b>Mooker Heide</b> [↱mo.k<sub>ə</sub>r-↱hæ^id<sub>ə</sub>]. Slette ved
Flækken Mook i den holl. Prov. Gelderland ved
Grænsen af Limburg, bekendt ved Slaget April
1574, i hvilket Spanierne under d'Avila
overvandt Nederlænderne under Ludvig af Nassau.
</chapter>

<chapter name="Moon, William">
<b>Moon</b> [mu.n], <sp>William</sp>, eng. Opfinder af
den efter ham opkaldte M.'ske Blindeskrift,
f. 18. Decbr 1818 i Horsmonden (Kent), d. 10.
Oktbr 1894 i Brighton. 4 Aar gl mistede han
i Skarlagensfeber Synet paa det ene Øje, og i
sit 22. Aar blev han som Følge af Overanstrengelse
af det andet Øje fuldstændig blind. Ikke
desto mindre erhvervede han sig den jur.
Doktorgrad. 1840 opholdt han sig i Brighton
for paa det derværende Institut at lære det da
brugelige Frère'ske Skriftsystem for Blinde at
kende. Ved selv at undervise kom han
imidlertid paa den Idé at konstruere et mere simpelt
og mere følbart Skriftalfabet, og 1847 udkom
den første Bog, trykt i den M.'ske Reliefskrift,
en udstrakt Simplificering af de lat. Typer, i
Form af ophøjede, lige og runde Tegn. M.'s
System vandt hurtig Indgang i England og kom
derfra til Amerika og Australien. I Konkurrencen
med den <sp>Braille</sp>'ske Punktskrift maatte
det dog ligge under, og uden for England har
det nutildags ingen større Udbredelse.
<i>F. B.</i>
</chapter>

<chapter name="Moor, Karel de">
<b>Moor</b> [mo.r], <sp>Karel de</sp>, holl. Maler og
Raderer, f. i Leyden 1656, d. i Warmond 1738,
var Elev af Dou og Frans v. Mieres i Leyden,
af Abr. v. d. Tempel i Amsterdam og af
Gottfried Schalken, 1683 blev han Medlem af
Gildet i sin Fødeby; mellem 1683 og 1705 var
han gentagne Gange Dekan for samme. M. har
baade malet Genremalerier og Portrætter:
»Den hollandske Familie« i Louvre, »Damen
med Blomsterbuketten« i Antwerpen,
»Fiskehandlersken« i Karlsruhe, »Eneboeren« i
Petrograd o. a. Portrætter af Prins Eugen og
Hertugen af Marlborough (malede for den
tyske Kejser, skaffede ham Adelstitlen),
Regentbilledet i Museet i Leyden og Billedet af
Haags Magistrat i Haag. Selvportræt m. m. i
Rijksmus. i Amsterdam. Et Billede i Sthlm's
Nationalmus. o. s. fr. Bl. hans Raderinger
fremhæves Kunstnerportrætterne af v. Goyen,
Dou, Frans v. Mieris og Kunstnerens
Selvportræt.
<i>(A. R.). A. Hk.</i>
</chapter>

<chapter name="Moorbade og Slambade">
<b>Moorbade</b> [↱mo´r-] og <sp>Slambade</sp> er
halvfaste Bade, der tilberedes af Mineralmoor
ell. -slam. Betegnelserne benyttes ofte som
ensbetydende, men bør holdes ude fra hinanden.
Mineralslam (ell. rettere paa Dansk -dynd) er
Dynd fra Havet ell. fra visse Mineralvande,
navnlig Svovlvande. Mineralmoor (dansk
Mineraltørv) er en Tørvejord, dannet af
