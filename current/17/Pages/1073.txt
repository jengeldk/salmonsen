hersker Vestenvinde; men om Sommeren,
naar Solen rykker mod Nord, følger det høje
Lufttryk over Havet med, og Vindene gaar
om i NV. og Nord. Da disse blæser fra
koldere til varmere Egne, er de tørre. Kalifornien
har derfor Vinterregn, i det nordlige endnu
betydelig, over 100 cm; men den synker rask
mod S. til under 50 cm. Det er et sundt Klima,
og Kalifornien er U. S. A.'s Solskinsstat og
Frugthave.

3) <sp>Det tropiske Klima</sp> har Aaret rundt over 15" i
Middeltemperatur. Saaledes begrænset omfatter
det i N. det meste af Mexiko, Mellem-Amerika,
Vestindien og Floridas Sydspids. Det er den stadige
Varme, men ikke særlig høje Temp., som præger
denne Klimaform. En Afveksling fremkommer
imidlertid i dette Omraade ved den forsk. Højde
over Havet. Skønt ingen skarpe Grænser sættes,
taler Mexikanerne om <i>tierra caliente</i>, det hede,
usunde Kystland til c. 1000 m o. H.; herfra til
c. 2400 m strækker sig <i>tierra templada</i>, det
tempererede Land med en evig Sommer uden
trykkende Hede, og derover hæver sig <i>tierra fria</i>,
det kolde Land, hvor Frosten gør sig gældende og vi
ved c. 4400 m træffer Snegrænsen. Flg. Eks. kan nævnes:

<table>
<td><td>Koldeste Maaned<td>Varmeste Maaned
<td>Mexiko (2278 m o. H.)<td>11,9°<td>18,3°
<td>Vera Cruz<td>21,9°<td>27,6°
<td>Colón<td>26,1°<td>26,7°
</table>

Som alm. i Troperne indtræffer den største
Varme ikke altid i Juli, men ofte kort før
Regntiden, undertiden med et sekundært
Maksimum ved dens Ophør.

Omraadet ligger mellem det subtropiske

<img>Fig. 3. Isobarer og fremherskende Vinde i Nordamerika i Januar. (M. Vahl).</img>

<img>Fig. 4. Isobarer og fremherskende Vinde i Nordamerika i Juli. (M. Vahl).</img>
