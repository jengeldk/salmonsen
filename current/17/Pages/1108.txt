Infanteridivisioner af Nationalgarden (N. G.), 3
Infanteridivisioner af organiserede Reserver. R. A.
bestaar af <sp>Vaabnene</sp> og <sp>Staben</sp>, Tropper i
Kolonierne og særlige Fodfolks Regimenter.

<sp>Fodfolket</sp> under en Generalmajor som
Chef tæller: 18 Brigader, 65 Regimenter, hvoraf
de 35 indgaar i Brigaderne, de øvrige gør
Tjeneste i Kolonierne ell. har særlige Hverv.

Regimentet har 3 Batailloner og et Kompagni
Fodfolksskyts paa 4 37-mm's Kanoner og
2 Stockes-Morterer. Bataillonen er paa 3
Kompagnier og et Maskingevær.

<sp>Tankpersonalet</sp>, under en
Generalmajor, tæller 300 Officerer og 5000 Mand; 1920
havdes 968 Stkr af forsk. Modeller paa fra 31,5 til
6,5 t Vægt. Der haves et let Kompagni paa 25
Tanks til hver Division og 1 Bataillon paa 1
svært Kompagni à 15 Tanks og 2 lette
Kompagnier under Hovedkvarteret.

Inklusive Tanks tæller Fodfolket: 4200
Officerer og 110000 Mand; Fodfolket er forsynet
med et 7,62 mm's Springfield Gevær af Model
1903; det har 9,72 g svære Projektiler med
Spids, der udskydes med 823 m's Hastighed. Det
ældre Krag-Jørgensen'ske Gevær af Model 1892
udskyder 6,8 g svære Projektiler med 518 m's
Hastighed. Hver Mand bærer 100 Patroner.

<sp>Rytteriet</sp>, under en Generalmajor som
Chef, tæller: 17 Regimenter à 3 Bataill. à 2
Eskadroner; 2 særlige Batailloner, 21
Maskingevær Eskadroner. Af Regimenterne staar
8 ved den meksikanske Grænse, medens
de øvrige formerer 2 Brigader, der
tilsammen danner en Rytterdivision, som faar
tildelt: 1 Regiment ridende Artilleri, 1
Bataillon beredne Ingeniører, 1 Bataillon
Signaltropper, 1 Kompagni Hovedkvarterstropper med
Musik, 1 Ambulance, 1 Eskadrille Flyvere,
Brotræn og Ammunitionskolonne. Hver Brigade og
hvert Regiment har desuden 1
Maskingevær-Eskadron med 4 svære Maskingeværer.
Rytteriet tæller i alt: 950 Officerer og 20000 Mand;
hver Mand er udrustet med Sabel, Gevær uden
Bajonet og Pistol.

<sp>Feltartilleriet</sp>, med en Generalmajor
til Chef. tæller kørende og ridende samt
Bjergartilleri, forsynede med henh. 7,5 og 7,0 cm's
Kanoner. Yderligere haves: lette
Haubits-Regimenter (10 cm's Haubitser), svære
Kanonregimenter (1 cm's Kanoner) bespændte med
Heste, svære Haubits-Regimenter (1 cm's
Haubitser) med Motortrækkraft. Den nærmere
Organisation er dog ikke fastsat, men hvad der
havdes 1918, fremgaar af Krigsstyrken.

En Brigade har 2 Regimenter Feltartilleri og
1 let Haubits-Regiment à 2 Batailloner, hver paa
3 Batterier à 4 Stkr Skyts, Kanonbatterierne
medfører 190, Haubitsbatterierne 96 Skud.
Bjergartilleriregimentet har samme Formation,
og der medføres 200 Skud pr Kanon. Det
ridende Artilleri har ligeledes samme Formation
og fører 109 Skud pr Kanon. Et svært Kanon-
og et Haubits-Regiment er sammensat paa lgn.
Maade, og hver Kanon medfører henh. 84 og
42 Skud. Endelig skal hver Armé have en
Artilleribrigade paa 1 Regiment paa 20 cm's
Haubitser og 2 Regimenter paa 15,5 cm's Kanoner.
Hele Feltartilleriet har en planmæssig Styrke
paa 1900 Officerer og 37000 Mand.

<sp>Kystartilleriet</sp>, under 1 Generalmajor,
er formeret i bevægelige Kystartilleriregimenter
og fordelt til Befæstningerne. Der er 7
Hovedartilleridistrikter, 1., 4. og 9., svarende
til Korpsdistrikterne, samt Panama og
Stillehavsøerne. Chefen for hvert Distrikt er
Generalmajor ell. Oberst, og det inddeles atter i
Kyst- og Fort-Kommandoer; Skytset har et
Kaliber af 7,5, 15, 20, 25, 30,5,, 40 og 45 cm samt
30,5 cm's Morterer. De svære Piecer skyder paa
22 og 31 km. Endelig haves mobile 15,5 cm's
Kanoner og 24 cm's Haubitser, der bevæges af
Traktorer, mobilt Jernbaneskyts; 20 cm's
Kanoner og 30,5 cm's Haubitser samt svært
Jernbaneskyts paa 40 cm's Kanoner (Rækkevidde 36 km)
og 45 cm's Haubitser (Rækkevidde 27 km). Der
er i alt 178 Kompagnier, der samles til
Regimenter og Brigader. Udrustningen er som
Fodfolkets. Styrken i alt 1200 Officerer og 30000
Mand, hvilken i Krigstid forøges ved
Folk fra Reserven.

<sp>Ingeniørkorpset</sp>, under 1
Generalmajor som Chef, har Regimenter paa 2
Batailloner à 3 Kompagnier, 1 ridende Bataillon og
Divisionstræn. Desuden raader Korpset over et
Jernbanetog paa 18 Vogne, hvori Trykkeri,
Fotografatelier og Reproduktion af Kort.
Udrustningen som Fodfolkets. Den planmæssige
Styrke 600 Officerer og 12000 Mand.

<sp>Luftværnet</sp>. Chefen (Generalmajor) har
hele Ansvaret for Vaabnets krigsmæssige Stand.
Der er 15 Observations- og 13 andre
Eskadriller og desuden 9 Fotograferings-Sektioner. Hver
Division skal tildeles mindst 1 Eskadrille à 12
Maskiner. Styrken i alt 1514 Officerer og 16000
Mand.

<sp>Signalkorpset</sp>, under en Generalmajor,
bestaar af 10 Felt- og 6 Telegraf-Batailloner
samt 14 Kompagnier; de skal bestride Hærens
Radio-, Telegraf- og Telefontjeneste, samt
Brevduevæsenet og Fotografering. Styrken 300
Officerer og 3000 Mand.

<sp>Staben</sp> omfatter Generalstaben og alle
Inspektions- og faglige Myndigheder.

<sp>Generalstaben</sp>, hvis Chef er
Præsidentents militære Raadgiver og har Hærens
Organisation, Mobilisering og Rekrutering under sig,
skal desuden udtale sig om alle militære
Forslag, der forelægges Kongressen.

Krigsministeriets Generalstab, med særegen
Chef, har 4 Afdelingschefer og 88 Officerer; den
undersøger Hærens Ydeevne og forbereder de
militære Operationer; Troppernes Generalstab
tæller 100 Officerer, deraf 36 til
Hovedkvarteret, 40 til Divisionerne og 2 til
Gesandtskaberne. Adjudanturen, under en Generaladjudant,
bestaar af 114 Officerer, der gør Tjeneste i
Krigsministeriet og i Stabene.
Generalinspektør-Departementet har Overopsynet med Hærens
taktiske Virksomhed og tæller en Chef og 61
Officerer.

<sp>Retsvæsenet</sp> er Præsidentens
militærjuridiske Raadgivere og tæller en
<i>Judge Advocate General</i> og 114 Officerer.

<sp>Intendanturen</sp> (<i>Quartermaster Corps</i>)
sørger for Hærens Forsyning og Udrustning
(Materiel undtaget), Hestevæsenet,
Transportvæsen samt medvirker ved Hvervningen.
Styrken i alt 1 Generalmajor, 3 Assistenter
