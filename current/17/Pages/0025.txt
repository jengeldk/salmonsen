de dels naar den teoretiske nedenfor omtalte
Opløsningsevne, og dels taaler stærkere
Okularforstørring, men den meget komplicerede
Konstruktion (Fig. 5, der viser en Apokromat
bestaaende af 10 Linser)
gør dem væsentlig dyrere.
De kræver særlige Kompensationsokularer, da
de giver en noget forsk. Forstørring for de forsk.
Farver (om end for hver Farve samme Forstørring
over hele Objektivet), en Fejl, der let kan
kompenseres fuldstændig ved særlige
Okularkonstruktioner. Disse stærkere
Kompensationsokularer kan dog ogsaa med Fordel
anvendes til de stærkere Akromat-Objektiver.
Akromaterne har i øvrigt i nyere Tid faaet væsentlig
mindre sekundært Spektrum ved Anvendelsen af
enkelte Fluoritlinser i Systemet.

<sp>M.'s ydre Indretning</sp>. Stativet bestaar
af 3 Hoveddele, <sp>Røret</sp> (Tubus), der bærer
Objektivet og Okularet i henholdsvis nederste og
øverste Ende, og er forsynet med Indretninger
til Indstilling i rette Højde, <sp>Bordet</sp>,
hvorpaa Objektet anbringes, og som har et Hul
midtpaa, hvorigennem Lys sendes op gennem
Objektet, og <sp>Belysningsapparatet</sp>
under Bordet. Fig. 6 viser et mindre, ældre
Stativ, Fig. 7 et stort, moderne Stativ med alt
Tilbehør. Okularet skydes ind i Tubus' øverste
Ende, Objektivet skrues fast i den nederste
Ende. Hyppigst er der Indretning til at veksle
let mellem flere Objektiver; saaledes viser Fig.
6 en Revolver med 3 Objektiver, der enkeltvis
bringes paa Plads blot ved at dreje Revolveren,
og Fig. 7 er forsynet med Objektivslæde; hvert
Objektiv forsynes da med en Slæde, som passer
ind i den paa Tubus, saa at man kan veksle
mellem et hvilket som helst Antal Objektiver,
og disse bliver nøjagtigere centreret end
ved Revolveren. Indstillingen af M. sker altid
i 2 Sæt. Det øverste Skruehoved i begge
Figurer tjener til grov Indstilling ved Drev og
Tandstang. Det store Skruehoved længst til
venstre i Fig. 6 er Finskruen, hvormed den
fine Indstilling foretages; den er i alle nyere
Konstruktioner anbragt under Grovskruen (Fig.
7), hvorved man opnaar, at Drejning i samme
Retning paa begge Skruer bevæger Tubus i
samme Retning. Tubus er altid forsynet med
Udtræk med Inddelinger eller blot et Mærke.
Da nemlig Sinusbetingelsen kun kan opfyldes
for en ganske bestemt Objektafstand, faar man
kun gode Billeder, naar Afstanden mellem
Objektiv og Okular er en ganske bestemt.
Alle Objektiver og Okularer fra samme Firma er
da saaledes afstemte, at Tubus skal have en
ganske bestemt og altid den samme Længde
(hyppigt 160—170 mm). Stativet kan i Reglen stilles
skraat, hvorved man iagttager bekvemmere, og
lægges vandret, hvilket bruges ved Mikrofotografering.
Paa Bordet er vist Objektet fastholdt af 2 Fjedre.
Paa Fig. 7 er Bordet tillige drejeligt og udstyret med
Korsbord, Indretning til at forskyde Præparatet i to
paa hinanden vinkelrette Retninger. Til Anbringelse
paa Bordet er konstrueret mange Hjælpeapparater,
saaledes til Opvarmning af Præparatet, til at dreje det,
afmærke bestemte Dele af det, iagttage i strømmende
Vædsker o. s. v.

<sp>Belysningsapparatet</sp> er en vigtig Del af M.
Nederst er anbragt et drejeligt Spejl, plant paa den ene
Side, Hulspejl paa den anden; det tjener til at sende
Straalerne fra Lyskilden op mod Belysningsapparatet
under Bordet. Kun ved ringe Forstørring kan
man hertil nøjes med en Blænder, hyppigst en
Irisblænder, anbragt lige under Præparatet.
Ved stærkere Forstørring bruges altid en
<sp>Kondensor</sp> til at koncentrere Lysstraalerne.
Fig. 8 viser det fuldstændige Abbe'ske
Belysningsapparat. Lyset fra Spejlet nederst paa
Fig sendes op mod en Irisblænder, der kan
aabnes ved Haandtaget <i>p</i> og forskydes til Siden
i alle Retninger ved Tandstang og Drev, idet
den Ring, der bærer dette og Blænderen, tillige
er drejelig. Derover kommer Kondensoren,
der kan opfattes som et omvendt, forstørret,

<img>Fig. 5. Apokromat, p = 2 mm, a = 1,40 (c.1/2 Størrelse).</img>

<img>Fig. 6. Mindre Stativ med
Revolver (1/4 Størrelse).</img>

<img>Fig. 7. Større Stativ med Objektivslæde,
Korsbord og Abbe'sk Belysningsapparat
(1/4 Størrelse).</img>
