til Taabdrup (d. 1579), der med vekslende Held
kæmpede mod Svenskerne, og til Lensmand
paa Frederiksborg, Krogen og Hørsholm
<sp>Jørgen M.</sp> til Krogsgaard (d. 1577). Sidstnævntes
Søn, <sp>Frederik M.</sp> til Krogsgaard,
Rugballegaard, Linnet og Haraldskjær (1566—1634), var
Fader til <sp>Jørgen M.</sp> til Haraldskjær, med
hvem Vaabenet lagdes i Graven. Ovennævnte
O. M. var Fader til Biskop i Ribe <sp>Iver M.</sp>
(d. 1539). Denne var straks efter Kong Hans'
Død en Tilhænger af Hertug Frederik og
spillede senere en betydelig Rolle i det jyske Raads
Opstand mod Christian II. Han modsatte sig
Christian III's Valg til Konge, og fængsledes
1536 med de andre Biskopper, idet han dog
snart efter blev frigivet og forlenet paa
Livstid med Ribe Bispegaard. Som Biskop roses han
iøvrigt for sin Lærdom og sit vennesæle
Væsen, ligesom han med Iver tog sig af Kirkens
og Stiftets Anliggender. Hans to uægte Sønner
omtales ndf. Broderen Landsdommer <sp>Mogens
M.</sp> til Volstrup (d. 1558) blev af de
misfornøjede jyske Raader befuldmægtiget til at
forhandle med Hertug Frederik og skal, da han
paa Vejen traf Christian II i Vejle, have
efterladt Opsigelsesbrevet til denne i sin Handske.
Kort efter blev han optaget i Rigsraadet og
holdt ved Frederik I's Hylding paa Marken
udenfor Viborg Talen til den forsamlede
Mængde. Hans Søn, <sp>Ludvig M.</sp> til Palsgaard (d.
1537), var Fader til Rigsmarsken <sp>Peder M.</sp>
til Estvadgaard (1534—1623) og til <sp>Ludvig
M.</sp> til Nørlund (1537—1602). Den førstnævnte af
disse to Brødre var 1559 med paa
Ditmarskertoget, gik derefter til Søs og gjorde Tjeneste
som »Løjtnant« hos Herluf Trolle og Erik Rud.
Han kommanderede 1567—69 som Admiral,
bemægtigede sig sidstnævnte Aar over 150
Koffardiskibe i Reval, var atter »Løjtnant« til Søs,
blev 1571 Medlem af Rigsraadet og nogle Aar
senere Rigsadmiral. I 1588 kom han ind i det
Firemandsudvalg, som styrede Rigerne under
Christian IV's Mindreaarighed; ved Kongens
Regeringstiltrædelse udnævntes han til
Rigsmarsk, hvilket Embede han beklædte til 1608.
Broderen L. M. udnævntes til Hofmarskalk, sad
1577—83 som Lensmand paa Akershus og
Statholder i Norge og havde derefter andre norske
Forleninger, som blev ham fratagne p. Gr. a.
slet Styrelse. I sit Ægteskab med Ellen
Marsvin blev han Fader til Christian IV's
Ægtefælle, Fru <sp>Kirstine M.</sp> (s. d.). Ovennævnte
Landsdommer M. M.'s anden Søn, <sp>Oluf M.</sp> til
Palsgaard (d. 1569), blev 1531 designeret til
Farbroderen Biskop J. M.'s Efterfølger, optoges
1533 i Rigsraadet, deltog som; Koadjutor i
Udøvelsen af de biskoppelige Forretninger, men
opnaaede ikke pavelig Indvielse. Han
fængsledes 1536 med de andre Biskopper, men slap
løs Aaret efter; indtog nu en meget betydelig
Stilling som verdslig Stormand, genoptoges i
Rigsraadet 1542 og blev begunstiget med
indbringende Len. Trættekær og pengebegærlig
var han en Plage for Bønderne. Efter
Reformationen havde han ægtet Drude Rantzau,
der rejste ham et pragtfuldt Mindesmærke i
Volstrup Kirke.

6) Ovenn. Biskop I. M.'s to uægte Sønner
med Ide Pogwisch, <sp>Frands Iversen</sp> til
Strandbygaard og <sp>Niels Iversen</sp> til
Vejbjerggaard, regnedes for Adel, men ikke til
den Slægt, som Faderen tilhørte. De førte tre
blaa Kugler (2, 1) i Sølv, paa Hjelmen tre lgn.
Kugler paa blaa Stilke. Den sidstnævntes
Sønnesøns Søn, <sp>Mogens Nielsen M.</sp> til
Ørnhoved, der endnu levede 1660, var antagelig
sidste Mand af denne, lidet betydende Slægt.
<i>P. B. G.</i>
</chapter>

<chapter name="Munk, Jens">
<b>Munk</b>, <sp>Jens</sp>, dansk Søfarende og
Opdagelsesrejsende, f. 3. Juni 1579 paa Gaarden Barbo
ved Arendal, begravet 3. Juli 1628 i Kbhvn.
Som 12 Aars Dreng gik han til Søs, rejste til
Oporto, hvor han blev et Aar for at lære
Portugisisk, og tog derefter Hyre som
Skibsdreng til Bahia. Her deltog han om Bord paa
et holl. Skib i en Kamp med en fr. Flaade.
Det holl. Skib blev ødelagt, og M. var en af
de faa, der undslap med Livet. Han opholdt
sig nu i Bahia som Skomagerdreng og
Malermedhjælper, for endelig at lære Handelen.
Efter at han paa en heroisk Maade havde frelst
nogle holl. Skibe fra et sp. Overfald, maatte
han forlade Bahia og naaede hjem 1598.
Herfra gjorde han Rejser paa Spanien og
Østersøen som Handelsmand, indtil han 1605 fik
Skib at føre. Han gjorde nu Fangstrejser til
Ishavet, hvor hans Skib 1609 under Øen
Kolgujev kom i Besæt af Isen og blev Vrag. Kong
Christian IV blev derved opmærksom paa ham
og sendte ham 1610 paa en Handels- og
Undersøgelsesrejse til Novaja Semlja. 1611
udnævnte Kongen M. til Kaptajn paa Flaaden.
Han deltog med stor Berømmelse i
Kalmarkrigen, førte senere et Gesandtskab til
Spanien og et russ. Gesandtskab til Archangelsk.
Derefter var han i fl. Aar paa Togt i
Nordhavet for at tugte Fribyttere og fremmede
Skibe, som uden Tilladelse fiskede i norske
Farvande, samt deltog 1617 i Oprettelsen af
det første Hvalfangerselskab i Danmark og
hentede Hvalfangere fra Biscaya. 1618 deltog
han i Udrustningen af Ove Gjedde's
Ostindiefærd og skulde personlig have deltaget i den,
men da han ikke kunde komme overens
med Overledelsen, fritog Kongen ham derfor.
1619—20 ledede M. det kendte Togt for at finde
Nordvestpassagen, den eneste Ekspedition, som
i dette Øjemed er afgaaet fra Danmark. M.
havde selv indgivet Forslag til denne Rejse og
vundet Kongen for sin Plan. Denne var, at
finde en kort Søvej til Kina og Indien ved at
søge det Stræde, som man paa den Tid, i
Særdeleshed efter Opdagelsen af Hudson Bugt,
alm. antog førte rundt N. om Amerika til
Stillehavet. M. sejlede fra Kbhvn 9. Maj 1619 med
2 af Kongens Skibe, nemlig den lille Fregat
»Enhjørningen« og Jagten »Lamprenen«, med
64 Mand Besætning. 30. Juni havde M. Kap
Farvel i Sigte, og 11. Juli naaedes Indløbet
til Hudson Stræde. M. foretog Undersøgelser
baade her og i Hudson Bugt, ofte forulempet
af Drivisen, indtil han 7. Septbr p. Gr. a. Storm
og Sne løb ind i Mundingen af en Flod
(Churchill Floden paa 58° 44′ n. Br.), hvor han
gik i Vinterhavn. Det var hans Agt i Løbet
af den paafølgende Sommer at fortsætte
