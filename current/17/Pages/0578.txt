den tyk som Fløde). Denne Side af Kontrollen
har alene en økonomisk Opgave, idet den
beskytter Køberen mod Uredelighed, og
Mælkekontrollens økonomiske Opgave anses endnu
mange St. for dens vigtigste, ligesom denne
Form for Kontrol var den første, der indførtes
(i Kbhvn delvis allerede fra 1860), og mange
St. endnu er den eneste. — 2. Kontrollen skal
hindre Salg af sundhedsskadelig Mælk. Mælken
er et godt Næringssubstrat for en Del
sygdomsfremkaldende Bakterier, og hvis Mælk
inficeres med saadanne Bakterieformer, vil de
leve og formere sig i Mælken, der herved kan
overføre Smitten og fremkalde Sygdom. I
Tilfælde, hvor den inficerede Mælk drikkes af
mange, kan der opstaa Epidemier. 1871 iagttog
Ballard, at tyfoid Feber paa denne Maade
kunde spredes ved Mælk. Senere iagttoges det,
at ogsaa Difteritis- og Skarlagensfeberepidemier
i enkelte Tilfælde opstod ved Smittespredning
gennem inficeret Mælk. Malkekvæget kan
dog ikke faa disse Sygdomme, og ved saadanne
Epidemier maa Mælken altid være inficeret af
Mennesker, der enten har Sygdommen ell.
huser dens Smitstof (Bacilbærere). Det er
forholdsvis sjældent, at de nævnte Sygdomme
udbredes ved Smitte gennem Mælk; som Regel
udbredes Smitten ad andre Veje. Mælk kan
ikke blot være inficeret fra Mennesker, men
ogsaa fra Malkekvæget, naar dette er sygt.
Særlig Bet. har saadanne Sygdomme hos Koen,
der kan angribe Mennesker, først og fremmest
Tuberkulose (s. d.), men ogsaa en hel Rk.
andre Kvægsygdomme, f. Eks. Miltbrand. Særlig
udsat er Mælken for at blive inficeret af
Sygdomme, der har deres Sæde i Yveret, f. Eks.
Yvertuberkulose og Yverbetændelser. —
Mælken kan endelig blive udrikkelig og undertiden
sundhedsfarlig ved urenlig Behandling, ved
Henstand, saa at den bliver sur, undertiden
raadden, ell. ved at have »Mælkefejl« (daarlig
Smag p. Gr. a. Koens Fodring, abnorm Farve
p. Gr. a. Vækst af forsk. ikke-sygdomsfremkaldende
Bakterier m. m.). — Den økonomiske
Side af M., som skal hindre Forfalskninger,
kan nøjes med at undersøge selve Mælken, idet
Forfalskninger i Reglen kan opdages herved.
Denne Kontrol er derved langt lettere at
gennemføre end den hygiejniske M., som skal
hindre Salg af sundhedsskadelig Mælk, thi den
hygiejniske M. kan ikke indskrænkes til
Undersøgelse af selve Mælken, da man er ude af
Stand til at paavise Tilstedeværelsen i Mælken
af nogle af de Smitstoffer, hvorom det drejer
sig, og for andres Vedkommende kun kan gøre
dette ved Undersøgelsesmetoder, der er for
langvarige og besværlige til at benyttes i den
regelmæssige M. i større Stil. Den hygiejniske
M. har forsøgt at gaa to Veje for at naa sit
Maal. Den ene Vej er ikke alene at undersøge
Mælken selv; men tillige at føre Kontrol med
Sundhedstilstanden hos Personalet, som
kommer i Berøring med Mælken, baade paa
Gaardene, i Mejerierne og i Udsalgene, desuden
med Malkekvægets Sundhedstilstand og med
Mælkens Behandling og Opbevaring under
Malkning, Transport og paa dens videre Vej.
Den anden Vej er at befri Mælken for muligt
tilstedeværende Smitstoffer ved at dræbe
Smitstofferne, som Regel ved Opvarmning
(Pasteurisering, s. d.). — I Danmark findes en Rk.
Love, som gaar ud paa at hindre baade
Forfalskning af Mælk (Straffeloven, L. af 1910 om
Undersøgelse af Levnedsmidler) og Salg af
sundhedsfarlig Mælk (Epidemiloven af 1915, L.
af 1904 til Bekæmpelse af Tuberkulose hos
Hornkvæg og Svin, L. af 1920 om smitsomme
Sygdomme hos Husdyr o. fl.), men egl. M.
findes kun i de Kommuner, der selv har oprettet
Kontrollen ved kommunal Foranstaltning og
indført Regler derom i deres Sundhedsvedtægt.
Saadanne Vedtægtsregler findes i en stor Del
af de danske Byer, men kun i enkelte
Landkommuner, mest i saadanne, der ligger nær
ved store Byer. Enkelte Byer (Kbhvn, Aarhus,
Aabenraa) har i de sidste Aar (siden 1918)
paabudt, at der skal være Dyrlægekontrol med
alle Køer, hvis Mælk sælges i Kommunen. Ved
M. har i de senere Aar forsk. Undersøgelsesmetoder
faaet Bet., ved hvilke Mælkens
Renlighed lader sig undersøge, særlig
Reduktaseprøven (s. d.), som er udarbejdet af
Svenskeren Barthel og Danskeren Orla-Jensen.
(<sp>Litt</sp>.: <sp>C. O. Jensen</sp>, »Forelæsninger over
Mælk og M.« [Kbhvn 1903]; <sp>J. E. Lane-Claypon</sp>,
<i>Milk and its Hygienic Relations</i> [Lond.
1917]).
<i>L. F.</i>
</chapter>

<chapter name="Mælkekur eller Mælkediæt">
<b>Mælkekur</b> ell. <sp>Mælkediæt</sp>, udelukkende
Nydelse af Mælk, bruges, bortset fra
Anvendelsen til spæde Børns Ernæring, p. Gr. a., at
Mælk indeholder de for en sundhedsmæssig
Kost nødvendige Bestanddele og er let
fordøjelig, under sygelige forsk. Tilstande, især
ved Lidelser af Ventriklen (Mavekatarr,
Mavesaar), af Nyrerne, undertiden ogsaa ved
Lever-, Hjerte- og Lungesygdomme, medens Mælk
derimod som Regel taales mindre godt ved
Tarmsygdomme, især de akutte. Der drikkes
1—2 ell. fl. Potter Mælk daglig i smaa
Portioner ad Gangen. Ved Blodoverfyldning i
Underlivet, den saakaldte abdominale Plethora, i
Reglen forbunden med træg Fordøjelse,
anvendes Kure med Kernemælk (hvor Mælkens Fedt
er fjernet) ell. Valle (hvor ogsaa dens Kasein
er borte). En særlig Anvendelse af Mælken er
den i Form af Kumys (gæret Hoppemælk) og
Kefir (gæret Komælk), der ved Gæringen faar
Indhold af Kulsyre og Alkohol og derved
bliver mere forfriskende og stimulerende. De
har desuden Bet. ved, at de i Føden indbragte
Bakterier kan forandre Tarmens Flora. Med
denne Indikation har Kefir saaledes fundet
Anvendelse ved perniciøs Anæmi.
<i>(A. F.). H. I. B.</i>
</chapter>

<chapter name="Mælkepunch">
<b>Mælkepunch</b> [pon´sj], en Drik, der
tilberedes efter en Mængde forsk. Forskrifter, og
som hovedsagelig bestaar af Alkohol ell. Arrak
og Vand (omtr. lige meget af hver), Mælk (lige
saa meget som Alkohol og Vand tilsammen),
Sukker, Citron og Vanille. Ved Henstand
udskilles et ret betydeligt Bundfald, som
frafiltreres, hvorefter Punchen fordeles paa Flasker.
<i>K. M.</i>
</chapter>

<chapter name="Mælkeri">
<b>Mælkeri</b> (<sp>Mejeri</sp>) er en Bygning, hvori
Mælkens Behandling foregaar til Skummetmælk,
Fløde, Smør, Kernemælk, Ost m. m. I gamle
Dage blev hver Landejendoms Mælk behandlet
