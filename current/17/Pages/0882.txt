<chapter name="Netmave eller Kongehætte">
<b>Netmave</b> eller <sp>Kongehætte</sp>, se <sp>Drøvtyggere</sp>.
</chapter>

<chapter name="Netmelon (se Melon)">
<b>Netmelon</b>, se <sp>Melon</sp>.
</chapter>

<chapter name="Netscher, Caspar">
<b>Netscher</b> [↱næts<sub>ə</sub>r], <sp>Caspar</sp>, holl. Maler,
f. i Heidelberg 1639, d. i Haag 1684, kom
allerede som Barn til Holland, hvor han blev Elev
af H. Coster og Terborch. Ligesom denne sidste
og F. Mieris malede han — fortræffelig
gennemførte, men noget maniererede — Genrebilleder
fra det højere Selskabsliv, endvidere
mytologiske og bib. Billeder og Hyrdescener under fr.
Paavirkning (N. virkede i Bordeaux 1659—62),
samt endelig en Række elegante, men ret
tomme Portrætter i lille Format. Særlig rigt er N.
repræsenteret i Dresden (9 Billeder), Rijksmus.
i Amsterdam (16 Billeder), München, Berlin,
Louvre og London, samt desforuden i de fleste
nogenlunde større Samlinger, saaledes i
Kunstmuseet i Kbhvn ved et Portræt. N.'s Sønner,
<sp>Theodor N.</sp> (1661?—1732) og <sp>Constantijn
N.</sp> (1668—1723) virkede begge som
Portrætmalere, den første særlig i Frankrig og
England, den sidstnævnte i sin Fødeby Haag.
<i>(A. R.). A. Hk.</i>
</chapter>

<chapter name="Netscher, Frans">
<b>Netscher</b> [↱næts<sub>e</sub>r], <sp>Frans</sp>, holl. Forf., f.
30. Apr. 1864 i Haag, uddannede sig til
Stenograf og fik som saadan Ansættelse i den holl.
Rigsdags 2. Kammer; senere Stenograf ved
Leydens Kommunalbestyrelse. Han har udfoldet
en yderst frugtbar Virksomhed som Forf. af
Noveller og Romaner og som Publicist i
Dagblade og Tidsskrifter. Af hans Romaner kan
nævnes »Egoisme«, hvis Handling foregaar i
haagske Regeringskredse, og »Dina«, en
borgerlig Roman. Af hans Novellesamlinger kan
nævnes: »Studies naar het naakt model« (1886)
og »Menschen om ons« (1888). Desuden har han
skrevet: »In en om de Tweede Kamer,
Parlementaire schetsen en portretten« (1889) og »Uit
ons Parlement« (1890). Han har ogsaa skrevet
Beg. af Teksten til et Værk om den berømte
holl. Folkelivsmaler Josef Israëls: »Israëls,
l'homme et l'artiste« (1887), men maatte
overdrage det til en anden paa Grund af Sygdom.
<i>(A. I.).</i>
</chapter>

<chapter name="Netsilikere">
<b>Netsilikere</b>, i snævrere Forstand Navnet paa
en lille, centraleskimoisk Stamme paa
Boothia-Halvøen, men det betegner hos Nabostammerne
samtlige Eskimo-Grupper mellem Committee
Bay og Simpson-Strædet samt ved Back River.
N. lever om Vinteren i Snehytter paa Havisen,
hvor de driver Sælfangst ved Aandehullerne;
om Sommeren flytter de med Telte ind i
Landet for at jage Renflokkene, naar disse
svømmer over Indvandene. Skønt enkelte
Gange tidligere besøgte er N. først blevet nærmere
studeret paa 5. Thule-Ekspedition. De er de
mindst europ. paavirkede af alle Eskimoer.
<i>K. B.-S.</i>
</chapter>

<chapter name="Netteldug">
<b>Netteldug</b> kaldtes opr. Tøjer, vævede af
Basttrævlerne af forsk. Arter <i>Urtica</i>.
Fabrikationen ophørte helt ved Bomuldens Indførelse,
og nu bruges N. som Betegnelse for aabne,
blegede eller ublegede Batister og Musseliner.
<i>K. M.</i>
</chapter>

<chapter name="Nettet">
<b>Nettet</b> (<i>reticulum</i>), et af Lacaille indført
lidet Stjernebillede paa den sydlige Himmel
mellem Dorade og Uret, indeholdende 24
Stjerner, synlige for det blotte Øje; i N. findes flere
Dobbeltstjerner og Stjernetaager samt 2
teleskopisk foranderlige Stjerner.
<i>J. Fr. S.</i>
</chapter>

<chapter name="netto">
<b>netto</b> [ital. ↱net.o], ital. Ord for »ren«,
»pletfri«, »redelig«, bruges med overført Bet. i
saadanne Forbindelser som <sp>Nettovægt</sp>,
Vægten af et Stykke eller et Parti Varer med
Fradrag af Emballagens Vægt (<sp>Taraen</sp>),
<sp>Nettooverskud</sp>, <sp>Nettoavance</sp>, det
Overskud, den Avance, som i en Næringsvirksomhed
er indvunden i en bestemt Driftsperiode
eller ved en enkelt Forretning efter Fradrag
af alle Omkostninger o. s. v. <sp>N. Kontant</sp>, se
<sp>kontant</sp>. Se ogsaa <sp>brutto</sp>.
<i>(C. V. S.). Th. O.</i>
</chapter>

<chapter name="Netto, Henrique Coelho">
<b>Netto</b> [↱næt<sub>u</sub>], <sp>Henrique Coelho</sp>, bras.
Forf., f. 20. Febr 1864 i Caxias (Staten
Maranhãõ), studerede Medicin og derefter
Retsvidenskab uden at afslutte noget af sine Studier og
var i den følgende Tid afvekslende
Guvemementssekretær i Staten Rio de Janeiro,
Gymnasielærer og Journalist, altid livlig beskæftiget
med litterære Arbejder. I en Aarrække har
han praktiseret som Læge bl. Indianerne, hvis
primitive Sjæleliv i ham har fundet en
begejstret og forstaaende Skildrer. Af hans Romaner
og Noveller kan anføres: <i>Rhapsodias</i> (1891),
<i>O rei phantasma</i> (1895), Sertão (1897),
<i>Romanceiro</i> (1898) samt fra de senere Aar — med
Emne fra Verdenskrigen: Novellesamlingen
<i>Banzo</i> og Romanen <i>Os Barbaros</i>. — For Teatret
har N. bl. a. skrevet Komedierne <i>O Dinheiro</i>
og <i>A Bonança</i> samt Skuespillet <i>O Relicario</i>. —
Som Medarbejder ved en Række bras. og
portugisiske Blade har han vundet Yndest ved sin
Originalitet og elegante Stil. — I sin Ungdom
tog han Del i Politik, var en Tid Medlem af
Parlamentet og virkede ivrigt for Folkets
Rejsning mod Kejserdømmet.
<i>Chr. H.</i>
</chapter>

<chapter name="Netto Tonnage">
<b>Netto Tonnage</b> [-↱na.sj<sub>ə</sub>] (Søvæsenet).
Den Tonnage, hvorefter Skibets Afgifter
beregnes; den fremkommer ved fra Brutto-Tonnagen
at trække de afgiftsfri Rum. Se
<sp>Maalingsregel</sp>.
<i>C. B-h.</i>
</chapter>

<chapter name="Nettrakeide">
<b>Nettrakeide</b> (bot.), se <sp>Vandrørcelle</sp>.
</chapter>

<chapter name="Nettuno">
<b>Nettuno</b>, By i Mellemitalien, Prov. Roma,
ligger i Nærheden af Kysten, har gamle
Befæstninger og er berømt for sin maleriske
Kvindedragt. (1911) 5000 Indb. Den er ved en smuk
Strandvej forbundet med Porto d'Anzio.
<i>C. A.</i>
</chapter>

<chapter name="Netvinger">
<b>Netvinger</b>, <sp>Netvingede</sp>, hvortil bl. a.
Slægten <i>Chrysopa</i>, d. s. s. <sp>Florvinger</sp>.
</chapter>

<chapter name="Netze">
<b>Netze</b> [↱næts<sub>ə</sub>], højre Biflod til Warthe,
opstaar i Søomraadet Ø. f. Posen i den tidligere
Grænseegn mellem den preuss. Provins
Vestpreussen og Polen, strømmer først med
nordvestlig Hovedretning til Nakel, hvor den afgiver
Vand til Bromberg-Kanalen, antager derefter
vestsydvestlig Retning, danner paa en
Strækning Grænsen mellem Tyskland og Polen og
udmunder 9 km oven for Landsberg efter et Løb
paa 340 km.
<i>(Joh. F.). O. K.</i>
</chapter>

<chapter name="Netzer, Hubert">
<b>Netzer</b> [↱næts<sub>ə</sub>r], <sp>Hubert</sp>, tysk
Billedhugger, f. 1865 i Isny (Württemberg). N.,
uddannet paa Münchens Akademi (under Ruemann
m. fl.), har fortrinsvis virket i München og for
denne By skabt i Bronze en Del Brunnen, der
viser hans friske Opfindsomhed og sikre Smag:
Triton-, Narcis-, Norne-, Orfeus-, Jonas-Brunnen.
