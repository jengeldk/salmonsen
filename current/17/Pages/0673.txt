Aand; Bogen har dog været udsat for delvis
meget bitter Kritik. Efter den ulykkelige
gr.-tyrk. Krig blev yderligere flere Hundrede
Tusinder Mennesker hjemløse, idet Grækerne blev
fordrevne fra Lilleasien og Øst-Thrakien af
Tyrkerne, medens disse paa deres Side blev
udjagede fra Vest-Thrakien. Næsten lige ulykkelig
stillede er flere Hundrede Tusinder Jøder fra
Grænseegnene mellem Rusland og Polen, som
ingen af disse Lande vil have. N. har efter
Evne forsøgt at hjælpe disse ulykkelige
Mennesker, og hans overordentlige Energi og
praktiske Sans sætter ham i Stand til at løse næsten
uoverkommelige Vanskeligheder. Hans ædle
Arbejde har ogsaa vakt Anerkendelse: N. blev af
det norske Storting tildelt Nobel's Fredspris
1923, men dertil føjede den danske Boghandler
<sp>Chr. Erichsen</sp> en lige saa stor Sum.
Denne storartede Gave gaar, ligesom Nobel-Prisen,
til N.'s Arbejde for at lindre Menneskers Nød,
Ulykke og Elendighed i de Lande, hvor Krigen
har hærget. (<sp>Litt</sp>.: <sp>W. C. Brøgger</sp> og
<sp>Nordahl Rolfsen</sp>, »F. N. 1861—1893« [Kria
1896]).
<i>W. Werenskiöld.</i>
</chapter>

<chapter name="Nansen, Hans">
<b>Nansen</b>, <sp>Hans</sp>, Borgemester og Præsident
i Kbhvn, f. 28. Novbr 1598 i Flensborg, d. 12.
Novbr 1667. Allerede 1614 fulgte han sin
Farbroder, en velhavende Handelsmand i
Flensborg, paa en Rejse til det nordlige
Rusland, og 1618 og 1619 gæstede han i
Handelsanliggender paa ny dette Land.
1620 kom han i den ansete kbhvn'ske
Borgemester Mikkel Vibe's Tjeneste, og
Aaret efter fik han en Ansættelse ved det
islandske Kompagni. Han kom hurtig til at
spille en betydelig Rolle i Kompagniet, foretog
paa dettes Vegne endnu en Rejse til Rusland
og en hel Række Rejser til Island, ligesom han
ogsaa flere Gange forestod Forhandlingen af
Kompagniets Varer i Glückstadt. 1639 valgtes
han til Raadmand i Kbhvn og 1644 efter
Kongens Ønske til Borgemester smst. Som saadan
vandt han stor Yndest hos Byens Borgere; om
hans politiske Anskuelser fra den Tid vides
derimod intet; han deltog i Stændermøderne 1648
og 1650 som en af Kbhvn's Repræsentanter, men
uden at gøre sig særlig bemærket. Under
Kbhvn's heltemodige Forsvar mod Karl Gustaf
i Belejringen 1658—60 traadte N. derimod frem
i første Række. Ved det Møde, der 9. Aug.
1658, straks efter Modtagelsen af Efterretningen
om Svenskernes Landgang i Korsør, holdtes
mellem Kongen og Rigshofmester Joachim
Gersdorff paa den ene og Repræsentanter for
Kbhvn's forsk. Stænder paa den anden Side,
førte han Ordet for Borgerstanden. Under
selve Belejringen havde han et vanskeligt Hverv
som Byens første Borgemester, men han løste
med stor Dygtighed de Opgaver, der stilledes
til ham, og hans kraftige og støtte Optræden og
ildfulde Veltalenhed bidrog i høj Grad til at
holde Borgernes Mod oppe. Efter Belejringen
stod han derfor ubestridt som den danske
Borgerstands første Mand og nu tillige som en
bestemt Modstander af Adelens og Rigsraadets
Magt; han havde haft en meget væsentlig
Andel i Udarbejdelsen af Kbhvn's Privilegier og
arbejdede nu ivrig for deres Ikrafttræden. Paa
Stændermødet 1660 var han en af
Borgerstandens Ordførere, og det var væsentlig ham, der
ledede denne Stands Forhandlinger med
Gejstligheden og dennes Fører Biskop Svane. Han og
Svane var ogsaa tidlig Medvidere i Kongens
hemmelige Plan om at indføre Arveregeringen.
N. udfoldede stor agitatorisk Virksomhed for at
vinde Borgerstandens Repræsentanter for
Sagen, og hans kraftige Veltalenhed skyldtes det
væsentlig, at Borgerstanden 8. Oktbr sluttede sig
til Kbhvn's Magistrats Forslag om at tilbyde
Kongen Arveregeringen. Dagen efter havde han
det kendte Sammenstød med Rigsraad Otto
Krag paa Slotsbroen; da denne truede ham med
Blaataarn, svarede N. med at pege paa Frue
Kirketaarn, hvis Klokker snart kunde kalde
Borgerne under Vaaben. Under de flg.
Forhandlinger spillede N. ogsaa en Hovedrolle, og det var
derfor ganske naturligt, at Kongen viste ham
særlig Opmærksomhed ved den Fest, hvormed
Arvehyldingen fejredes paa Kbhvn's Slot 18.
Oktbr. Om N. har været ganske fornøjet med
den Udvikling, der fulgte efter, er tvivlsomt.
Fra Begyndelsen af har han i alt Fald sikkert
ikke ønsket Enevælden, der jo gjorde den
Rigsstandsværdighed, som i Privilegierne var lovet
Kbhvn, aldeles betydningsløs; men om han
maaske siden har skiftet Mening, ved vi ikke. Den
paafaldende ringe politiske Rolle, han kom til
at spille efter Enevældens Indførelse, kunde dog
nok tyde paa, at han ikke har været helt
tilfreds med Resultatet. Vel blev han umiddelbart
efter Arvehyldingen Assessor i Statskollegiet og
Præsident i Kbhvn og Aaret efter Medlem af
Højesteret, men nogen Indflydelse fik han ikke,
og hans Raad hørtes kun sjælden. Skønt uden
videnskabelig Uddannelse var han en Mand med
betydelige litterære Interesser; han samlede sig
et betydeligt Bibliotek og optraadte endog selv
som Forfatter med en 1633 udgivet Kosmografi,
der blev en yndet Folkelæsning og oplevede flere
Oplag. (<sp>Litt</sp>.: »Historisk Tidsskr.«, 3. Række
I, 131 ff.).
<i>L. L.</i>

<img>H. Nansen.</img>
</chapter>

<chapter name="Nansen, Hans Lejerdal">
<b>Nansen</b>, <sp>Hans Lejerdal</sp>, norsk Politiker,
Sønnesønssønnesøn af ovenn. H. N., f. i Vik i
Sogn 17. Septbr 1764, d. i Kria 15. Maj 1821,
blev Student 1784, <i>cand. jur.</i> 1789 og var
Birkedommer i Frederiksværk og Halsnæs
1797—1803. Blev 1809 Sorenskriver i Guldalen, 1813 i
Jæderen og Dalerne. Repræsenterede Stavanger
Amt paa det overordentlige Storting 1814, hvor
ban bl. a. var Medlem af Redaktionskomiteen for
Grundloven, paa Stortinget 1815—16
(Vicepræsident i Lagtinget, Medlem af Rigsretten over
Haxthausen og 16 Komiteer) og paa Stortinget
