<chapter name="Missing link">
<b>Missing link</b> [↱mis<sub>i</sub>ŋ-↱£iŋk] (eng.:
manglende Led), et Udtryk, der brugtes under
Diskussionen ang. Darwin's Teori om Arternes
Oprindelse; da denne hævdede, at den ene Art
udvikler sig af den anden gennem en lang
Række Mellemformer, maatte man ret naturligt
stille den Fordring, at disse Mellemled i
alt Fald delvis skulde kunne eftervises som
fossile Levninger i de forsk. geol. Lag. Dette
lod sig i højere ell. lavere Grad gøre for
mange Pattedyrs Vedk., men Spørgsmaalet var
særlig brændende i Diskussionen om Menneskets
Afstamning fra de højst staaende Aber,
og da virkelige Mellemformer her ikke dengang
stod til Raadighed, efterlystes disse
postulerede Mellemformer stadig under Navnet
<i>missing links</i>. Senere Tider har bragt Kendskab
til en saadan mulig Mellemform gennem de
i 1891—94 paa Java fundne Levninger af
<i>Pithecanthropus erectus</i>; men Knoglerne af dette
Dyr er desværre saa mangelfulde, at intet
med Sikkerhed kan siges desangaaende. Lavt
staaende Menneskeformer, kendte under
Benævnelserne Piltdown-Mennesket,
Heidelberg-Mennesket og Neandertal-Mennesket, maa vel
ogsaa kunne opfattes som Mellemformer,
omend de i alt væsentligt vist har staaet
Nutidsmennesket ret nær.
<i>R. Hg.</i>
</chapter>

<chapter name="Missinippi">
<b>Missinippi</b> [mis<sub>i</sub>↱nip<sub>i</sub>]. Flod i den mellemste
Del af Dominion of Canada. Navnet, der er
et Algonkin-Ord, som betyder »det store Vand«,
anvendes om den Del af <sp>Churchill River</sp>,
der ligger mellem Søerne la Crosse og
Granville.
<i>N. H. J.</i>
</chapter>

<chapter name="missio in possessionem">
<b>missio in possessionem</b> (lat.), Indsættelse i
Besiddelse af fast Ejendom eller rørlige
Ting. Dette skal i Tilfælde af Protest efter
dansk Ret ske ved Fogden (Underdommeren,
i Kbhvn 2 af Byrettens Dommere) gennem en
særlig Indsættelsesforretning, hvormed ofte en
Udsættelse af den Protesterende vil være
forbunden (se <sp>Udsættelses</sp>- og
<sp>Indsættelsesforretning</sp>).
<i>K. B.</i>
</chapter>

<chapter name="Mission">
<b>Mission</b> (lat. <i>missio</i>) betyder egl.
Udsendelse. Ligesom man taler om en politisk ell.
diplomatisk »Mission«, der udsendes til et
fremmed Land med et særligt Hverv, saaledes
betegner Ordet M. i den religiøse Sprogbrug 1)
selve den Udsendelse til et fremmed Land, der
sker med det Formaal at vinde dette for en
anden Religion, særlig for Kristendommen, og
2) hele den Virksomhed, der øves af de
udsendte (<sp>Missionærerne</sp>) med det nævnte
Formaal for Øje. Det afgørende er ikke den
rumlige, men den religiøse Afstand. En Kirkes
Arbejde blandt kristne Landsmænd i fjerne
Lande (Sømænd, Udvandrere) bør ikke
betegnes som »Mission« — selv om man herhjemme
taler om »Sømandsmission« (s. d.), og man i
England og Amerika bruger Udtrykkene
<i>Continental mission</i> og <i>colonial mission</i> om det
kirkelige Arbejde blandt kristne Landsmænd, som
opholder sig paa det europæiske Fastland ell. i
Kolonierne, og regner dette Arbejde ind under
<i>foreign mission</i>. Omvendt maa Arbejdet paa at
kristne Indianerne og Kineserne i Nordamerika
betragtes som M. i egl. Forstand, selv om
Amerikanerne ikke regner det under <i>foreign mission</i>,
men under <i>home mission</i>, der svarer til,
hvad vi plejer at kalde »Indre Mission« (s. d.).
Indre M. er i Grunden et selvmodsigende
Begreb. »M.« maa nemlig efter Ordets egl. Bet.
være lig <sp>Ydre M.</sp> og betegne hele den
Virksomhed, som Kristenheden øver udadtil, over
for Hedninger, Muhammedanere og Jøder, ikke
derimod det vidtforgrenede kirkelige Arbejde
for at vinde de ukirkelige inden for Kristenheden
(den saakaldte »<sp>Indre M.</sp>«), og heller ikke
Arbejdet for at vinde andre Kristne (f. Eks.
Katolikkerne) for en renere Kristendomsopfattelse.
Dette sidste bør ikke kaldes M., men
»Evangelisation«, fordi den rene Kristendom
har sin Kilde og Norm i Evangeliet; herunder
hører f. Eks. den saakaldte »Valdensermission«
(s. d.).

M.'s Objekt er altsaa ikke Kristenheden, men
hele den ikke-kristne Verden, og M. ophører,
naar der ikke mere er Brug for fremmede
Sendebud til at kristne Verden, men den
hidtidige »Missionsmark« er blevet en selvstændig
(d. v. s. »selvunderholdende, selvstyrende og
selvudbredende«) Kirke. Om M.'s hidtidige
Historie og nuv. Stilling, se <sp>Ydre M.</sp>, foruden
Specialartiklerne om de vigtigste
Missionsselskaber og Missionærer.

Den <sp>katolske</sp> Kirke har en anden
Sprogbrug end den ovenfor fremstillede protestantiske.
I Almindelighed bruger man her Udtrykket
M. om hele den Virksomhed, der øves for at
udbrede den enesaliggørende kat. Kirke, hvad
enten det er i hedenske ell. i protestantiske
Lande. Saaledes bruges Ordet f. Eks. i de
pavelige Buller, hvorved Jesuiterordenen blev
anerkendt (1540) og Propagandakongregationen
oprettet (1622), ligeledes i det udbredte, af
Jesuitter redigerede Maanedsblad »Die Katholischen
Missionen«. Derimod vil enkelte nyere katolske
Forf., som Prof. Schmidlin, af praktiske
Grunde følge den samme Sprogbrug som de tyske
Protestanter og begrænse Begrebet M. til
Virksomheden bl. Ikke-Kristne.

En særlig kat. Sprogbrug er den kirkeretslige,
der knytter sig til Propagandakongregationens
Jurisdiktionsmyndighed. De Omraader,
som staar under denne, kaldes »Missionslande«
(<i>terræ missionum</i>), de andre kaldes
»Kirkeprovinser« (<i>provinciæ ecclesiasticæ</i>). Ifølge Pius
X's Omordning af Propagandakongregationen
(1908) er dennes Overhøjhed begrænset til de
Omraader, hvor det kirkelige Hierarki endnu
ikke er oprettet. Disse Omraader er altsaa
»Missionslande« i Ordets kirkeretslige Bet. —
uden Hensyn til, om Befolkningen er Kristne
(som f. Eks. i de skandinaviske Lande) eller
Ikke-Kristne. (<sp>Litt</sp>.: <sp>G. Warneck</sp>,
»Evangelische Missionslehre«, I, 2. Udg. [Gotha 1897],
S. 1 ff.; <sp>I. Schmidlin</sp>, »Katholische
Missionslehre« [Münster 1919], S. 39 ff.).
<i>L. B-n.</i>
</chapter>

<chapter name="Mission (folkeretlig)">
<b>Mission</b> (folkeretlig), Sendelse. Ved visse
Lejligheder, navnlig Tronskifte, udsendes ofte
diplomatiske Repræsentanter i særlig M. (<i>en
mission speciale</i>) for at notificere fremmede
Regeringer den indtrufne Begivenhed.
Undertiden bliver, som en særlig Opmærksomhed mod
det Land, hvis Monark krones ell. bisættes, ell.
hvor en nyvalgt Præsident tiltræder Regeringen,
