Dette Fremstød foranledigede General Nogi
til at forblive staaende den 3. Marts for at
afvente 9. Division, der ogsaa naaede Lindiatai.
Det kom dog til fornyet Kamp med de to russ.
Divisioner, hvoraf 25. i Uorden flygtede tilbage
til Befæstningslinien V. f. M. Den imod
Sinmintun afsendte russ. Brigade blev af 2.
Kav.-Brigade og noget Fodfolk af 1. Division dreven
tilbage i nordøstlig Retning. 2. jap. Armé vedblev
den Dag sin Fremrykning og tvang de her
kæmpende russ. Tropper (Resterne af VIII. og
X. Armékorps samt V. sib. Armékorps) til at
tage Front imod Vest.

Foran 4. Armés Front blev Stillingen til Trods
for en heftig Artillerikamp uforandret; 6. sib.
Armékorps og 1. Armékorps, Fremstød afvistes.
Ved 1. Armé kom 2. Garde-Brigade Natten
2.—3. Marts over Schaho. I Løbet af Dagen
indtraf Divisionen de Witt NV. f. M. og 1. sib.
Armékorps, efter en March paa 145 km frem og
tilbage, ved Byens Banegaard. Den 4. Marts
troede General Nogi at kunne fortsætte sin
March i østlig Retning, da han mente Russerne
i Tilbagetog; men i St f. traf han dem i en
stærkt befæstet Stilling, der strakte sig længere
imod N. end forudsat. Da Oyama nødig vilde
standses af en saadan, befalede han Nogi at
skyde sig mere til venstre, hvilken Bevægelse
skulde følges af 2. Armé, der fik 3. Division af
Hærreserven tildelt. Det viste sig nu, at
Japanernes omfattende Angreb var udført med
for faa Kræfter; 8. og en Del af 5. Division kom
saaledes N. f. Hunho. Resten af denne og 4.
Armé fortsatte S. f. Floden deres Angreb og
tvang derved Russerne til ogsaa at omfordele
deres Kræfter. General Kuropatkin besluttede
den 5. Marts at føre et voldsomt Angreb med 3
Kolonner mod de fra Vest mod M. fremrykkende
Japanere; men forinden det kom til
Udførelse, angreb 8. og 5. jap. Division den russ.
Stilling nærmest Hunho og opnaaede forsk.
Fordele, hvorefter det ikke kom til videre
Kampe paa Vestfronten, da General Nogi
forberedte en Omfordeling af sine Kræfter, der
dog først kunde gennemføres Natten 5.—6.
Marts. Paa den øvrige Front kæmpedes med
vekslende Held; men i det hele gjorde
Japanerne Fremskridt.

Imidlertid besluttede Kuropatkin endnu en
Gang at gribe Offensiven V. f. M. ved Hjælp
af de her tilstedeværende Kræfter, medens en
ny Reserve skulde dannes. Angrebet begyndte
6. Marts om Morgenen, idet 160 Kanoner
aabnede Ilden mod Japanernes Stilling; alle disse
Kræfter var stillede under Befaling af General
Kaulbars, og de begyndte Fremrykningen Kl.
11; men skønt Japanerne havde sendt 1.
Division længere mod N. og 9. Division endnu ikke
var indtruffen, blev Russernes Angreb dog
afslaaet, og 1. Division kom til en Stilling N. f.
M., hvorfra den allerede Dagen efter afbrød
Forbindelseslinierne fra M. Nordpaa.
Kuropatkin ansaa allerede Slaget for tabt, thi Skyts og
Træn sendtes den 6. tilbage til Tieling. Dog
kæmpedes der endnu den 7. Marts med stor
Voldsomhed over hele Fronten. En Brigade af
3. jap. Division erobrede om Morgenen
Yuhountun V. f. M., men opreves næsten ganske under
Forsvaret imod Russernes overlegne
Modangreb; 3. Armés Tropper havde ligeledes heftige
Kampe at bestaa; 4. Armé opnaaede ligesom 1.
Armé ikke ubetydelige Fordele.

Under disse Forhold gav General Kuropatkin
den 7. Marts Kl. 8 Aften Befaling til, at hele
Hæren skulde gaa tilbage. Tropperne paa
Sydfronten først, og de afmarcherede alt om
Natten. General Lenewitsch overskred den 8. Marts,
uden at blive forfulgt, i god Orden Hunho
mellem Fuschun og Fulin; mindre gunstigt forløb
II. og III. Armés Tilbagetog til Banegaarden
Wusytai N. f. M. Japanerne var forberedte paa
Tilbagetoget, da de den 7. om Aftenen fik
Underretning derom; men ogsaa de var saa
anstrengte, at Forfølgningen begyndte forholdsvis
sent. 1. Armé kom længst frem, 3. Armé kunde
ikke naa det opgivne Maal at afskære Russerne
Tilbagetoget, og heller ikke 2. og 4. Armé
gjorde store Fremskridt, medens Stormen den
9. Marts yderligere sinkede Forfølgningen. Den
Dag naaede dog Dele af 1. Armé at komme over
Hunho, medens 5. Armé indtraf S. f. Fuschun
og ved Yinpan, 4. Armé derimod var endnu S.
f. Hunho og 2. og 3. Armé opholdtes fremdeles
i en Stilling parallel med Jernbanen V. f. M.
Natten mellem 9. og 10. Marts rømmede
Russerne Brohovederne S. f. Hunho og derefter
M.; men først henad Aften kom 3. jap. Division
til dennes Banegaard, medens samme Nat 4
Batailloner af 7. Division besatte
Kejsergravene ved Taitsung. Den 10. forsøgte 1. jap.
Armé endnu at gennembryde 1. Armés Front
N. f. Hunho, men General Lenewitsch hindrede
det (allerede 16. Marts afløste han
Kuropatkin), hvad der ogsaa var medvirkende til, at
hele den russ. Hær, om end i Uorden, dog slap
ud af Klemmen og kunde ikomme tilbage til
Tieling. Japanerne forfulgte ikke, de lod sig
nøje med den vundne Sejr, der kostede dem et
Tab af 2327 Officerer og 68687 Mand, deraf 549
Officerer og 15068 Mand døde; 33 Kanoner og
31600 Fanger foruden et stort Bytte i M. faldt
i deres Hænder. Russernes Tab var i alt 2138
Officerer og 89308 Mand, deraf 1827 Officerer og
58058 Mand døde og saarede, samt 31250 Mand
savnede. (<sp>Litt</sp>.: <i>Confèrences sur la guerre r. j.,
publiées par le Rousski Invalid</i>; <sp>v. Tettau</sp>,
»18 Monate mit Ruslands Heeren in der
Mandschurei«; »Schlacht bei M., Beiheft 10« til
»Militär Wochenblatt« [1905]; <sp>v. Fleck</sp>, »Studie
über die Schlacht bei M.« [Wien 1906]).
<i>P. Nw.</i>
</chapter>

<chapter name="Mukhtar Pasha, Achmed">
<b>Mukhtar Pasha</b>, <sp>Achmed</sp>, tyrk. General,
f. 1839. Han deltog i Krim-Krigen og blev som
Kaptajn i Generalstaben 1863 Lærer ved
Generalstabsskolen og senere som Oberstløjtnant Lærer
for Sultanens ældste Søn. 1870 gik han som
Generalmajor med Ekspeditionskorpset til Jemen,
hvor han det flg. Aar fik Overkommandoen og
udnævntes til Divisionsgeneral. Han
tilendebragte med Held Ekspeditionen og vendte
tilbage som Marskal (Muschir). Efter at have
været Korpschef fik han 1875 Overkommandoen
i Herzegovina, men sloges af Montenegrinerne
i Duga-Passet. Under Felttoget 1877—78
besejrede han som Chef for den anatolske Hær
1877 Russerne ved Elbar og Sewin og undsatte
Kars. Han fik Tilnavnet <sp>Ghasi</sp> ell. den
<sp>Sejrrige</sp>, men sloges senere af Russerne ved
Dewe-Bojun, saaledes at han maatte opgive
