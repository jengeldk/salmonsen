om en vandret Akse roterende Tromle, egner
sig ikke til Blanding af Mørtel, med mindre
de forsynes med hærdede Staalkugler, der ved
deres Bevægelse i Mørtelen fremmer
Blandingen. Derimod er Kollergange udmærkede M.,
naar de rullende Sten- ell. Jernhjul ikke hviler
med deres Vægt paa Massen, der saa kunde
blive knust og derved forringet i Kvalitet, men
blot dypper ned i Mørtelen og ælter den ved
Friktionen og den kredsende Bevægelse.
Kollergange er f. Eks. benyttede under
Nordøstersøkanalens Bygning til Blanding af
Cementmørtel 1 : 12. En saadan Æltning af Mørtelen er
altid af udmærket Virkning, idet Cementen
gnides ind i Sandskornenes Ujævnheder, saa at
Forbindelsen bliver meget inderlig, hvilket
baade viser sig ved en større Styrke og ved en
større Smidighed hos Mørtelen.
<i>E. Su.</i>
</chapter>

<chapter name="Mørtelfabrikker">
<b>Mørtelfabrikker</b> til Fremstilling af
Kalkmørtel findes i de store Byer, hvor
Mørtelforbruget er stort; da Blandingen foregaar
paa Maskine, kan de levere Mørtelen billigt,
samtidig med, at man paa Byggepladsen sparer
Arealet til Kalkkulerne.
<i>E. Su.</i>
</chapter>

<chapter name="Mørtelprøvning">
<b>Mørtelprøvning</b> omfatter dels Modtagelsesprøver
(Normprøver) med de leverede Varer, hvorved man
sikrer sig, at Kvaliteten er normal, dels Orienteringsprøver,
ved hvilke Fabrikanten eller Brugeren udforsker de
Egenskaber, der i hvert enkelt Tilfælde interesserer ham.
Naar <sp>Kalkmørtel</sp> tages fra Fabrik,
undersøger man gerne dens Kalkindhold ved
<sp>Holmblads Mørtelprøve</sp> (s. d.), men i
øvrigt er denne Mørtel kun i ringe Grad Genstand
for Prøvning, da dens Egenskaber ikke varierer meget.

<sp>Portlandcementmørtel</sp>, der i det flg. kort
betegnes Cement-mørtel, blandes paa
Byggepladsen, og Modtagelsesprøver maa
derfor anstilles med Cementen for sig og
Sandet for sig (se <sp>Mørtelsand</sp>). Prøvning af
Cement er en vanskelig Sag, da mange
Omstændigheder har Indflydelse paa Prøvens
Udfald, og der er derfor i alle civiliserede Lande
vedtaget bestemte Regler for, hvorledes
Cementen skal prøves, og hvilket Resultat Prøverne
skal give, for at Fabrikatet skal have Ret til at
føre Navnet Portlandcement, saaledes at
Fabrikanten ikke risikerer at faa sit Produkt antaget
eet Sted og kasseret et andet Sted. Disse
Prøveregler, der er nogenlunde ens i de forsk.
Lande, fyldestgør kun i ringe Grad det alm.
Krav til Materialprøvning, at Prøven skal
foregaa under Former, der saa vidt mulig ligner
dem, hvorunder Materialet anvendes i Praksis.
Skønt saaledes Cementen i Praksis næsten
udelukkende bruges blandet med Sand, udføres de
fleste Prøver med ren Cement, fordi Sandet
tilslører Cementens Egenskaber, f. Eks. en
eventuel Tilbøjelighed til Udbulning. Kun ved
Styrkeprøverne anvendes en Sandtilsætning, men
samtidig en saa ringe Vandtilsætning og saa
stærk Komprimering, som det ingensinde
bruges i Praksis. Ved saaledes at fjerne sig fra det
praktiske Liv, har man til Gengæld opnaaet
at faa mere ensartede Resultater, hvilket
naturligvis er af den største Bet., naar det gælder
Antagelse ell. Kassation af store Leverancer.
Ved Køb af større Cementmængder vil man i
Danmark som Regel benytte de danske
Cementnormer af 1911, eventuelt skærpede paa enkelte
Punkter, navnlig m. H. t. Styrken, ell. forøgede
med særlige Fordringer, som Anvendelsen kan
nødvendiggøre. Da Cementfabrikkerne kun
garanterer for selve Cementen og ikke for de Tab,
Brugen af en daarlig Cement i øvrigt forvolder,
bør man absolut lade Cementen undersøge
inden Brugen, og desuden maa det anbefales
Forbrugeren jævnlig selv at kontrolere Cementen
ved at udrøre en Haandfuld med Vand og
udstøbe den paa en Glasplade, Jernplade,
Tallerken e. l.; ved fra Tid til anden at stikke i den,
kan man følge Størkningens Forløb, og i de
paafølgende Dage vil en eventuel Tilbøjelighed
til Udbulning vise sig; efter 3 Døgns Forløb kan
man brække Kagen mellem Fingrene og
derved danne sig et Begreb om Styrken. Ved disse
nemme Prøver kan man altid sikre sig mod
virkelig daarlig Cement.

<sp>De danske Bestemmelser af 1911
for ensartet Levering og
Undersøgelse af Portlandcement</sp> omfatter
foruden en Definition af Portlandcement 5
Punkter: Leveringsmaade, Størkningstid,
Volumenbestandighed, Finmaling og Styrke.

Da <sp>Størkningstiden</sp> varierer med
Vandtilsætningens Størrelse, maa den
bestemmes for en Mørtel af Normalkonsistens, og den
Vandmængde, som frembringer denne, er forsk.
for de forsk. Cementer og maa først findes ved
Hjælp af Vicats Apparat (se Fig.), der bestaar
af et Stativ, i hvilket en hul Stang med en
Plade foroven kan glide op og ned. Forneden
i Stangens Forlængelse fastskrues en cirkulær
cylindrisk Messingstang, 1 cm i Diameter. Paa
Stativets Fodplade lægges en Glasskive, og paa
denne stilles en konisk Metalring. Man afvejer
400 g Cement og den Vandmængde, man
antager vil passe, og gennemarbejder Massen med
en Spatel. Den stive Grød fyldes i Metalringen,
og man lader derpaa Konsistensmaalerens
Stang, der med Plade og Cylinder vejer 300 g,
glide ned i Mørtelen; standser Stangen 4—6 mm
oven over Glaspladen, har Mørtelen
Normalkonsistens, i modsat Fald er den enten for stiv
ell. for lind, og Forsøget maa gentages med en
anden Vandmængde. Stangen er forsynet med
en lille Viser, der peger paa en Millimeterinddeling,
saa man let kan iagttage dens Bevægelse.
Naar man paa denne Maade har faaet en
Mørtel af Normalkonsistens, ombyttes Cylinderen
med en cylindrisk Naal af 1 mm<sup>2</sup> Tværsnit,
samtidig med at Stangen belastes med en løs
Skive, saa at den totale Vægt atter bliver 300 g.

<img>Vicats Apparat.</img>
