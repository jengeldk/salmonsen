Selskabet ejede 5 Skibe paa i alt 9500 t DW. Siden
1892 har Direktør Peter Brown været
Selskabets Leder; dets Flaade udgør nu (Juni 1924)
15 Dampskibe og 2 Motorskibe med en samlet
Tonnage af 81817 t DW., og Aktiekapitalen er
7600000 Kr. Selskabet driver ikke Rutefart, men
dets Skibe er beskæftiget i »Trampfart« over
hele Verden.
</chapter>

<chapter name="Norden (By i Preussen)">
<b>Norden</b>, By i preuss. Prov. Hannover, 25
km N. f. Emden, omgivet af Moser ved
Bemmer-Kanal, der fører til Ley-Bugten ved
Vesterhavet, har (1919) 10290 Indb. Gymnasium,
Landbrugsskole, Jernstøberi, Geneverbrænderi,
Fabrikation af Tobak, Chokolade, Likør og
Cikorie. 4 Km mod NV. Norddeich, der staar i
Dampskibsforbindelse med Norderney.
<i>O. K.</i>
</chapter>

<chapter name="Norden, Frederik Ludvig">
<b>Norden</b> [↱nård<sub>ə</sub>n], <sp>Frederik Ludvig</sp>,
dansk Søofficer, Tegner og arkæol. Rejsende, f.
i Glückstadt 22. Oktbr 1708, d. i Paris 22. Septbr
1742. N. blev Søkadet i Kbhvn 1722 og
udmærkede sig her som Tegner. 1732 blev han
Sekondløjtnant og sendtes udenlands for at lægge
sig efter Skibsbyggeri i Holland, Frankrig og
Italien. Her studerede han 1734—37 med Iver
de skønne Kunster og blev bl. a. Medlem af
Akademiet i Firenze. 1737 sendte Christian VI
ham til Ægypten, hvor han opholdt sig til Maj
1738, og hvor han tog mange Tegninger og
Kortskitser, især paa en Rejse op ad Nilen til
ind i Nubien. Over Venedig rejste han hjem
1739, men fik allerede 1740 kgl. Tilladelse til
at gaa i eng. Tjeneste. I London udgav han
1741 som Prøve paa sine Arbejder <i>Drawings
of some ruins and colossal statues in Egypt</i>.
Men det egl. Værk naaede han ikke selv at se
udg. Dette — et af de faa Pragtværker, der er
udgivne af Danske — udkom paa Fransk
1750—55 i 3 Bd under Titlen: <i>Voyage d'Égypte
et de Nubie</i>. Det oversattes 1757 paa Engelsk af
Templeman, paa Tysk af G. F. E. Steffens
1779. Et Udtog paa Dansk udgav J. Stauning
(1775).
<i>V. S.</i>
</chapter>

<chapter name="Nordenberg, Bengt">
<b>Nordenberg</b> [↱no.<sub>r</sub>dənbærj], <sp>Bengt</sp>, sv. Maler,
f. 22. Apr. 1822 i Jamshög (Blekinge), d. 18.
Decbr 1902 i Düsseldorf. Almuefødt levede han
som Vogterdreng, senere som omvandrende
Landsbymaler, indtil han 1843 kom til Sthlm,
hvor Malerhaandteringen vedligeholdtes og
lærtes fagmæssig, samtidig med, at han fik
Uddannelse paa Kunstakademiet. Allerede hans
lille »Dampskibsscene« (1847) viste Talent. 1851
kom han til Düsseldorf, studerede i
Hildebrandt's Atelier, men fik sin væsentligste
Indflydelse fra Tidemand, med hvem han ogsaa
gjorde Studierejser Nord paa. 1857—59 var han
i Frankrig (under Couture) og Italien, derefter
bosat i Düsseldorf, og her skandinav.
Düsseldorf-Fareres gode Støtte. Største Delen af hans
Arbejder findes ogsaa i Tyskland. De skildrer
sv. Almueliv i Skaane, Blekinge og Dalarne i
højst idyllisk Skær med fin kunstnerisk
Iagttagelse, men ogsaa, især i senere Aar,
adskillig Manér; N.'s Syn og Fremstillingssæt var i
høj Grad Tidemand'sk. Hans bedste Værk er
vel »Tiendemøde i Skaane« (1865), der ligesom
»Bryllup i Värend« (1873) o. a. ejes af Sthlm's
Nationalmuseum. Andre bekendte Arbejder:
»Läserne forstyrrer Gildet« (1866),
»Brøndgæsterne«, »Ved Orgelet« o. fl. a. i Göteborg
Mus., Selvportræt i Lunds kulturhist. Mus., der
ejer flere af N.'s Skizzebøger. I Nationalgaleriet
i Kria »Altergang i en sv. Kirke« (1856). Ogsaa
nogle Altertavler. 1866 Medlem af det svenske
Akademi.
<i>A. Hk.</i>
</chapter>

<chapter name="Nordenberg, Karl Henrik">
<b>Nordenberg</b> [↱no.<sub>r</sub>d<sub>ə</sub>nbærj], <sp>Karl Henrik</sp>,
sv. Maler, f. i Asarums Sogn (Blekinge) 1857,
Brodersøn af ovenn. B. N. Han uddannedes paa
Düsseldorfs Akademi, især under Sohn, og
skabte sig et Navn ved gode Genrebilleder,
Interiører og Raderinger. Paa de nordiske
Kunstudstillinger i Kbhvn 1883 og 1888 var N.
repræsenteret henholdsvis med »Skakspillere« og
»Knust«.
<i>A. Hk.</i>
</chapter>

<chapter name="Nordenfjeldske Dampskibsselskab">
<b>Nordenfjeldske Dampskibsselskab</b> blev
stiftet 28. Jan. 1857 som et uansvarligt Selskab
for Fragt- og Passagerfart, navnlig paa
Nord-Norge, med en opr. Kapital af 78000 Speciedaler.
Kapitalen er flere Gange øget. Selskabet traadte
straks i Forbindelse med det 1851 stiftede
Bergenske Dampskibsselskab. 1883 overtog de to
Selskaber det Bergensk—Nordlandske
Dampskibsselskabs 4 Skibe og begyndte 3
ugentlige — mod før hver 14. Dag — Ture
mellem Trondhjem og Tromsø. 1889
indlemmedes Eksportruten Trondhjem—Newcastle i
N. D.'s Virksomhed. 1894 overtog de to
Selskaber en »af de ugentlige Hurtigruter mellem
Trondhjem og Tromsø (Hammerfest). Senere er
Farten paa Finmarken yderligere betydelig
udvidet, bl. a. med stærkt trafikerede
Turistruter, fra 1906 saaledes ogsaa til Spitsbergen,
ligesom Rutetrafik i de senere Aar har været
sat i Gang i den Norske Sydamerika-Linie, i
Hamburg-Ruten, paa Østersøen, Middelhavet,
Nordamerika, Nordrusland o. a. Selskabets
Flaade talte 1923 31 Skibe med en samlet
Tonnage af 62870 t DW.
<i>Wt. K.</i>
</chapter>

<chapter name="Nordenflycht, Hedvig Charlotta">
<b>Nordenflycht</b> [↱no.<sub>r</sub>d<sub>ə</sub>nflykt], <sp>Hedvig
Charlotta</sp>, svensk Digterinde, f. 28. Novbr 1718 i
Sthlm, d. smst. 28. Juni 1763. Da hun var 13
Aar, flyttede Faderen ud paa en Gaard i
Vestmanland, og allerede da begyndte hun sine
første digteriske Forsøg. Hun stiftede
Bekendtskab med en ung forvokset Mekaniker, der
fremhævede Oplysningstidens etiske Krav over for
hendes religiøse Tvivl og underviste hende
under de første famlende Forsøg. Faderen døde
1734; paa sin Dødsseng udtalte han Ønsket om,
at de to skulde gifte sig, og Forlovelsen med
denne Svækling satte den unge Digterinde paa
mange Prøvelser, indtil han døde 3 Aar efter.
Familien flyttede imidlertid tilbage til Sthlm,
og der modtog hun Undervisning i Fransk af
den digterisk begavede Præst Jacob Fabricius,
som vakte ny Følelser hos hende. 1741
hjemførte han hende som sin Hustru til Karlskrona,
men 7 Maaneder efter døde han. Sorgen over
dette Tab indgav N. (efter da gældende Skik
antog hun igen sin Families adelige Navn) Lyst
til at samle og udgive Mandens Arbejder
»Amaranther« (1744), og samtidig ledtes hun tillige
til at sysle med sine egne Digtninge, og
allerede 1743 udgaves den første Samling: »Den
sörjande Turturdufvan« af »en medlidsam
åhörare« (hendes Fætter K. Klingenberg), og
denne paakaldte straks Samtidens
