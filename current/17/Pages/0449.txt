Stubbe med afhugne Grene under en tioddet
Guld Stjerne, og rødt, hvori tre Sølv Kugler
(1, 2), paa den kronede Hjelm to opstaaende
sorte Bjørnelabber, holdende tre under
hverandre stillede Sølv Kugler over en tioddet
Guld Stjerne; Skjoldet bæres af to siddende
tilbageseende sorte Bjørne. Hans fædrene Slægt
havde ført Navnet <sp>Morgenstierne</sp>, idet dog
Faderen, Provst i Gudbrandsdalen <sp>Otto
Munthe</sp> (1659—1733), havde taget sin Morfaders,
Biskop i Bergen Ludvig M.s, Slægtsnavn.
Justitsraaden var Fader til Krigs- og
Landkommissær i det sjællandske Distrikt, Deputeret i
Generalitets- og Kommissariatskollegiet,
Konferensraad <sp>Otto Christopher von M. af
M.</sp> til Bækkeskov (1735—1809), der var mod
Stavnsbaandets Løsning, til Generaladjutant og
Major, senere Stiftamtmand i Aarhus og
Lolland-Falsters Stifter, Kammerherre og Hvid
Ridder <sp>Caspar Wilhelm von M. af M.</sp>
til Lundbygaard og Gammelgaard (1744—1811),
som havde kæmpet med Tapperhed i russisk
Tjeneste, bl. a. under Stormen paa Bender, hvor
han blev haardt saaret, og endelig til Overlods
paa St. Croix, Kommandør <sp>Troels Smith
von M. af M.</sp> (1745—1810), som ogsaa havde
været i russisk Tjeneste. Den førstnævnte af
disse Brødre blev Fader til Regeringsadvokat
<sp>Bredo Henrik von M. af M.</sp> (s. d.), som
atter var Fader til Politimester i Kria,
Kammerherre <sp>Christian Frederik Jacob
von M. af M.</sp> (1806—86), til Assessor i Kria
Stifts Overret, senere Amtmand i Stavanger
Amt <sp>Wilhelm Herman Ludvig von
M. af M.</sp> (1814—88) — blandt hvis Sønner skal
nævnes Prof. <sp>Bredo Henrik von M. af M.</sp>
(s. d.) og Kommandant paa Bergenhus,
Generalmajor <sp>Wilhelm Herman Ludvig
von M. af M.</sp> (f. 1855) — og endelig til
Kabinetskammerherre hos Kong Carl XV,
Oberstløjtnant, Toldkasserer i Arendal <sp>Nicolai
Krog Oscar von M. af M.</sp> (1822—1908),
som blev Fader til Oberst af Kavalleriet,
Kammerherre hos Dronning Sophie <sp>Alexis von
M. af M.</sp> (1845—1904). Den ovennævnte
Stiftamtmand var Fader til <i>Chargé d'Affaires</i> i
Haag, Geheimelegationsraad, Kammerherre
<sp>Jacob Wilhelm von M. af M.</sp> (1788—1859)
og til Oberstløjtnant <sp>Otto Ludvig von M. af M.</sp>
(1792—1848). Sidstnævnte deltog modigt
i Kampene ved Bornhøved og Sehested 1813 og
var 1848 Chef for 12. Liniebataillon, der ved
Krigens Udbrud blev tildelt Avantgarden. Han
viste sig som en tapper og omsorgsfuld Fører
i Kampen ved Bov, Slaget ved Slesvig og
Kampene ved Sundeved, hvor han faldt.
Kommandør T. S. von M. af M. var Fader til
Oberstløjtnant, Toldinspektør i Vejle <sp>Bredo Owe
Ernst von M. af M.</sp> (1781—1838). Blandt
hans Sønner skal nævnes <sp>Hans Wilhelm
Otto Christian von M. af M.</sp> (1817—86),
der gik i russ. Tjeneste, hvor han blev Major i
Garden og Toldinspektør i Yalta paa Krim, og
hvis Efterslægt lever i Rusland — en Søn,
<sp>Maximilian Nicolai Harald von M.
af M.</sp> (f. 1846), avancerede til russ.
Generalmajor — og yderligere Kaptajn af Flaaden,
Kammerjunker <sp>Otto Ludvig Michael
von M. af M.</sp> (1831—99). Denne sidstes Søn,
Ekspeditionssekretær i Kongeriget Danmarks
Hypotekbank, Kammerjunker, <i>cand. jur.</i>
<sp>Bredo Otto Anton von M. af M.</sp> (f. 1871),
har offentliggjort fl. fortrinlige
personalhistorisk-genealogiske Afh., bl. a. i
»Personalhistorisk Tidsskrift«. Se tillige under
<sp>Morgenstierne</sp>.
<i>P. B. G.</i>
</chapter>

<chapter name="Muntjakhjort (se Hjorte, Side 554)">
<b>Muntjakhjort</b>, se <sp>Hjorte</sp>, S. 554.
</chapter>

<chapter name="Muntra Musikanter">
<b>Muntra Musikanter</b> (»<i>M. M.</i>«), et finsk
Mandskor, udgaaet af akademisk Sangforening
i Helsingfors og stiftet 1878 med Gösta
Sohlström som Dirigent. Har foretaget
omfattende Koncertrejser (Petrograd og Moskva 1882,
Sthlm 1886 og 1902, Kbhvn 1888, 1889, 1901, 1905
og 1908) og overalt vakt stor Begejstring ved sit
udpenslede Foredrag og den kunstneriske
Hengivelse og Disciplin i Gengivelsen af
firstemmige Mandssange. 1891 opløstes Koret af
politiske Grunde, men samledes igen 1896 af O.
Mechelin. (<sp>Litt</sp>.: Festskrift: »M. M., 11. Maj
1878—88« [Helsingfors 1888] og »M. M.
1888—1903« [Helsingfors 1903]).
<i>S. L.</i>
</chapter>

<chapter name="Muntz Metal">
<b>Muntz Metal</b> [mănts-], Legering med c.
60 % Kobber, 40 % Zink og en ringe
Mængde Bly; patenteredes 1832 af Englænderen
Muntz. Kaldes ogsaa for Yellowmetal. M.
udmærker sig ved i Modsætning til de andre
Kobber-Zink-Legeringer at kunne smedes i
Rødglødhede, da den ikke som disse er rødskør.
Den anvendes til varmvalsede Plader og til
Stænger, der ofte fremstilles ved
Strengpresning. M. anvendes meget i Skibsbygningen, f.
Eks. til Forhudning, til Skibsbeslag,
Kondensatorrør o. l.; ligeledes meget til Fremstilling
af Møtrikker, Skruer, Vægtlodder o. s. v. M.
kaldes ofte Messing.
<i>Carl J.</i>
</chapter>

<chapter name="Munychia">
<b>Munychia</b> hed i Oldtiden Klippefæstningen
ved Athens Havnestad Peiraieus saavel som det
Havnebassin, der stødte umiddelbart op dertil.
Den havde ret stor milit. Bet. og var i
Makedonerherredømmets Tid jævnlig besat af
makedoniske Tropper. Paa Borgen fandtes et Tempel
for Artemis M., til hvis Ære der fejredes en
aarlig Fest i Maaneden Munychion (Aarets 10.
Maaned, svarende til April-Maj), og paa den
nordvestlige Skraaning fandtes et Teater.
<i>H. H. R.</i>
</chapter>

<chapter name="Munzer, Kurt">
<b>Munzer</b> [↱monts<sub>ə</sub>r], <sp>Kurt</sp>, tysk Forf., f. i
Gleiwitz, Ober-Schlesien 18. Juni 1879. Han
studerede Jura, Filosofi og Kunsthistorie, blev
knyttet som literær Konsulent til forsk. Forlag
og foretog derfor længere Rejser. Han har
udgivet en Række Bøger, bl. a. Romanerne
»Abenteuer des Seele« (1908), »Der
Strandläufer« (1910), »Kinder der Stadt« (1911), »Der
Ladenprinz« og »Das kalte Herz« (1914). Han
er bosat i Berlin, men har ofte længere Tid ad
Gangen opholdt sig i Schweiz.
<i>C. B-s.</i>
</chapter>

<chapter name="Munzinger, Werner">
<b>Munzinger</b> [↱montseŋ<sub>ə</sub>r], <sp>Werner</sp>,
schweizisk Afrikarejsende (1832—75). M. studerede
Naturvidenskaber og orientalske Sprog ved europ.
Univ. og i Kairo og foretog 1854 en
Handelsekspedition til Havne ved det Røde Hav. Fra
Massaua foretog han en Rejse til Bogos det flg. Aar;
1861 var han Medlem af en stor tysk
Ekspedition, der skulde lede efter den Rejsende Vogel,
og vendte, efter et Ophold i Europa, 1864 tilbage
