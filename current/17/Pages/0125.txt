Gruppe af Tilfælde er de to Legemer sammenvoksede
ved deres Brystkasser, enten saaledes,
at disse i større Udstrækning er fælles
(<sp>Thorakopagus</sp>), eller saaledes, at kun
Brystbenene er sammenvoksede i større ell. mindre
Udstrækning; til den sidste Art af Dobbelt-M.
hørte de bekendte siamesiske Tvillinger.
Endelig kan to fuldt udviklede Fostre være
sammenvoksede ved den nederste Del af Bækkenet,
saaledes at Kroppene ligger i hinandens
Forlængelse (<sp>Ischiopagus</sp>) ell. ved Krydsbenene
(<sp>Pygopagus</sp>) ell. ved Hvirvelsøjlerne
(<sp>Rachiopagus</sp>), i hvilke Tilfælde de to Fostre
vender Ryggene mod hinanden.

De Misdannelser, hvor et Enkeltfoster viser
abnorm Bygning af Dele af Legemet, er for en
stor Del at opfatte som »Standsningsdannelser«,
idet paa enkelte Punkter de Omdannelser,
der foregaar under Fosterlivet (se <sp>Foster</sp>),
er udeblevne. Den mest indgribende Misdannelse
af denne Art er Manglen af Hjerte (<sp>Akardiacus</sp>),
der naturligvis kun kan findes hos
et Tvillingfoster, hvor den anden Tvilling kan
besørge Blodtilførslen og derved overhovedet
muliggør en vis Grad af Udvikling. Med
Manglen af Hjerte følger altid en højst mangelfuld
Udvikling af Legemet i det hele; ofte er hele
Fostret reduceret til en »Kødklump« (<i>mola
carnea</i>), en Sæk af Hud, der omslutter Spor af
Muskler, Knogler o. l. uden bestemt Form. Af
en helt anden Natur er de Tilfælde, hvor et i
øvrigt veludviklet Barn fødes med en Hjertefejl;
medens de hjerteløse M. overhovedet
aldrig opnaar at faa Liv i egl. Forstand, tillader
de medfødte Hjertefejl derimod ofte Livets
Bestaaen i en Aarrække. En stor Mængde
Misdannelser gaar ind under Begrebet »ufuldstændig
Tillukning af Fosterspalter«. Normalt dannes
f. Eks. Ansigtet under Fosterudviklingen
derved, at forsk. »Lapper«, vorteformede
Fremspring, vokser frem fra forsk. Sider og lukker
den store gabende Mundaabning (se <sp>Foster</sp>,
Fig. 6, 7, 8). Vokser disse Lapper ikke
fuldstændig sammen fra højre og venstre Side,
opstaar f. Eks. <sp>Hareskaar</sp> (<i>labium
leporinum</i>) og <sp>Ganespalte</sp> (<i>palatum fissum</i>).
I andre Tilfælde er det Brystkassen, der ikke
vokser sammen fortil; ikke sjælden finder man
hos i øvrigt sunde Mennesker en Antydning
heraf, som <i>fissura sterni</i>, en Spalte paa langs af
Brystbenet. Stundom udebliver ogsaa
Sammenvoksningen af Underlivet og af Blæren
(<i>exstrophia vesicæ</i>). Ogsaa Rygmarvskanalen kan
holde sig aaben bagtil (<i>spina bifida</i> eller
<i>hydrorhachis</i>). Naar Hovedskallen ikke lukker sig
sammen over Hjernen, opnaar hverken denne
ell. den øvrige Del af Hovedet nogen yderligere
Udvikling; hele Hovedets Form bliver flad og
frølignende (<sp>Anencefali</sp>); stundom er det
kun enkelte Partier af Hovedskallen, som ikke
lukker sig, saa Hjernehinden eller Dele af
selve Hjernen kan hvælve sig frem gennem
Aabningen (<sp>Meningocele</sp>, <sp>Encefalocele</sp>).
En ejendommelig Misdannelse opstaar, naar
Øjnene smelter sammen til eet (<sp>Cyklopi</sp>),
hvilket altid ledsages af en mangelfuld Udvikling
af Hjernen. Angaaende Misdannelser af
Kønsorganerne, se <sp>Hermafroditisme</sp> og
<sp>Kønsorganer</sp> (Hypospadi). Endetarmen
kan være misdannet enten paa den Maade, at
den ender blindt, uden ydre Aabning (<i>atresia
ani</i>), ell. saaledes, at den udmunder i fælles
Aabning med Urin- og Kønsorganerne.
Mangelfuld Udvikling af Lemmerne kan vise sig
saaledes, at Lemmerne alle er mere ell. mindre
uudviklede (<sp>Amelus</sp>), ell. saaledes, at
Armene ell. Benene mangler (henh. <sp>Abrachius</sp>
og <sp>Apus</sp>). Hvis Hænderne udgaar direkte fra
Skuldrene, eller Fødderne fra Bækkenet,
kaldes M. en <sp>Phokomelus</sp> (Sælhundeluffer),
Manglen af Fingre kaldes <sp>Adaktyli</sp>.
Sammenvoksning af Underlemmerne kaldes
Sirenedannelse (<sp>Sympus</sp>). Sammenvoksning af
Fingre, kaldes <sp>Syndaktyli</sp>, overtallige
Fingre <sp>Polydaktyli</sp>.

Aarsagen til M. ligger i mange Tilfælde i
Abnormiteter i selve Fosteranlægget (henh. i
den Ægcelle ell. det Sædfim, hvoraf dette er
fremgaaet); i saadanne Tilfælde er
vedkommende Misdannelse undertiden arvelig,
saaledes f. Eks. overtallige eller sammenvoksede
Fingre, Hareskaar. Men den dybere Aarsag til
disse Tilfælde er i øvrigt ganske ukendt. I
andre Tilfælde opstaar der Misdannelser ved
ude fra kommende Indvirkninger paa Fostret,
saaledes navnlig Betændelser, Syfilis ell. andre
Sygdomme, der fra Moderen er gaaet over paa
Fostret. For visse Misdannelsers Opstaaen
spiller den inderste Fosterhinde (Amnion) en
særlig Rolle, idet Sammenvoksninger ell. Strenge
i denne — vel sagtens fremkomne ved
Betændelser — kan indsnævre Fosterhulen og
derved udøve et skadeligt Tryk paa Fostret og
saaledes hæmme Udviklingen, f. Eks. af
Kraniet og Hjernen, foraarsage Sammenvoksning
af Lemmer ell. forhindre Bryst- og Bughulen
fra at lukke sig o. l. I visse Tilfælde kan
Amnionstrenge ligefrem afsnøre et Lem helt
ell. delvist (foetal Amputation). Ogsaa
Svulstdannelser i Livmoderen kan paavirke Fostrets
Udvikling, ligeledes rimeligvis ogsaa stærke
Stød ell. Tryk, der ude fra rammer den svangre
Livmoder.
<i>S. B.</i>
</chapter>

<chapter name="Misfødsel (se Abort)">
<b>Misfødsel</b>, se <sp>Abort</sp>.
</chapter>

<chapter name="Misgerningssager">
<b>Misgerningssager</b> kaldes i vor Retspleje
en nærmere afgrænset Gruppe af Straffesager.
Begrebet, der efter alm. Sprogbrug sigter til
Forbrydelser af grovere Art, stammer fra Grl.
af 1849, som foreskrev, at M. skulde
paadømmes under Medvirken af Nævninge. Dette er
nu sket Fyldest ved den i 1919 ikrafttraadte
Ordning af Retsplejen, som henlægger alle M.
til Paakendelse ved Nævninge og samtidig har
givet en nærmere Bestemmelse af Begrebet.
Herefter forfølges som M. alle Forbrydelser,
for hvilke Loven hjemler Livsstraf ell.
livsvarigt Strafarbejde (uden at saadan Straf er
betinget af Gentagelse); dette gælder saaledes
Drab, Voldtægt, visse Arter af Røveri,
Brandstiftelse og en Del andre almenfarlige
Forbrydelser under skærpende Omstændigheder.
<i>K. Hch.</i>
</chapter>

<chapter name="Mishandling">
<b>Mishandling</b> betegner Voldshandlinger,
kvalificerede enten ved Smertens Intensitet, ved
