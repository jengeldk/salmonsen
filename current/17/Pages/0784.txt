gennemførte et fast sluttet Kongevælde, der fremmede
de forsk. Folkeslags Sammensmeltning.

Efter Roger's Død 1154 fulgte hans Søn
Vilhelm I og Sønnesøn. Vilhelm II (indtil 1189), og
derefter gik Riget over til det hohenstaufiske
Hus ved Kejser Henrik VI's Ægteskab med
Roger's Datter Constantia. Dets Herredømme
varede dog knap 80 Aar. Vel holdt Henrik's Søn
Frederik II sig indtil sin Død, trods heftige
Kampe med Paverne; hans ægte Søn Konrad IV
døde allerede 1254, men dennes Halvbroder
Manfred, der fulgte efter, blev allerede 1266
overvunden af den fr. Prins Karl af Anjou, og
samme Skæbne ramte 1268 Konrad's Søn
Konradin. Karl's Tyranni drev 1282 Sicilien til
Frafald, og kun N. forblev under Huset Anjou, af
hvilket især Robert I (1309—43) spillede en
Rolle, medens Riget forfaldt under Dronning
Johanne I (1343—82) og senere under Johanne II
(1414—35), med hvem Huset uddøde. N. var nu
en kort Tid (1442—58) forenet med Sicilien, der
siden 1282 havde hørt til Aragonien, og stod
derefter under en uægte aragonisk Linie, indtil det
1501 indtoges af den sp. Kong Ferdinand den
Katolske. I over 200 Aar udgjorde begge Lande
et sp. Vicekongedømme med N. som Hovedstad,
medens Folket sank ned i Armod og Sløvhed
under det slette og trykkende Regimente (for en
kort Tid afbrudt ved Masaniello's Opstand 1647).
1707 indtoges N. af østerrigske Tropper og
afstodes i Freden 1713, men allerede 1734
oprettedes N. og Sicilien til et nyt Kongerige for den
sp. Prins Karl (Karl III), der 1759 fulgtes af sin
yngre Søn Ferdinand IV. Han fordreves Jan.
1799 til Sicilien, medens N. omdannedes til »den
parthenopæiske Republik«, men kom 1/2 Aar
senere tilbage for paa ny at blive fordreven
1806 af Napoleon I. Dennes Broder Josef og
senere Svogeren Joachim Murat blev nu Konger
af N., indtil Ferdinand's Magt genoprettedes
1815 (se <sp>Begge Sicilier</sp>).
<i>E. E.</i>
</chapter>

<chapter name="Neapelgult">
<b>Neapelgult</b>, en orangegul, meget holdbar
Olie- og Smeltefarve, som væsentligst bestaar af
antimonsurt Blyilte (Blyantimonat). I den nyere
Tid fremstilles det ved Ristning af en Blanding
af Antimonilte og Blyilte.
<i>(O. C.). R. K.</i>
</chapter>

<chapter name="Neapelrødt (se Engelskrødt)">
<b>Neapelrødt</b>, se <sp>Engelskrødt</sp>.
</chapter>

<chapter name="Neapolis">
<b>Neapolis</b>, Navn paa flere Byer i Oldtiden.
Det er egl. et gr. Navn og betyder »den ny By«.
Mest bekendt er N. i Campanien, det nuværende
<sp>Napoli</sp>.
<i>H. H. R.</i>
</chapter>

<chapter name="Nearchos">
<b>Nearchos</b>, en Græker fra Kreta, ledsagede
Alexander den Store paa hans Krigstog til Asien.
Her fik han først en Tid Statholderskabet over
Lykien, men fulgte senere i Spidsen for en
Troppeafdeling med Alexander ind i det indre
af Asien. Da Alexander naaede Indiens Grænser,
gav han N. Kommandoen over Flaaden, som
han førte ned ad Indus til Havet og derfra langs
Kysten ind i den persiske Bugt (325—24). Om
denne Ekspedition forfattede han en Beretning,
som er stærkt benyttet af Strabon og Arrian,
men ikke overleveret os i sin Helhed.
<i>H. H. R.</i>
</chapter>

<chapter name="Nearthrose">
<b>Nearthrose</b> [-↱tro.s<sub>ə</sub>] (gr.), nydannet Led,
kan opstaa, hvor en Forvridning (Luksation)
ikke er sat i Leje, idet Ledhovedet
efterhaanden danner en ny Ledforbindelse paa det Sted,
hvor det har fundet Plads. Desuden kan N.
opstaa som en sjælden Form af Pseudarthrose
efter et ikke helet Knoglebrud, idet Ledhulen
danner sig mellem Brudenderne af Knoglen.
Brudenderne viser sig glat afslebne, eventuelt
bruskbeklædte og omgivne af fast Bindevæv som
en Kapsel. Ogsaa efter Ledresektioner kan der
danne sig N.
<i>V. Sch.</i>
</chapter>

<chapter name="Nea Syra (se Hermupolis)">
<b>Nea Syra</b>, se <sp>Hermupolis</sp>.
</chapter>

<chapter name="Neath">
<b>Neath</b> [ni.Þ], By i det sydlige Wales,
Glamorganshire, 10 km oven for Mundingen af
<sp>Floden</sp> N., der, efter at have dannet flere
smukke Vandfald, falder i Swansea Bay paa
Nordsiden af Bristol-Kanalen. Byen, der ved
Kanaler staar i Forbindelse med Swansea i V.
og N.-Flodens Opland i N., har livlig Handel,
især Eksport af Kul fra Omegnens rige Lejer,
Kobber, Jern og Tin. Kemikalie- og Metalindustrien
er ogsaa stor, og Kobberudsmeltningen
har været drevet siden 1584. N. har (1921)
18936 Indb. Det er en gl By, hvortil
Oprindelsen maa søges i den romerske Standlejr
Nidum. Ved Byen findes Ruiner af et Slot og et
Kloster.
<i>G. G.</i>
</chapter>

<chapter name="Neb.">
<b>Neb.</b>, Forkortelse for Nebraska (<sp>U. S. A.</sp>).
</chapter>

<chapter name="Nebajot">
<b>Nebajot</b>, nordarabisk Folkestamme, der
ligesom Kedar henføres til Ismael som Stamfader.
Man har, sikkert med Urette, sat N. i
Forbindelse med de langt senere Nabatæer.
<i>J. P.</i>
</chapter>

<chapter name="Nebalia">
<b>Nebalia</b>, en mærkelig Krebsdyrform, der
nærmest maa siges at staa paa Overgangen
mellem Smaakrebsene (<i>Entomostraca</i>) og
Storkrebsene (<i>Malacostraca</i>). Hovedet er dækket af
en Rostralplade og bærer foruden de to Par
Antenner to korte Stilkøjne; Kroppen er 8-leddet
og dækket af et Skjold; dette saavel som de 8
Par, ret ensartede, Kroplemmer er nærmest
byggede i Overensstemmelse med Bladføddernes
(s. d.). Halen er 8-leddet, endende i en Furca
og udstyret med 6 Par Halefødder, af lignende
Bygning som Malacostracernes. Hovedslægt:
<i>Nebalia</i>, Danmark, nordlige Have, Middelhavet o.
a. N. stilles nu i Alm. som en egen Gruppe
<i>Leptostraca</i>, sideordnet <i>Arthostraca</i> og
<i>Thoracostraca</i> under <i>Malacostraca</i>.
<i>C. W.-L.</i>
</chapter>

<chapter name="Nebbe Revler">
<b>Nebbe Revler</b>, Store Bælt, er en Samling
lange Sandrevler, der strækker sig 1 km ud fra
Langelands Østkyst, S. f. Spodsbjerg. Revlerne,
paa hvilke er under 1 m Vand, falder paa
Østsiden stejlt af til over 10 m's Dybde.
<i>G. F. H.</i>
</chapter>

<chapter name="Nebel, Nørre-">
<b>Nebel</b>, <sp>Nørre-</sp> (1275: Westernybøl, 1340:
Nybyl), Sogn, Sogne- og Stationsby i det
vestlige Jylland, S. f. Ringkøbing Fjord
(Vester-Horne Herred, Ribe Amt). Byen, der ligger 21
km NNV. f. Varde, havde 1. Febr 1921: 119
Gaarde og Huse med 477 Indb. (1911: 502, 1901:
386); der er her Kirke, Skole, Missionshus,
Afholdshotel, Kro, Læger, Apotek, Sparekasse
samt flere industrielle Anlæg, saaledes
Elektricitetsværk, Dampvaskeri, Uldspinderi,
Trikotagefabrik, Farveri, Møller, Bagerier, Bryggeri,
Andelsmejeri, Teglværk m. m. Den hører til
85. Retskreds og 63. Politikreds med Dommer
og Politimester i Varde, har Postkontor samt
Telegraf- og Statstelefonstation og er Station
paa Privatbanen Varde—N.— Tarm. Flere
Sogne, Landsbyer og Gaarde i Jylland har Navnet
N., med eller uden nogen Tilføjelse.
<i>M. S.</i>
</chapter>

<chapter name="Nebelong, Johan Henrik">
<b>Nebelong</b>, <sp>Johan Henrik</sp>, dansk
Musiker, nedenn. N. S. N.'s Søn, f. i Kbhvn 9.
Novbr 1847. Som ganske ung vikarierede han
