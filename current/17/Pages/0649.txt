Sydfrankrig rejste han til Palæstina 1267, og
samlede her i Acre mange Disciple om sig til sin
Død. (<sp>Litt</sp>.: <i>The Jewish Encyclopedia</i>, Vol. IX,
S. 87 ff.).
<i>J. P.</i>
</chapter>

<chapter name="Nachod">
<b>Nachod</b> [↱naкåt], lille By i Böhmen ved
Mettau, Biflod til Elben, c. 4 km fra den
preussiske Grænse. Kendt fra Kampen 27. Juni 1866
(Krigen mellem Preussen og Østerrig). Da de 3
preussiske Hære, Elbarmé, 1. og 2. Armé, i
Slutningen af Juni henh. gennem Sachsen og fra
Egnen om Görlitz og over Neisse koncentrisk
rykkede ind i Böhmen, opstod en Del Kampe med
den derværende østerrigske Nordarmé; en af
disse var Fægtningen ved N., hvor 5. Preuss.
Korps (v. Steinmetz), der hørte til 2. Armé,
kæmpede med østerr. 6. Korps (Ramming).
Styrkeforholdet var omtr. lige. Østerrigerne
maatte gaa tilbage til Skaliz. Preussernes Tab
var kun c. 1200 Mand, Østerrigernes 5 Gange saa
stort; deres Angreb i Kolonner led svært af det
preussiske Bagladegevær.
<i>E. C.</i>
</chapter>

<chapter name="Nachspiel">
<b>Nachspiel</b> [↱naк∫pi.£], tysk »Efterspil«. I
1719 gav nogle »hochteutschen Comoedianten«
under Ledelse af v. Qvoten Forestillinger i
Kbhvn. Efter Aftenens Hovedstykke opførtes
»eine recht lustige Nach-Comoedie«. Denne
Sædvane benyttede Holberg i »Henrik og
Pernille«, hvor Jeronimus og Leander udbryder:
»Nachspillet bli'r det artigste«, og herfra gik
Sætningen over i Folkemunde.
<i>R. N.</i>
</chapter>

<chapter name="Nachtegall, Fr.">
<b>Nachtegall</b> [↱nakt<sub>ə</sub>gal], <sp>Fr.</sp>, Indfører af
Gymnastikken i Danmark (1777—1847), se
<sp>Gymnastik</sp>, S. 482.
</chapter>

<chapter name="Nachtigal, Gustav">
<b>Nachtigal</b> [↱naкtegal], <sp>Gustav</sp>, tysk
Afrikarejsende, f. 23. Febr 1834 i Eichstedt i preussisk
Sachsen, d. 20. Apr. 1885. N. blev 1858
Militærlæge, rejste af Helbredshensyn 1861 til Algier
og to Aar senere til Tunis, hvor han som Læge
ved den tunesiske Hær deltog i et Felttog mod
oprørske Stammer og ansattes ved Bei'ens Hof.
1868 overdrog den preuss. Regering N. det Hverv
at overbringe kostbare Gaver fra Kongen af
Preussen til Sultan Omar i Bornu. Han drog i
Jan. 1869 ud fra Tripolis, opholdt sig i længere
Tid i Fessan og rejste derpaa til Tibesti, som
hidtil ikke havde været besøgt af nogen
Europæer. I Juli 1870 ankom han til Bornus
Hovedstad Kuka, hvorfra han, efter udført Mission,
det flg. Aar rejste N. om Tsad-Søen til Kanem
og Borku for i Jan. 1872 at vende tilbage til
Kuka. Herfra rejste han S. om Tsad-Søen til
Bagirmi, kom om Efteraaret atter tilbage til
Kuka, forlod derpaa endelig denne By i Beg. af
1873 og rejste til Wadai og videre Ø. paa for i
Sommeren 1874 via Darfur og Kordofan at naa
Khartum ved Nilen. N. ankom efter sin lange
og farlige Rejse, der skaffede ham stor
Berømmelse, i Novbr til Kairo, hvor han, syg, maatte
tilbringe Vinteren. Sommeren 1875 vendte N.
tilbage til Tyskland, hvor han i Berlin
udarbejdede sit Rejseværk og virkede som Formand for
»Gesellschaft für Erdkunde« og
»Afrikanische Gesellschaft«. 1882 rejste N., der havde
modtaget Hædersbevisninger fra Ind- og
Udlandet, til Tunis som tysk Generalkonsul paa
Stedet, og i Foraaret sendtes han som kejserlig
tysk Kommissær til Kysten af Øvreguinea, hvor
han Juli 1884 hejste det tyske Flag og stillede
Togo-Distriktet under tysk Beskyttelse; kort
derpaa hejste han tysk Flag i Kamerun og
afsluttede Overenskomster med forsk.
Negerhøvdinger i disse Egne. 8. Apr. 1885 forlod N.
Kamerun om Bord i et tysk Krigsskib, i hvilket
han døde af Feber. Den paafølgende Dag
begravedes Liget ved Kap Palmas, hvorfra den
store Afrikarejsendes jordiske Levninger 1888
blev flyttede til Kamerun, hvor der ved
Regeringsbygningen er blevet rejst et Mindesmærke
for ham. N. er Forfatter af »Sahara und Sudan«
(3 Bd, 1879—89); 1887 udgaves i Berlin
»Erinnerungen von Gustav Nachtigal« af <sp>Dorothea
Berlin</sp>.
<i>(O. I.). C. A.</i>
</chapter>

<chapter name="Nadab">
<b>Nadab</b> [na.↱da.b], Konge i Israel, Søn og
Efterfølger af Jeroboam I, myrdedes efter to
Aars Regering af Baesa under Belejringen af
Gibbeton.
<i>J. P.
</chapter></i>

<chapter name="Nadaillac, Jean François Albert, Marquis de">
<b>Nadaillac</b> [nada↱jak], <sp>Jean François
Albert</sp>, Marquis de, fr. Oldgransker og
politisk Forf. (1818—1904), har udgivet en Række
værdifulde Skr om den forhistoriske Tid:
<i>L'Ancienneté de l'homme</i> (2. Udgave 1870); <i>Le
Premier homme et les temps préhistoriques</i> (2
Bind, 1880); <i>L'Amérique préhistorique</i> (1882)
m. fl.
<i>V. S.</i>
</chapter>

<chapter name="Nadar, Félix Tournachon">
<b>Nadar</b> [na↱da.r], <sp>Félix Tournachon</sp>,
kaldet N., fr. Forfatter, Tegner og Luftskipper
(1820—1910), drev Journalistik, startede 1849
<i>Revue comique</i>, gjorde Lykke med sine
Tegninger, skrev bl. a. <i>Quand j'états étudiant</i> (1856) og
<i>Le monde ou l'on patauge</i> (1883), konstruerede
et Luftskib, kom 1863 med Kæmpeballonen <i>Le
Géant</i> fra Paris til Hannover og beskrev sine
Luftfarter i fl. Skr.
</chapter>

<chapter name="Nadasdy, Frants Leopold">
<b>Nadasdy</b> [↱na.dåзd<sub>i</sub>], <sp>Frants Leopold</sp>,
Greve, østerr. Feltmarskal (1708—83), var en
fortrinlig og dristig Rytterfører, der særlig
gjorde sig bekendt i den østerrigske Arvefølgekrig,
under Kampene i Italien (1746) og i
Syvaarskrigen. I den sidste førte han, der 1756 blev
Ban af Kroatien, de kroatiske
Nationaltropper; han bidrog meget til Daun's Sejr ved
Kolin, kommanderede ved Leuthen den
angrebne venstre Fløj og dækkede efter Slaget
Østerrigernes Tilbagetog.
<i>E. C.</i>
</chapter>

<chapter name="Naddoðr">
<b>Naddoðr</b>, en norsk Viking i Midten af 9.
Aarh. Han var den ene af de to første nordiske
Opdagere af Island omtr. 860—65 (se <sp>Garðarr
Svavarsson</sp>). N. var en stor Viking og
havde bosat sig paa Færøerne, fordi han havde
for mange Fjender i sin Hjemstavn. Engang, da
han skulde til Færøerne fra Norge, blev han
kastet ud af Kurs; han drev da langt imod V.
og kom saaledes tilfældig til at opdage Island.
Han landede i Reyðarfjorden paa Østlandet.
Om Efteraaret sejlede han bort til Færøerne, og
da sneede det paa Bjergene; han kaldte derfor
det nyopdagede Land <sp>Snæland</sp>. (<sp>Litt</sp>.:
»Landnámabók«).
<i>B. Th. M.</i>
</chapter>

<chapter name="Nadir">
<b>Nadir</b> (Fodpunktet) kaldes det Punkt, hvori
Vertikallinien forlænget nedad træffer
Himmelkuglen. (Se i øvrigt <sp>Himmel</sp>).
<i>J. Fr. S.</i>
</chapter>

<chapter name="Nadir-Shah (se Kulikan)">
<b>Nadir-Shah</b> [-∫a.], se <sp>Kulikan</sp>.
</chapter>

<chapter name="Nadorit">
<b>Nadorit</b>, et sjældent Mineral af brun Farve
og rombisk Form fra Nummulitkalken ved
Djebel-Nador i Algérie; Sammensætningen er
PbClSbO<sub>2</sub>.
<i>(N. V. U.). O. B. B.</i>
</chapter>
