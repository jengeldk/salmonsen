organiseredes som <i>The College of the City of
N. Y.</i>, der opretholdes af Byen; Kollegiets
Bygninger ligger V. f. Nicholas Park. 1921—22
besøgtes det af 15076 Studerende. Paa lignende
Maade er <i>Hunter College</i> (Park Avenue og 68.
Street) et College, hvortil Adgangen er fri for
Kvinder, der bor i N. Y.; det oprettedes 1888
og havde 1920—21 1356 Studerende. Ældst bl.
de højere Læreanstalter er <i>Columbia
University</i>; det grundlagdes 1754 af Kong Georg II
som <i>Columbia College</i>, hvorefter det 1890
omorganiseredes til Universitet. — Univ., hvis
Bygninger ligger mellem Morningside- og
Riverside Park, er den betydeligste højere
Læreanstalt i Byen; det omfatter <i>Columbia College</i>,
<i>School of Law</i>, <i>College of Physicians and
Surgeons</i>, <i>School of Mines, Engineering and
Chemestry</i>, <i>Faculty of Political Science</i>, <i>F. o.
Philosophy</i>, <i>F. o. Pure Science</i>, <i>F. o. Architecture</i>,
samt <i>School of Journalisme</i>, <i>Business</i>, <i>Dentistry</i>.
Desuden hører til Univ. 3 selvstændige
Institutioner: <i>Barnard College</i> (for Kvinder),
<i>Teacher College</i> og <i>College of Pharmacy</i>. Univ.
besøgtes 1921—22 af 26006 Studerende. I Bronx
ligger, paa <i>University Heights</i> nær ved Harlem
River, <i>New York University</i>'s Hovedbygninger;
dette Univ. grundlagdes 1831. Det bestaar af
10 Fakulteter, som dog har til Huse forsk.
Steder i Byen, saaledes at der paa <i>University
Heights</i> kun er <i>College of Arts and pure Science</i>
og <i>College of Engineering</i>; de øvrige Dele er
<i>The University and Bellevue Hospital Medical
College</i>, <i>Washington Square College</i>, <i>School of
Law</i>, <i>School of Commerce, Accounts and
Finance</i>, <i>Graduate School</i>, <i>School of Education</i>,
<i>Graduate School of Business Administration</i> og
<i>School of Retailing</i>. Antallet af Studerende var
1922: 2657. I Bronx ligger endvidere det kat.
<i>Fordham University</i>, der stiftedes 1841 som <i>St.
Johns College</i>, men 1907 blev Univ.; det bestaar
af <i>School of Medicine</i> med <i>Department of
Pharmacy</i>, <i>School of Law</i> samt <i>School of Arts
and Science</i>. Den førende kat. Læreanstalt i
Byen er <i>St Francis Xavier's College</i>, der har
til Huse i en smuk Bygning i 16. Street. Bl. de
øvrige højere Skoler nævnes <i>Union Theological
Seminary</i> (stiftet 1826), <i>General Theological
Seminary of the Protestant Episcopal Church</i>
(1817), <i>The Jewish Theological Seminar of
America</i> (1886), <i>N. Y. Post-Graduate Medical School
and Hospital</i> (til <i>University of the State N. Y.</i>,
1882), <i>Cornell University Medical College</i> (1898),
<i>N. Y. Homeopatic Medical College and Flower
Hospital</i> (1860) samt <i>N. Y. College of Dentistry</i>
(1865). I Brooklyn er der fl. betydelige
Læreanstalter, saaledes <i>The Polytecnic Institute of
Brooklyn</i> (grundlagt 1854) samt <i>Brooklyn
Institute of Art and Sciences</i>. Desuden maa
nævnes <i>Rockefeller Institute for Medical Research</i>,
som grundlagdes 1901, og hvis Formaal er
med. og biol. Undersøgelser; det bestaar af 3
Afdelinger: Laboratorierne, et mindre Sygehus
og en Farm i Princeton (til Undersøgelse af
Husdyrsygdomme). Paa Wards Island ligger
Centralobservatoriet for Staten N. Y.'s
Sindssygeanstalter. <i>Cooper Union</i> paa Cooper Square
stiftedes 1859 og udfolder en vidtstrakt
Virksomhed i Folkeoplysningens Tjeneste. Endelig
maa nævnes <i>Carnegie Foundation for the
Advancement of Teaching</i>; det grundlagdes 1905
med en Formue paa 15 Mill. Doll., og hertil
føjede Carnegie 1908 yderligere 5 Mill. Doll.;
fra dette Fond udbetales Pension til
Universitetslærere i U. S. A., Kanada og paa
Newfoundland. I N. Y. findes c. 350 Biblioteker; bl. disse
fremhæves <i>N. Y. Public Library</i> paa 5. Avenue
(grundlagt 1895). Foruden Hovedbygningen i 5.
Avenue er der 43 Filialer rundt om i
Manhattan, Bronx og Richmond, og af disse er 37
oprettet af Andrew Carnegie; det samlede Antal
Bind er (1921) 2594068. Desuden er der
<i>Columbia Univ.</i> Bibliotek (835000 Bd), <i>Mercantile
Library Association</i> (grundlagt 1820) 207000 Bd,
<i>General Society of Mechanics and Tradesmen</i>
(grundlagt 1820) 250000 Bd samt <i>Public School
Library</i> (grundlagt 1903) med 800000 Bd.
Brooklyns største Bibliotek er dets <i>Public Library</i>
med en under Opførelse værende
Centralbygning og 31 Filialer samt et Blindebibliotek
(975000 Bd); desuden nævnes <i>Pratt Institute
Free Library</i>.

I N. Y. udkommer daglig c. 50 Aviser samt
220 ugentlige og 390 maanedlige Tidsskrifter.
De mest betydelige Morgenaviser er <i>Herald</i>,
<i>Times</i>, <i>Sun</i> og <i>American</i>, alle uafhængige, samt
<i>Tribune</i> (republikansk), <i>Press</i> (republikansk og
protektionistisk) og <i>World</i> (demokratisk).
Vigtigst af Aftenaviserne er <i>Evening Post</i>
(Frihandelsorgan) og <i>Mail</i> (republikansk).

Ved Centralparken ligger <i>The American
Museum of Natural History</i> med sine pragtfulde
Samlinger af Ædelstene samt Ting af zool. og
etnogr. Interesse. I Nærheden ligger <i>The
Metropolitan Museum of Art</i>, til hvis mest
værdifulde Samlinger Cesnolas' paa Cypern samlede
Oldsager hører. <i>The National Academy</i>, stiftet
1825, afholder Udstillinger af Malerier og
Billedhuggerarbejder hvert Foraar og Efteraar, og
i <i>The National Arts Club</i> afholdes ligeledes
Udstillinger. N. Y. har 1enved 100 Teatre og
Varieteer. De to største Forlystelsesanstalter er
<i>Hippodromen</i> (5600 Siddepladser) samt <i>Madison
Square Garden</i>, der omfatter Amfiteater med
Plads til 15000 Mennesker, Teater samt
Koncert- og Balsal. Bl. Teatrene maa nævnes
<i>Metropolitan Opera House</i>, <i>Manhattan Opera
House</i>, <i>Grand Opera House</i> (2200 Siddepladser)
samt <i>Wallacks Theatre</i> og <i>Broadway Theatre</i>.
<i>Thalia</i>, som tidligere var det ledende Teater i
N. Y., har nu kun Opførelser paa Jeddish, og
<i>Academy of Music</i>, som fra 1854—83 var Byens
bedste Opera, er nu et Udstyrsteater. De
vigtigste Koncertsale er <i>Carnegie Music Hall</i> samt
<i>Mendelssohn Hall</i>. — Skønt N. Y. er Unionens
materielle Centrum og som saadant indeholder
uhyre Rigdomme, rummer den dog ogsaa med
sin store Folkemængde megen Nød og
Elendighed. Foruden det kommunale Fattigvæsen og
humane Institutioner, der for største Delen er
henlagte til Welfare (tidligere Blackwells),
Wards- og Randalls-Island i East River, findes
talrige af Privatfolk ell. Selskaber opretholdte
Hospitaler og Asyler. Omgivet og
gennemskaaret af Vande, i hvilke Ebbe og Flod bringer
regelmæssig Bevægelse, vilde N. Y. være en
sund By, hvis den ikke led af den alt for tætte
