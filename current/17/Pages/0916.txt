største Delen af vore Landbrugsprodukter. Fra
N. udgaar den store eng. Turisttrafik paa
Norge. — Der indføres især Hvede, Smør, Æg,
Frugt, Tømmer og Jernmalm og udføres Kul,
Jern og Kemikalier. N. havde (1919) en
indgaaende Netto-Tonnage paa 3,9 Mill. og en
udgaaende paa 5,0 Mill. Der indførtes (1920) til N.,
North og South Shields Varer for 21,9 Mill. £, og
udførtes for 47,6 Mill. £. — Byen er Sæde for en
anglikansk og en katolsk Biskop og har talrige
Skoler og Institutioner til Videnskabens
Fremme, saaledes Durhams Univ.'s Fakulteter for
Medicin og Naturvidenskab, Armstrong College,
et Bibliotek, et hist. Mus. (i den gamle Borg),
2 Kunstgalerier og et Selskab for Litteratur og
Filosofi.
<i>G. G.</i>
</chapter>

<chapter name="Newcastle (By i Australien)">
<b>Newcastle</b> [↱nju.ka.s£], Havneby i
Ny-Syd-Wales, ved Hunter River, 100 km fra dens
Udløb i det stille Ocean, har (1921) 88640 Indb.,
Dokker og Skibsværfter, er Centrum for det
største Kulminedistrikt paa den sydlige
Halvkugle og tillige Udførselshavn for
Landbrugsprodukter fra Hunter Rivers Opland, med
hvilket den staar i Forbindelse dels ved Jernbaner,
dels ved den sejlbare Flod. Endelig har den en
betydelig Industri.
<i>M. V.</i>
</chapter>

<chapter name="Newcastle (By i Canada og Pennsylvania, U. S. A.)">
<b>Newcastle</b> [↱nju.ka.s£], By i Dominion
of Canada, Prov. New Brunswick ved
Mundingen af Main S. W. Miramachi River. (1911)
2943 Indb. N. driver Fiskeri og Tømmerhandel
og har en Havn, der er tilgængelig for store
Skibe. 2) By i U. S. A., Stat Pennsylvania,
ligger 76 km MNV. f. Pittsburg ved
Sammenløbet mellem Shenango- og Neshannock River.
(1920) 44938 Indb. N. ligger i en Egn med
bituminøse Kul og naturlig Gas og har talrige
Højovne samt Staal- og Glasværker.
Lervarefabrikation og Bryggeri.
<i>(H. P. S.). N. H. J.</i>
</chapter>

<chapter name="Newcastle (By i Indiana, USA">
<b>Newcastle</b> [↱nju.ka.s£], By i U. S. A., Stat
Indiana, ligger 73 km ØNØ. f. Indianapolis.
(1910) 9446 Indb. N. er Jernbaneknudepunkt
og har stor Handel med Landbrugsprodukter.
Stor Pianofabrikation, Automobilhandel,
Fabrikation af Køkkengenstande og Skovle, samt
store Blomstergartnerier.
<i>N. H. J.</i>
</chapter>

<chapter name="Newcastle (engelsk Hertugtitel)">
<b>Newcastle</b> [↱nju.ka.s£], en eng. Hertugtitel,
som i Løbet af de sidste 240 Aar har tilhørt
Mænd af forsk. Adelsslægter, arvet fra den ene
til den anden. Den første Hertug af N. var
<sp>William Cavendish</sp> (1592—1676), en
Brodersøn af den første Jarl af Devonshire. Han
blev 1628 Jarl af N., var 1638—41 Hovmester
for Prinsen af Wales (senere Karl II) og førte
1642—44 den kgl. Hær i Nordengland imod
Parlamentets Tropper; sejrede over Fairfax, men
maatte efter Nederlaget ved Marston flygte til
Udlandet. Han hørte til Karl IV's Raadgivere i
hans Landflygtighed og blev efter
Restaurationen Hertug (11665), men holdt sig uden for det
politiske Liv (skrev bl. a. Skuespil). Om hans
Hustru Margaret se ndf. Hans Sønnedatter
ægtede <sp>John Holles</sp>, Jarl af Clare
(1663—1711), som derfor 1692 blev Hertug. Hans store
Godser gik i Arv til hans Søster- og Adoptivsøn
<sp>Thomas Pelham</sp>, f. 21. Juli 1694, d. 17.
Novbr 1768, der 1712 arvede sin Fader Lord
Pelham's Godser og blev en af Englands
rigeste Adelsmænd. Han ægtede senere en Datter af
Jarl Godolphin, Marlborough's ene Datterdatter,
og vandt herved forøget Indflydelse. Til Løn for
sin Iver for Huset Hannover blev han 1715
Hertug af N., var 1717—24 Lord Kammerherre
og 1724—54 Statssekretær, først under R.
Walpole indtil 1742 og fra 1743 under sin yngre
Broder Henry Pelham. Efter dennes Død 1754
blev han selv Førsteminister, med en kort
Afbrydelse indtil Maj 1762, men maatte siden 1757
finde sig i, at W. Pitt, hvem han selv 1746 havde
skaffet ind i Regeringen, var dens egl. Leder.
Han hjalp derfor ogsaa til at fortrænge ham fra
Magten, ligesom tidligere Walpole, men blev
kort efter selv styrtet af Lord Bute. Endelig
var han 1765—66 Lord Seglbevarer under
Rockingham, men uden Indflydelse. Han var
kun en maadelig Statsmand, uden Kundskaber
og Grundsætninger, men saare magtlysten og
intrigant, en udmærket Taler og dygtig til at
lede den parlamentariske Taktik. Hans Rigdom
gav ham Midler til at styrke sin Indflydelse
under den alm. Bestikkelighed, og han skal
have brugt 300000 £ i dette Øjemed.

Efter hans Død gik Hertugtitlen over til
<sp>Henry Clinton</sp>, Jarl af Lincoln (1720—94),
der havde ægtet Henry Pelham's Datter. Hans
Sønnesøn <sp>Henry Fiennes Clinton</sp>, f.
31. Jan. 1785, d. 12. Jan. 1851, blev 1795 Hertug
af N. Han var yderlig konservativ, bekæmpede
baade Dissenternes og Katolikkernes Ligestilling
og siden Valgreformen med yderste Heftighed,
fordi den skilte ham ved Raadigheden over 6
Valgflækker, hvad han stillede lige med et Tab
af 200000 £. Han vakte derved saa stor Uvillie
mod sig, at hans Slot i Nottingham Oktbr 1831
blev brændt af en Folkehob. 1839 blev han afsat
som Lordlieutenant i Grevskabet p. Gr. a. et
fornærmeligt Brev til Lordkansleren. Han hjalp
1832 Gladstone ind i Underhuset, men
modarbejdede 1846 baade ham og sin egen Søn, fordi
de understøttede Frihandelspolitikken. Hans
Søn <sp>Henry Pelham Clinton</sp>, f. 22. Maj
1811, d. 18. Oktbr 1864, var 1832—51 som Jarl
Lincoln Medlem af Underhuset og sluttede sig
nøje til R. Peel. Han var 1834—35
Skatkammerlord under denne, blev Septbr 1341
Overkommissær for Skovene og var Jan.—Juli 1846
Oversekretær for Irland med Sæde i Kabinettet. Som
en af de ypperste Peelitter blev han Decbr
1852 Koloni- og Juni 1854 Krigsminister, men
maatte Jan. 1855 afgaa p. Gr. a. Hærens slette
Tilstand under Felttoget paa Krim. Juni
1859—Apr. 1864 var han igen Minister for Kolonierne.
<i>E. E.</i>
</chapter>

<chapter name="Newcastle, Margaret, Hertuginde af">
<b>Newcastle</b> [↱nju.ka.s£], <sp>Margaret</sp>.
Hertuginde af (1624—1674), ægtede i 1645 den
første Hertug af Newcastle. Hun var uhyre
produktiv; hendes Værker, mest ulæselige
Dramaer, fyldte ikke mindre end 12 Bd, hvoraf dog
Hertugen maa bære Ansvaret for en mindre
Del. Det er hendes <i>Life of William Cavendish,
Duke of Newcastle</i> (1667) og hendes
<i>Autobiography</i>, der sikrer hende en varig Plads i eng.
Litteratur (ny Udg. 1886).
<i>I. O.</i>
</chapter>

<chapter name="Newcastle under Lyme">
<b>Newcastle under Lyme</b> [↱nju.ka.s£-↱ănd<sub>ə</sub>↱£a^im],
By i Midtengland, Staffordshire, 2 km
V. f. Stoke, (1921) 20418 Indb. Hattefabrikationen
var tidligere vigtig, men er nu gaaet tilbage
