til Forstmanden, Kammerherre, <i>Dr. phil.</i>
<sp>Peter Erasmus M.</sp> (s. d.), til Civilingeniør,
Konsul i Danzig <sp>Adam Wilhelm M.</sp>
(1842—91), der som Sekondløjtnant i Artilleriets
Krigsreserve udmærkede sig ved Forsvaret af
Skovfogedhusbatteriet paa Als under Preussernes
Overgang, og til Arkæologen, Museumsdirektør,
<i>Dr. phil.</i> <sp>Sophus Otto M.</sp> (s. d.). Alle tre
har Sønner.
<i>P. B. G.</i>
</chapter>

<chapter name="Müller, Adam August">
<b>Müller</b>, <sp>Adam August</sp>, dansk Maler,
nedennævnte P. E. M.'s Søn, f. i Kjøbenhavn 16.
Aug. 1811, d. smst. 15. Marts 1844. I en Alder
af 14 Aar blev han Elev af Kunstakademiet og
begyndte omtrent samtidig at arbejde i
Eckersberg's Atelier; fra Akademiet afgik han 1833,
næsten 4 Aar efter at han som 18-aarig Elev
havde debuteret som Udstiller paa
Charlottenborg med Billedet »Aladdin ser Gulnare, som
gaar til Badet«. 1830 og de nærmeste Aar fulgte
fl. Kompositioner over Motiver fra Digtningens
Verden — Ossian, Lady Macbeth, Asger Byg
o. s. v. —, men fra 1832 syntes han ved Siden
deraf ogsaa at interessere sig for den reale;
han udstillede saaledes et Par Billeder med
danske Bønderfolk og malede Portrætter. Et
Forsøg paa at vinde den mindre Guldmedaille
mislykkedes, men for øvrigt manglede det ikke
den unge Kunstner paa Opmuntring; 1833 købte
Statens Samling hans »Kong Christian IV
legende med en af sine Sønner« og Kunstforeningen
hans »Den saarede Herluf Trolle modtages
af Birgitte Gjøe«, medens en Altertavle,
»Kristus, som prædiker fra Skibet«, 1834
erhvervedes af Grev Moltke-Bregentved. Publikum
forholdt sig i det hele meget paaskønnende over
for hans blide og sværmeriske Kunst, der var
i Slægt med dets Yndlingsdigter Ingemann's,
og da han 1335 efter at være kommen hjem fra
en kortvarig Rejse til Tyskland og Böhmen
udstillede forsk. Billeder, hvortil han havde gjort
Studier (nærmest vel for øvrigt skitserede
Tegninger) i Udlandet, fandt de lige saa let Købere
som hans rørende »Valdemar Sejr med sin Søn
i Fangenskab hos Grev Henrik af Schwerin«,
der solgtes til Kunstforeningen. 1836 udstilledes
hans »Nausikaa med hendes Terner bringer
den skibbrudne Odysseus Klæder og Olie«, der
var lønnet med den mindre Guldmedaille
(tilhører Kunstakademiet), og to Altertavler, af
hvilke den ene, »Kristus i Gethsemane«, kom
til Østby Kirke nær Haderslev, medens den
anden, der førte samme Titel, men var en helt
anden Komposition, efter Bestilling var udført
til Holte Kirke i Norge. 1837 blev den store
Guldmedaille tilkendt ham for »David
opmuntrer Saul ved sit Harpespil«. M.'s næste store
Værk var det figurrige »Luther paa Rigsdagen
i Worms«, der var bestilt af Kunstforeningen
som Gave til Helligaandskirken, udstillet 1839.
Derefter fulgte en Rk. større og mindre
Arbejder, bl. hvilke fl. Altertavler; en af disse,
»Kristus giver sig til Kende for Disciplene
i Emaus« (nu i Grevinge Kirke i Odsherred),
var malet i Konkurrencen med Eddelin om det
store Rejsestipendium; M. og Eddelin havde
samtidig vundet den Guldmedaille, der plejede
at give Adkomst til Stipendiet. Dette blev
tilkendt Eddelin, men Akademiet indstillede
samtidig M. til en lgn. Rejseunderstøttelse, og
denne blev ham indrømmet, saa han 1839 kunde
give sig paa Vej til Italien. Der studerede han,
til Trods for, at han var svag efter en haard,
i Hjemmet udstaaet Sygdom, med stor Iver
saavel i Naturen som i Galerierne og
arbejdede flittig i sit Atelier, saa flittig, at
Resultatet blev en Overanstrengelse, som voldte hans
Død. Et meget stort Billede, »Kristus
velsignende de 4 Evangelister«, fik han fuldendt i
Firenze; det blev købt af Thorvaldsen og
findes i Museet. Efter sin Hjemkomst 1842
malede han endnu »Den forlorne Søns
Hjemkomst«, der blev erhvervet til Statens
Samling, et Par Genrestykker og nogle Portrætter.
Men stedse tydeligere viste det sig, at hans
Bryst var haardt angrebet, og efter et kort
Sygeleje døde han, næppe 33 Aar gl.
<i>(S. M.). P. J.</i>
</chapter>

<chapter name="Müller, Adam Heinrich">
<b>Müller</b> [↱møl<sub>ə</sub>r], <sp>Adam Heinrich</sp>,
tysk-østerr. Statsretslærer, Nationaløkonom og
Diplomat, f. 30. Juni 1779 i Berlin, d. 17. Jan.
1829 i Wien. Efter endte Studier berejste han
fl. Lande, deriblandt Danmark og Sverige. 1805
gik han i Wien over til Katolicismen og
sluttede sig hermed til den af Metternich og v.
Gentz ledede Reaktion, hvis Redskab han blev;
den østerr. Regering benyttede ham til forsk.
Missioner af diplomatisk Art, og til Løn for
sine Tjenester blev han 1826 adlet af Frants
II. M.'s Stats- og Samfundslære betegner den
yderste og mest konsekvent gennemførte
Reaktion mod 18. Aarh.'s Liberalisme og den fr.
Revolutions Frigørelsesværk. De betydeligste af
hans Skr er »Die Elemente der Staatskunst«
(3 Bd, 1809), »Die Theorie der Staatshaushaltung«
(2 Bd, 1812) samt »Von der Notwendigkeit
einer theologischen Grundlage der gesamten
Staatswissenschaften und der Staatswirtschaft
insbesondere« (1819). M.'s af katolsk-mystisk
Religionssværmeri farvede Ideal er den
middelalderlige Feudalstat med dens autoritære
patriarkalske Familieorganisation og dens
primitive Naturaløkonomi.
<i>(K. V. H.). Sv. N.</i>
</chapter>

<chapter name="Müller, Andreas">
<b>Müller</b> [↱møl<sub>ə</sub>r], <sp>Andreas</sp>, tysk
Historiemaler, f. 9. Febr 1811 i Kassel, d. 29. Marts
1890 i Düsseldorf, hvor han virkede 1855—82
som Prof. En væsentlig Del af hans
Livsgerning er knyttet til Freskeudsmykningen af
Apollinaris-Kirken i Remagen (1842—53); til sine
Arbejder her benyttede han en af ham selv
opfundet Teknik (kogt Olie). Han malede
ogsaa religiøse Billeder i Olie og udførte
kunstindustrielle Arbejder, mest til kirkeligt
Formaal. I Berlins Nationalgaleri: »Passionskors«.
(<sp>Litt</sp>.: <sp>Kaufmann</sp>, »A. M. Ein Altmeister
d. Düsseldorfer relig. Malerschule« [Frankfurt
a. M. 1896]).
<i>A. Hk.</i>
</chapter>

<chapter name="Müller, August">
<b>Müller</b> [↱møl<sub>ə</sub>r], <sp>August</sp>, tysk Orientalist,
f. 3. Decbr 1848 i Stettin, d. 12. Septbr 1892 i
Halle, blev 1874 Prof. i semitiske Sprog i
Halle, 1882 i Königsberg og 1890 igen i Halle.
M. udgav 1869 <i>Imruulkaisi muallaka</i> og har
udarbejdet Glossaret til Nöldeke's <i>Delectus
veterum carminum Arabicorum</i> (1890). M.
besørgede 4. og 5. Udg. af Caspari's »Arab.
Grammatik« (1876 og 1877), skrev »Der Islam im
Morgen- u. Abendland« (2 Bd, 1889) m. m. og
