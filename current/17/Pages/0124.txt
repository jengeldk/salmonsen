<chapter name="Mischmisch">
<b>Mischmisch</b> (arab.), Abrikos, er særlig
Betegnelsen for de tørrede Abrikoser, der er et
af Byen Damaskus' vigtigste Produkter.
<i>J. Ø.</i>
</chapter>

<chapter name="Misdannelse">
<b>Misdannelse</b> (lægev.), se <sp>Misfoster</sp>.
</chapter>

<chapter name="Misdannelser">
<b>Misdannelser</b> (<sp>Monstrositeter</sp>)
kaldes i Plantepatologien saadanne Vækstanomalier,
der i høj Grad fjerner sig fra det normale,
m. H. t. Organers ell. Organdeles Form,
Størrelse, Farve, Konsistens, Tal- og Stillingsforhold,
indbyrdes Forhold (fri eller sammenvoksne) o. s. v.;
M. udmærker sig ofte ved en fremtrædende
Mangel paa Harmoni i deres Udvikling
og har tit højst besynderlige Former.
Aarsagerne til M. er forsk.: Angreb af snyltende
Dyr ell. Planter, kem. ell. mek. Paavirkninger m. m.
I mange Tilfælde opstaar M. uden paaviselige
ydre Aarsager; de er da i Reglen arvelige;
Begrebet M. bruges hyppig alene om disse
sidste Former; Læren om dem kaldes Teratologi.
Adskillige M. har betydelig Kulturværdi
(Blomkaal, Hængetræer, fyldte Blomster,
Fasciationer o. a.). Se i øvrigt <sp>Galle</sp> og
<sp>Plantesygdomme</sp>.
<i>(F. K. R.). C. F.</i>
</chapter>

<chapter name="Misdemeanour">
<b>Misdemeanour</b> [misd<sub>i</sub>↱mi.nə], i eng. Strafferet
Betegnelse for en Forbrydelse, der hist. ikke
er betragtet som hørende til de groveste
(se <sp>Feloni</sp>).
<i>E. T.</i>
</chapter>

<chapter name="Misdroy">
<b>Misdroy</b> [mes↱drå^y], meget besøgt preuss.
Østersøbad paa Øen Wollin (Prov. Preussen);
der er Dampskibsforbindelse med Stettin.
<i>E. F.</i>
</chapter>

<chapter name="mise en pages">
<b>mise en pages</b> [↱mi.z-ã-↱pa.з], fr. eng.
<i>companionship</i>, tysk Packetsatz, et Arbejdssystem,
der opstod i Frankrig i Halvtredserne i sidste
Aarh., og nu er alm. i Bogtrykkerier, som
udfører større Bogarbejder. Et Hold Sættere
leverer den glatte Sats i Stykker (<i>Paquets</i>) paa
50 Linier, Formanden i Holdet, »Ombrækkeren«
ell. <i>metteur en pages</i>, inddeler Satsen i lige
store Sider og tilføjer Sidetal, Rubrikker,
Illustrationer, Noter o. s. v. Fordelene ved
Systemet ligger ikke i, at Satsfremstillingen bliver
billigere, men i, at Satsarrangementets
Ensartethed gennemføres i hele Arbejdet, letter
Regnskabs-Oversigten o. a. m.
<i>E. S-r.</i>
</chapter>

<chapter name="mise en scene">
<b>mise en scene</b> [↱mi.z-ã-↱sæ.n] (fr.).
Iscenesættelse. Iværksættelse og Gennemførelse af en
Handling. M. e. s. fra Førsteopførelsen af et
Skuespil, undertiden udarbejdet af Forf. selv,
kan i vore Dage købes af de Teatre, der senere
agter at opføre det paagældende Arbejde.
<i>R. N.</i>
</chapter>

<chapter name="Misenum">
<b>Misenum</b>, Forbjerg i Campanien i Oldtiden
(nu <i>Capo Miseno</i>). Augustus lod her anlægge en
god Havn, der blev en af den rom. Flaades
Hovedstationer. Der opstod da ogsaa ved
Forbjerget en By, hvoraf der endnu ses nogle
Ruiner.
<i>H. H. R.</i>
</chapter>

<chapter name="miserabel">
<b>miserabel</b> (fr.). ynkelig, elendig, bedrøvelig.
</chapter>

<chapter name="misera contribuens plebs">
<b>misera contribuens plebs</b> (lat.), »det
stakkels skatteydende Folk«, Citat efter den ung.
Jurist Verbōczi (1514).
<i>H. H. R.</i>
</chapter>

<chapter name="Misère">
<b>Misère</b> [mi↱sæ.r<sub>ə</sub>. fransk mi↱zæ.r], Ulykke,
Elendighed, Jammerlighed; i Kortspil et Spil,
hvor man søger at undgaa at faa Stik.
</chapter>

<chapter name="Miserere">
<b>Miserere</b> (lat.: »Forbarm dig«), en Bøn i
den kat. Messe, som anvendes ved Bodsfester
ell. Passionsfester. Teksten er Salme 51, og den
egl. Melodi henhører under de saakaldte
gregorianske Melodier, men i øvrigt har adskillige
af de store kat. Komponister skrevet Melodi til
den. Navnlig Allegri's Komposition er berømt.
<i>A. Th. J.</i>
</chapter>

<chapter name="Miserere (se Ileus)">
<b>Miserere</b>, se <sp>Ileus</sp>.
</chapter>

<chapter name="Misericordia">
<b>Misericordia</b> (lat.). Barmhjertighed.
</chapter>

<chapter name="Misericordias Domini">
<b>Misericordias Domini</b> (lat.: »Herrens
Naadegerninger«), anden Søndag efter Paaske. Navnet
er taget fra Begyndelsesordene af Dagens
Introitus: Salme 89, 2.
<i>A. Th. J.</i>
</chapter>

<chapter name="Misfoster">
<b>Misfoster</b> (<i>teratum</i>, <i>mónstrum</i>) kaldes i
daglig Tale ethvert Foster eller Barn med medfødt
abnorm Bygning af Legemet eller enkelte Dele
af dette. I <sp>Teratologien</sp>, Læren om M.,
skelner man mellem <sp>Dobbelt-M.</sp>, hvor to
Fosterlegemer er mere ell. mindre
sammensmeltede med hinanden, og <sp>Enkelt-M.</sp>, hvor
visse Dele af et enkelt Foster er forkert
bygget eller formet. Som <sp>Misdannelse</sp>
betegnes ofte de mindre betydelige medfødte
Afvigelser fra den normale Legemsbygning.

<sp>Dobbelt-M.</sp> opstaar, naar der paa en og
samme Æggeblomme (se <sp>Æg</sp> og <sp>Foster</sp>)
udvikler sig to delvis sammenflydende
Fosteranlæg, hvilke da saa godt som altid, p. Gr. a.
den fælles Oprindelse, er af samme Køn,
hyppigst Hunkøn. I Reglen udvikler to saadanne
Fosteranlæg sig ikke lige stærkt; ofte tager det
ene i den Grad Magten fra det andet, at dette
sidste ved Fødslen kun danner som et Slags
Tilhæng til det andet, normalt udviklede Foster;
i disse Tilfælde kaldes det mindst udviklede
Foster en »Parasit«; den hyppigste Form af
Parasitdannelsen er, at der paa Bugen af det i
øvrigt normale Foster findes et Par ganske
smaa, ufuldstændig udviklede Underekstremiteter
hæftede til Bughuden; sjældnere findes en
hel lille Krop uden Hoved. Parasitten kan
ogsaa findes fasthæftet i Egnen om Krydsbenet,
sjældnere til Ganen (<sp>Epignathus</sp>), saa at
en Sæk, indeholdende mere ell. mindre
udviklede Legemsdele, fylder Barnets Mund. Stundom
ligger Parasitten som en Svulst under Barnets
Hud (<i>foetus in foeto</i>), i Reglen i Krydsegnen,
sjældnere inde i Underlivshulen. Hvis derimod
de to Fostre naar en nogenlunde ens Udvikling,
opstaar de egl. Dobbelt-M. De to Fosterlegemer
kan være sammenvoksede ved Hovedenden,
paa Midten eller ved den nederste Ende af
Kroppen. I første Tilfælde opstaar enten et
Dobbeltansigt (<sp>Diprosopus</sp>), idet den i
øvrigt normale Fosterkrop viser en mere ell.
mindre fuldstændig Fordobling af Ansigtet (med
2, 3 ell. 4 Øjne), ell. der findes paa en enkelt
Krop to helt adskilte Hoveder (<sp>Dobbelthoved</sp>,
<sp>Dicefalus</sp>), og hele Overkroppen er
da gerne fordoblet et Stykke ned. Naar de to
Fosterlegemer er sammenvoksede opadtil, kan
enten kun Partiet fra Underlivet nedefter være
tvedelt (med 3 ell. 4 Ben, <sp>Dipygus</sp>), ell. der
findes to helt adskilte Kroppe, som kun er
sammenvoksede ved Hovederne (<sp>Syncefalus</sp>),
stundom saaledes, at der er to fuldstændig
udviklede Ansigter, eet til hver sin Side
(<sp>Janushovedet</sp>, <i>janiceps</i>), ell. endelig saaledes, at
der kun findes en Sammenvoksning i Isseregionen,
saa at to i øvrigt normale Legemer ligger
i Forlængelsen af hinanden, kun forbundne
ved Issen (<sp>Kraniopagus</sp>). I den tredie
