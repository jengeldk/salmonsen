medtaget Stand) til Kirken Val-de-Grâces
Kuppel, og da først Lebrun var død, stod Vejen
ham aaben til alle de højere Æresbevisninger:
han blev Medlem, senere Kansler og Direktør
for Kunstakademiet, Direktør for de kgl.
Kunstsamlinger m. m. For Versailles arbejdede han
en Del, han malede en Mængde yndefulde
Madonnaer — adskillige fra Rom-Tiden. —
(de saakaldte »Mignardes«, ret ensartede, til
Madonnatypen har han brugt sin Hustrus Træk)
og adskillige andre religiøse ell. mytologiske
Arbejder af stærkt eklektisk Karakter. Det er
Portrætterne, der sikrer ham hans betydelige
Kunstnernavn; de er ofte aandfulde i
Karakteristikken, dygtige i Formen og af en varm og
kraftig Kolorit, fra hvis mørkstemte Toner
gerne Ansigtets Lød og Kvindernes Hals og
Skuldre skiller sig lysende ud. Ludvig XIV malede
han en halv Snes Gange; andre kendte
Arbejder bl. den store Mængde er f. Eks. Kardinal
Retz, Turenne, La Vallière, Mme. Maintenon,
Maria Mancini (Berlins Mus.) og Mme. de
Sevigné (Uffizi i Firenze). I Louvre i Paris findes
mange Arbejder af M.: »Madonna med
Drueklasen«, Selvportræt og en halv Snes andre.
Han er godt repræsenteret i fr. Provinsmuseer,
men ogsaa i de fleste større Samlinger
udenlands. M. var tillige Raderer. Hans ældre
Broder <sp>Nicolas M.</sp> (c. 1606—68), kaldet <sp>M.
d'Avignon</sp>, var en anset Maler, studerede
en Tid i Fontainebleau og Rom og kom til
Avignon, hvor Ludvig XIV blev opmærksom
paa ham og gav ham Sysselsættelse i Paris.
Her blev han Medlem, 1664 Prof. ved
Akademiet. Han malede mest mytologiske Billeder
i A. Carraccis Smag og har raderet nogle
Blade (til Dels efter A. Carracci). (<sp>Litt</sp>.:
Biografi af P. M. ved Le Brun d'Albane [1878];
<sp>Regnet</sp>'s Afh. i Dohme's »Kunst u. Künstler«
III).
<i>A. Hk.</i>
</chapter>

<chapter name="Migne, Jacques Paul">
<b>Migne</b> [min<sub>j</sub>], <sp>Jacques Paul</sp>, Abbé, fr.
Litterat, f. 25. Oktbr 1800 i St Flour (Dept
Cantal), d. 25. Oktbr 1875 i Paris. M. studerede
ved det teol. Seminar i Orléans. Han blev
præsteviet 1824 og derefter Præst i Puisseaux ved
Orléans, men 1833 flyttede han til Paris, hvor
han begyndte at udgive Bladet <i>L'Univers</i>. 1836
grundlagde han et Trykkeri (<i>Imprimerie
catholique</i>) i Petit Montrouge ved Paris, og fra dette
udsendte han mægtige Værker, bl. a. <i>Patrologiæ
cursus completus sive Bibliotheca sanctorum
patrum</i> etc., hvoraf en lat. Række i 221 Bd
(1844—55) og to gr. Rækker, den ene i 81 Bd
(1851—61), den anden i 166 Bd (1857—66);
<i>Scripturæ sacræ cursus completus</i> i 28 Bd
(1840—45), <i>Theologiæ cursus completus</i> i 22 Bd
(1840—45), <i>Encyclopédie théologique</i> i 171 Bd
(1844—66). M.'s Udgaver er for største Delens
Vedk. ukritiske Hastværksarbejder. 1868 blev
en stor Del af hans Samlinger ødelagte ved
Ildebrand, men Firmaet Garnier Frères, som
1879 købte hans Oplag, har søgt at bøde paa
Tabet.
<i>L. M.</i>
</chapter>

<chapter name="Mignet, François Auguste Marie">
<b>Mignet</b> [mi↱n<sub>j</sub>æ], <sp>François Auguste
Marie</sp>, fr. Historiker, f. 8. Maj 1796, d. 24.
Marts 1884. Han begyndte sin Virksomhed i
Restaurationskongedømmets Dage som
Journalist ved Thier's Oppositionsblad <i>National</i>; men
efter Julirevolutionen, da han blev Arkivar i
Udenrigsministeriet, opgav han dette og gik i
Stedet op i hist. Studier. Allerede før havde
han 1824 udg. en <i>Histoire de la Révolution
française</i>, nu vendte han sig derimod til
Undersøgelsen af diplomatiske Spørgsmaal, som han
beh. grundigt og forsigtigt. Saaledes udg. han:
<i>Négociations relatives à la succession d'Espagne</i>
(Paris 1835—42), <i>Antonio Perez et Philippe
II</i> (1845), <i>Marie Stuart</i> (1851), <i>Charles Quint,
son abdication</i> (1854), <i>Rivalité de François I et
de Charles Quint</i> (1875). Ind deriblandt føjede
han: <i>Portraits et notices</i> (1853), <i>Mémoires
historiques</i> (1854), <i>Éloges historiques</i> og <i>Nouveaux
éloges historiques</i> (1863 og 1877). (<sp>Litt</sp>.:
<sp>Jules Simon</sp>, <i>M., Michelet, H. Martin</i> [Paris
1890]; <sp>Ed. Petit</sp>, <i>François M.</i> [1889]).
<i>P. M.</i>
</chapter>

<chapter name="Mignon">
<b>Mignon</b> [mi↱n<sub>j</sub>ǡ] (fr.), egl. indtagende, sød
Kæledægge, Navn paa en af Hovedpersonerne i
Goethe's »Wilh. Meisters Lehrjahre«, derefter
ofte Genstand for kunstnerisk Fremstilling
(Thomas' Opera »M.« etc.).
<i>C. B-s.</i>
</chapter>

<chapter name="Mignon, Abraham">
<b>Mignon</b> [min↱jåŋ], <sp>Abraham</sp>, tysk
Blomstermaler, f. i Frankfurt a. M. 1640, d. smst.
(efter andre: i Wetzlar) 1679, var Elev af
Jacob Marrellus og Jan Davidsz de Heem i
Utrecht, fra 1660 til kort før sin Død synes
han at have virket dér. Af hans smagfuldt
anordnede og omhyggelige, men i Behandlingen
noget tørre og haarde og i Farven kolde
Blomster- og <i>Nature-morte</i>-Billeder (gerne i lille
Format) nævnes en Rk. Billeder i Samlingerne
i Dresden (15), München, Frankfurt a. M.,
Kassel, Amsterdam, Haag, Louvre, Petrograd, Wien
o. a. St. I Kbhvn findes af M. i Galeriet: »En
ophængt Blomsterfletning« og <i>Nature morte</i>, og
i den Moltke'ske Malerisamling: et Glas med
Blomster i en Sandstensniche.
<i>(A. R.). A. Hk.</i>
</chapter>

<chapter name="Mignon, Léon">
<b>Mignon</b> [mi↱n<sub>j</sub>ǡ], <sp>Léon</sp>, belg. Billedhugger,
(1847—98). Efter Uddannelse i Fødebyen Liège
studerede han videre i Italien. M., der ogsaa
modelerede Buster (<i>Frère-Orban</i>) o. m. a., blev
først og fremmest den betydelige Dyrfremstiller:
»Romersk Tyrekamp« (Mus. i Bryssel),
»Tyretæmmeren« (Liège) og Bronzereliefferne
»Herkules Arbejder« paa Herkules-Trappen i
Mus. i Bryssel (1884).
<i>A. Hk.</i>
</chapter>

<chapter name="Mignonetter">
<b>Mignonetter</b> [minjå↱næt<sub>ə</sub>r] betegner en Del
ganske forsk Varer, f. Eks. smaat mønstrede
Katuner, en Slags smalle Traadkniplinger, smaa
Oblater o. m. a.
<i>K. M.</i>
</chapter>

<chapter name="Mignonne">
<b>Mignonne</b> [min↱jån], tysk Colonel, engelsk
Minion, en typografisk Skriftstørrelse. Se
<sp>Skriftstørrelser</sp>.
<i>E. S-r.</i>
</chapter>

<chapter name="Migrationsstruktur">
<b>Migrationsstruktur</b>, efter v. Gümbel
Betegnelse for en hos visse Bjergarter, især
omdannede Tuffer, optrædende Strukturform, som
ligner Mikrofluidalstrukturen. men er opstaaet
ved en sekundær Udskillelse af Mineraler i
Smaastriber.
<i>(N. V. U.). O. B. B.</i>
</chapter>

<chapter name="Migræne (se Hovedpine)">
<b>Migræne</b> (fr.), se <sp>Hovedpine</sp>.
</chapter>

<chapter name="Migrænestift">
<b>Migrænestift</b>, se <sp>Kamfer</sp>.
</chapter>

<chapter name="Migrænin">
<b>Migrænin</b>, en Blanding af 85 Dele Antipyrin,
9 Dele Coffein og 6 Dele Citronsyre, finder
Anvendelse i Medicinen som Middel mod
Hovedpine o. l. i en Dosis af c. 1 g.
<i>E. K.</i>
</chapter>

<chapter name="Miguel, Dom">
<b>Miguel</b> [mi↱ge.l], <sp>Dom</sp>, Hersker i
Portugal 1828—34, f. 26. Oktbr 1802, d. 15. Novbr
