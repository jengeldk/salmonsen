han Prof. i Matematik ved Polyteknisk
Læreanstalt. I en Del Afh. i »Nyt Tidsskrift for
Matematik«, »Videnskabernes Selskabs Overs.«,
»Mathematische Annalen«, <i>Rendiconti del
Circolo matematico di Palermo</i>, o. a. St. har M.
med Dygtighed behandlet Emner særligt
vedrørende Mængdelæren, Algebraen og
Geometriens Grundprincipper; han er Medarbejder
ved den ny Udgave af Pascal's »Repertorium
der höheren Mathematik«. Desuden har han
skrevet nogle Lærebøger i Matematik og Fysik
for Skolerne og sammen med H. Bohr:
»Matematisk Analyse til Brug for Polyteknikerne«.
<i>Chr. C.</i>
</chapter>

<chapter name="Mollien, François Nicolas, Greve af">
<b>Mollien</b> [må↱l<sub>i</sub>ǣ], <sp>François Nicolas</sp>,
Greve af, fr. Politiker, f. 28. Febr 1758, d. 20.
Apr. 1850. Han blev efter en lang Tid at have
været Embedsmand under Finansministeriet selv
Minister 1806; han viste megen Dygtighed og
beklædte Stillingen til Napoleon's Fald 1814.
Efter dette trak han sig tilbage til Privatlivet.
Under Bourbon'erne opfordredes han et Par
Gange til at tage Finansministeriet, men han
afslog det. Derimod blev han 1819 Pair. Hans
Memoirer er senere udgivne.
<i>P. M.</i>
</chapter>

<chapter name="Mollientia">
<b>Mollientia</b> (lat.), blødgørende Lægemidler,
d. s. s. <sp>Emollientia</sp>.
</chapter>

<chapter name="Mollin">
<b>Mollin</b> er en overfedtet Kalisæbe med
Glycerin, der anvendes som Grundsubstans i Salver.
<i>E. K.</i>
</chapter>

<chapter name="Mollusca (se Bløddyr)">
<b>Mollusca</b>, se <sp>Bløddyr</sp>.
</chapter>

<chapter name="Molluscoidea">
<b>Molluscoidea</b>, et Navn, som af de fleste
Zoologer benyttes som Fællesbetegnelse for
Armfødder og Mosdyr.
<i>R. H. S.</i>
</chapter>

<chapter name="Molluscum">
<b>Molluscum</b> (lat.) er det gamle Navn for
forskelligartede Hudsvulster, hvis
Hovedbestanddel er Bindevæv. Som <i>M. fibrosum</i> (eller
hyppigere som <sp>Fibroma-M.</sp>) benævnes nu
knudrede, knoldede, stilkede (<i>Fibroma m.
pendulum</i>) ell. lapdelte, ofte pigmenterede
Svulster, der kan opnaa Dimensioner som en
Blomme, et Æg ell. et Barnehoved. De optræder
enkeltvis ell. i stort Antal, undertiden i uhyre
Mængde (<i>F. m. multiplex</i>) spredt over mindre
ell. større Partier af Huden ell. saa godt som
hele Legemets Overflade og udvikles fra
Hudnervers fine Forgreninger. Ogsaa dybere
Nervestammer og centrale Hjerne- og Rygmarvsnerver
kan danne Udgangspunktet. Om disse
Svulsters Natur er ikke opnaaet fuldstændig
Klarhed; de antages alm. at stamme fra det
Nervetraadene omgivende Bindevæv
(<sp>Neurofibromer</sp>), men menes ogsaa at være opbyggede af
Elementer, der ligner Bindevæv, men i
Virkeligheden hidrører fra Nervevævet. Ikke
sjældent er de ondartede og danner Metastaser.
Udvikling af talrige Neurofibromer er det mest
fremtrædende Symptom ved den saakaldte
<sp>Neurofibromatose</sp> (<sp>Recklinghausen's
N.</sp>), der maa antages at bero paa medfødt og
arveligt Anlæg og p. Gr. a. Svulsternes
Udvikling fra talrige, vidt spredte Nervestammer
sædvanligvis henføres til de konstitutionelle
Lidelser, der lokaliserer sig til et enkelt af
Organismens Vævssystemer (Systemsygdomme).

Vidtforskellig fra disse Svulster er det
saakaldte <i>M. contagiosum</i>, en svulstagtig Dannelse,
der temmeligt hyppigt iagttages paa Huden bl.
a. i Ansigtet, og viser sig som let ophøjede,
smaa (indtil ærtstore) flade, hvidlige, voksagtigt
glinsende Knuder med en central Fordybning,
der dækker over et lille Hulrum, begrænset af
tykke, lapdelte Lag af Overhudsceller og fyldt
med en hvidlig, flødelignende ell. talgagtig
Substans bestaaende af afstødte Overhudsceller,
Fedt og smaa, ægformede, glinsende Legemer
(<sp>Molluscumlegemer</sp>). Disse Legemers
Natur er kun ufuldstændig kendt; de ansaas
tidligere for Parasitter (Coccidier), men betragtes
nu alm. som Henfaldsprodukter af
Overhudsceller, der begrænser Molluscumknudens
Hulrum. <i>M. contagiosum</i> er en smitsom Sygdom.
Smitstoffets Natur er ikke kendt.
<i>Johs. F.</i>
</chapter>

<chapter name="Mollwitz">
<b>Mollwitz</b> [↱målvets], Landsby i Schlesien,
SØ. f. Breslau. Her sejrede Frederik II over
Østerrigerne 10. Apr. 1741.
</chapter>

<chapter name="Molly">
<b>Molly</b> [↱må£<sub>i</sub>], engelsk Diminutivform for
<sp>Mary</sp>.
</chapter>

<chapter name="Molly Maguires">
<b>Molly Maguires</b> [↱må£<sub>i</sub>-m<sub>ə</sub>↱gwa^iəz], Navn
paa et hemmeligt Samfund i Irland. Det
opstod omkr. 1843 og var rettet imod de eng.
Skatteopkrævere, som blev forfulgte med
Mishandlinger, ja selv Mord. Deltagerne i disse
Voldsgerninger var ofte udklædte som Kvinder
(deraf Navnet), og M. M. beredte de eng.
Myndigheder mange Vanskeligheder; det varede
adskillige Aar, inden man fik Bugt med dette
Uvæsen. Som en Eftervirkning opkom lgn.
Samfund bl. de irske Indvandrere i Nordamerika,
saaledes særligt 1875—77 bl. Arbejderne i
Pennsylvaniens Kulgruber, hvor de ved deres
Sammenhold øvede et ligefremt Rædselsherredømme.
Dette ophørte først, da Opdagere i Politiets
Tjeneste skaffede sig Optagelse i Samfundet
og senere angav Forbryderne.
<i>E. E.</i>
</chapter>

<chapter name="Molmenti, Pompeo Gherardo">
<b>Molmenti</b> [mol↱mænti], <sp>Pompeo
Gherardo</sp>, ital. Forf., f. i Venedig 1852. Han er
opr. Jurist (studerede i Padua), siden har han
været Docent i ital. Litt. i sin Fødeby, indtil
1889, da han lod sig vælge til Parlamentet.
Foruden at være en ypperlig Foredragsholder
har M. især vundet Ry ved en Række
kulturhistoriske Skr ang. Venedigs Historie. Af disse
er at nævne: <i>Storia di Venezia nella vita
privata dalle origini alla caduta della Repubblica</i>
(1880, kronet af <i>Reale Istituto Veneto</i>, siden fl.
Udgaver, ogsaa oversat paa Fransk og Tysk),
<i>Giorgione</i> (1878), <i>Goldoni</i> (1879), <i>La Dogaressa</i>
(1882), <i>Vittore Carpaccio e il Tiepolo</i> (1888),
<i>Vittore Carpaccio, la vita e le opere</i> (1905),
<i>Venezia, nuovi studi di storia e di arte</i> (1897), <i>La
pittura veneziana</i> (1903) og <i>Antonio Fogazzaro</i>
(1903). Det er baade lærde og velskrevne
Værker. Desuden har han skrevet <i>Impressioni
letterarie</i> (1873), <i>Nuove impressioni letterarie</i> (1879)
og andre Samlinger af Essays samt nogle
Romaner.
<i>(E. G.). E. M-r.</i>
</chapter>

<chapter name="Molnár, Josef">
<b>Molnár</b> [↱molna.r], <sp>Josef</sp>, ung.
Historiemaler, f. 19. Marts 1821 i Zsámbok (Ungarn), d.
1899 i Budapest. M. uddannedes i Wien under
Danhauser o. a. St. og blev meget populær i sit
Fædreland, især ved Slagbilleder. I Ungarns
Nationalmus.: »Dezsö ofrer sig for Kong Karl
Robert« og »Abraham drager bort«. Ogsaa
Landskaber, fornemmelig fra Karpatherne.
<i>A. Hk.</i>
</chapter>

<chapter name="Molo (d. s. s. Mole)">
<b>Molo</b>, d. s. s. <sp>Mole</sp>.
</chapter>
