voksende Tilpasning til Naturforholdene, ofte i
en forbavsende Grad, men altid ensidigt. Medens
N. nu opfattes som den vestlige Verdensdel,
var det opr. Bokredsens yderste Østen, i
flere Maader en Slags kulturel Halvø af Asien,
hvorfra mange Kulturelementer har fundet Vej
over det nordlige Stillehav. Ved Siden af denne
Paavirkning udefra er der sket en kraftig
Særudvikling paa N.'s Jordbund, navnlig i
Mexiko og Mellemamerika, hvorfra
Kulturbølger er skyllet mod N. Som Resultat af
Tilpasningen efter Naturen i Forbindelse med
disse Paavirkninger udefra fremtræder N.'s
Kultur i flere, særprægede Former.

1) <sp>Den arktiske Kultur</sp> er knyttet til
Eskimoerne, som bebor N. uden for
Skovgrænsen med Undtagelse af visse ubeboede
Egne: de nordlige Polar-Øer, Grønlands Nordkyst
og største Delen af Østkysten. Denne Kultur er
uden Tvivl i sit Anlæg en ældgammel Form,
som har været udbredt over store Dele af
N., men den har dels lempet sig ganske
særligt efter Polhavets Is, dels modtaget stærke
Paavirkninger udefra i Egnen om Berings-Havet.

<img>Kulturkort over det gamle Nordamerika. (G. Hatt).</img>
