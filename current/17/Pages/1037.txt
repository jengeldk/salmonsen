Fald og Stigninger, hvorved Summen af disse
for de Linier, der danner en Polygon, bliver
Nul, samtidig med at de Rettelser, der tillægges
dem, bliver de sandsynligste.

Alle Fikspunkters Koter er angivne i
Forhold til samme Udgangspunkt, »<sp>Normal Nul,
1900</sp>«, der er beregnet paa Basis af en
mangeaarig Række Observationer af
Middelvandstanden ved selvregistrerende Vandstandsmaalere i
Esbjerg, Hirtshals, Frederikshavn, Aarhus,
Fredericia, Slipshavn, Korsør, Hornbæk, Kbhvn og
Gedser, og der findes i den østre Gavl i Aarhus
Domkirke indlagt et Normal-Højdepunkt, hvis
Kote over Normal Nul er 5,6150 m. En
indgaaende Beskrivelse af Nivellementet og Angivelse
af samtlige Fikspunkters Koter findes i »Den
danske Gradmaaling«, ny Række, Hefte 3, 4,
8 og 9.

Ved trigonometrisk Højdemaaling er det
jyske Net sat i Forbindelse med Nivellementet
over Fyn, og dette er atter over Storebælt med
Sprogø som Mellemstation sat i Forbindelse med
det sjællandske Net; og saaledes er alle Øer
satte i Forbindelse med hele Nivellementsnettet.
Dette er over Øresund ved Helsingør knyttet til
det svenske Net, ligesom det er sat i
Forbindelse med det preussiske.

Generalstabens <sp>topografiske
Afdeling</sp> har i tidligere Tider mellem forsk.
Vandstandsmaalere foretaget en Række
Hovednivellementer, og til disse støttede sig atter de
saakaldte Brigadenivellementer, der dog ikke blev
udført med nogen større Nøjagtighed, da de
væsentlig kun skulde tjene til Grundlag for
Kurvelægning paa Generalstabens Kort.

I de senere Aar har Afdelingen i Tilknytning
til Gradmaalingens Præcisionsnivellement udført
et 2. Ordens Nivellement, hvis Linier føres langs
Vejene, og som danner et Net med smaa
Mærker, der udfylder de større
Gradmaalingspolygoner. Som Fikspunkt (s. d.) benyttes Bolte
og Plader med halvkugleformede Hoveder, der
indlægges i Kirker o. a. solide Bygninger. Hvor
Fikspunkter af denne Art ikke kan findes,
anbringes jordfaste Punkter, »Nummerbolte«.
Fikspunkterne har en indbyrdes Afstand af 1
ell. paa Fyn henad 2 km. De saaledes udførte
Nivellementer er af overordentlig stor Bet. for
mange tekniske Nivellementer. Disse
Nivellementer er indtil nu navnlig udførte i den
nordlige og østlige Del af Sjælland samt paa Fyn.

<img>Fig. 7.</img>
