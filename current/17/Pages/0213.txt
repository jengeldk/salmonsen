det ved denne Temp. brænde til
<sp>Molybdæntrioxyd</sp> MoO<sub>3</sub>. M. opløses i varm konc.
Svovlsyre, i Flussyre og i Salpetersyre; den
sidstnævnte omdanner det delvis til
Molybdænsyre. — M. optræder med Valenserne 2, 3, 4, 5,
6 og 8. Det danner derfor en stor Mængde
Forbindelser; saaledes kendes <sp>Kloriderne</sp>
MoCl<sub>2</sub>, MoCl<sub>3</sub>, MoCl<sub>4</sub>, MoCl<sub>5</sub> og MoCl<sub>6</sub>. Af dets
Svovlforbindelser findes <sp>Molybdændisulfid</sp>,
MoS<sub>2</sub>, i Naturen som Molybdænglans.
<sp>Molybdæntrisulfid</sp>, MoS<sub>3</sub>, faas ved
Fældning af sure Molybdænsaltopløsninger
med Svovlbrinte som et brunt Bundfald, der
kan opløses i Opløsninger af Alkalisulfider under
Dannelse af Sulfosalte. Ved Glødning uden
Luftens Adgang spaltes Molybdæntrisulfid til
Molybdændisulfid og Svovl. Man kender ogsaa et
<sp>Molybdæntetrasulfid</sp>, MoS<sub>4</sub>, der
ligesom Trisulfidet fungerer som Syreanhydrid. Af
Ilterne har særlig <sp>Molybdæntrioxyd</sp>,
<sp>Molybdænsyreanhydrid</sp>, MoO<sub>3</sub>,
Betydning; det faas ved Ristning af Molybdænglans
under Luftens Adgang som en hvid Masse, der
smelter ved Rødglødhede og derpaa sublimerer
i Tavler ell. Naale. Det er uopløseligt i Vand
og Syrer, men opløses let i Alkalihydroxyder og
Ammoniumhydroxyd. Smeltes
Molybdænsyreanhydrid med Alkali-Hydroxyder ell. -Karbonater
faar man Alkalisalte af Molybdænsyre og forsk.
Polymolybdænsyrer. <sp>Ammoniummolybdat</sp>,
<sp>molybdænsurt Ammonium</sp>,
<sp>molybdænsurt Ammoniak</sp>, (NH<sub>4</sub>)<sub>2</sub>MoO<sub>4</sub>,
faas ved at opløse Molybdænsyreanhydrid i
konc. Ammoniakvand og udkrystallisere det af
Opløsningen ved Tilsætning af Alkohol; hvis man
i St f. inddamper Opløsningen, udkrystalliserer
Saltet, (NH<sub>4</sub>)<sub>6</sub>Mo<sub>7</sub>O<sub>24</sub>, 4H<sub>2</sub>O. Ammoniummolybdat
finder særlig Anvendelse til Paavisning og
kvantitativ Bestemmese af Fosforsyre i kemisk
Analyse, idet der med Fosforsyre dannes det gule
Ammoniumfosformolybdat (NH<sub>4</sub>)<sub>3</sub>PO<sub>4</sub>, 12MoO<sub>3</sub>, 6H<sub>2</sub>O.
Opløsninger af Alkalimolybdater
giver ved Tilsætning af Salpetersyre og
Henstand et gult Bundfald af Hydratet MoO(OH)<sub>4</sub>,
dette mister ved Tørring Vand og gaar over til
den normale <sp>Molybdænsyre</sp>, H<sub>2</sub>MoO<sub>4</sub>, der
har en Sammensætning analog med Svovlsyre
og Kromsyre. M. anvendes i de senere Aar en
hel Del til Indblanding i Jern, idet det i
Mængder af 1—3 % gør Jernet overordentlig haardt;
det anvendes derfor særlig til Værktøjsstaal og
Panserplader. M. anvendes ogsaa sammen med
Volfram til Glødetraad i elektriske Lamper.
<i>M. M-r.</i>
</chapter>

<chapter name="Molybdænforbindelser (se Molybdæn)">
<b>Molybdænforbindelser</b>, se <sp>Molybdæn</sp>.
</chapter>

<chapter name="Molybdænglans">
<b>Molybdænglans</b> (<sp>Molybdænit</sp>), et
Mineral, der bestaar af Svovlmolybdæn (MoS<sub>2</sub>). Den
krystalliserer i sekskantede Tavler og Prismer
og har stor Lighed med Grafit i Udseende og
Haardhed; dog giver M. paa Papir en blaalig
graa Streg i Modsætning til Grafittens
sortegraa. Vægtfylden er 4,7. M. er i smaa Mængder
særdeles udbredt i kornet krystallinske
Bjergarter (Pegmatit, Granit, Gnejs, kornet
Kalksten); smukke Stykker faas bl. a. fra Numedal
i Norge, Nertsjinsk i Sibirien, Renfrew i
Kanada. M. har en Del Anvendelse i Staalindustrien
og i den kem. Industri, og det meste af
den teknisk anvendte M. kommer fra Australien
og Norge. I Grønland er der paa fl. St. fundet
Lejer af M., der dog har vist sig at være for
ubetydelige til at kunne udnyttes. Paa
Bornholm er M. fundet i ringe Mængde i
Pegmatitgange ved Klippegaard ved Rønne.
<i>(N. V. U.). O. B. B.</i>
</chapter>

<chapter name="Molybdænokker">
<b>Molybdænokker</b> (<sp>Molybdit</sp>), et gult
Mineral, der optræder som Pulver ell. haarfine
rombiske Krystaller, dannet ved Forvitring af
Molybdænglans; det bestaar af Molybdæniltet
MoO<sub>3</sub>.
<i>(N. V. U.). O. B. B.</i>
</chapter>

<chapter name="Molybdænstaal">
<b>Molybdænstaal</b> er Staal med en ringe
Molybdæntilsætning. Molybdæn virker som
Volfram og bruges som Erstatning for dette siden
1906, f. Eks. i permanente Magneter,
Panserplader, Hurtigstaal og Stellit. M. fremstilles ofte
i elektrisk Ovn.
<i>E. Su.</i>
</chapter>

<chapter name="Molybdænsyre (se Molybdæn)">
<b>Molybdænsyre</b>, se <sp>Molybdæn</sp>.
</chapter>

<chapter name="Molyn, Pieter de">
<b>Molyn</b> [mo↱£æ^in], <sp>Pieter de</sp>, holl.
Landskabsmaler, døbt 1595, d. 1661 i Haarlem, hvor
han 1616 blev Medlem og 1633 Dekan i
Lukas-Gildet. M.'s Landskabskunst minder i meget
om van Goyen's; dog har hans Landskaber
stærkere og kraftigere Rytme i Linierne; hans
Farver er mindre sammensmeltede og friskere,
samtidig med, at Staffagen i hans Billeder ofte
har mere selvstændig Bet. henimod det
genreagtige. Af hans Værker nævnes »Nattefest«
(1625) i Bryssel, i Haarlem: Plyndret Landsby,
i Rotterdam: Bondegaarden, i <i>Palais de l'Élysée</i>
i Paris: Kavaleriangreb, i Braunschweig:
Sandede Højdedrag med Træer, endvidere Billeder
i Wien (Kunstakademiet, det ypperlige »Ryttere
uden for Værtshus«), Bordeaux, Hannover,
Venedig, Dresden m. v. Særlig fyldig repræsenteret
er M. i Sthlm ved en Række Billeder i
Privateje (to i Nationalmus.). (<sp>Litt</sp>.: <sp>Olof
Granberg</sp>, »P. de M.« [Sthlm 1883];
<sp>Samme</sp>, <i>Trésor d'art</i> [1911—12]).
<i>(A. R.). A. Hk.</i>
</chapter>

<chapter name="Molza, Francesco Maria">
<b>Molza</b> [↱måltsa], <sp>Francesco Maria</sp>,
ital. Digter, f. i Modena 18. Juni 1489, d. smst.
28. Febr 1544. En lærd Bohême, delende sin
Tid mellem Studier og Udsvævelser, især
Elskovseventyr, <i>Maître de plaisir</i> hos Roms
æstetisk dannede og moralsk fordærvede
Kirkefyrster, i sine sidste Aar bærende paa et
fuldstændig ødelagt Helbred. M. blev gift i Modena
1512 og i sit Ægteskab Fader til flere Børn,
men allerede 1516 forlod han sin Hustru, til
hvem han først vendte angerfuld tilbage, da
Døden var ham nær; hans Forhold lige over
for hende gav Anledning til, at hans Fader
gjorde ham arveløs. Hans rige og smidige
Digterbegavelse har lagt sig for Dagen i en stor
Del ital. Digte, hvori han viser sig som
Tilhænger af Pietro Bembo's petrarkiserende
Retning, men formaar at gøre ikke ringe
Ejendommelighed gældende. Hans Emner er
meget brogede: alvorlig filosofisk Lyrik
veksler med Lovsange over fornemme
Beskyttere, platonisk Erotik i Petrarca's Smag
med frivol Spøg. M.'s poetiske Værker er
udgivne af P. A. Serassi i 3 Bd (Bergamo
1747—54). Han har ogsaa gjort sig kendt som
Novelleforfatter. — Hans Sønnedatter,
<sp>Tarquinia M.</sp> (1542—1617), vandt et Navn som
lyrisk Digterinde og hyldedes af Torquato
Tasso.
<i>(E. G.). E. M-r.</i>
</chapter>
