saaledes til Stadighed faar rent Vand. Af
Institutioner for Kunst og Videnskab findes et
arkæologisk, etnografisk og naturhistorisk Mus.,
Laytons Kunstgaleri og et offentligt Bibliotek
med (1921) 410000 Bd. Forrest bl. de talrige
Undervisningsanstalter staar <i>Marquette
University</i>, som 1906 stiftedes af <i>Marquette College</i>,
en højere katolsk Læreanstalt, og medicinske
og juridiske Skoler; 1908 kom yderligere hertil
en tekn. Højskole. Desuden er der <i>M.-Downer
College</i> (for Piger), <i>Concordia College</i>
(lutheransk), <i>Wisconsin College of physicians and
surgeons</i>, det nationale tysk-amerikanske
Lærerseminarium, <i>Wisconsin academy of music</i>,
<i>M. Turnverein school of physical culture</i> m. m.
M. er Sæde for en protestantisk og en katolsk
Biskop. Af velgørende Anstalter mærkes 10
Vajsenhuse, 12 Sygehuse, en Døvstummeanstalt
og i det nærliggende Wauwatosa et Sindssygehospital.
I en Afstand af 4,6 km fra M. ligger
et storartet Soldaterhjem, omgivet af en smuk
Park, med Plads for 2000 Invalider. M. er en
af de vigtigste Handelsbyer i det indre U. S. A.,
idet den er den vigtigste Havn for Wisconsin
og flere Stater mod V.; ved Hjælp af store
Kajer og Bølgebrydere har man skabt en
udmærket Havn, som er stor nok til at modtage
de største af Skibene, som besejler Søerne.
De vigtigste Produkter er Korn, Kul, Mel,
Tømmer samt Industriprodukter. Industrien i
M. er meget betydelig og særlig gælder dette
m. H. t. Bryggeriet, som her er større end i
nogen anden By i Verden. Blandt Bryggerierne
er de mest betydelige Pabst's og Schlitz's
Kæmpebryggerier. Af andre Industrigrene maa
fremhæves Garveriet; M. er bl. Byerne i U. S. A.
Nr 2 m. H. t. Fabrikation af Sæbe. Desuden er
der store Maskinfabrikkier (Allis Chalmers
Co.), Slagterier, mægtige Kornmøller,
Savmøller, Cementfabrikker (N. f. M.) m. m. I
Menominee-Dalen fabrikeres de bekendte gullige
Mursten.
<i>N. H. J.</i>
</chapter>

<chapter name="Milyas">
<b>Milyas</b> var efter Herodot det ældste Navn
for <sp>Lykien</sp>, men anvendtes senere i Oldtiden
om Højlandet N. f. Lykien op imod Pisidien
og Tauros-Bjergene.
<i>H. H. R.</i>
</chapter>

<chapter name="Mimamsa (se Pūrva-M. og Vedānta)">
<b>Mimāṃsā</b>, se <sp>Pūrva-M.</sp> og <sp>Vedānta</sp>.
</chapter>

<chapter name="Mimaut, Jean François">
<b>Mimaut</b> [mi↱mo], <sp>Jean François</sp>, fr.
Diplomat og Forf. (1774—1837). Efter at have
været ansat som Legationssekretær i Italien og
fr. Konsul i Cagliari o. a. St. blev M. til sidst
Generalkonsul i Alexandria og indlagde sig her
væsentlige Fortjenester ved hos Mehemed Ali
at udvirke Tilladelse til at føre den Obelisk,
der nu staar paa Place de la Concorde, til
Paris fra Luxor. Af hans udmærkede ægypt.
Oldsagssamling købtes de bedste Stykker af
British Museum. M. er Forf. af fl. Komedier og af
en <i>Hist de Sardaigne</i> (1825).
<i>V. S.</i>
</chapter>

<chapter name="Mime">
<b>Mime</b> var i Oldtiden Navnet paa en særlig
Art Skuespil, som fandtes baade hos Grækerne
og hos Romerne, men især udviklede sig hos
de sidste. De gr. M. adskilte sig fra Komedierne
dels ved at mangle Kor, dels ved at være
forfattede i Prosa. De indeholdt ingen
synderlig Handling, men lagde mere Vægt paa
Karakterskildringen. Deres egl. Hjemstavn var
Syrakus, hvor den betydeligste Mimedigter var
<sp>Sofron</sp> i 5. Aarh. f. Kr. Han har vistnok som
Forbilleder benyttet ældre folkelige Digtformer,
men hævede M. til en virkelig Kunstart.
De rom. M. havde ligeledes en folkelig Oprindelse.
De stammede fra de landlige Folkefester,
hvor Bønderne drev alskens lystig Skæmt, men
fik med Tiden en staaende Plads i de rom.
Skuespil, idet de sædvanlig, ligesom fra ældre
Tid Atellanerne, opførtes som Afslutning paa
de dram. Forestillinger. M. adskilte sig fra de
andre Skuespil derved, at Masker ikke
anvendtes, og Kvinderollerne udførtes af Kvinder. De
indeholdt sædvanlig løst sammenføjede Scener
af det daglige Liv, især den lavere Befolknings,
og Lystigheden var ofte meget grov; i Henseende
til Formen synes de at have været dels i
Prosa, dels paa Vers. Til en højere Kunstform
hævedes M. af <sp>Laberius</sp>, som levede paa
Cicero's Tid, og senere fik han en Efterfølger
i <sp>Syrus</sp>, der især havde sin Styrke i de
mange kernefulde Tankesprog, som han
blandede ind i Lystigheden. Paa disse Digteres Tid
var M. den dram. Digtart, som gjorde
allermest Lykke i Rom; men snart traadte ogsaa
den i Skygge for <sp>Pantomimen</sp> med dens
fuldstændig stumme Spil. De gl. M. har dog
efterladt sig Spor i den ital. Folkekomedie.
<i>H. H. R.</i>
</chapter>

<chapter name="Mimer eller Mime">
<b>Mimer</b> ell. <sp>Mime</sp> (oldn. <i>Mimir</i>), i nordisk
Mytologi et Væsen — en gl Jætte —, der er
knyttet til den under Ygdrasil værende Brønd.
Han er gl, visere end nogen anden, og han
kan forkynde det fremtidige. Han sidder ved
Brønden og drikker af dens Væld, eller han
tænkes skjult i dens Dyb og lader sig aldrig
ret til Syne; det hedder derfor ikke, at M.
taler, »men M.'s Hoved mælte«, »Odin mæler
med M.'s Hoved«. Den Rolle, som M. spiller
i den nordiske Mytologi, beror alene paa, at
Odin stadig søger til ham for at faa Visdom
og lære Skæbnen at kende; til Løn har Odin
sat sit ene Øje i Pant hos ham; ogsaa hedder
det, at Heimdal's Horn er sat i Pant; det er
skjult under Ygdrasil, og M. drikker hver
Morgen af det. Efter middelalderlig Opfattelse
førte derimod Odin M.'s Hoved, afskaaret og
præpareret, med sig og fik det ved
Tryllekunster til at tale til sig. I hvert Fald det
sidste Træk maa iflg. C. W. von Sydow's
Undersøgelser være et Laan fra Irland, hvor
Motiver af denne Art er alm. i Folkesagnene,
medens det i nordisk Tradition er ganske
enestaaende.
<i>(A. O.). G. K-n.</i>
</chapter>

<chapter name="Mimering (d. s. s. Memering)">
<b>Mimering</b>, d. s. s. <sp>Memering</sp>.
</chapter>

<chapter name="Mimesis">
<b>Mimesis</b> (gr.), Efterligning, i snævrere
Betydning Efterligning ved Mimik, som naar man
efterligner en andens Ydre, Bevægelser, Tone
o. s. v.
<i>Cl. W.</i>
</chapter>

<chapter name="Mimetesit (se Apatit)">
<b>Mimetesit</b>, se <sp>Apatit</sp>.
</chapter>

<chapter name="mimetiske Krystaller">
<b>mimetiske Krystaller</b> kaldes saadanne
Krystaller, der i det ydre ser ud som
Enkeltkrystaller, medens de ved nøjere (især optisk
og mikroskopisk) Undersøgelse viser sig
opbyggede af et stort Antal Lameller ell.
Enkeltindivider, der er i Tvillingstilling til hinanden
og enkeltvis betragtede besidder en lavere
Symmetrigrad end den, det hele Kompleks
har. Ved en saadan Opbygningsmaade synes
