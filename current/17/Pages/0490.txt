tvebugede Bøjemuskel, <sp>Biceps</sp> (<i>m. biceps
brachii</i>), der bøjer Albuen. 20—25 er Underarmens
Bøjemuskler, hvis Sener dels fæster sig til
Haandroden, dels løber helt ud paa Fingrene
(se <sp>Haand</sp>). Ved 31 ses den <sp>lige
Bugmuskel</sp> (<i>m. rectus abdominis</i>), der nærmer
Brystbenet til Bækkenet og derfor ses at træde i
Virksomhed, naar man rejser sig fra liggende
Stilling.

Ved 32 ses de brede Bugmuskler, der i
Forening med den lige Bugmuskel danner
Bugvæggen. Ved 34 ses en af Laarets Abduktorer, ved
36 og 41 et Par af dets Adduktorer. 35 er
<sp>Skræddermusklen</sp> (<i>m. sartorius</i>).
Knæets Strækkemuskler er den <sp>lige
Laarmuskel</sp> (<i>m. rectus femoris</i>) (37), som sammen
med <i>m. vastus medialis</i> (39) og <i>m. vastus
lateralis</i> (38) hefter sig til Knæskallen (42), der ved
et stærkt Senebaand er fastgjort til
Skinnebenets øverste Del. Ved 44 ses Tæernes
Strækkemuskler, hvis lange Sener ved 49 løber ud til
Tæerne. Muskelgruppen ved 45 kaldes de
peroneale M.; deres Sener løber ned bag den ydre
Ankel; de løtfter den ydre Fodrand i Vejret (se
<sp>Fod</sp>). Ved 47 ses en Del af Lægmusklerne (se ndf.).

Fig. 2 viser Musklerne paa Legemets Bagside.

<img>Fig. 1. Muskler paa Legemets Forflade.
Paa Figurens højre Side ses det mest
overfladiske Muskellag; paa dens venstre Side det
nærmest dybere Lag.</img>

<img>Fig. 2. Muskler paa Legemets Rygflade.
Paa venstre Side ses de mest overfladiske
Muskler; paa højre Side de dybere Lag.</img>
