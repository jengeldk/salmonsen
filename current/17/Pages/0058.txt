1836), <i>Introduction à l'étude des médailles</i> (1796),
<i>Histoire métallique de la révolution française</i>
(1806, fortsat af Millingen 1818—22) o. fl.
<i>V. S.</i>
</chapter>

<chapter name="Millingen, James">
<b>Millingen</b> [↱mi£<sub>i</sub>ŋ<sub>ə</sub>n], <sp>James</sp>, eng.
Oldgransker og Numismatiker (1774—1845). Sans
for Oldgranskning og Oldsager vaktes meget
tidlig hos M. i London af Venner af hans
Fader, en Hollænder, der en Række af Aar havde
været bosat paa Java og derefter opholdt sig
nogle Aar i London. 1790 kom han med
Faderen til Paris, fik en Ansættelse ved den fr.
Mønt, men kastedes efter en Beslutning af
Regeringen 1792 med alle andre Engelskmænd
i Paris i Fængsel, frigaves siden af Direktoriet,
søgte derpaa at grunde en Bankierforretning
i Paris, men gik fallit, nødtes p. Gr. a. et yderst
svageligt Helbred at søge til Italien, hvor han,
der var en af sin Tids første Mønt- og
Oldsagskendere, efterhaanden kom i Besiddelse af
mange værdifulde Oldsager, som han siden
afstod til forsk. store europ. Samlinger. Han
blev Æresmedlem af mange lærde Selskaber
og fik en Pension paa 100 £ om Aaret fra
England. M. har udg. mange lærde, numismatiske
og arkæol. Skr, bl. a. de meget brugte
<i>Peintures antiques et inédites de Vases grecs</i> (1813),
<i>Ancient unedited Monuments</i> (3 Bd, 1822—26).
Hans Broder <sp>John Gideon M.</sp> (1782—1862)
gjorde sig kendt i England baade som Læge og
frugtbar belletristisk Forf., og hans Søn
<sp>Julius Michael M.</sp> (1800—78), Oldgransker
og Forf., som Faderen, og Læge, gik ung til
Grækenland, hvor han var sammen med Lord
Byron i dennes sidste Tid. M. var Livlæge hos
5 af de sidste Sultaner.
<i>V. S.</i>
</chapter>

<chapter name="Million">
<b>Million</b> (ital.: »stort Tusinde«), Talord, 1000
Gange 1000, 1000000 ell. 10<sup>6</sup>. Det findes næsten
samtidig som rent Talord 1484 i Lyon i
<i>Triparty Chuquets</i> og i Paciuolo's <i>Summa</i>, skrevet
i Perugia 1487 og trykt i Venedig 1494. Ifølge
Baltzer var M. opr. et benævnt Tal, noget som
10 Tdr Guld, Tønden regnet til 100000 Enheder
i Landets Mønt. <sp>Millionær</sp>, Ejer af een
eller fl. M.
<i>(N. J. B.). Th. O.</i>
</chapter>

<chapter name="Millo">
<b>Millo</b> [mil↱lo] (hebr.: Opfyldning), i Biblen
Navn paa en Del af Jerusalems gl. Befæstning.
Ifølge Kongernes Bøger (1. Kong. 11, 27)
opbyggedes M. af Salomo, der derved »tillukkede
det aabne Sted paa David's, hans Faders Stad«
(se ogsaa 2. Sam. 5, 9 og 1. Kong. 9, 15 og 24).
Man ser heraf, at det var et vigtigt Led af
Jerusalems Befæstning, men det nærmere
kendes ikke, om der end ingen Mangel er paa
Gisninger. Det »M.'s Hus«, hvor Joas myrdedes
(2. Kong. 12, 20), var vel et Kastel, opført
paa M.
<i>V. S.</i>
</chapter>

<chapter name="Millom">
<b>Millom</b> [↱mi£<sub>ə</sub>m], By i det nordvestlige
England, i Cumberlandshire, ligger ved Duddon
paa den vestlige Side af den brede Flod og
staar ved Jernbanen i Forbindelse med
Cumberlands Kystbyer; betydelige Jern- og
Staalværker samt Gruber med Blodstensmalm. (1921)
8709 Indb.
<i>N. H. J.</i>
</chapter>

<chapter name="Millons Reagens">
<b>Millons Reagens</b> [mi↱jǡs-] er en
salpetersyrlingholdig Opløsning af Merkurinitrat; benyttes
til Paavisning af Albumin, som ved Kogning
med dette Reagens først antager en gul,
senere en rød Farve.
<i>(O. C.). R. K.</i>
</chapter>

<chapter name="Millosevich, Elia Filippo Francesco Giuseppe Maria">
<b>Millosevich</b> [mi↱låzev<sub>i</sub>k], <sp>Elia Filippo
Francesco Giuseppe Maria</sp>, italiensk
Astronom, f. 5. Septbr 1848 i Venedig, d. 5. Decbr
1919 i Rom, blev 1872 Prof. i Astronomi ved
<i>R. Istituto di Marina Mercantile</i> i Venedig, 1880
Vicedirektør for <i>Ufficio Centrale di
Meteorologia</i>, hvortil hørte som en særlig adskilt
Afdeling <i>Osservatorio Astronomico al Collegio
Romano</i>; 1902 blev han Observatoriets
Direktør. M. har publiceret i Fagtidsskrifter talrige
Observationer og Beregninger af Planeter og
Kometer; af disse nævnes specielt hans
Studier over Eros' Bane. Sammen med Peyra har
han udg. <i>Catalogo di 2491 stelle</i> (Modema 1896)
og <i>Catalogo di 1291 stelle australi</i> (1901), og
sammen med Tringala <i>Catalogo di 412 stelle</i>
(1904).
<i>J. Fr. S.</i>
</chapter>

<chapter name="Millport">
<b>Millport</b> [↱mi£po.<sub>ə</sub>t], By i det sydvestlige
Skotland i Butesshire, ligger paa Sydkysten af
Øen Great-Cumbrae i Firth of Clyde, er et
bekendt Badested, har en Havn, en Domkirke,
en marinebiologisk Station samt Museum.
1800 Indb.
<i>N. H. J.</i>
</chapter>

<chapter name="Mills, Clark">
<b>Mills</b> [mi£z], <sp>Clark</sp>, amer. Billedhugger
(1815—83). M.'s Hovedværker er de af ham
selv støbte Rytterstatuer af Jackson (1853, New
Orleans) og Washington (1860, Washington)
samt Statuen af Friheden paa Kuppelen af
Washingtons Kapitol (udført i Bronze efter en
Tegning af Crawford).
<i>A. Hk.</i>
</chapter>

<chapter name="Millstone grit">
<b>Millstone grit</b> [↱mi£sto<sub>u</sub>n-] kaldes de
Sandstensaflejringer, der i England som Regel
danner Underlaget for den egl. produktive
Stenkulformation. Mægtigheden kan undertiden naa op
til c. 1700 m.
<i>J. P. R.</i>
</chapter>

<chapter name="Millvale">
<b>Millvale</b> [↱mi£ve<sub>i</sub>£]. By i U. S. A., Stat
Pennsylvania, ligger 4 km NØ. f. Pittsburg. (1910)
7861 Indb. M. er i Virkeligheden Forstad til
Pittsburg.
<i>N. H. J.</i>
</chapter>

<chapter name="Millville">
<b>Millville</b> [↱mi£vi£]. By i Staten New Jersey
U. S. A., ved Maurice River, som her bliver
sejlbar. Bomulds-, Glas-, Jernfabrikker. (1910)
12451 Indb.
<i>N. H. J.</i>
</chapter>

<chapter name="Millöcker, Karl">
<b>Millöcker</b> [↱melök<sub>ə</sub>r], <sp>Karl</sp>, østerr.
Komponist (1842—99), blev efter at have afsluttet
sine Studier ved Wiens Konservatorium
Kapelmester i Graz og (1869—83) ved Theater an
der Wien. Navnlig for denne Scene har M.
skrevet en lang Række Operetter — næsten
hvert Aar bragte en ny —, der ret hurtig
gjorde ham til en af de populæreste
Komponister i denne Genre. Særlig yndet blev
»Der Bettelstudent« (1882), der bragte M.'s Navn vidt
omkr. Bl. hans andre Operetter skal nævnes:
»Der todte Gast«, »Der Viceadmiral«, »Die
sieben Schwaben«, »Der arme Jonathan«, »Das
Sonntagskind« m. fl. (Biografi af <sp>Preiss</sp>).
<i>W. B.</i>
</chapter>

<chapter name="Milman, Henry Hart">
<b>Milman</b> [↱mi£m<sub>ə</sub>n], <sp>Henry Hart</sp>, eng.
Digter og Historiker (1791—1868), fik sin
Uddannelse i Eton og Oxford, hvor han 1821—31
beklædte Stillingen som Prof. i Poesi. Efter at
være blevet ordineret blev han Sognepræst ved
St Margaretkirken i Westminster og 1849 Provst
ved St Paul's Domkirke. 1815 udkom hans
meget teatralske Tragedie <i>Fazio</i> (opført 1818), der
holdt sig paa Scenen langt op i Aarh. Den
efterfulgtes 1820 af <i>The Fall of Jerusalem</i>, 1822
