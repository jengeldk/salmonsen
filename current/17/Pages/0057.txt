Arbejder af M. findes i Louvre i Pairis, Museet i
Marseille (»Moder« [1867]), i Bourg (»Vogterske«),
Mesdag-Mus., Wallace og S. Kensington-Mus.
o. s. fr. M. har udført udmærkede Tegninger
og smukke Raderinger (efter sine Værker),
enkelte Træsnit. 1892 afsløredes et Mindesmærke
for ham (ved Chapu) i Cherbourg. Paa den
fr. Kunstudstilling i Kbhvn 1914 saas nogle
store Panneaux'er med Aarstiderne, »Badende
Pige« samt en Del gode Tegninger, paa
Udstillingen smst. 1918 M.'s Maleri af hans
Hus i Barbison. (<sp>Litt</sp>.: Biografi ved
<sp>Piedagnel</sp> [1876]; <sp>Sensier</sp>, <i>La vie et
l'œuvre de M.</i> [1881]; <sp>Yriarte</sp>, <i>M.</i> [1884]; <sp>J.
Cartwright</sp>, <i>M., his life and letters</i> [1896];
Biografier ved <sp>A. Thomson</sp> [1903], <sp>R.
Rolland</sp> [1903], <sp>Marcel</sp> [1909], <sp>A.
Alexandre</sp> [1903], <sp>Muther</sp> [1910]; smaa
Monografier af <sp>Aubert</sp> [1906] og <sp>C. G. Laurin</sp>
[1907, fl. Opl.). 2) <sp>Jean Baptiste</sp>, ovenn.'s Broder (1831—1906),
var Billedhugger og Maler. 3) J. F.'s Søn <sp>Jean François</sp> den Y.,
blev ligeledes Maler, bosat i Barbison, hvor
han døde 1917; vandt især Navn ved Pasteller
(Landskaber).
<i>A. Hk.</i>
</chapter>

<chapter name="Millevaches">
<b>Millevaches</b> [mil↱va∫] (<sp>Plateau-de-M.</sp>),
Granitplateau af Mellemhøjde i det indre,
sydlige Frankrig, i Dept Corrèze, en Del af
Vandskellet mellem Dordognes og Loires Tilløb,
udmærker sig ved sit barske Klima og sin
ufrugtbare Jordbund. Det højeste Punkt, <sp>Mont
Besson</sp>, der ligger længst mod S., hæver sig til
78 m; længere mod N. ligger <sp>Mont Odouze</sp>
(954 m). Geografisk set maa Plateau-M.
henregnes til Limousins Højland.
<i>N. H. J.</i>
</chapter>

<chapter name="Millevoye, Charles">
<b>Millevoye</b> [mil↱vwa], <sp>Charles</sp>, fr. Digter
(1782—1816), skrev meget ung en Del
beskrivende Digte, deriblandt et om den fr. Hærs
Overgang over store St Bernhard, og vandt
Akademiets Pris fl. Gange; ligeledes forfattede
han nogle Epopéer (<i>Charlemagne à Pavie</i>,
<i>Alfred</i>) og oversatte klassiske Digtere, men bedst
er han i sine tungsindige Elegier, der handler
om Bladenes Fald, døende Digtere, omhuggede
Skove, Ensomhed, Afsked og Mindet. En
ulykkelig Kærlighedshistorie, et hastigt og stærkt
nydende Liv voldte hans tidlige Bortgang. Han
udgav selv sine Værker 1814—16 i 5 Bd; ny
Udg. ved Lacroix 1880 i 3 Bd. (<sp>Litt</sp>.: <sp>Ledieu</sp>,
<i>M., sa vie et ses œuvres</i> [1886]).
<i>S. Ms.</i>
</chapter>

<chapter name="Milli ...">
<b>Milli . . .</b> (lat.), Tusindedelen af Maal- eller
Vægtenheden, smlg. <sp>Kilo</sp>.
<i>Th. O.</i>
</chapter>

<chapter name="Milli, Giannina">
<b>Milli</b>, <sp>Giannina</sp>, ital. Digterinde (1827—88),
begyndte tidlig at digte og blev navnlig en
udmærket Improvisatrice; som saadan optraadte
hun 1847—60 rundt om i Italiens Byer, ogsaa
i Hovedstaden Turin. Der var stor Begejstring
over hendes følelsesfulde, patriotiske Lyrik, og
da Garibaldi havde erobret Neapel, fik hun,
efter F. de Sanctis' Forslag, en aarlig
Statsbelønning, hædredes senere ogsaa med andre
Præmier, udnævntes til Inspektrice over
Undervisningsanstalterne for Kvinder i Syditalien
og siden til Direktrice for den kvindelige
Normalskole i Rom. Efter at hun havde ægtet
Skolemanden F. Cassone, blev hendes
Opholdssted Caserta, hvor han havde sit Embede. En
Digtsamling (ogsaa indeholdende Improvisationer)
udkom 1862—63 (2 Bd).
<i>(E. G.). E. M-r.</i>
</chapter>

<chapter name="Milliard">
<b>Milliard</b> (fr.), Talord, som betyder 1000
Millioner.
<i>Th. O.</i>
</chapter>

<chapter name="Milliaria">
<b>Milliaria</b> (lat.) kaldte Romerne de Milepæle,
som med en Afstand) af 1000 <i>passus</i> var
anbragte ved Hovedlandevejene. <i>M. aureum</i> hed
en Stensøjle paa Torvet i Rom, oprejst af
Augustus. Den var beklædt med forgyldt Bronze,
hvorpaa Vejlængderne til alle vigtigere
Punkter i Riget var angivne. Ubetydelige Rester af
den er tilbage.
<i>H. H. R.</i>
</chapter>

<chapter name="Millien, Achille">
<b>Millien</b> [mi↱l<sub>i</sub>ǣ], <sp>Achille</sp>, fr. Digter, er
f. i Beaumont-la-Ferrière 1836, har ført et
roligt og tilbagetrukket Digterliv paa Landet i
sin Hjemstavn og har udg.: <i>La moisson</i>
(Nevers 1860), <i>Chants agrestes</i> med Musik af Albert
Sowinski (1862), <i>Les poèmes de la nuit,
Humoristiques</i> og <i>Paulo majora</i> (1864), <i>Musettes
et clairons</i> (Nevers 1865), <i>Voix des ruines</i>,
<i>Legendes évangéliques</i> og <i>Paysages divers</i> (1874),
<i>Nouvelles poésies</i> 1864—73 (1875), <i>Premières
poésies</i> (1878) og <i>Poèmes et sonnets</i> (1879). Han
har ligeledes udg. 2 Bd Folkeviser fra
Nivernais (1908).
<i>S. Ms.</i>
</chapter>

<chapter name="Milligram">
<b>Milligram</b> (mg), Vægt. 1/1000 g.
</chapter>

<chapter name="Millikan, Robert Andrews">
<b>Millikan</b> [↱mi£ik<sub>ə</sub>n], <sp>Robert Andrews</sp>,
amer. Fysiker, f. i Morrison, Illinois, 1868, blev
<i>Dr. phil.</i> (Columbia Univ.) 1895 og var derefter
ansat ved Chicago Univ. i stigende Stillinger, til
han blev Prof. 1910. 1921 blev han kaldet til
Leder af <i>Norman Bridge Laboratory</i> ved
<i>California Institute of Technology</i>, Pasadena. M. har
med fremragende eksperimentel Dygtighed
gennem nøjagtige Bestemmelser af <sp>Elektronens</sp>
Ladning ført Beviset for dens Eksistens. Videre
har han ved Undersøgelser over
<sp>Lyselektricitet</sp> bestemt Planck's Konstant (se
<sp>Kvanteteori</sp>) med stor Nøjagtighed og
udvidet Kendskabet til det optiske Spektrum ved
at undersøge de korteste hidtil iagttagne
ultraviolette Bølger. 1923 fik han Nobelprisen i Fysik.
<i>H. M. H.</i>
</chapter>

<chapter name="Milliliter">
<b>Milliliter</b> (ml), Hulmaal, 1/1000 l .
</chapter>

<chapter name="Millimeter">
<b>Millimeter</b> (mm), Længdemaal, 1/1000 m.
</chapter>

<chapter name="Millimikron">
<b>Millimikron</b>. 1/1000 af en Mikron (0,001 μ).
</chapter>

<chapter name="Millin, Aubin Louis">
<b>Millin</b> [mi↱jǣ], <sp>Aubin Louis</sp>, fr.
Arkæolog (1759—1818). Efter at have studeret nyere
Sprog, Naturvidenskaberne og Litt., blev han
ansat ved det kgl. Bibliotek i Paris, udgav
1793 <i>Almanac républicain</i> o. a. Skr af
republikansk Farve, men vakte dog Revolutionsmændenes
Mistanke og fængsledes. Han slap dog
med et Aars Fængsel. Da han atter var
kommet paa fri Fod, blev han Bureauchef i
Undervisningsministeriet, derpaa Prof. i Historie
ved Seiine-Departementets Centralskole og
endelig Konservator ved Mønt- og Oldsagssamlingen
i Nationalbiblioteket. 1807 berejste han
Sydfrankrig og 1811—13 Italien for arkæol.
Studiers Skyld. M. var Hovedredaktør af det
af ham grundede Tidsskrift: <i>Magasin
encyclopédique</i> (122 Bd, 1795—1816) og dets
Fortsættelse <i>Annales encyclopédiques</i> (1817—18).
M. har desuden udg. en Rk. arkæol. og
numismatiske Værker: <i>Monuments antiques inédits</i>
(2 Bd, 1802—04), <i>Antiquités nationales</i> (5 Bd,
1790—98), <i>Voyage dans les departements du
midi de la France</i> (5 Bd, 1807—11), <i>Peintures
des vases antiques</i> (1808—10), <i>Galerie
mythologique</i> (2 Bd, 1811, overs. paa Tysk af Parthey
