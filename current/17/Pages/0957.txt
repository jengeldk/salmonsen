Kolportører i billige og daarlige Udgaver, og
den uheldige Indflydelse, de formentlig havde
paa Ungdommen, bevirkede, at der tilsidst
overalt blev rejst en kraftig Bevægelse mod dem;
deres Udbredelse synes nu standset.
</chapter>

<chapter name="Nickelen, Isaac van og Jan van">
<b>Nickelen</b> [↱nek<sub>ə</sub>£<sub>ə</sub>(n)] (<sp>Nikkelen</sp>,
<sp>Nikkele</sp>), 1) <sp>Isaac van</sp>, holl. Arkitekturmaler, d. 1703
i Haarlem. Han var vistnok Elev af P.
Saenredam, optoges 1660 i Lukasgildet i Haarlem, var
tillige Glasmager, men gik fallit paa sine gl.
Dage. Hans Arkitekturbilleder (især Interiører)
er ret alm. i offentlige Samlinger; i Kunstmus.
i Kbhvn er han repræsenteret ved to Arbejder,
hvoraf særlig det ene (Indre af en Kirke) er
fortrinligt i malerisk Henseende. 2)<sp>Jan van</sp>,
f. 1656 i Haarlem, d. 1716 i Kassel, Søn og Elev
af Ovenstaaende Isaac N. Han malede ligesom
Faderen Kirkeinteriører, senere stiliserede
Landskaber, beslægtede med Glauber's.
<i>A. Hk.</i>
</chapter>

<chapter name="Nicodé, Jean Louis">
<b>Nicodé</b> [niko↱de.], <sp>Jean Louis</sp>, tysk
Komponist (1853—1919), modtog Undervisning i
Berlin af Kullak og Kiel, optraadte paa
Koncertrejser som Pianist og blev 1878 Lærer ved
Konservatoriet i Dresden og 1885—88 Leder af de
filharmoniske Koncerter i samme By, hvor han
1893 grundede de saakaldte »N.-Koncerter«
(siden ogsaa »N.-Kor«), der dog maatte
indstilles 1900; siden levede han tilbagetrukken i
Dresdens Nærhed. N. har i en Rk. større
Kompositioner aflagt Vidnesbyrd om sit Talent;
nævnes skal særlig: Symfoniske Variationer for
Orkester, Symfoni-Oden »Das Meer« og den
symfoniske Digtning: »Die Jagd nach dem
Glück«, desuden et Requiem, Cellosonater og
Klaverværker (Sonate, Etuder) og Sange.
Udbredelse uden for Tyskland har hans Værker
dog vistnok ikke vundet. (Biografi af <sp>Th.
Schäfer</sp>, 1907).
<i>W. B.</i>
</chapter>

<chapter name="Nicolai, Christoph Friedrich">
<b>Nicolai</b> [neko↱la^i], <sp>Christoph Friedrich</sp>,
tysk Boghandler og Forf., f. i Berlin 18. Marts
1733, d. smst. 8. Jan 1811. Han blev oplært til
Boghandlen i Frankfurt a. d. O., hvor han
opholdt sig i Aarene 1749—52, og traadte derpaa
ind i sin Faders Forretning i Berlin. Han var
meget belæst, en Modstander af Gottsched og
Schweizer-Digterne, medens han sluttede sig
varmt til Lessing og M. Mendelssohn, med hvem
han udg. »Bibliothek der schönen
Wissenschaften« (4 Bd, 1757—58) og »Briefe, die neuere
Litt. betreffend« (24 Bd, 1759—65). Desuden
grundlagde han det bekendte Tidsskr.
»Allgemeine deutsche Bibliothek«, som havde mange
betydelige Medarbejdere og blev et Talerør for
Oplysningstidens Mænd imod Mysticismen i
Religionen, imod den Kant'ske Filosofi og imod
»Sturm- und Drang«-Periodens Udskejelser. Af
N.'s egne Skr maa nævnes hans udmærkede
»Topographisch-historische Beschreibung von
Berlin und Potsdam« (1759) og Romanen »Leben
und Meinungen des Magisters Sebaldus
Nothanker« (3 Bd, 1773—76), et Indlæg mod Datidens
Ortodoksi, af Interesse endnu i vore Dage. I
det satiriske Skr. »Freuden des jungen
Werther« (1775) og »Beschreibung einer Reise durch
Deutschland und die Schweiz« (1781) vovede
han at angribe Goethe Herder, Lavater o. a.
af den ny Tids Mænd, som han i sin Bornerthed
og latterlige Selvbevidsthed nu forvandlede til
heftige Modstandere. I »Die Zenien« og i »Faust«
fik han Tak for sidst — Goethe indførte ham
i sit Verdensdigt som »der Proktophantasmist«
ell. »Steissvisionär«. Han fortsatte sin nu
ganske ligegyldige Forfattervirksomhed ind i det
nye Aarh. (<sp>Litt</sp>.: <sp>Göckingk</sp>, »N.'s Leben
und litterarischer Nachlass« [1820]; <sp>Minor</sp>,
»Lessings Jugendfreunde« [i Kurschner's
»Deutsche Nationallitt.«, 72. Bd]; <sp>Altenkrüger</sp>,
»F. N.'s Jugendschriften« [1894]; <sp>R. Zwinger</sp>,
»Seb. Nothanker« [Weimar 1897]).
<i>(C. A. N.). C. B-S.</i>
</chapter>

<chapter name="Nicolai, Otto">
<b>Nicolai</b> [niko↱la^i], <sp>Otto</sp>, tysk Komponist
(1810—49), flygtede i 16 Aars Alderen fra
Hjemmet og var snart efter saa heldig at opnaa
Undervisning i Musik af Zelter og Klein (i
Berlin). 1833 blev N. Organist ved det tyske
Gesandtskab i Rom, og her studerede han under
Baini. Efter et forbigaaende Ophold i Wien
(som Kapelmester) vendte N. tilbage til Italien
og fik med Held en Rk. Operaer opførte. 1841
blev N. Hofkapelmester i Wien, hvor han bl. a.
kaldte de filharmoniske Koncerter til Live. 1847
modtog han Udnævnelse til Operakapelmester i
Berlin, og her fuldendte han det Værk, til
hvilket hans Navn endnu kun er knyttet, »Die
lustigen Weiber von Windsor« (Tekst af
Mosenthal efter Shakespeare), og som opførtes 8 Uger
før hans Død. Denne ungdommelig-friske,
melodirige, yndefulde og sprudlende-muntre Opera,
der til en vis Grad forener tysk og ital.
Sangspil, har endnu bevaret sin Livskraft. Af N.'s
Instrumentalværker spilles endnu kun
Ouverturen »Ein' feste Burg«; hans »Gesammelte
Aufsätze« udg. <sp>G. R. Kruse</sp>, der ogsaa
forfattede N.'s Biografi (1911).
<i>W. B.</i>
</chapter>

<chapter name="Nicolai, Willem Frederik Gerard">
<b>Nicolai</b> [↱ni.kå£aj], <sp>Willem Frederik
Gerard</sp>, holl. Musiker (1829—96), f. i Leyden,
Elev af Konservatoriet i Leipzig. N. blev
1852 Lærer ved, 1865 Direktør for
Konservatoriet i Haag og var derhos Redaktør af
Musiktidenden »Cæcilia«, gennem hvilken han øvede
betydelig Indflydelse paa sine Landsmænds
Smag i moderne Retning. N. har navnlig
komponeret Oratorier, Kantater og Sange.
<i>W. B.</i>
</chapter>

<chapter name="Nicolaïe (se Clairville)">
<b>Nicolaïe</b> [nikåla↱i], se <sp>Clairville</sp>.
</chapter>

<chapter name="Nicolaissen, Olaus Martens">
<b>Nicolaissen</b>, <sp>Olaus Martens</sp>, norsk
Arkæolog og Folklorist, f. i Øksnes 29. Decbr 1846,
dimitteredes fra Tromsø Seminarium 1869, var
1873—97 Lærer i Tromsø; fra 1882 Bestyrer af
Tromsø Mus.'s Oldsamling. N. har foretaget en
Rk. arkæol. Undersøgelser i det nordlige Norge
og meddelt Resultaterne i Aarsberetningerne fra
»Foreningen til norske Fortidsmindesmærkers
Bevaring«. Han har ogsaa samlet
Folketraditioner og Eventyr, der er trykte under Titlerne
»Sagn og Eventyr fra Nordland« (1879; 2.
Samling 1887), »Fra Nordlands Fortid« (1889; 2.
Samling 1891), »Fra Nordlandsbygderne« (1900),
»Nokre Sogor« (1901), »Fra Nord-Norge«
(1919). I Prof. Helland's »Tromsø Amt« er fl.
Afsnit bearbejdede af ham. I »Aarbøger for
nord. Oldkyndighed« (1897) har han skrevet en
Afh. om »Bautastene i det høje Norden«.
Ogsaa fl. Bidrag til Fiskeriernes Historie har N.
leveret i »Norsk Fiskeritidende« under Mærket
O. N.
<i>(K. F.). Wt. K.</i>
</chapter>
