Post- og Telegrafstation, Banker m. m. N. er
Standkvarter for Nordre Haalogaland
Infanteriregiment af 6. Division. Forbindelse med Kysten
sker ved Dampskibsforbindelse N.—Bodø og
N.—Harstad, ligesom Stedet anløbes af enkelte
af de rutegaaende Kystbaade. (<sp>Litt</sp>.: <sp>J.
Langen</sp>, »Da N. blev By. Komm. hist.
Optegnelser« [N. 1907]).
<i>(N. S.). M. H.</i>
</chapter>

<chapter name="Nasal eller Næselyd">
<b>Nasal</b> (lat.) eller <sp>Næselyd</sp> vil sige en
Sproglyd, der karakteriseres ved en i Næsens
Hulrum frembragt Resonans, Betingelsen
herfor er, at Ganesejlet (den bløde Gane), der ved
de rene Mundlyd (ogsaa kaldte orale Lyd) er
hævet op, her hænger slapt ned, saa at
Luften, der drives ud fra Lungerne, bagfra kan
trænge ind i Næserummet. De vigtigste N. er
<i>m</i>, <i>n</i>, <i>η</i>, ved hvilke Munden er afspærret paa
samme Sted som ved henholdsvis <i>b</i>, <i>d</i>, <i>g</i> —
Luften kan altsaa kun komme ud gennem
Næsen. Paa samme Maade findes ogsaa andre N.,
svarende til enhver af de sjældnere Klusiler.
Findes der ingen fuldstændig Afspærring af
Luften i Munden, gaar Luften altsaa samtidig
ud ad to Veje; i saa Tilfælde kalder man den
frembragte Lyd en <sp>nasaleret</sp> (Mund-)Lyd.
Nasalerede aabne Konsonanter er forholdsvis
sjældne og spiller ingen stor Rolle i Sprogene;
de er heller ikke lette at høre som tydeligt
forsk. fra de tilsvarende unasalerede; saaledes
er det ikke let at afgøre, om <i>l</i> er nasaleret eller
ikke i danske Ord som <i>Himmelen</i>, <i>Engelen</i>
(udtalt uden <i>e</i>). Et nasaleret <i>j</i> findes dog af og til,
i Vendsysselsk i Slutningen af Ord som <i>Mand</i>
ved Siden af rent <i>j</i>, i individuel fransk Udtale
som Erstatning for mouilleret <i>n</i> i <i>agneau</i>
o. s. v. Derimod er nasalerede Vokaler ret alm.,
i Reglen fremkaldte ved en efterfølgende
Nasalkonsonant, der saa ofte i Tidernes Løb selv
forsvinder. I Lydskrift betegnes Nasaleren
enten ved en lille Hage c til højre for eller
under Bogstavet (Tegnet laant fra Polsk) eller
ved en bøjet Streg ~ over det (Tegnet laant
fra Portugisisk, hvor det opr. er en
Forkortelse for <i>m</i> eller <i>n</i>). Eksempler findes i danske
Dialekter, hvor Ord som <i>Stang</i>, <i>Dreng</i> har
nasaleret Vokal, og hvor <i>inden</i> og <i>ingen</i> tit
udtales ens, idet de med <i>nd</i> og <i>ng</i> betegnede
Konsonanter er faldet bort. Endvidere findes
nasalerede Vokaler bl. a. i Polsk, Portugisisk
og Fransk; i det sidste Sprog er Ganesejlets
Sænkning større end alm. ellers, hvad der
giver Lydene et mere fuldttonende Præg, f. Eks.
<i>sans</i> [sã], <i>son</i> [sõ], <i>saint</i> [sǣ], <i>un</i> [ø]. — Smlg.
ogsaa <sp>Snøvle</sp>.
<i>O. Jsp.</i>
</chapter>

<chapter name="nasalere (se Nasal)">
<b>nasalere</b>, se <sp>Nasal</sp>.
</chapter>

<chapter name="Nasaræer (d. s. s. Nazaræer)">
<b>Nasaræer</b>, d. s. s. <sp>Nazaræer</sp>.
</chapter>

<chapter name="Nascimento (se Manoel do Nascimento)">
<b>Nascimento</b> [n<sub>ă</sub>si↱mẽ<sub>n</sub>t<sub>u</sub>], se <sp>Manoel do N.</sp>
</chapter>

<chapter name="Naseby">
<b>Naseby</b> [↱ne<sub>i</sub>zb<sub>i</sub>], Landsby i det eng. Grevskab
Northampton, bekendt for det Nederlag, de kgl.
Tropper 14. Juni 1645 led i Kampen mod
Parlamentshæren under Fairfax og Cromwell.
</chapter>

<chapter name="Nash, John">
<b>Nash</b> [nä∫], <sp>John</sp>, eng. Arkitekt
(1752—1835), arbejdede hovedsagelig i den i England
saa yndede Palladiostil, i hvilken han (fra c.
1790) opførte en Række Villaer og Privathuse.
P. Gr. a. den Yndest, hvori han stod hos Kong
Georg IV, overdroges der ham meget betydelige
Arbejder, især Opførelsen af Regents Park 1813,
Allesjæleskirke (med antikke Søjler og barokt
Taarn), Ombygningen af Buckingham Palace og
Dekorationen af Slottet i Brighton.
<i>(E. S.). C. A. J.</i>
</chapter>

<chapter name="Nash, Joseph og John Northcote">
<b>Nash</b> [nä∫], 1) <sp>Joseph</sp>, eng. Maler og
Litograf, f. 17. Decbr 1809 i Great Marlow, d. 19.
Decbr 1878 i Bayswater (London). N. har
vundet sig et betydeligt Navn som Akvarelmaler,
Emnerne er især middelalderlig Bygningskunst
og Landskaber; i S.-Kensington-Museet findes
saaledes: »Dieppe-Katedralen«, »Gravmæle i
Kirken i Chipping Norton« m. m. Samlingen
<i>Mansions of England in older times</i> (1839—49)
viser ham som en dygtig Litograf. 2) <sp>John
Northcote</sp>, eng. Maler, f. 11. Apr. 1893 i
London. Under et Studieophold i Frankrig
1916—18 skabte han en Mængde Krigsbilleder, der
skaffede ham et populært Navn; en Del af dem
kom til <i>Imperial War Museum</i> i London.
<i>A. Hk.</i>
</chapter>

<chapter name="Nash, Thomas">
<b>Nash</b> [nä∫], <sp>Thomas</sp>, eng. satirisk og
dramatisk Forf. (1567—1601), studerede i
Cambridge, hvor han tog Graden som B. A.; men
senere blev han relegeret og rejste til London,
hvor han gjorde sig bekendt som Forfatter og
levede et udsvævende Liv ligesom de fleste af
Tidens Forfattere. I fl. Satirer — Indlæg i den
voldsomme Martin Marprelatefejde — angriber
han med stor Grovhed og hvast Vid Tidens
Puritanere. Bedst bl. hans satiriske Skr er:
<i>Pierre Pennilesse, his Supplication to the Devil</i>
og <i>Have with you at Saffron Walden</i>, rettet mod
Gab. Harvy. — Af N.'s dramatiske Arbejder er
kun eet bevaret: <i>Summer's Last Will and
Testament</i>, skrevet sammen med Lodge (1592), en
usammenhængende, revuagtig Fremførelse af
Aarstiderne, der dømmes af Will Summer,
Henry VIII's Nar. Stykket strutter af klassisk
Lærdom, men er som Drama ikke meget bevendt.
(<sp>Litt</sp>.: <sp>T. Lundbeck</sp>, »Det engelske Drama
før Shakespeare« [Kbhvn 1890]).
<i>(T. L.). I. O.</i>
</chapter>

<chapter name="Nashua">
<b>Nashua</b> [↱nä∫u<sub>ə</sub>], tidligere <sp>Dunstable</sp>, By
i U. S. A., Stat New Hampshire, ligger ved
Nashua Rivers Forening med Merrimac og har
Tugthus, Fabrikker for Jern- og Bomuldsvarer
samt Tæpper. (1920) 27397 Indb.
<i>N. H. J.</i>
</chapter>

<chapter name="Nashville">
<b>Nashville</b> [↱nä∫vi£], By i U. S. A.,
Hovedstad i Staten Tennessee, ligger ved den hertil
sejlbare Cumberland paa Skraaningerne af en
Høj, der krones af Kapitoliet. (1920) 118342
Indb. N. er en smuk By med flere store Parker
og monumentale Bygninger. Bl. Parkerne maa
nævnes Centennial Park, paa det Omraade, hvor
Hundredaarsudstillingen afholdtes 1897 til
Minde om Tennessees Optagelse i Unionen. De mest
fremtrædende Bygninger er Kapitoliet,
Raadhuset, Toldboden i gotisk Stil, Sindssygehuset,
Tugthuset og Blindeinstituttet. Kendt er N. for
sine videnskabelige Anstalter; forrest bl. disse
staar <i>Vanderbilt University</i> (1300 Studerende);
desuden er der <i>Peabody Teachers College</i>, der
blev selvstændig 1909, og hvori nu <i>University of
N.</i>, som det først var forenet med, er gaaet op.
Hoveduddannelsesanstalterne for Farvede, der
udgør c. 1/3 af N.'s Befolkning, er <i>Fisk
University</i>, <i>Roger Williams University</i> og <i>Walden
University</i>. Her findes flere Savskærerier,
Jernstøberier, Maskin-, Vogn- og Snedkerværksteder
samt betydelig Handel med Hvede, Mel, Bomuld,
Tobak, Tømmer, Kolonialvarer og Klædevarer.
