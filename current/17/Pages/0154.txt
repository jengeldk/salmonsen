det geol. Kortlægningsarbejde. Under en
Vakance varetog han en kort Tid Professoratet i
Mineralogi og Geologi ved Uppsala Univ., og
fra 1896 det tilsvarende Embede ved Lunds
Univ., indtil han 1900 ansattes i dette Embede,
som han beholdt til sin Død. Fra først af var
Sydsveriges mesozoiske Aflejringer Genstand
for M.'s Undersøgelser, senere Sveriges og da
navnlig Skaanes Kambro-Silur. Af den lange
Rk. geol. Afh., han offentliggjorde, og hvoraf
adskillige var af fundamental Bet., bl. a. m.
H. t. Trilobitternes Morfologi og Systematik,
kan især fremhæves »Cephalopoderna i
Sveriges kritsystem« (1884—85), »Om Lias i
sydöstra Skåne« (1888), »Geologisk vägvisare inom
Fågelsangstrakten« (1896) samt <i>Historical-stratigraphical
Review of the Silurian of Sweden</i>
(1911).
<i>J. P. R.</i>
</chapter>

<chapter name="Moberly">
<b>Moberly</b> [↱mo<sub>u</sub>b<sub>ə</sub>£<sub>i</sub>]. By i Staten Missouri,
U. S. A. Vigtigt Baneknudepunkt. Lokomotiv-,
Vagon-, Uld-, Tobaksfabrikker, Bryggerier.
(1920) 12808 Indb.
<i>N. H. J.</i>
</chapter>

<chapter name="mobil">
<b>mobil</b> (lat.), bevægelig, krigsberedt, marchfærdig.
</chapter>

<chapter name="Mobile">
<b>Mobile</b> [mo<sub>u</sub>↱bi.£]. Den eneste Søhavn i
Staten Alabama, U. S. A., paa den vestlige Bred
af Floden Alabama, lidt oven for dennes Udløb
i Mobile Bay. (1920) 60777 Indb. Den har en
Bomuldsbørs, et Marinehospital, en medicinsk
Skole og en kat. Katedral. Industrien yder
Træ- og Jernvarer, Maskiner, Mel og
Sadelmagervarer. Der udføres en Mængde Bomuld
samt Bygningstømmer, Planker, Harpiks,
Terpentin, Tøndestaver. Næst efter Birmingham er
M. Statens største Fabriksby, der bl. a.
fabrikerer Kunstgødning og Jernbanevogne. Havnen
beskyttes af to Forter og nogle Batterier.
Skibsbyggeriet gjorde mægtige Fremskridt under
Verdenskrigen og er stadig betydeligt, særlig i
en Forstad til M., Chickasaw. 10 km mod V.
Spring Hill med det af Jesuitter ledede St
Joseph's Kollegium. M. er anlagt 1699 af
Franskmændene, 5. Aug. 1864 tiltvang Unionsadmiral
Farragut sig Adgang til Havnen; Byen selv
overgav sig først 12. April 1865.
<i>N. H. J.</i>
</chapter>

<chapter name="Mobile River">
<b>Mobile River</b> [mo<sub>u</sub>↱bi.l-↱rivə]. Flod i den
sydlige Del af U. S. A., Stat Alabama, dannes
ved Sammenløbet af Floderne Alabama og
Tombigbee, men maa i Virkeligheden betragtes som
et forvirret Væv af Arme, disse Floders
fortsatte nære Løb udveksler med hinanden over
en meget lav Egn; efter et Løb paa 80 km
udmunder M. R. ell. de to nævnte Floder meget
nær ved hinanden i den lave Mobile-Bugt, der
maa betragtes som en Strandsø, hvis
Maksimaldybde er 56 m., og hvis Hovedmunding Dog
River Bar nu paa Forbundsregeringens
Bekostning er uddybet, saaledes at Skibe, der er 7 m
dybtgaaende, kan gaa op til Mundingen af
Chickasaw Creek ovenfor Mobile.
<i>N. H. J.</i>
</chapter>

<chapter name="Mobilgarde">
<b>Mobilgarde</b> var et i Paris i Foraaret 1848
oprettet, hvervet Korps paa 24 Batailloner
à 1000 Mand. Korpsets Formaal var at skulle
yde Bistand under indre Uroligheder, og uagtet
det var dannet af de samme Elementer, som
havde forstyrret den offentlige Fred, gjorde det
dog fortrinlig Fyldest under Junioprøret. Kort
efter opløstes M. Ved Hærloven af 1. Febr 1868
dannedes den <sp>mobile Nationalgarde</sp>,
der spillede en stor Rolle under Krigen 1870—71,
den kaldtes da i Alm. blot M. Se i øvrigt
<sp>Nationalgarde</sp>.
<i>(B. P. B.). E. C.</i>
</chapter>

<chapter name="Mobiliarformue">
<b>Mobiliarformue</b>, rørlig Formue.
</chapter>

<chapter name="Mobiliarskat">
<b>Mobiliarskat</b>. Som saadan betegner man
undertiden den italienske Skat <i>imposta sui
redditi della richezza mobile</i>, indført under
Ministeriet Minighetti (L. af 12. Juli 1864). Denne er
imidlertid i Virkeligheden en partiel Indkomstskat
paa al Indtægt, undtagen Udbyttet af Jord
og Bygrunde. — Særlig tænker man dog ved
M. paa den franske Lejeskat, der sammen med
en Skat af 3 Dages Arbejdsløn gaar under Navn
af <i>contribution personelle et mobilière</i>. Skatten
fordeltes ved de aarlige Finanslove paa
Departementerne som Repartitionsskat og inden for
disse atter paa Arrondissementer og Kommuner.
Som Regel paalignedes Skatten de enkelte
Personer i Kommunen efter Lejesummens
Størrelse, dog havde Municipalraadet Ret til at
fritage Ubemidlede for Skatten. Hvor Lejeforholdet
er lidet udbredt, navnlig i Landkommuner,
maa Skatten paalignes efter anden Maalestok;
som saadan anvender man fortrinsvis Indkomstens
Størrelse. Ved Skattereformen af 1914 er
den nævnte Skat dog nu bortfalden, og i Stedet
derfor er indført dels en Skat paa personlig
Virksomhed, dels en Indkomstskat.
<i>C. T.</i>
</chapter>

<chapter name="Mobilier">
<b>Mobilier</b> (lat.), Løsøre, rørlige Ting.
</chapter>

<chapter name="Mobilisering">
<b>Mobilisering</b> (fr.) kaldes den Virksomhed,
ved hvilken en Hær udvikler sin Fredsorganisation
til Krigsformation. Ved Hjælp af
mødende værnepligtige Befalingsmænd og
Mandskab bringes Afdelingerne paa fuld Krigsstyrke;
de fornødne Heste og Køretøjer tilvejebringes,
og de nødvendige Nyformationer oprettes. De
forsk. Afdelinger m. fl. samles i større Enheder
i Henhold til den fastsatte <i>ordre de bataille</i>.
Den Hurtighed, hvormed M. udføres, kan
blive afgørende for Felttogets Udfald, thi den
Stat, der har størst Krigsberedskab og derfor
først har sine Kræfter rede, har Muligheden for
at forekomme Modstanderen, trænge ind paa
hans Territorium og maaske virke forstyrrende
paa hans M. M. skal derfor sikres af dertil
bestemte Tropper. Den til M. nødvendige Tid
afhænger af forsk. Forhold, saaledes af Hærens
Fredsorganisation, der kræver en større eller
mindre Udvikling, og derfor bør nærme sig
Krigsordningen saa meget som muligt, af
Landets Udstrækning, dets geogr. Forhold, af
Udskrivningsvæsenets Ordning, af de til
Raadighed staaende Transportmidler samt af de
Forarbejder, der er trufne for at forberede og
fremme M. Forberedelserne maa være trufne
med en saadan Omhu, at der til M.'s Iværksættelse
kun behøver at udgaa en kort Befaling
om, at Hæren skal sættes paa Krigsfod, ved
hvilken Befaling Maskineriet sættes i Gang og
udfører M. uden Friktion. Den for M. udarbejdede
Plan og Udførelsesmaaden holdes i saa høj Grad
som mulig hemmelig. Planen indeholder i
Hovedsagen Bestemmelser om de forsk.
Troppeenheders Styrke og Inddeling, om Oprettelsen af
Nyformationer, om Forsættelse og Ansættelse
af Befalingsmænd m. fl., den angiver Maaden,
paa hvilken de fornødne Heste og Køretøjer
