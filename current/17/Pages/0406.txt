og VI. sib. Armékorps og XVII. Armékorps samt
en Reserve, bestaaende af XVI. Armékorps, en
Division af VI. sib. Armékorps og 2 Regimenter
af I. Armékorps. 1. Armé med
Øst-Detachementet stod paa venstre Fløj, 2. Armé paa
højre Fløj og 3. Armé i Centrum. Desuden var
Byen M. befæstet imod V., S. og Ø. Lige over
for disse stærke Stillinger stod i umiddelbar
Nærhed den jap. Hær, ligeledes i en befæstet
Stilling fra Tutaitsy i V. indtil Bianyupusa i
Ø. med en Front paa 66 km foruden
Detachementer paa Fløjene. Styrken udgjorde med de
tililende Forstærkninger 263 Batailloner, 72
Eskadroner, 818 Kanoner, 170 svære Kanoner
og 200 Maskingeværer, i alt ligeledes c. 310000
Mand. Den var leddelt i 1. Armé: 2., 12. og
Garde-Division samt en Reservebrigade under
General Kuroki; 2. Armé: 4., 5. og 8. Division
foruden 3 Reservebrigader og 1
Kavaleri-Brigade under General Oku; 4. Armé: 6. og 10.
Division samt en Reserve-Division og 3
Reservebrigader under General Nodzu, medens der
til Overkommandoens Raadighed stod 3.
Division og 3 Reservebrigader. Disse 3 Armeer stod
opstillede med 1. paa højre, 2. paa venstre og
4. i Centrum. Men desuden var i Anmarch:
imod den russ. Hærs venstre Fløj 5. Armé,
11. Division og 2 Reservedivisioner under
General Kawamura og fra Port Arthur 3. Armé:
1., 7. og 9. Division samt 2. Kavaleri-Brigade
og 1 Reservebrigade under General Nogi.
Terrainet V. f. Mandarinvejen M.—Liaoyang var
gennemgaaende fladt, men lidet overskueligt og
fremkommeligt; Ø. f. samme Vej var Egnen
først bakket og derefter bjergfuld. Vejret var
med Undtagelse af den 26. Febr og 9. Marts,
da der herskede stærk Storm med Støv, klart
og Solskin, kun over Floddalene stod der ofte
en tyk Taage. Af Sne laa der kun lidt, og
Temp. vekslede fra + 1 til ÷ 12° R.

Den russ. Overgeneral Kuropatkin havde
allerede 19. Febr besluttet den 25. paa ny at
tage Offensiven imod Japanernes venstre Fløj
ved Sandepu, men den jap. Overgeneral Oyama
kom Russerne i Forkøbet; thi den 24. Febr
viste den 5. jap. Hær sig pludselig foran
Øst-Detachementets Stilling ved Tsindousjui og
Tschinhotschin og drev det tilbage i
vestnordvestlig Retning. Samtidig opdagedes, at 2.
Division fra Centrum var kommet helt uden om
den russ. Hærs opr. venstre Fløj, og
Kuropatkin modtog den falske Efterretning, at de jap.
Reserver ved Jentai ligeledes var afmarcherede
Ø. paa. Han mente deraf at kunne slutte, at
Japanerne her vilde rette deres Hovedangreb,
og gav derfor den 24. om Aftenen Befaling til,
at det planlagte Angreb skulde opgives,
hvorimod I. sib. Armékorps og 1/2 6. sib.
Skyttedivision endnu samme Nat skulde marchere
fra Centrumi til et Punkt 15 km SV. f. Fuschun,
og at det halve VI. sib. Armékorps Dagen
derpaa skulde følge Bevægelsen. Fra det Øjeblik
af var den russ. Hærledelse kastet ind paa
Defensiven. Den 25. naaede 5. japanske Armé
Sitschuanlin- og Dalin-Passene, 2. Division
naaede den russ. Hovedstillings yderste venstre
Fløj, og ogsaa 12. og Gardedivisionen angreb
Stillingen V. f. 2. Division, men for øvrigt
forholdt Japanerne sig rolige. Den 26. og 27. Febr
kom 5. jap. Armé atter noget frem i
nordvestlig Retning, men standsedes da indtil 1.
Marts ved Dita og Uboniulu. Heller ikke 1. jap.
Armé kunde naa frem, da Russerne havde
forlænget deres Stilling imod Ø.; der førtes her
hovedsagelig en Artillerikamp. Ogsaa 4. jap.
Armé begyndte den 24. Febr Artilleriilden mod
den russ. Stilling ligeoverfor, men 2. Armé lod
stadig sit Artilleri tie for ikke at vække
Russernes Opmærksomhed paa, hvad der foregik
imod deres højre Fløj. 3. Armé rykkede nemlig
den Dag i 4 Kolonner frem mellem Liaoho
og Hunho for at omgaa hin Fløj. Rytteriet
opdagede dog Marchen og indmeldte det til
Hovedkvarteret, som ogsaa fik Melding om, at
jap. Tropper pr Jernbane var indtrufne i
Sinmintun. Dette foranledigede General
Kuropatkin til at sende en Brigade af XVI. Armékorps
herimod for at rekognoscere.

28. Febr., da ogsaa 2. jap. Armé aabnede
Artilleriilden mod den russ. Hovedstilling, blev
Kuropatkin fuldt klar paa den Fare, som
truede ham fra V., og sendte sin eneste
tilbageblevne Reserve, Halvdelen af XVI. Armékorps,
mod Salinpu, hvorhen en kombineret Division
af X. Armékorps fulgte om Natten. Den 1.
Marts udførte 3. jap. Armé en Svingning om
sin højre Fløj: 9. Division, der omfattede den
yderste russ. højre, medens dens Rytteri naaede
Tamintun og Sinmintun. Af 2. jap. Armé angreb
yderste Fløjdivision (8.), der var i Forbindelse
med 9., den russ. Stilling uden at opnaa noget;
5. Division vandt om Natten nogle Fordele,
medens den øvrige Styrke ikke kom i Kamp. 4.
Armé angreb kun med sit Artilleri, hvorimod
1. Armé lige til 7. Marts stadig førte natlige
Kampe, navnlig ved Bianyupusa, uden at opnaa
videre Resultater. P. Gr. a. General Nogi's
Fremtrængen besluttede nu Kuropatkin at tage
yderste højre Fløj: Vest-Detachementet,
Skyttekorpset og VIII. Armékorps noget tilbage,
hvilket Japanerne dog opdagede, fordi et
Forplejningsmagasin tændtes i Brand, saa at de trængte
efter, hvorved det ved Syfantal kom til en
heftig Natkamp med 9. Division. Endvidere gav
han XVII. og I. Armékorps Befaling til at sende
alle disponible Tropper (i alt 4 Regimenter
under General de Witt) tilbage til M.; ogsaa 1.
sib. Armékorps, der var naaet til Tiaoho,
beordredes derhen.

Den 2. Marts naaede hverken 9. Division ell.
2. jap. Armé videre frem; 4. Armé havde faaet
Befaling til ved et energisk Angreb at hindre
Russerne i at blotte deres Stillinger lige over
for denne for fl. Tropper; først om Aftenen
lykkedes det Japanerne at komme noget frem,
og de maatte da udfylde den derved
fremkomne Aabning paa 7 km hen til 1. Armé ved
ny Tropper. Af 3. Armé vedblev de øvrige
Afdelinger deres for Russerne farlige
Fremrykning, idet 1. Kavaleribrigade dannede
Forbindelsen med 9. Division, og 2. Kav.-Brigade
naaede helt hen til Tsaodiaotai, hvor det fik
russ. Rytteri imod sig. Da Russerne om
Eftermiddagen kastede to Divisioner (25. og den
nydannede af X. Armékorps under General
Schatilov) imod denne Omfatning, i Retning af
Salinpu, kom det her til en heftig Kamp med 1.
og 7. jap. Division.
