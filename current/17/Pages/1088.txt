Grænsen fra Lake of the Woods til
Klippebjergene skulde følge den 49. Breddecirkel, men
først fra 1872 blev denne Del af Grænsen
opmaalt. Ved Oregons Deling 1846 fortsattes
Grænsen i stik vestlig Retning til Havet; dog
bestemtes det, at Øen Vancouver helt skulde
tilhøre det britiske Rige. I sine Enkeltheder blev
Grænsen gennem Haro Strædet og Juan de Fuca
Strædet SØ. og S. f. Vancouver Øen fastsat ved
Voldgift 1872. Af stor Bet. er det, at den
havnerige Fjord Puget Sound ligger paa
U. S. A.'s Side af Grænsen.

<img>Situationsplan over Nordamerikanske Fristater.</img>
