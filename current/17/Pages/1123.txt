n. A. tilkendte U. S. A. et Vederlag af 15 Mill.
$ for den lidte Skade. Grant blev 1872 genvalgt
med et overvældende Flertal, men efterhaanden
opkom megen Misnøje med hans Styrelse, fordi
den blev Skærmbræt for en vidt udbredt
Bestikkelighed og Uredelighed i Forvaltningen.
Uviljen voksede, da hans Tilhængere, som nød godt
af disse Misbrug, endog gjorde Tilløb til at ville
skaffe ham et nyt Genvalg, i Strid med
Overleveringen fra Washington's Tid. Derimod
tilfaldt det ham som Præsident at fejre
Hundredaaret for U. S. A.'s Uafhængighed 1876 med en
Verdensudstilling i Philadelphia.

Hans Efterfølger, <sp>R. Hayes</sp> (1877—81) hørte
ligeledes til Republikanerne; han valgtes kun
med een Valgmandsstemmes Overtal, medens
hans demokratiske Medbejler havde 1/2 Mill.
Vælgerstemmer flere. Dog stadfæstede
Kongressens Flertal Valget, uagtet Valgmandsvalgene i
3 Stater var meget omtvistede. Da Partierne
var næsten lige stærke i Kongressen, lykkedes
det hverken at gennemføre større Ændringer i
Beskatningen ell. andre Reformer; dog
indtraadte 1879 Genoptagelse af Betaling i Guld,
hvorhos Kursen paa Papirspenge ophørte.
Statsgælden bragtes ned til knap 2000 Mill. $, og den
gode Finanstilstand muliggjorde en betydelig
Nedsættelse af Renten. Præsidentens Maadehold
og Forsonlighed medvirkede væsentlig til, at
Sydstatsboernes Nag imod Norden fortog sig, og
at Enhedsfølelsen genvaktes i hele Unionen.
Valgene 1880 gav ogsaa Republikanerne Sejren,
og <sp>Garfield</sp> valgtes til Præsident. Men efter
3 Maaneders Embedstid blev han dødelig saaret
af en Snigmorder, og døde 19. Septbr, hvorefter
Vicepræsident <sp>Arthur</sp> indtog hans Plads. Med
ham kom den republikanske Korruption fra
Grant's Tid igen ovenpaa. Der førtes megen
Strid om Optagelsen af Sølvmøntfod ved Siden
af Guldmøntfoden og om fortsat Brug af
Papirspenge, hvoraf man især i de vestlige Stater
ventede sig store Fordele. At faa Ende paa
Beskyttelsessystemet, der var opstaaet under
Borgerkrigen og havde fæstnet sig i den flg. Tid,
kunde der ikke være Tale om, da de østlige
Stater ikke vilde give Afkald derpaa af Hensyn
til den store, opvoksende Fabriksdrift. Derimod
blev det rige Overskud, som Tolden og den
indre Beskatning gav, bortødslet til Pensioner til
Soldater fra Borgerkrigen og fra U. S. A.'s
tidligere Krige, samt til deres Enker, hvorved
jævnlig Besvigelser fandt Sted. Da det tegnede
til, at Republikanerne vilde miste det Overtag,
som de havde haft i over 20 Aar, vedtog de 1883
en Lov om Reform af Civiltjenesten, hvorved
der skulde sættes en Stopper for det af Jackson
indførte og senere fortsatte System med
Udfejning af Embedsmændene alene af politiske
Grunde. Valgene 1884 svarede til disse
Forventninger, idet de gav Demokraterne Sejr og
gjorde <sp>G. Cleveland</sp> til Præsident, vistnok kun
med 6000 Stemmers Overtal paa en
Vælgermængde af 10 Mill.; Sejren skyldtes endda kun,
at de republikanske Reformvenner stemte paa
ham, fordi de følte sig forargede ved den
Korruption, som raadede i deres Parti. Cleveland
stræbte efter at gennemføre Sparsommelighed
og en god Forvaltning, men viste stor
Hensynsfuldhed over for de republikanske
Embedsmænd, naar de kun røgtede deres Hverv
hæderlig og forsvarlig. Ogsaa fortsatte han med stor
Iver Arbejdet paa Ændringer i Civiltjenesten
ved Indførelse af Embedsprøver. Fremdeles
virkede han for at fremme Indianernes Civilisation
og saaledes lette deres Optagelse i det store
Folkesamfund. Allerede 1877 havde Unionen
maattet foretage et alvorligt Skridt for at
hævde sin Myndighed over for Mormonernes
Uvæsen, som man hidtil havde ladet uænset, og nu
førtes 1887 et afgørende Slag imod deres
Flergifte, der ligefrem betegnedes som en
Forbrydelse og medførte Tab af Stemmeret (1890
besluttede Mormonerne selv at forbyde det, da
det allerede var stærkt aftaget og havde drevet
mange til Frafald fra Sekten. Læren om
Flergifte holdes dog endnu i Ære af Sektens Ledere
og udøves til en vis Grad af dem). Derimod
lykkedes det ham ikke at faa Beskyttelsessystemet
mildnet, skønt der var et aarligt Overskud af
100 Mill. $.

Hans Eftermand <sp>B. Harrison</sp> (1889—93),
Sønnesøn af Præsidenten fra 1841, var
tværtimod en ivrig Beskyttelsesmand, og under ham
kom 1890 Mac-Kinley-Tariffen i Stand, der vel
opgav en Del Toldsatser, men til Gengæld
forhøjede andre saa meget, at de virkede som
ligefremme Forbud. Ligeledes gaves Love sigtende
til at holde Sølvet, hvis Værdi i Forhold til
Guldet i længere Tid stadig var sunket, oppe paa
en højere Pris ved kunstige Midler, nærmest til
Bedste for Mineejerne i de vestlige Stater
(Nevada og Colorado). Under hans Styrelse optoges
som nye Stater Washington, Montana, Nord- og
Syddakota (1889) og Idaho og Wyoming (1890),
alle i det fjerne Vesten; Colorado var allerede
optaget 1876, og Utah fulgte efter 1896. Ogsaa
begyndte i U. S. A. ligesom i Europa
Arbejderspørgsmaalet at gøre sig stærkere gældende.
Allerede 1877 havde der været omfattende
Arbejdsstandsninger, især af Jernbanearbejderne i
Pennsylvania, med deraf flg. voldsomme
Optrin; og da der 1885—86 udbrød stor Arbejdsnød
— man regnede 1/2 Mill. arbejdsløse Mænd,
altsaa 2—3 Mill. Mennesker uden Udkomme —,
kom det Maj 1886 under udenlandske
Anarkisters Ophidselser til blodige Kampe i Chicago,
som kun kunde dæmpes ved Troppers
Tilkaldelse. Arbejdernes Sammenslutning, bl. a. i
Samfundet »Arbejdets Riddere«, blev stadig
fastere, og Spørgsmaalet om en normal
Arbejdsdag paa 8 Timer (i Stedet for 10) blev mere
højlydt. Paa den anden Side dannedes der mellem
Kapitalister og Fabrikejere flere og flere
»Ringe« (<i>Trust's</i>), der vandt et fuldstændigt
Herredømme over store Forretningsgrene og
egenmægtig fastsatte Priserne efter deres Tykke. Et
lgn. Enevælde øvedes af de store
Jernbaneselskaber, hvad igen fremkaldte Dannelsen af
<i>National Farmers Alliance</i> og lgn. Foreninger af
Landbrugere i de vestlige Stater. 1892 valgtes
<sp>Cleveland</sp> igen til Præsident, han fik
Civiltjenestens Omdannelse afsluttet (1896), saaledes
at ialt 87000 Embedsmænd unddroges fra
Afsættelse. Ligeledes lykkedes det ham at faa de
Forholdsregler omstødte, der sigtede til at holde
Sølvets Pris oppe. Derimod kunde han ikke
