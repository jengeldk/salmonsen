<i>morborum per anatomen indagatis</i>, I—II
(Venedig 1761), en Bog, der til Stadighed er et
Kildeskrift. Hans <i>Adversaria anatomica</i>, 6 Bd,
udkom 1706—19, og indeholder en Rigdom af
Iagttagelser, af hvilke mange endnu bærer M.'s
Navn (<i>Ventriculus laryngis</i>, <i>Foramen coecum
lingvæ</i>, <i>Columnæ rectales</i>, <i>Fossa navicularis
urethræ</i> etc., etc.). Bl. M.'s Elever findes A.
Scarpa, L. Caldani o. fl. a. M. er ogsaa kendt
som Filolog og Arkæolog.
<i>J. S. J.</i>
</chapter>

<chapter name="Morgagni'ske Pose (se Strubehoved)">
<b>Morgagni'ske Pose</b> [mor↱gan<sub>j</sub>i-], se
<sp>Strubehoved</sp>.
</chapter>

<chapter name="Morgan, A. (se De Morgan)">
<b>Morgan</b> [↱må.<sub>ə</sub>g<sub>ə</sub>n], <sp>A.</sp>, se <sp>De Morgan</sp>.
</chapter>

<chapter name="Morgan, George Osborne">
<b>Morgan</b> [↱må.<sub>ə</sub>g<sub>ə</sub>n], <sp>George Osborne</sp>,
eng. Politiker (1826—97), var en Præstesøn fra
Wales, blev 1853 Sagfører og 1869 <i>Queens
Counsel</i>, samt skrev fl. jur. Skr, bl. a. <i>Chancery
practice</i>, der oplevede 6 Udg. 1868 valgtes han
til Underhuset og genvalgtes uafbrudt indtil sin
Død; tog virksom Del i Husets Arbejder og har
særlig Fortjeneste af at have gennemført Love
om Hustruens Ejendomsret (1882) og
Afskaffelsen af Pryglestraf i Hæren (1881). Han
kæmpede ivrig for Ophævelse af Statskirken i
Wales. 1880—85 var han <i>Judge Advocate</i>
(Generalauditør) og 1886 Understatssekretær for
Kolonierne i Gladstone's Ministerier. 1892 blev han
ophøjet til Baronet.
<i>E. E.</i>
</chapter>

<chapter name="Morgan, Jacques Jean Marie de">
<b>Morgan</b> [mår↱gã], <sp>Jacques Jean Marie
de</sp>, fr. Oldgransker og Ægyptolog, f. paa
Slottet Biou i Dept Loir-et-Cher 3. Juni 1857. M.
studerede ved <i>Écoles des mines</i> i Paris Geologi
og Ingeniørvidenskab, men foretog tidlig flere
Studierejser. Bl. a. opholdt han sig længere Tid
i Danmark, hvis geol. Forhold og Museer,
særlig de forhistoriske Samlinger, han ivrig
studerede. Nogle Resultater af sine Studier har
han nedlagt i sin <i>Voyage en Scandinavie</i> i
<i>Bulletin de la Société de Géologie</i> (1877). Han
fik derefter Understøttelse af den fr. Regering
til arkæol. o. l. Undersøgelser i Kaukasus,
Armenien og Persien. 1892 udnævntes han til
Direktør for Kedivens ægypt. Mus. i Ghiseh og
til Generaldirektør for Udgravningerne i
Ægypten, hvilken Stilling han fratraadte 1897. Man
skylder M. mange højst vigtige Fund, saaledes
Opdagelsen af fl. Grave fra 12. Dynasti,
deriblandt en Kongegrav og to Prinsessegrave med
de fortrinligste Guld- og Juvelsager, som nogen
Sinde er fundne i Ægypten. De fandtes 1894 af
ham ved Dashur 36 km S. f. Kairo og er
beskrevne i hans <i>Fouilles à Dachour</i> (1895). Flere
mærkelige Grave fra 5. Dynasti er ligeledes
blevne opdagede og udgravede af M. ved
Sakkarah paa den store Gravplads, hvor Indb. i
det gl. Memfis fordum bisattes. Ikke mindre
Fortjeneste indlagde M. sig ved at opdage
Ægyptens forhistoriske Tid, som han belyste
ved en Række af ham opdagede Gravfund o. l.
— Undersøgelser, som han foretog med største
Omhyggelighed og Samvittighedsfuldhed og
beskrev i sine <i>Recherches sur les origines de
l'Égypte</i> (2 Bd, 1896 og 1897; I: <i>L'âge de la
pierre et les métaux</i>; II: <i>Ethnographie préhist.</i>).
1898 gik M. atter til Persien, hvor han foretog
Udgravninger med Understøttelse af den fr. og
den pers. Regering. Bl. a. ledede han store
Udgravninger i Susa, hvor han fandt de Dele af
Byen, der før Persertiden havde haft størst
Bet., og hvor gl elamitiske Konger havde
resideret. Fundet af Støtten med den babylonske
Konge Hammurabi's Love i Susa 1901 skyldes
J. de M. Den udgaves straks af Pater Scheil
med fr. Overs. og Forklaringer.
<i>V. S.</i>
</chapter>

<chapter name="Morgan, John Pierpont">
<b>Morgan</b> ↱må.<sub>ə</sub>g<sub>ə</sub>n], <sp>John Pierpont</sp>,
amer. Finansmand, f. 17. Apr. 1837, Søn af
Bankier <sp>J. S. M.</sp> (1813—90). Efter Studieophold i
Europa, bl. a. i Göttingen, grundlagde han 1860
en Bankierforretning i New York. Under
Borgerkrigen tjente M. en bet. Formue. Allerede i
Beg. af 70'erne dannede og ledede M. <i>Underwriting
syndicates</i>, d. v. s. Foretagender, der finansierer
og leder Truster o. a. Sammenslutninger. M. har
reorganiseret og sammensluttet en Rk. Jernbaneselskaber, der
tidl. i planløs Drift og hidsig Konkurrence var
urentable; han kontrollerede ved Aarhundredskiftet
c. 50000 <i>miles Jernbaner</i>. 1902 ordnede M.
Sammenslutningen af en Rk. eng. Atlanterhavsruter
med <i>Red star line</i> og <i>American line</i>
til <i>International mercantile marine company</i>;
M. raader herigennem over en meget væsentlig
Del af Atlanterhavets Passagerlinier. Mest kendt
er M. for sin Stilling indenfor Jern- og
Staalindustrien. Den af ham 1901 grundlagte
Staaltrust <i>United States Steel Corporation</i> indkøbte
1909 <i>Tennessee coal and iron company</i> og fik
derved fuldstændigt Herredømme over
Amerikas Jernindustri. Denne M.-Trust ejede 1911
foruden uhyre Jern- og Kulgruber 125
Smelteovne, 150 Valseværker, 130 Værker til
Fremstilling af Blikplader, Rør m. v., 109 andre
Jern- og Staalværker m. m. og beskæftigede
over 1/4 Mill. Mennesker. Indenfor Finansverdenen
behersker M. en Rk. Banker og har desuden
underlagt sig de mægtige Livsforsikringsselskaber
<i>New York Life</i> og <i>Equitable</i> med
tilsammen 1000 Mill. Dollars Aktiver.

M.'s Magt er saaledes udstrakt til Banker,
Forsikringsselskaber, industrielle Virksomheder
og Transportselskaber. Der regnes med, at M.
kontrollerer Selskaber med en samlet Kapital
paa 10—12 Milliarder Dollars, et Tal, der her
gives med alt Forbehold.

M. er en af Verdens største Samlere, han
ejer i New York enestaaende Kostbarheder i
Malerier og Biblioteker. Donator i større
Maalestok har M. ikke været. M.'s umaadelige
økonomiske Magt betragtes alm. som indebærende
en betydelig Samfundsfare, saa meget mere som
han ikke altid har været kræsen i Valg af
Midler. (<sp>Litt</sp>.: <sp>Myers</sp>, <i>History of the great
American Fortunes</i> [Chicago 1917]).
<i>Sv. N.</i>

<img>J. P. Morgan.</img>
</chapter>
