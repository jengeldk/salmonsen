særegne Samfund f. Eks. Grimmiaheder og
Hylocomieta, Polytrichum-Tundra, Sphagnum- og
Hypnumkær, ell. de optræder som Bestanddele af
andre Plantesamfund. De fleste Arter er meget
modstandsdygtige over for Vejrligets
Omskiftelser, den grønne Mosplante taaler saaledes
fuldstændig Udtørring i længere Tørkeperioder,
for atter at leve op, saa snart Fugtighed
indfinder sig. Derimod er Frugten, saa længe den er
ung, mere ømtaalelig. Nogen større Anvendelse
har M. hidtil ikke fundet. Tørvemos anvendes i
Kirurgien p. Gr. a. dets vædskesugende
Egenskaber og til at kultivere visse tropiske
Orchidéer o. a. Planter i, Eskimoerne anvender det
til Lampevæger. Til Moskranse bruges især
Arter af Slægten <sp>Hylocomium</sp>, som ogsaa, tillige
med andre Sidefrugtede, finder Anvendelse som
Pakningsmateriale og til Tætning af
Træbygninger. I Naturens Husholdning spiller M. en
ulige større Rolle. Tørvejorden er ofte næsten
udelukkende dannet af Mos, navnlig <i>Sphagnum</i>,
<i>Amblystegium</i> og <i>Polytrichum</i>. Mange Fugle
anvender M. til deres Reder, og en Hærskare af
Insekter finder om Vinteren Beskyttelse i
Jorden under det lune Mostæppe. Ofte er M. de
første Nybyggere paa ufrugtbar Bund og
forbedrer ved deres mulddannende Egenskaber
denne, saa at højere udviklede Planter kan
trives. Nogle Arter kan optræde som et besværligt
Ukrudt i Haver, Planteskoler og paa Enge.

M. kan inddeles paa flg. Maade: 1. Orden.
Levermosser (Halvmosser [s. d.]), <i>Hepaticales</i>,
med Thallus ell. Stængel og Blade, oftest
kuglerundt Sporehus uden Peristom, Børsten tynd,
farveløs og hurtig visnende. Slyngere mellem
Sporerne. Henved 4000 Arter. 1. Fam.
<i>Marchantiaceæ</i> med Thallus og særligt
Assimilationslag paa Oversiden. Sporehuset rundt, paa
kort Børste ell. inde i Thallus. <i>Marchantia</i> (s.
d.), <i>Conocephalus</i> (<i>Fegatella</i> s. d.), <i>Targionia</i>,
<i>Lunularia</i>, <i>Riccia</i> med <i>R. fluitans</i> L.,
<i>Ricciocarpus natans</i> (L.), de to sidste har svømmende
Vandformer. 2. Fam. <i>Jungermanniaceæ</i> med
Thallus uden særligt Assimilationslag, ell. oftest
med Stængel og Blade. Sporehuset oftest
kugleformet og langbørstet, aabner sig i Reglen
korsformet ved 4 Klapper. Hertil <i>Blasia</i>, <i>Pellia</i>,
<i>Riccardia</i>, <i>Metzgeria</i>, med Thallus, <i>Frullania</i>,
<i>Lejeunea</i>, <i>Radula</i>, <i>Jungermannia</i> (s. d.),
<i>Cephalozia</i>, <i>Lophocolea</i>, <i>Nardia</i>, <i>Gottschea</i>,
<i>Plagiochila</i>, <i>Jamesoniella</i> o. a. med Stængel og Blade.
2. Orden. <i>Anthocerotales</i> med Thallus uden
særligt Assimilationslag, skulpeformet Sporehus.
Hertil <i>Anthoceros</i> (s. d.), <i>Notothylas</i>,
<i>Blandowia</i>, <i>Dendroceros</i>. 3. Orden. Tørvemosser (s. d.),
<i>Sphagnales</i>, med Stængel og Blade,
knippestillede Grene, kuglerundt Sporehus uden Peristom
ell. Slyngere. Børsten kort, paa Enden af en
foroven bladløs Gren. Bladene har 2 Slags
Celler, smalle klorofylførende og brede vand- ell.
luftfyldte. Hertil kun Sphagnum med c. 250
Arter. 4. Orden. <i>Andreæales</i>. Sporehuset aabner
sig ved Længdespalter i 4, sjældnere 8, foroven
sammenhængende Klapper, Peristom mangler.
<i>Andreæa</i> danner brune ell. sorte Tuer paa
Klipper og Jord, særlig i arktiske og alpine Egne.
5. Orden. Bladmosser (s. d.), <i>Bryales</i> (<i>Musci
veri</i>), med Stængel og Blade, Grenene ikke
knippestillede. Sporehuset forsk. formet, paa
blivende Børste, uden Slyngere, men ofte med
Peristom og til Beskyttelse udviklet Hætte. 1.
Underorden. <i>Bryinæ</i>. Peristomet enkelt, dobbelt
ell. mangler. Tænderne 16 ell. 32, tydeligt
leddede og oftest tynde og spidse. Sporehuset
isolateralt. 1. Gruppe. Sidefrugtede. (<i>Pleurokarpe</i>
M.). Frugten fra Stænglens eller Grenenes
Sider. 1. Familie <i>Leskeaceæ</i>. Bladene uden
eller med Nerve, glatte eller vortede,
med smaa, korte Celler, uden særlige
Bladvingeceller. Peristomet dobbelt. Hertil f.
Eks. <i>Myurella</i>, <i>Anomodon</i>, <i>Leskea</i>,
<i>Pseudoleskea</i>, <i>Thuidium</i> med de nydelige, tredobbelt
fjergrenede Arter <i>T. tamariscifolium</i> (Neck.) og
<i>delicatulum</i> (L.). 2 Fam. <i>Hypnaceæ</i>.
Forgreningen oftest regelmæssig, Bladene med ell. uden
Nerve, næsten altid glatte og med lange Celler,
ofte med særlige Bladvingeceller. Sporehuset ofte
smalt og krumt, Peristomet dobbelt. Hertil
<i>Amblystegium</i>, <i>Hypnum</i> (<i>Drepanocladus</i>),
<i>Acrocladium</i>, <i>Stereodon</i>, <i>Plagiothecium</i>, Hylocomium
o. a., med talrige Arter. 3. Fam.
<i>Sematophyllaceæ</i>. Skuddene ikke flade, Bladene næsten
nerveløse, Bladvingecellerne store og lange. Hertil
<i>Rhaphidostegium</i>, <i>Sematophyllum</i>,
<i>Pterogonidium</i>, <i>Trichosteleum</i> o. a. i tropiske og
subtropiske Egne. 4. Fam. <i>Rhegmatodontaceæ</i>. Det ydre
Peristom meget lavere end det indre. Hertil
<i>Rhegmatodon</i> og <i>Macrohymenium</i> i tropiske og
subtropiske Egne. 5. Fam. <i>Brachytheciaceæ</i>.
Forgreningen oftest uregelmæssig, Bladene
næsten altid med Nerve og næsten altid glatte.
Sporehuset mere ell. mindre ægformet, med
dobbelt Peristom. Hertil <i>Homalothecium</i>,
<i>Camptothecium</i>, <i>Brachythecium</i> med kort Laagspids,
<i>Eurhunchium</i> med lang Laagspids, <i>Bryhnia</i> o. a.

Fig. 1. <i>Anthoceros laevis</i>. <i>K</i> Sporehuse. (Naturlig
Størrelse).

Fig. 2. <i>Nardia scalaris</i>. <i>1</i> Arkegonier, <i>2</i> og <i>3</i>
Antheridier paa forskelligt Udviklingstrin, <i>a</i> befrugtede
Arkegonier. (C. 100 Gange forstørrede).

Fig. 3. <i>Diplophyllum albicans</i>. Toppen af en Plante
(lidt forstørret). <i>P</i> Bæger, <i>Fl</i> Svøb, <i>F</i> Blade.

Fig. 4. <i>Plagiochila asplenioides</i>, <i>a</i> lukket, <i>b</i> aabent
Sporehus, <i>p</i> Bæger. (Naturlig Størrelse).

Fig. 5. Sporer og Slynger af Levermos (meget
forstørrede).

Fig. 6. <i>Jungermannia ventricosa</i>. <i>2</i> Blad med
Ynglekorndannelse (65 Gange forstørret), <i>a—e</i> Ynglekorn
(220 Gange forstørrede).

Fig. 7. <i>Sphagnum acutifolium</i> (naturlig Størrelse).

Fig. 8. <i>Sphagnum falcatulum</i>. <i>1</i> Svøbblad,
<i>2</i> Grenblad (noget forstørrede), <i>3</i> Cellevæv af et Grenblad
(stærkt forstørret).

Fig. 9. Protonema af <i>Funaria hygrometrica</i> (noget
forstørret).

Fig. 10. <i>Funaria hygrometrica</i>. Længdesnit af et
Sporehus (c. 20 Gange forstørret).

Fig. 11. <i>Georgia pellucida</i>. <i>a</i> Toppen af en Plante
med Ynglekorn (15 Gange forstørret), <i>b</i> Ynglekorn set
fra Siden, <i>c</i> fra Kanten (150 Gange forstørrede).

Fig. 12. <i>Polytrichum juniperinum</i>. <i>A</i> Hanplante, <i>d</i>
Andrøcium. <i>B</i> Hunplante, <i>a</i> Børste, <i>b</i> Sporehus med
Hætte, <i>c</i> Sporehus, <i>o</i> Laag. (Naturlig Størrelse).

Fig. 13. Antheridier og Parafyser af en Bladmos
(stærkt forstørret).

Fig. 14. <i>Funaria hygrometrica</i>. <i>A</i> Længdesnit
gennem en Gynøcium (100 Gange forstørret).
<i>B</i> Arkegonium, <i>b</i> nedre Del med Ægcellen, <i>hm</i> Halsen, <i>m</i> den
endnu lukkede Munding. <i>C</i> Mundingen af et befrugtet
Arkegonium (550 Gange forstørret).

Fig. 15. <i>A</i>. <i>Hypnum populeum</i> med Frugt, <i>l</i> Laag.
<i>B</i> og <i>C</i> Sporehuse af samme, <i>h</i> Hætte, <i>p</i> Peristom,
<i>D</i> Kapselmunding med Peristom af <i>Fontinalis antipyretica</i>. (Noget forstørrede).
