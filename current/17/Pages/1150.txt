Almuesmaal; betydningsfulde Enkeltundersøgelser
er foretagne især af <sp>P. K. Thorsen</sp>. En
systematisk Gennemforskning af de danske
Ømaal er paabegyndt ved Udvalget for danske
Folkemaal. Det første Forsøg paa en dansk
Dialektgeografi er gjort ved <sp>Vald.
Bennike</sp>'s og <sp>Marius Kristensen</sp>'s Kort over
de danske Folkemaal (1898—1912).

Det første videnskabelige Forsøg paa at tolke
<sp>nordiske Stednavne</sp> blev i Danmark
gjort af <sp>N. M. Petersen</sp>; senere
Undersøgelser er især foretagne af <sp>O. Nielsen</sp> og
<sp>Joh. Steenstrup</sp>; en videnskabelig
Samling og Tolkning af alle danske Stednavne er
begyndt at udgives 1922 ved
<sp>Stednavneudvalget</sp>. De svenske Stednavne indsamles
nu efter en storstilet Plan af <sp>Kungl.
Ortnamnskommittén</sp>; et eget Tidsskrift har
Stednavnsforskningen faaet i <sp>Namn och
Bygd</sp>, udgivet af <sp>J. Sahlgren</sp>. Større
Enkeltundersøgelser er foretagne især af
<sp>E. Hellquist</sp> og <sp>Hj. Lindroth</sp>. Det
norske Hovedværk om Stednavne er det
af <sp>O. Rygh</sp> grundlagte Kæmpeværk
»Norske Gaardnavne«; Undersøgelser af
norske Stednavnes Minder om Oldtidskultur
skyldes især <sp>Magnus Olsen</sp>. Nogle nyere
Forsøg paa af Stednavnene at udlede Nordens
ældste Bebyggelseshistorie har derimod kun i de
færreste Tilfælde ført til alm. anerkendte
Resultater. — <sp>Personnavnene</sp> er især
undersøgte i Norge af <sp>P. A. Munch</sp> og <sp>G.
Storm</sp>, i Danmark af <sp>Joh. Steenstrup</sp>
og <sp>A. Olrik</sp>, i Sverige af <sp>Lundgren</sp>, <sp>Lind</sp>,
<sp>Noreen</sp> og <sp>Björkman</sp> (de nordiske
Personnavne i England).

Behandlingen af de nulevende <sp>Rigssprogs
Ordforraad</sp> var længe i Hænderne paa
Mænd uden egl. sprogvidenskabelig Uddannelse
(<sp>C. Molbech</sp> i Danmark, <sp>A. F. Dalin</sp> i
Sverige); selv <sp>Videnskabernes
Selskabs</sp> danske Ordbog (1791—1905) er for de
fleste Binds Vedkommende skrevet af
Videnskabsmænd, der stod Sprogvidenskaben fjernt.
De store tidssvarende Ordbøger, som for Tiden
udkommer i Sverige og Danmark (»Svenska
Akademiens ordbok«, 1898 ff. og »Ordbog over
det danske Sprog«, grundlagt af V. Dahlerup
1919 ff.), er endnu ikke afsluttede; det samme
gælder den mindre »Nusvensk ordbok« af <sp>O.
Östergren</sp> (1915 ff.). En dansk-nyislandsk
Ordbog er udgiven af <sp>K. Gislason</sp> (1851); en
nyislandsk-dansk Ordbog af <sp>S. Blöndal</sp>
(1920 ff.) er sin Afslutning nær. — De allerfleste
<sp>Grammatikker</sp>, hvori de nyere nordiske
Sprog behandles, er Skolebøger uden
videnskabelig Værdi; Undtagelser fra ældre Tid er
især <sp>K. Knudsen</sp>: »Haandbog i dansk-norsk
Sproglære« (1856) og <sp>E. Jessen</sp>, »Dansk
Sproglære« (1868); fra 20. Aarh. er: <sp>Wiwel</sp>,
»Synspunkter for dansk Sproglære«, <sp>Falk</sp> og
<sp>Torp</sp>, »Dansk-Norskens Syntax«, <sp>Kr.
Mikkelsen</sp>, »Dansk Ordføjningslære«, <sp>Beckman</sp>,
»Svensk Språklära«, <sp>Western</sp>, »Norsk
riksmåls-grammatikk« og <sp>Ad. Noreen</sp>'s stort
anlagte, men endnu ikke afsluttede Værk: »Vårt
språk«. — Flere Dele af Sproglæren, som
sjælden ell. aldrig behandledes i ældre Tid,
undersøges nu med stor Grundighed, saaledes:
<sp>Fonetikken</sp> i en stor Mængde Værker af
Svenskerne <sp>Lyttkens</sp> og <sp>Wulff</sp> og af <sp>O.
Jespersen</sp> (»Modersmaalets Fonetik«);
<sp>Betydningslæren</sp> af <sp>Nyrop</sp> (»Ordenes
Liv«), <sp>C. Collin</sp> (»Semasiologiska studier
över abstrakter och konkreter«) og først og
fremmest af <sp>Noreen</sp> (»Betydelsesläran« i
»Vårt språk« V); <sp>Stilistik</sp> af <sp>G.
Cederschiöld</sp> (»Svenskan som skriftspråk«,
»Kvinnospråk« m. m.). Tidsskriftet »Språk och stil« og
<sp>Vilh. Andersen</sp> (»Danske Studier«).
Fremdeles kan mærkes betydningsfulde Afhandlinger
som <sp>E. Tegnér</sp>'s »Språkets makt öfver
tanken« og »Genus i Svenskan«.

<sp>Verslæren</sp> er behandlet for ældre Tiders
Vedkommende af <sp>E. Jessen</sp>, Tyskeren <sp>Ed.
Sievers</sp> og <sp>K. Mortensen</sp>. De nyere
Digteres Versbygning er undersøgt i mange Værker
af <sp>E. v. d. Recke</sp>, fremdeles i Skrifter af <sp>O.
Jespersen</sp> og <sp>N. Beckman</sp>.

Spørgsmaal om de nuv. <sp>Rigssprogs
Oprindelse</sp> er især belyste af Svenskeren <sp>B.
Hesselman</sp> og Nordmanden <sp>D. A. Seip</sp>.

Nogen fyldig Oversigt over hele den
<sp>oldnorsk-islandske Litteraturs
Historie</sp> fremkom ikke før 1866, da
<sp>R. Keyser</sp>'s og <sp>N. M. Petersen</sp>'s efterladte
Fremstillinger af det samme Stof udkom i samme
Aar og fremkaldte en heftig Strid om Emnet
»er Nordens gamle Litteratur norsk, eller er
den dels islandsk og dels nordisk?«;
Hovedværket fra nyere Tid er <sp>Finnur Jónsson</sp>'s
»Den Oldnorske og oldislandske litteraturs
Historie«.

De sammenfattende Fremstillinger af
<sp>Sveriges</sp> og <sp>Danmarks
Litteraturhistorie</sp> var i 19. Aarh.'s første Halvdel saa at sige
udelukkende helligede den poetiske Litteratur,
»Vitterheten« (<sp>Hammerskiöld</sp>,
<sp>Wieselgren</sp>, <sp>Nyerup</sp> og <sp>Rahbek</sp>); <sp>N. M.
Petersen</sp> var den første, som, i sin store
Skildring (af Danmarks Litteratur indtil 1800, tog
ligeligt Hensyn til alle Aandslivets litterære
Ytringer. I nyere Tid har den sammenlignende
Litteraturforskning givet Stof til mange
Specialundersøgelser og til de store svenske
litteraturhistoriske Haandbøger af <sp>Schück</sp> (dels alene,
dels i Forening med Warburg). Den nyere Tids
Digterværker blev længe knap regnede for
mulige Genstande for filologisk Behandling; i nyere
Tid er derimod flere Digterværker blevet
filologisk analyserede f. Eks. af <sp>Vilh. Andersen</sp>,
<sp>H. Brix</sp>, <sp>Fr. Böök</sp> og <sp>Gerh. Gran</sp>.

Paa den nordiske <sp>Mytologis</sp> Omraade
har 19. Aarh. været Vidne til de stærkeste
Forandringer i Synsmaaden, hvilke især betegnes
ved Navne som <sp>N. F. S. Grundtvig</sp>, <sp>Finn
Magnusson</sp>, <sp>Jacob Grimm</sp>, <sp>N. M.
Petersen</sp> og <sp>Sophus Bugge</sp>. Medens man i
ældre Tid næsten udelukkende skrev nordisk
Mytologi ved Hjælp af det i Edda'erne
overleverede Stof, har man i nyere Tid søgt flere
andre Kilder til Kundskab om Gudetroen i
Hedenold: Tyskeren <sp>E. Mogk</sp> skrev sin
»Germanische Mythologie« med Støtte af
Folkeoverleveringer fra gl og ny Tid. <sp>Henry Petersen</sp>
søgte Oldtidsmindernes Vidnesbyrd om Gudetroen
