Den sure Morbund dækkes af Mos, Blaabær og
Tyttebær, og Bundisen røber sig overalt ved
Tilstedeværelsen af vidtstrakte Moser, idet
Vandet ikke kan synke ned. Den sydlige Del af
Naaleskovene er bedre og vel egnet til Agerland.

De løvfældende Skoves Region dækkede opr.
Sydøst-Kanada og hele det nordøstlige U. S. A.,
men de er nu i stor Udstrækning faldet for
Øksen; thi disse Egne hører til de ældste,
koloniserede Dele af N. og er fortræffeligt
Agerland, hvor ikke blot Majs, men endnu mere
varmeelskende Planter som Tobak og Meloner
trives fortræffeligt. En umaadelig Artsrigdom,
hvis Aarsag tidligere er nævnt, udmærker
denne Region. Ikke blot findes talrige Arter af
Bøg, Eg, Løn, Ælm, Hassel, Lind o. s. v., men
hele Slægter, som mangler i Europa (<i>Ostrya</i>,
<i>Celtis</i>. <i>Planera</i> m. fl), og Repræsentanter for
Familier, vi i den gl. Verden først træffer i
Sydeuropa og Kaukasus (Valnød, Platan,
Magnolie, Morbær). Disse Arter danner broget
sammensatte Skove, hvor Vildvin, Clematis o. a.
Lianer slynger sig op ad Stammerne, som
hæver sig over en yppig Underskov. Den
Farvepragt, som her udfolder sig ved Høsttid, søger
forgæves sin Lige. Paa Sandbund, f. Eks. de
atlantiske Kystsletter, vokser derimod udstrakte

<img>Nordamerikas Vegetationsregioner. (M. Vahl).</img>
