er Skallen vokset videre, indtil en ny
Standsning, betegnet ved en ny Tornerække, fandt
Sted; hos visse Arter menter man, at et saadant
Afsnit svarer til et Aar. Af Form er Skallen ret
lavspiret, men løber ud i en, ofte meget lang,
halvrende- ell. rørformet Skaltud. Disse Snegle
er Rovdyr og efterstræber andre Bløddyr, hvis
Skal de gennemborer ved Hjælp af Tungeraspen
og det af Spytkirtlerne dannede Sekret, som
indeholder fri Syre. I Kappehulen har de en
»Purpurkirtel«, der er en Omdannelse af den
her alm. forekommende Slimkirtel. Dennes
Sekret er umiddelbart efter Udtømmelsen
farveløst ell. kun svagt farvet; senere bliver det ved
Lysets Indvirkning violet i forsk. Nuancer. Da
denne Farve er holdbar, kan den bruges i
tekn. Øjemed; den Anvendelse, der nu gøres
deraf, er dog ganske forsvindende i
Modsætning til i Oldtiden, da denne Farve, Purpuret,
var et af de dyreste og højst skattede
Farvestoffer, og Purpurfarverier fandtes rundt om
ved Middelhavets Kyster, i Fønikien, Grækenland
og Italien. Det var navnlig Arterne <i>M.
trunculus</i> og <i>M. brandaris</i>, som benyttedes, og
saavel i Rom som andensteds har man fundet
Skaldynger, der er Affald fra de derværende
Farverier. — Slægten M. tæller omtr. 300 Arter
i alle de varme og tempererede Have; de forsk.
Arter er rigt varierede og kan samles i flere
Underslægter. Et endnu større Antal kendes
som fossile fra Tertiærtiden; kun nogle faa
Arter naar tilbage til Kridtet. (<sp>Litt</sp>.:
<sp>Lacaze-Duthiers</sp>, <i>Mémoire sur la Pourpre</i> [i
Ann. Scienc. nat. Zool. XII, 1859]).
<i>C. M. S.</i>
</chapter>

<chapter name="Murexid">
<b>Murexid</b> er det sure Ammoniaksalt af den
i fri Tilstand ikke kendte Purpursyre og har
Sammensætningen C<sub>8</sub>H<sub>4</sub>N<sub>5</sub>O<sub>6</sub> . NH<sub>4</sub>+H<sub>2</sub>O. Det
kan fremstilles ved Iltning af Urinsyre med
fortyndet Salpetersyre og Neutralisation af den
sure Opløsning med Ammoniak. Ved Afkøling
udkrystalliserer M. i Form af glinsende
kantaridegrønne Krystaller, der i gennemfaldende
Lys er purpurrøde. De er tungtopløselige i
koldt Vand, lettere i kogende med smuk
purpurrød Farve; en saadan Opløsning benyttedes
tidligere i Tøjfarverierne og gav smukke, men
lidet holdbare Farver; af Kalilud ell.
Natronlud opløses de med dyb violet Farve. M.
dannes ogsaa ved Iltning af Alloxantin og af
Kaffein. Dannelsen af M. er en meget fin Reaktion
paa Urinsyre.
<i>(K. M.). R. K.</i>
</chapter>

<chapter name="Murfreesboro">
<b>Murfreesboro</b> [↱mə.fri.zb<sub>ə</sub>ro<sub>u</sub>], By i U.
S. A., Stat Tennessee, ligger 53 km SØ. f.
Nashville og er Sæde for <i>Union University</i> og
Tennessee College for Kvinder. (1910) 4679 Indb. M.
var 1817—27 Hovedstad i Staten Tennessee. Her
fandt 31. Decbr 1862 Slaget ved Stone River
Sted, i hvilket Sydstaterne bukkede under.
<i>N. H. J.</i>
</chapter>

<chapter name="Murg">
<b>Murg</b> [mork], Biflod til Rhinens højre Bred,
opstaar paa den württembergske Side af
Schwarzwald af den fra Ruhstein kommende
Rote M. og af Rechte eller Weisze M. og
udmunder i Rhinen efter at have gennemstrømmet
Rastatt. M. har en Længde af 78 km, er
p. Gr. a. sit vilde Løb ikke sejlbar, men
benyttes til Flaadning af Tømmer. Ved Bifloden
Oos ligger Baden-Baden. M.'s dybe Dal er
bekendt for sin vilde, romantiske Skønhed.
<i>N. H. J.</i>
</chapter>

<chapter name="Murger, Henri">
<b>Murger</b> [myr↱зæ.r], <sp>Henri</sp>, fr. Digter, f. i
i Paris 24. Marts 1822, d. smst. 28. Jan. 1861.
Udgaaet fra et fattigt Hjem kæmpede han hele
sit korte Liv med Nød og Savn og døde i
Armod, just som han havde begyndt at gøre
Lykke. Berømtest er hans første Roman <i>Scènes
de la vie de Bohême</i> (1848, »Bohèmeliv« ved
Anders W. Holm 1910), som giver en Række
klassisk muntre og kaade Billeder af Studenter-
og Kunstnerlivet i <i>Quartier latin</i>, og hvori M.
med det aandfuldeste Lune skildrer sig selv og
sine Kammerater. Bogen, hvoraf Navnet
Bohême er udgaaet om let- og lystiglevende
Ungdom, er fl. Gange dramatiseret, først af M.
selv i Forbindelse med Barrière, ligesom den
har afgivet Tekst til Puccini's Opera. Mest
fra samme Sfære hentede han Stoffet til sine
flg. Romaner: <i>Scènes de la vie de jeunesse</i>
(1850), <i>Le pays latin</i> (1851), <i>Les vacances de
Camille</i>, <i>Scènes de campagne</i> (1854), <i>Adeline
Protat</i> (1854), <i>Le roman de toutes les femmes</i>
(1854), <i>Les buveurs d'eau</i> (1856), <i>Le sabot rouge</i>
(1860) o. fl. Foruden et Par smaa Enaktere
(<i>Le bonhomme Jadis</i> og <i>Le serment d'Horace</i>)
har han skrevet yndefulde og tungsindige
Digte: <i>Ballades et fantaisies</i> (1854) og <i>Les nuits
d'hiver</i> (1861). Hans Buste (af Bouillon) rejstes
i Luxembourg-Haven 1895. (<sp>Litt</sp>.:
<sp>Pelloquet</sp>, <i>H. M.</i> [1861]; <sp>Delvau</sp>, <i>H. M. et la
Bohême</i> [1866]; <sp>Th. Gautier</sp>; <i>Portraits
contemporains</i> [1874]).
<i>S. Ms.</i>
</chapter>

<chapter name="Murghab">
<b>Murghab</b>, Flod i Centralasien, udspringer
i Afghanistan paa Nordsiden af Sefid-Kuh,
flyder først mod V., men bøjer snart mod N. og
overskrider den russ. Grænse ved Meruchak.
Her flyder den ud i Ørkenen Kara Kum, hvor
den ved Merv deler sig i fl. Arme. Efter at have
vandet denne Oase forsvinder Floden i
Ørkenen.
<i>M. V.</i>
</chapter>

<chapter name="Murgips eller Gulvgips">
<b>Murgips</b> ell. <sp>Gulvgips</sp> adskiller sig fra
den letbrændte Støbe- ell. Stukgips ved at være
brændt i Schaktovne af lgn. Konstruktion som
Kalkovne og ved en Temp. af 900°—1200°.
Derved bortgaar ikke blot alt Krystalvandet, men
en Del af Kalciumsulfatet omdannes til basisk
Sulfat og fri Kalk under Udskillelse af
Svovlsyre. M. er et værdifuldt Mørtelstof med
væsentlig andre Egenskaber end Stukgipsen, idet
den, uden at varme ell. udvide sig, størkner
langsomt i Løbet af 12—48 Timer under
Dannelse af amorft CaSO<sub>4</sub> . 2(H<sub>2</sub>O). M.'s Vægtfylde
er 2,8—2,9. Farven skal være lidt gullig eller
rødlig; er den blaalig, tyder det paa for svag
Brænding. En høj Brændingstemperatur
skader ikke, men Lufttilførslen i Ovnen skal være
rigelig, saaledes at en Dannelse af
Svovlkalcium ved Reduktionsvirkning er udelukket.
Indeholder M. væsentlige Mængder af dette Stof,
vil den støbte Gipsmasse under Luftens og
Fugtighedens Indvirkning udvikle Svovlbrinte og
hensmuldre i Løbet af nogle Dage. Jo højere
Brændingstemperatur og jo langvarigere
Brænding, des mere fri Kalk er der i M., og des
hurtigere størkner den. M. maa ikke være
malet finere, end at Kornene er som groft Sand,
da den ellers størkner for hurtigt. Mørtelen
bør tilberedes med saa lidt Vand som muligt
(c. 60 Maal Vand til 100 Maal Gips) for at
