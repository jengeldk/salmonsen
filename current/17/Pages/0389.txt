Springfield ved Sammenløbet af Wabash og White
River og har Fabrikation af Møbler og Uldvarer,
Handel med Mel og Træ.
<i>N. H. J.</i>
</chapter>

<chapter name="Mount Clemens">
<b>Mount Clemens</b> [↱ma^unt-↱klem<sub>ə</sub>nz], By i de
nordlige U. S. A., Staten Michigan, ligger 136
km Ø. f. Lansing ved Clinton, der her bliver
sejlbar for Dampere. M. C. har en berømt
Mineralkilde samt (1910) 7707 Indb.
<i>N. H. J.</i>
</chapter>

<chapter name="Mount Cook">
<b>Mount Cook</b> [↱ma^unt-↱kuk] (Aorangi), det
højeste Bjerg paa Ny Zeeland. Det hæver sig
midt i Bjergkæden Southern Alps paa den
sydlige Ø til en Højde af 3764 m, blev første Gang
besteget 1882 af den eng. Gejstlige Green med
to tyrolske Førere. Med sin ranke
Pyramideform minder M. C. i ikke ringe Grad om
Matterhorn. Snegrænsen ligger ved c. 1800 m. Blandt
de store Isbræer, der skyder sig dybt ned i
Dalene, er Tasman-Gletscheren paa SV.-Siden
den største (28 km lang, gennemsnitlig 2,6 km
bred). Paa SØ.-Siden af M. C. har Waitaki-Floden
— en af Sydøens betydeligste Floder —
sin ene Hovedkilde.
<i>G. G.</i>
</chapter>

<chapter name="Mount Cunningham">
<b>Mount Cunningham</b> [↱ma^unt-↱kăn<sub>i</sub>ŋ<sub>ə</sub>m],
Grønlands Vestkyst, 66° 35′ Br., et fra Søsiden meget
iøjnefaldende pyramideformet Fjeld, hvis
grønlandske Navn er Kakatsiak. Det ligger paa
Nordsiden af Kong Christian's Fjord —
Itivdlek — og er 1020 m højt. Navnet blev givet af
James Hall 1605 paa det første Togt, der af
Christian IV, under John Cunningham's
Kommando, blev udsendt for at genopdage
Grønland. (<sp>Litt</sp>.: »Meddelelser om Grønland«, Bd
VIII [1889]; Hakluyt Society, <i>Danish Arctic
Expeditions</i>, Vol. I [1897]).
<i>G. F. H.</i>
</chapter>

<chapter name="Mount Desert Island">
<b>Mount Desert Island</b> [↱ma^unt-↱dezət-↱a^i£<sub>ə</sub>nd],
Ø ved Kysten af Maine, se <sp>Frenchman's
Bugt</sp>.
</chapter>

<chapter name="Mount Everest (se Everest)">
<b>Mount Everest</b> [↱ma^unt-↱ev<sub>ə</sub>r<sub>i</sub>st], se <sp>Everest</sp>.
</chapter>

<chapter name="Mount Haffner">
<b>Mount Haffner</b> [↱ma^unt-], Grønlands
Vestkyst, 76 1/2° n. Br. og 62° v. L., et mægtigt,
kegleformet, isdækket Fjeld, der ligger c. 25
km inden for Kysten paa Nordsiden af Melville
Bugt, og kan ses overalt i Bugten. Bestemt af
Eivind Astrup 1894.
<i>G. F. H.</i>
</chapter>

<chapter name="Mount Hamilton">
<b>Mount Hamilton</b> [↱ma^unt-↱häm<sub>i</sub>£t<sub>ə</sub>n], Bjerg
i U. S. A., Staten California, er bekendt ved,
at det bærer Lick-Observatoriet, se <sp>Lick</sp>,
James.
<i>N. H. J.</i>
</chapter>

<chapter name="Mount Kościuszko">
<b>Mount Kościuszko</b> [↱ma^unt-k<sub>ə</sub>↱s<sub>j</sub>usko<sub>u</sub>],
Australlandets næsthøjeste Punkt, 2236 m, ligger
paa K.-Plateauet i den nordlige Del af de
australske Alper (Ny-Syd-Wales). Plateauet er et
Granitmassiv med afrundede Toppe, var i
Istiden et Firnomraade, er nu kun snedækt
April—Decbr. Nær M. K. ligger Australlandets højeste
Punkt Mount Townsend, 2241 m.
<i>G. G.</i>
</chapter>

<chapter name="Mount Melbourne">
<b>Mount Melbourne</b> [↱ma^unt-↱me£bən], Bjerg
i Victoria-Land, Antarktis, ligger mellem 74 og
75° s. Br., har Form som en Vulkan og er
opdaget 1841 af James Ross; det er anslaaet til
en Højde af 2540 m.
<i>N. H. J.</i>
</chapter>

<chapter name="Mountmellick">
<b>Mountmellick</b> [↱ma^unt-↱me£<sub>i</sub>k], By i det
sydlige Irland,, 80 km V. f. Dublin, i Queens
County, med (1901) 2407 Indb., har Fabrikker
for Tilvirkning af Klæde og Tobak samt
Bryggerier.
<i>G. G.</i>
</chapter>

<chapter name="Mount Mitchell">
<b>Mount Mitchell</b> [↱ma^unt-↱mit∫<sub>ə</sub>£], se <sp>Black
Dome</sp>.
</chapter>

<chapter name="Mount Morgan">
<b>Mount Morgan</b> [↱ma^unt-↱må.<sub>ə</sub>g<sub>ə</sub>n], By i
Australien, Stat Queensland, ligger 520 km NNV. f.
Brisbane ved Foden af Bjerget M. M., i mange
Aar Verdens rigeste Guldmine (kobber- og
guldholdig Svovlkis). Nu er den rigeste Del af
Minen udtømt; men endnu udvindes betydelige
Mængder Guld, og navnlig Kobber, fra M. M.
(1914: c. 10000 Indb.).
<i>G. G.</i>
</chapter>

<chapter name="Mount Pleasant">
<b>Mount Pleasant</b> [↱ma^unt-↱p£ez<sub>ə</sub>nt], 1) By i
U. S. A., Stat Michigan, ligger 95 km NNV. f.
Lansing. (1910) 3972 Indb. M. P. driver stor
Tømmerhandel og Savværker.

2) By i de mellemste U. S. A., Staten Iowa,
ligger 40 km V. f. Burlington. Her er Iowa
Wesleyan University, et College,
Sindssygeanstalt samt (1910) 3874 Indb.

3) By i Pennsylvania, U. S. A., ligger i et rigt
Agerdyrkningsdistrikt og har (1910) 5812 Indb.
Glasindustri.
<i>N. H. J.</i>
</chapter>

<chapter name="Mount Saint Bernhard">
<b>Mount Saint Bernhard</b> [↱ma^unt-s<sub>ə</sub>nt-↱bə.nəd],
eng. Kloster, det første, der opførtes efter
Reformationen, tilhører Cistercienserordenen og
er beliggende i Leicestershire (Midtengland) i
Nærheden af Bardon Hill.
<i>G. G.</i>
</chapter>

<chapter name="Mount Sterling">
<b>Mount Sterling</b> [↱ma^unt-↱stə.£<sub>i</sub>ŋ], 1) By i
U. S. A., Staten Kentucky, har Savmøller,
Møbelfabrikker og (1910) 3932 Indb. 2) By i
Staten Illinois, ligger 96 km VNV. f. Springfield i
et Kulminedistrikt.
<i>N. H. J.</i>
</chapter>

<chapter name="Mount Vernon">
<b>Mount Vernon</b> [↱ma^unt-↱və.n<sub>ə</sub>n], Navn paa
fl. Byer i U. S. A. 1) By i Ohio ved Vernon
River, 65 km NØ. f. Columbus. Jernstøberier,
Møller. (1910) 8000 Indb. 2) By i Illinois.
Kornmøller, Uldfabrikker, betydelig Handel. (1910)
8007 Indb. 3) By i Indiana ved Ohio.
Kornmøller, Jernstøberier, Savværker. (1910) 5563 Indb.
4) By i New York. Den er Bopæl for mange
Forretningsfolk fra New York, som den danner
en Forstad til, og har Fabrikker. (1920) 42726
Indbyggere. 5) Et Gods i Virginia ved
Potomac, 22 km ndf. Washington. Det tilhørte
Washington, som opholdt sig her i sine sidste Dage
og ligger begravet der.
<i>N. H. J.</i>
</chapter>

<chapter name="Moura">
<b>Moura</b> [↱mor<sub>ă</sub>], By i det sydlige Portugal,
Prov. Alemtejo, ligger 38 km ØNØ. f. Beja og
i nogen Afstand fra den venstre Bred af
Guadiana. (1911) 6500 Indb. — M. har bekendte
Bade, driver Olivenhandel og er iflg. Sagnet
det mauriske Arouche, der erobredes af Alfons
den Store.
<i>C. A.</i>
</chapter>

<chapter name="Mourea">
<b>Mourea</b> (<sp>Aimeo</sp>, <sp>Eimeo</sp>), Ø af Tahiti-Øerne
i det stille Ocean, har et Areal af 132
km<sup>2</sup> med 1500 Indb. Hovedstad er Papeotai.
<i>M. V.</i>
</chapter>

<chapter name="Mourier">
<b>Mourier</b> [↱mori<sub>ə</sub>r], en fra Frankrig
stammende Slægt, der efter det nantiske Edikts
Ophævelse kom til Schweiz med Godsejer <sp>Moïse
M.</sp> (1660—1741), som fik Borgerskab i Rolle i
Kanton Vaud. To af hans Sønner, <sp>Jean
Ferdinand M.</sp> (1692—1754), som fra 1721 til sin
Død var Præst ved fr. reformert Kirke i Kbhvn,
og <sp>Jean Louis M.</sp> (1704—52), Urmager i
Genève, har efterladt Afkom her i Landet.
J. F. M. var Fader til <sp>Frédéric Moïse
M.</sp> (1727—86), der efterfulgte ham i
Præsteembedet, og til Kaptajn, Superkargo i Asiatisk
Kompagni <sp>Pierre Paul Ferdinand M.</sp>
til Aagaard med Gods (1746—1836). Den
