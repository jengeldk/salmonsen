(1897) efter Tidemand, »Ballade« (1900) efter
Skredsvig, et »Skovlandskab« efter A. Cappelen
og »Indsejlingen til Kristiania« efter H. Gude.
Desuden en stor Række Originalraderinger,
særlig af norske Landskaber, samt Portrætter,
saaledes af Garborg (1896), Ivar Aasen (1896),
Prof. Gude (1900), Prof. L. Dietrichson,
Stortingspræsident C. Berner o. m. fl. samt en Del
Studiehoveder. En af hans mest fortrinlige
Raderinger er efter Rembrandt's Maleri i den
danske Stats Malerisamling »Kristus i Emaus«
(1901). N. har i de senere Aar ogsaa udført en
stor Række Malerier i Olie, især Landskaber
og Portrætter af kendte Nordmænd, hvoraf fl.
i offentlige Samlinger. (<sp>Litt</sp>.: Biografi i
»Folkebladet« 1901 Nr 13, »Aller's Familiejournal«
1907 Nr 10; <sp>J. Thiis</sp>, »Norske Malere og
Billedhuggere«,, III, S. 364).
<i>(Fr. O.). C. W. Sch.</i>
</chapter>

<chapter name="Nordhagen, Johan Olaf Brochmann">
<b>Nordhagen</b>, <sp>Johan Olaf Brochmann</sp>,
norsk Arkitekt, foreg.'s Søn, f. i Kria 16. Marts
1883. Han gennemgik den tekn. Skole i Kria
1898—1902 og blev udeksamineret som
Bygningsingeniør. Studerede derpaa ved den kgl.
Kunst- og Haandværkerskole og var 1902—05
Assistent hos Arkitekt Bredo Greve i Kria. Ved
Kunstakademiet i Kbhvn studerede han
1905—06, samtidig med, at han var Assistent hos
Martin Nyrop, som dengang opførte Kbhvn's
Raadhus. 1902—07 udførte han en Række
Opmaalinger af middelalderlige Kirkebygninger i
Norge, som opbevares i »Foreningen til norske
Fortidsmindesmærkers Bevaring«s Arkiv. Han fik
herigennem et indgaaende Kendskab til
Traditionen i gammel norsk Kirke arkitektur, som han
i Overensstemmelse med den raadende
kunstneriske Tendens bl. yngre norske Arkitekter og
Malere søgte at fastholde og omsætte i moderne
Former i sin egen Produktion. Saaledes
sejrede han i fl. Konkurrencer — 1906 om
offentlig Biblioteksbygning i Bergen, 1907 om
Artillerikasernen ved Akershus Fæstning, 1908 om
Kraakerøy Kirke ved Fredrikstad. Disse
Bygninger bar han senere opført. Hans Kendskab
til gammel norsk Bygningstradition i romansk
og gotisk Tid kom ham særlig til Gode, da han
1907—08 deltog i Konkurrencen om Planer for
Genrejsningen af Trondhjems Domkirkes
Vestfront, som resulterede i, at N. 1. Novbr 1909
blev ansat som kunstnerisk Leder af det af
Arkitekt Chr. Christie 1872 paabegyndte
Restaureringsarbejde af Norges mærkeligste
Fortidsminde. Siden 1910 har han været bosat i
Trondhjem. Arbejdet ved Domkirken har
udgjort hans Hovedbeskæftigelse, og for at studere
gotisk Bygningskunst foretog han 1909
Studierejser til Tyskland, Frankrig og England, 1919
atter til England, 1921 til Italien. Desuden flere
kortere Rejser til Sverige, Danmark og
Tyskland. N.'s Plan til Vestfacadens Genrejsning
har gennemgaaet betydelige Forandringer og
har efterhaanden fjernet sig fra Tanken paa
strengt arkæologisk og stilkorrekt Kopiering af
ældre Former, idet han mener, at der ikke
foreligger tilstrækkelige Levninger til at genskabe
et i Enkelthederne korrekt Billede af den opr.
Facade. Han holdt derfor paa en friere
personlig Genskabning. Hovedrepræsentanten for
det modsatte Syn var Fr. Mac'ody Lund. Der
rejste sig en langvarig, bitter Strid i Presse,
Brochurer og Fagskriftier (se norsk »Teknisk
Ukeblad« og dansk »Arkitekten«). En af franske,
eng. og belg. Sagkyndige sammensat
Kommission udtalte sig i Aug. 1922 bestemt til Fordel
for N.'s Opfattelse og hans kunstneriske
Kvalifikationer, og i Maj 1923 blev han af Stortinget
bemyndiget til at fuldføre Arbejdet (se Tidsskr.
»Byggekunst«, 1921, 1922, 1923). Desuden har
N. opført en Række elektriske Kraftstationer i
højst karakterfulde, moderne Former. Saaledes
Rjukan I (c. 1911), II (1916), Aarlifoss,
Glomfjord, Follafoss (1923). Ila Folkeskole ved
Trondhjem blev fuldført 1921. Han blev 1911
Prof. i Bygningskunst ved den tekn. Højskole i
Trondhjem (tiltraadt Jan. 1913).
<i>C. W. Sch.</i>
</chapter>

<chapter name="Nordhagen, Rolf">
<b>Nordhagen</b>, <sp>Rolf</sp>, norsk Botaniker, f. i Kria
1894, Student 1912, Embedseksamen 1918,
Assistent ved Botanisk Have i Kria 1915—20, siden
1920 Universitetsstipendiat i Botanik. <i>Dr. phil.</i>
1922 (Kalktufdannelser i Gudbrandsdalen).
Studierejser i Skandinavien, Centraleuropa og
Middelhavslandene 1919—23. Medlem af Kria
Videnskabsselskab 1923. N. har særlig studeret
Norges Plantesamfund og Flora og
Vegetationens Udvikling siden Istiden, hvorom han
foruden sin Disputats bar udg. fl. Arbejder, bl. a.
(i Samarbejde med Schweizeren H. Gams)
»Postglaziale Klimaänderungen und
Erdkrustenbewegungen in Mitteleuropa« (1923).
<i>C. H. O.</i>
</chapter>

<chapter name="Nordhausen">
<b>Nordhausen</b> [↱nårthauz<sub>ə</sub>n], By i preussisk
Provins Sachsen, paa Sydranden af
Harzen, 62 km NNV. f. Erfurt ved Zorge og
Jernbanelinierne Berlin—N.—Frankfurt,
Halle—Kassel, N.—Wernigerode, N.—Ottbergen og
N.—Erfurt, har (1919) 33387 Indb.; Landret,
Amtsret, Overlandsret, Handelskammer, Filial
af Rigsbanken, Gymnasium. Industrien er
betydelig; særlig tilvirkes i c. 70 Brænderier den
kendte N.-Kornbrændevin, endvidere findes
Kaliværker, Jernstøberier og Fabrikation af
Sprit, Skraatobak, Bomuld, Sukker samt
Kornhandel og Gartneri. N. nævnes første Gang
(som Kaiserpfalz) 874, blev 1253 fri Rigsstad,
mistede 1803 sin Selvstændighed og kom under
Preussen.
<i>(Joh. F.). O. K.</i>
</chapter>

<chapter name="Nordhavet (se Nordlige Ishav)">
<b>Nordhavet</b>, se <sp>Nordlige Ishav</sp>.
</chapter>

<chapter name="Nordhavsekspeditionen (se Norske Nordhavsekspedition)">
<b>Nordhavsekspeditionen</b>, se <sp>Norske
Nordhavsekspedition</sp>.
</chapter>

<chapter name="Nord-Hedmark">
<b>Nord-Hedmark</b>, <sp>Sorenskriveri</sp>,
Hedmark Fylke, (1921) 29116 Indb., er 1609,25 km<sup>2</sup>.
Det omfatter Herrederne: Ringsaker, Nes, Vang
og Furnes. Distriktet ligger paa Nordøstsiden af
Mjøsen mellem Hamar og Lillehammer og er
en af Landets rigeste Jordbrugstrakter.
Jordbrug og Fædrift er derfor de vigtigste
Næringsveje, men ogsaa Skovdriften og
Fabriksvirksomheden er af Bet. Hamar—Otta-Banen
gaar gennem Distriktet, som til Dels
rekrutterer Hedemarken Bataillon af Østoplandenes
Infanteriregiment Nr 5.
<i>M. H.</i>
</chapter>

<chapter name="Nordholland">
<b>Nordholland</b> (se <sp>Holland</sp>), Prov. i
Kongeriget Nederlandene, omfatter den mellem
Zuider-Søen og Vesterhavet liggende Halvø
samt Øerne Terschelling, Vlieland og Texel, har
et Areal af 2798 km<sup>2</sup> med (1921) 1316002 Indb.
56 % af Arealet er Eng og Græsmark, 15 %
Agerland, 13 % uden Kultur, 9 1/2 % Vand og
Sump og 2 % Skov. Provinsens Hovedstad er
Amsterdam.
<i>G. G.</i>
</chapter>
