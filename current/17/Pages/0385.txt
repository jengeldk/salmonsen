Overs.: »Det fremtidige Førerskab i den kristne
Kirke«, 1916) opmuntrer han til større Tilgang
til Præstegerningen. Desuden har han udgivet
Studenterbevægelsens Kvartalskrift <i>The Student
World</i> samt forsk. opbyggelige Smaaskr., der
ogsaa er udbredt paa Dansk i adskillige Oplag:
»Aandelig Vækkelse ved et Univ.« (1899); »Jesus
Kristus en Virkelighed« (1908), »Jesu Kristi
Kraft i Studentens Liv«, »Morgenvagten«, »Bøn
i Enrum« (alle 3 1909), »Forbønnens Tjeneste —
det vigtigste Missionsarbejde« (1914). (<sp>Litt</sp>.:
<sp>Karl Fries</sp>, »J. R. M.«, overs. Kbhvn 1915).
<i>L. B-n.</i>
</chapter>

<chapter name="Motta, Jose Vianna da">
<b>Motta</b> [↱måt<sub>ă</sub>], <sp>Jose Vianna da</sp>, portug.
Klaverspiller og Komponist, f. 1868, opdraget i
Lisboa, ved hvis Konservatorium han begyndte
sine Studier, blev senere med Kong Ferdinand's
Støtte uddannet i Berlin (Scharwenka), i
Weimar (Liszt) og i Frankfurt (Bülow). M. foretog
nu vidtstrakte Koncertrejser i Europa og
Sydamerika og vandt Navn som fremragende
Pianist. Et Par Aar var han Lærer ved
Konservatoriet i Genève, fra 1917 Direktør for Lissabon
Konservatorium og Leder af en Koncertforening
der. Som Komponist, særlig af Klaverstykker og
Sange, er han kaldt »Portugals Grieg«; han har
udgivet Liszt's Værker og Afhandlinger om
Klavermusik.
<i>W. B.</i>
</chapter>

<chapter name="Motterone, Monte">
<b>Motterone</b>, <sp>Monte</sp>, Bjerg i Norditalien,
Ligger mellem Lago Maggiore og Orta-Søen, er
1490 m højt og berømt for sin prægtige Udsigt.
<i>C. A.</i>
</chapter>

<chapter name="Motte Saint Martin, La">
<b>Motte Saint Martin, La</b> [la-↱måt-sǣ-mar↱tǣ]
ell. <sp>La Motte les Bains</sp>, By i det østlige
Frankrig, Dept Isère, 32 km S. f. Grenoble,
(1921) 860 Indb. Byen er smukt beliggende ved
øvre Drac, 620 m o. H. og ved Lokalbanen
St Georges-de Commiers-la Mure, er bekendt for
sine varme Bade, hvortil Vandet ledes fra
naturlige Kilder, der har en Temperatur af
58—62° og indeholder Natriumklorid. De benyttes
mod Reumatisme, Katarr, Skrofulose etc. Et
tidligere Slot er indrettet til Badeanstalt. Smukt
Vandfald, dannet af Vaux og Oula, Bifloder til
Drac. I Nærheden findes Kulgruber.
<i>(M. Kr.). E. St.</i>
</chapter>

<chapter name="Mottez, Louis Victor">
<b>Mottez</b> [må↱te], <sp>Louis Victor</sp>, fr.
Maler, f. 13. Febr 1809 i Lille, d. 7. Juni 1897 i
Bièvres (Seine-et-Oise). M., Ingres' og Picot's
Elev, hører som Historiemaler til den Ingres'ske
Retning. 1851—56 var han i England; hans
paafølgende Rejse til Italien, hvor han især
studerede Freskerne fra 15. til 16. Aarh., kom
ham til gode ved de dekorative Værker, han
senere udførte for Kirkerne St Sévérin,
St Sulpice og i St Germain d'Auxerrois' Forhal
(Korsfæstelsen, Bjergprædiken m. m.; disse Arbejder
slutter sig nøje til Giotto's og de ældre
Sieneseres Fremstillingssæt). Han udførte adskillige
Malerier for sin Fødeby (i hvis Museum hans
»Melilus, Sokrates' Anklager«, findes):
Kartoner til Glasmalerier for Kirken St Maurice,
Alterbilledet »Stefan's Martyrdød« i Kirken
St Étienne, »Kristi Gravlæggelse« m. m. for
Ste. Cathérine. Han var en dygtig Portrætmaler:
Guizot, Pius IX, et udmærket Portræt i Fresko
af hans Kone (1840). Andre Værker »Sebastian's
Martyrdød« (1858) og »Europas Rov« (1874).
<i>A. Hk.</i>
</chapter>

<chapter name="Mottl, Felix">
<b>Mottl</b> [↱måt<sub>ə</sub>l], <sp>Felix</sp>, tysk Komponist og
Musikdirigent, f. 29. Aug. 1856 i Unter St Veit
ved Wien, d. 2. Juli 1911 i München, fik sin
Uddannelse ved Konservatoriet i Wien, blev
derefter valgt til Leder af den derværende
akademiske Wagner-Forening, deltog 1876 i
Bayreuth-Opførelserne af Nibelungen-Ringen, og
blev 1881 kaldet til Kapelmester ved Operaen i
Karlsruhe, hvor han ogsaa en Tid lang var
Dirigent for den filharmoniske Forening. 1886
ledede han som Hoveddirigent Festspillene i
Bayreuth (bl. a. Tristan og Isolde), og 1893
blev han udnævnt til Generalmusikdirektør.
1903 blev han ansat som Hofkapelmester i
München, det flg. Aar tillige som Direktør ved
Konservatoriet, og 1907 overtog han
Direktørposten ved Hofoperaen. M. har komponeret
nogle Operaer (»Agnes Bernauer«, »Ramin« o.
fl.), en Strygekvartet, nogle Sange o. s. v. I
Edition Peters har M. udgivet Klaver-Udtog
af Wagners Operaer og Musikdramaer, forsynet
med musikalske og sceniske Bemærkninger,
der skyldes de af Wagner personlig givne
Anvisninger under Prøverne.
<i>S. L.</i>
</chapter>

<chapter name="Mottlau">
<b>Mottlau</b> [↱måtla^u], mindre Biflod til Weichsels
venstre Bred, udspringer c. 15 km SV. f.
Dirschau, men har største Delen af sit Løb inden
for Fristaten Danzig. Her løber den sammen
med Kladau og Radaune, hvorpaa den
gennemstrømmer Byen Danzig og falder ud i Weichsel.
<i>G. G.</i>
</chapter>

<chapter name="Motto">
<b>Motto</b> [↱måto] (ital.), Tankesprog, Sentens;
betegner almindeligst en af en Forf. laant
betydningsfuld Sætning, som man sætter over en
Bog ell. en Afhandling (ell. et Afsnit) for at
antyde dens Tema ell. Tendens.
<i>Cl. W.</i>
</chapter>

<chapter name="Mottola">
<b>Mottola</b> [↱måtola], By i det sydlige Italien,
Prov. Lecce, ligger 26 km NV. f. Taranto ved
Jernbanelinien Taranto—Bari, og har
Olieindvinding, Kalkbrænderi samt (1911) 9370 Indb.
<i>C. A.</i>
</chapter>

<chapter name="Mottram">
<b>Mottram</b> [↱måtr<sub>ə</sub>m] (i <sp>Longden Dale</sp>),
Fabriksby i det vestlige England, Cheshire,
ligger Ø. f. Manchester og 5 km V. f. Glossop, har
store Bomuldsspinderier og -trykkerier og
(1911) 3049 indb.
<i>G. G.</i>
</chapter>

<chapter name="motu proprio">
<b>motu proprio</b> (lat.), af egen Drift.
Udtrykket anvendes jævnlig i Pavebreve, hvorved den
paagældende Bestemmelse faar et særligt Præg
af Uomstødelighed.
<i>H. H. R.</i>
</chapter>

<chapter name="Motzfeldt">
<b>Motzfeldt</b>, en fra Danmark til Norge
indflyttet Slægt, som i de sidste to Aarh.
jævnlig har haft Repræsentanter i højere milit. og
administrative Stillinger.

1) <sp>Peter Nicolai M.</sp>, en Raadmandssøn
fra Kbhvn, blev 1718 Chef for det
nordenfjeldske Dragonregiment, med hvilket han
manøvrerede mod Armfeldt's Armé. Efter dennes
Overgang over Nidelven 28. Novbr trak han
sig, forfulgt af Generalløjtnant de la Barre,
gennem Guldalen, Soknedalen, Rennebu og
Opdal over Dovrefjeld til Gudbrandsdalen, hvor
han standsede Forfølgelsen ved at afbrænde
Fjeldstuerne. Han tog Afsked med
Generalmajors Karakter 1730 og døde i Jylland c. 1735.

2) <sp>Carl Fredrik M.</sp>, norsk Embedsmand,
foreg.'s Sønnesønssøn, f. paa Gaarden
Fredskjær ved Moss 3. Apr. 1808, d. 24. Juni 1902 i
