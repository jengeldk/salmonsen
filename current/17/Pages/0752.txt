Na<sub>2</sub>S, efter Ligningen Na<sub>2</sub>SO<sub>4</sub>+2C=Na<sub>2</sub>S+2CO<sub>2</sub>
og faas som en svagt rødlig eller grønlig
farvet Masse (rent N. er hvidt), der er meget
letopløselig i Vand under Hydrolyse til
Natriumhydroxyd og <sp>Natriumhydrosulfid</sp>,
<sp>Natriumsulfhydrat</sp>, NaHS, efter
Ligningen Na<sub>2</sub>S+H<sub>2</sub>O=NaOH+NaHS. En
Opløsning af Natriumhydrosulfid faas ved at mætte
en Opløsning af Natriumhydroxyd med
Svovlbrinte, NaOH+H<sub>2</sub>S=NaHS+H<sub>2</sub>O. En
Opløsning af Natriumsulfid i Vand er i Stand til at
opløse Svovl, idet der dannes <sp>højere
Sulfider</sp>, Na<sub>2</sub>S<sub>2</sub>,Na<sub>2</sub>S<sub>3</sub>,Na<sub>2</sub>S<sub>4</sub>,Na<sub>2</sub>S<sub>5</sub>; herved farves
Opløsningen gul til gulrød. Ved at sætte Syre
til en saadan Opløsning fældes den
Svovlmængde, der er mere end svarende til Na<sub>2</sub>S, som
Svovlmælk, Na<sub>2</sub>S<sub>5</sub>+2HCl=2NaCl+H<sub>2</sub>S+4S.
Natriumsulfid anvendes i Kemien, og i Teknikken
til Afhaaring af Læder.
<i>M. M-r.</i>
</chapter>

<chapter name="Natriumsulfit">
<b>Natriumsulfit</b>, <sp>svovlsyrligt Natron</sp>.
Na<sub>2</sub>SO<sub>3</sub>,7H<sub>2</sub>O. Leder man Svovldioxyd i en
Natriumkarbonatopløsning til Mætning, dannes
<sp>Natriumbisulfit</sp>, <sp>Natriumdisulfit</sp>,
<sp>surt Natriumsulfit</sp>, <sp>surt svovlsyrligt Natron</sp>, NaHSO<sub>3</sub>Na<sub>2</sub>CO<sub>3</sub>+2SO<sub>2</sub>+H<sub>2</sub>O=2NaHSO<sub>3</sub>+CO<sub>2</sub>,
der anvendes som Blegemiddel og som <sp>Antiklor</sp> til at
fjerne Spor af Klor fra Stoffer, der er blevne
blegede med Klor. Sættes den beregnede Mængde
Natriumkarbonat til en Opløsning af Natriumbisulfit,
faas N., 2NaHSO<sub>3</sub>+Na<sub>2</sub>CO<sub>3</sub>=2Na<sub>2</sub>SO<sub>3</sub>+H<sub>2</sub>O+CO<sub>2</sub>.
Ved Inddampning af Opløsningen til
Krystallisation faas da N. af ovenn. Sammensætning
som farveløse Krystaller. Ved at ligge hen i
Luften bliver de hvide, idet Krystalvandet
afgives; samtidig optages Ilt fra Luften, saaledes
at der dannes Natriumsulfat. N.-Opløsninger
er i Stand til at opløse Svovl, idet der dannes
Natriumthiosulfat. N. anvendes derfor til at
afvulkanisere Gummi; endvidere til fotografiske
Fremkaldere o. a. Ledes Svovldioxyd til en
varm mættet Opløsning af Natriumkarbonat,
dannes <sp>Natriumpyrosulfit</sp>, <sp>Natriummetasulfit</sp>,
Na<sub>2</sub>S<sub>2</sub>O<sub>5</sub>.
<i>M. M-r.</i>
</chapter>

<chapter name="Natriumsulfoxylat">
<b>Natriumsulfoxylat</b>, NaHSO<sub>2</sub>, kendes ikke i
fri Tilstand, men kun i Forbindelse med
Aldehyd, NaHSO<sub>2</sub>,CH<sub>2</sub>O,2H<sub>2</sub>O, der under Navnet
<sp>Rongalit</sp> anvendes som Reduktionsmiddel i
Farveriet. Det dannes ved Reduktion af
Natriumbisulfit i Svovlsyrlingvand med Zinkstøv
under Tilstedeværelse af Aldehyd.
<i>M. M-r.</i>
</chapter>

<chapter name="Natriumsuperoxyd (se Natriumoxyder)">
<b>Natriumsuperoxyd</b>, se <sp>Natriumoxyder</sp>.
</chapter>

<chapter name="Natriumthiosulfat">
<b>Natriumthiosulfat</b> [-ti-], <sp>thiosvovlsurt
Natron</sp>, <sp>svovlundersyrligt Natron</sp>,
<sp>Natriumhyposulfit</sp>, Na<sub>2</sub>S<sub>2</sub>O<sub>3</sub>,5H<sub>2</sub>O, kan
faas ved at koge Natriumsulfit med Svovl,
Na<sub>2</sub>SO<sub>3</sub>+S=Na<sub>2</sub>S<sub>2</sub>O<sub>3</sub>; det fremstilles oftest af
Kalciumsulfid, der faas som Biprodukt ved
Fremstilling af Natriumkarbonat efter Leblanc's
Metode. Kalciumsulfidet faar ved at henligge i
Luften Lejlighed til at optage Ilt, hvorved
Processen 2CaS+2O<sub>2</sub>+H<sub>2</sub>O=CaS<sub>2</sub>O<sub>3</sub>+Ca(OH)<sub>2</sub>
finder Sted. Massen udludes med Vand, hvorved
det dannede Kalciumthiosulfat gaar i
Opløsning. Opløsningen fældes med Natriumsulfat,
hvorved tungtopløseligt Kalciumsulfat (Gips)
fældes, medens N. bliver i Opløsningen; denne
inddampes til Krystallisation. Herved faas N. i
store vandklare skævt søjleformige Krystaller,
der er meget letopløselige i Vand. Sættes Syre
til en N.-Opløsning, frigøres Thiosvovlsyren,
men den spaltes hurtig til Svovlsyrling og Svovl,
som udskilles. N. anvendes som Blegemiddel for
Ben og Uld og som Bejdse ved Tøjtrykning. Da
det virker stærkt reducerende, anvendes det
som <sp>Antiklor</sp> til, efter Blegning med Klor,
at fjerne de sidste Spor af dette fra Tøjet ell.
Papiret, idet en Klorrest vil mørne disse.
Opløsninger af N. er i Stand til at opløse de i
Vand uopløselige Sølvhalogenider, Sølvklorid,
Sølvbromid og Sølvjodid, idet der dannes
letopløselige Dobbeltsalte efter Ligningen:
AgCl+Na<sub>2</sub>S<sub>2</sub>O<sub>3</sub>=NaCl+AgNaS<sub>2</sub>O<sub>3</sub>. N. anvendes derfor
i Fotografien under Navnene <sp>Fiksersalt</sp>,
<sp>Fiksernatron</sp>, til at fjerne de
Sølvforbindelser paa Plader, Film og Kopipapir, der ikke
er paavirkede af Lyset.
<i>M. M-r.</i>
</chapter>

<chapter name="Natrofilit">
<b>Natrofilit</b>, et vingult Mineral med rombisk
Krystalform, har Sammensætningen NaMnPO<sub>4</sub>
og er fundet ved Branchville i Connecticut.
<i>(N. V. U.). O. B. B.</i>
</chapter>

<chapter name="Natrolit (se Zeolitter)">
<b>Natrolit</b>, se <sp>Zeolitter</sp>.
</chapter>

<chapter name="Natron">
<b>Natron</b> er egl. et Navn for Natriumoxyd,
Na<sub>2</sub>O. Nu anvendes det ogsaa for
Natriumhydroxyd, der ofte ogsaa kaldes <sp>Ætsnatron</sp>.
I daglig Tale bruges Betegnelsen N. hyppig
om <sp>Natriumbikarbonat</sp>, <sp>tvekulsurt Natron</sp>.
<sp>Fiksernatron</sp> er <sp>Natriumthiosulfat</sp>.
<i>M. M-r.</i>
</chapter>

<chapter name="Natronborokalcit (d. s. s. Boronatrokalcit)">
<b>Natronborokalcit</b>, d. s. s. <sp>Boronatrokalcit</sp>.
</chapter>

<chapter name="Natroncellulose">
<b>Natroncellulose</b>, Cellulose, fremstillet efter
den tidligere udelukkende anvendte Natronmetode,
ved hvilken der anvendtes Natronlud til
Opløsning og Tilintetgørelse af de inkrusterende
Substanser, som findes i Veddet; Træstammerne
(hovedsagelig af Coniferer) befris for Bark,
Grene o. s. v., hugges itu, findeles og koges i
Kedler af Smedejærn med Natronlud af Vægtfylde
1,085 i 2—3 Timer ved 6—10 Atm. Tryk. Derpaa
bringes Kedlens Indhold over i Beholdere, den
brune Lud tages fra, og Massen udludes
derpaa med varmt Vand og vaskes i
Vaskemaskiner. Man faar paa denne Maade et lysegraat
Produkt (»Stof«), som derefter bleges i
»Hollændere«. Paa lign. Maade oparbejdes Straa og
Espartogræs til »Stof«. Natronmetoden er nu for
største Delen afløst af Sulfitmetoden, som giver
»Sulfitcellulose«, der er fastere end N.
<i>(O. C.). R. K.</i>
</chapter>

<chapter name="Natrondalen">
<b>Natrondalen</b>, <sp>Vadi Natrûn</sp>,
Indsænkning, der fra Nil-Dalen, 40 km NV. f. Kahirah,
strækker sig mod NV. ud i den Libyske Ørken i
i en Længde af 33 km og en Bredde af 3—8 km.
Den har faaet Navn efter flere større
Vandsamlinger, der ofte udtørres og afsætter Lag af
Kogsalt og Natron. Dalens eneste Beboere er de
koptiske Munke i 4 Klostre, den lille Rest, der
er tilbage af det betydelige Antal Klostre, som i
den kristne Oldtid laa i denne Egn, det
daværende »Nitriotis«.
<i>C. A.</i>
</chapter>

<chapter name="Natronfeldspat (se Feldspat)">
<b>Natronfeldspat</b>, se <sp>Feldspat</sp>.
</chapter>

<chapter name="Natronglimmer (se Glimmer)">
<b>Natronglimmer</b>, se <sp>Glimmer</sp>.
</chapter>

<chapter name="Natronhydrat (d. s. s. Natriumhydroxyd)">
<b>Natronhydrat</b>, d. s. s. <sp>Natriumhydroxyd</sp>.
</chapter>

<chapter name="Natronkalk">
<b>Natronkalk</b>. Herved forstaas en Blanding
af Natriumhydroxyd og Kalciumhydroxyd
(læsket Kalk), som især bruges ved Paavisning af
