magelig hvilende, fyldige Mandsskikkelse
støtter sig til en Sfinks; han holder i venstre
Haand et Overflødighedshorn, i højre Haand
et Bundt Aks; 16 Smaabørn kravler legende
omkring og paa hans mægtige Legeme; de er
1 Alen høje og forestiller de 16 Alen, Floden
steg, naar den var paa sit højeste. Lignende
Fremstillinger forekommer ofte paa Mønterne
fra Alexandria.
<i>C. B.</i>
</chapter>

<chapter name="Niles">
<b>Niles</b> [na^i£z], 1) By i U. S. A., Stat Michigan,
ligger ved St-Joseph-River, der afgiver god
Drivkraft for Papirfabrikker, Støberier og
Maskinværksteder; livlig handel. (1919) 7000
Indb. — 2) By i U. S. A., Stat Ohio, ligger ved
Mahonings og Musquito Creeks Sammenløb.
Jern- og Kulgruber, Højovne og Jernindustri
samt Fabrikation af elektriske Lamper. (1910)
8361 Indb.
<i>(H. P. S.). N. H. J.</i>
</chapter>

<chapter name="Nil-Fester">
<b>Nil-Fester</b>, Højtideligheder, ledsagede af
Folkeforlystelser, der finder Sted i Ægypten om
Sommeren, naar Nilen stiger, og som sikkert
naar op til ældgamle Tider. Den første N.
kaldes paa Arabisk <i>Lêlet-en-nukta</i>, »Draabens
Nat«, idet man antager, at der den Nat falder
en guddommelig Draabe fra oven i Nilen, der
som Følge heraf svulmer op. I Oldtiden var det
en Taare fra Gudinden Isis' Øje, der
fremkaldte Flodens Stigning. Denne Fest holdes
om Natten af den 11. Dag af den koptiske
Maaned <i>Baûna</i> (Payn), d. e. 17. Juni. Hjemme
i Husene foretages forsk. Ceremonier, som man
tillægger overtroiske Virkninger. Den anden
Hovedfest holdes den Dag, da Dæmningerne
gennemstikkes, for at Nilens Vand kan brede
sig over Markerne; den hedder <i>jom gebr</i> (ell.
<i>Vefa</i>) <i>el bahr</i> og falder imellem 1. og 14. Dag
af den koptiske Maaned <i>Misra</i> (<i>Mesori</i>),
imellem 6. og 19. Aug. Festen er forbundet med
megen støjende Lystighed. Af de hieroglyfiske
Indskrifter ser man, at disse Fester ogsaa
holdtes i de gamle Faraoners Dage. Da Landets
Velfærd helt afhænger af Nilen, er det
naturligt, at man fra ældgamle Tider har hædret
Floden med Fester til dens Ære.
<i>V. S.</i>
</chapter>

<chapter name="Nil-Firben (se Varaner)">
<b>Nil-Firben</b> se <sp>Varaner</sp>.
</chapter>

<chapter name="Nil-Gaas (se Gæs, Side 514)">
<b>Nil-Gaas</b>, se <sp>Gæs</sp>, S. 514.
</chapter>

<chapter name="Nil-Gedder eller Mormyrer">
<b>Nil-Gedder</b> ell. <sp>Mormyrer</sp> (<i>Mormyridæ</i>),
en Familie af fysostome Benfiske, karakteristisk
for Afrikas ferske Vande, har, trods Navnet,
intet med Gedder at gøre. De er meget forsk. i
Henseende til Hovedets og Kroppens Form samt
Finnernes Udstrækning; Munden ofte meget lille,
Tænderne faa, Skællene meget smaa. Mange
Arter har en snabelagtig Forlængelse af
Snuden, der giver Hovedet et tapir-, elefant- ell.
fuglelignende Udseende. Paa Siderne af Halen
findes et ejendommeligt Væv, hvis Bygning
ligner de elektriske Organer (s. d.) og er
omdannede Dele af Halemusklerne; det kan kun
frembringe en ringe Mængde Elektricitet, der næppe
kan mærkes af Mennesker, men maaske er nok
til at yde disse ellers ganske værgeløse Dyr en
vis Beskyttelse, Man kender c. 100 Arter.
Slægten <i>Mormyrus</i> tæller over et halvt Hundrede
Arter, af hvilke 11 forekommer i Nilen; de kan
blive 90—120 om lange og skal have et
velsmagende Kød. Hos Slægten <i>Gymnarchus</i>, hvis
Legeme er aaledannet, uden Hale-, Gat- ell.
Bugfinner, besidder Svømmeblæren en celluløs
Bygning; denne Fisk ligger en Del af Aaret
nedgravet i det hærdede Dynd, naar Vandet har
trukket sig tilbage fra dens Opholdssteder. Den
bygger en flydende Rede, hvis tre Sider rager
op over Vandet, medens den fjerde er et Par
Tommer derunder; heri anbringer Hunnen
Æggene, hvorefter Hannen overtager Redens
Bevogtning; de spæde Unger har, ligesom
Tværmundenes Fostre, ydre, blodrøde Gælletraade og
en lang, nedhængende Blommesæk, der virker
som et Slags Anker. Før Ungerne forlader
Reden, er Blommesækken og de ydre Gæller
resorberede. — Nilens Mormyrer findes hyppig
gengivne i de gl. Ægypteres Inskriptioner,
Malerier og Skulpturer.
<i>Ad. J.</i>
</chapter>

<chapter name="Nilghai (se Antilope)">
<b>Nilghai</b>, se <sp>Antilope</sp>.
</chapter>

<chapter name="Nilgiri">
<b>Nilgiri</b>, Distrikt i det sydlige Forindien,
Præsidentskabet Madras, 2613 km<sup>2</sup> med (1911)
118618 Indb., overvejende Hinduer, 5877
Muhammedanere, 17343 Aandedyrkere. Distriktet
er opfyldt af N.-Bjergene (de blaa Bjerge), der
mod V. og Ø. gaar jævnt over i de vestlige og
østlige Ghats, medens de mod N. og S. falder
stejlt af mod Sletterne. Overfladen af dette
Bjergland er bølgeformet og har brede Dale,
der først bliver stejle, hvor de forlader
Højlandet og fører ned til Lavlandet. Det højeste
Punkt er <sp>Dodabetta</sp>, der naar 2670 m.
Landet er til Dels dækket af tætte Skove, der dog
mange Steder har maattet vige for Plantager
af Kaffe, Te og Kinatræer. Indbyggerne hører
til de lavtstaaende dravidiske Stammer <sp>Toda</sp>
og <sp>Kota</sp>. Hovedstaden, <sp>Utakamand</sp>, er
Sundhedsstation for europ. Embedsmænd.
<i>M. V.</i>
</chapter>

<chapter name="Nilhest (se Flodhest)">
<b>Nilhest</b>, se <sp>Flodhest</sp>.
</chapter>

<chapter name="Nilkisel">
<b>Nilkisel</b> er brun Jaspis, der forekommer
som Rullesten i Nilen.
<i>(N. V. U.). O. B. B.</i>
</chapter>

<chapter name="Nil-Krokodille (se Krokodiller)">
<b>Nil-Krokodille</b>, se <sp>Krokodiller</sp>.
</chapter>

<chapter name="Nil-Lilje (se Nelumbo)">
<b>Nil-Lilje</b>, se <sp>Nelumbo</sp>.
</chapter>

<chapter name="Nilmaaler (se Nilen)">
<b>Nilmaaler</b>, se <sp>Nilen</sp>.
</chapter>

<chapter name="nil mortalibus arduum est">
<b>nil mortalibus arduum est</b> (lat.), »intet er
stejlt (utilgængeligt) for de Dødelige«, Citat
efter Horats (Oder I, 3, 37).
<i>H. H. R.</i>
</chapter>

<chapter name="Nilsen, Anthon Bernhard Elias">
<b>Nilsen</b>, <sp>Anthon Bernhard Elias</sp>,
norsk Forretningsmand og Forfatter, f. i
Svelvik 30. Juni 1855. I Fredrikstad, hvor han var
bosat i en Aarrække, og som han
repræsenterede paa Stortinget 1892—94, drev han en
større Trælasthandel; han har ogsaa taget
virksom Del i Anlæg og Drift af en Cellulosefabrik.
Bosatte sig 1900 paa Jeløen ved Moss og 1912
i Kria. Svensk Vicekonsul 1907. Et meget kendt
Navn har N. skaffet sig under Pseudonymet
»Elias Kræmmer« ved sine humoristiske
Skildringer fra Livet i de smaa Byer, navnlig ved
Samlingerne »Glade Borgere« (1. Samling 1894,
2. Samling 1895, mange senere Opl.), »Byens
Fædre« (1898), »Kram« (1904), »Cupido« (1915)
og »Livets Krøniker« (1918). Interiører fra
Smaabyens Hverdagsliv har han ogsaa leveret
i Lystspillene »Bedstemors Gut« (1901, opført
paa Nationalteatret i Kria) og »Onkel Nabob«
(1905). 1920 udkom Romanen »Sigurd
Seiersborg« og 1923 »Fyrgangen«. Under sit eget Navn
udgav han 1919 en Samling »Sange og Vers
gjennem mange Aar«
<i>Wt. K.</i>
</chapter>
