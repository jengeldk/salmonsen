kæmpede med dette sejrrig ved Marengo. Efter
Freden i Lunéville ansatte Førstekonsulen ham
som Inspektør for Nationalgendarmeriet, i
hvilken Egenskab han ydede Bonaparte vigtige
Polititjenester. Ved Kejserdømmets Oprettelse
hørte M. til de 18, som hædredes med
Marskalstaven, og kort efter fik han Grevetitelen. 1808
virkede han i Spanien, hvor han med Held slog
Oprørerne i Prov. Valenzia. Da han senere
viste Modstand mod Kejserens fortsatte Krige,
fik han ingen Kommando af Bet. før 1814, da
han ansattes som øverstbefalende over
Nationalgarden i Paris, i hvilken Egenskab han kæmpede
tappert og udholdende i Slaget ved Paris 31.
Maj 1814. Efter Kejserens Tronfrasigelse gik M.
over til Bourbon'erne, der ophøjede ham til
Pair. M.'s Overgang til Napoleon under de
Hundrede Dage samt efter Waterloo hans
Vægring ved at sidde til Doms over Ney
foraarsagede, at man fratog ham Pairsværdigheden
og endog holdt ham fl. Maaneder fængslet paa
Slottet Ham. 1819 gav Kongen ham dog
Pairsværdigheden tilbage og udnævnte ham 1820 til
Kommandant over 9. Militærdivision. I det sp.
Felttog 1823 førte M. med stor Dygtighed et
Armékorps, og han blev 1833 Guv. over
Invalidestiiftelsen.
<i>(A. T. L.). E. C.</i>
</chapter>

<chapter name="Monchique">
<b>Monchique</b> [mô↱∫ik<sub>ö</sub>]. By i det sydlige
Portugal, Prov. Algarve, ligger 62 km VNV. f.
Faro i maleriske Omgivelser mellem
Kastanjeskove og Orangelunde, 455 m o. H., paa
Nordsiden af <sp>Serra de M.</sp> (Foia, 903 m). M. har
en gotisk Kirke og (1911) 8500 Indb. 6 km
sydligere ligger <sp>Caldas de M.</sp> med stærkt
besøgte Svovlbade (31—34°) og Sanatorium.
<i>C. A.</i>
</chapter>

<chapter name="Monchiquit">
<b>Monchiquit</b> [måŋgsji↱kit], en
Eruptivbjergart, der optræder i smalle Gange, har mørk,
oftest sortegrøn Farve og tæt ell. porfyrisk
Struktur. Hovedbestanddelene er jern- og
alkalirige Pyroxener og Arnfiboler, Feldspat i
vekslende, dog aldrig stor Mængde, og Analcim,
der optræder paa en saadan Maade, at man opr.
antog den for en Glasbasis i Bjergarten. Gange
af M. er alm. som underordnede magmatiske
Difierentiationsprodukter paa St., hvor der
optræder større Masser af Nefelinsyenit o. a.
alkalirige Eruptiver, saaledes i det sydlige Norge,
ved Rongstock i Böhmen, Julianehaab i
Grønland, Serra de Monchique i Portugal o. a. St.
<i>(N. V. U.). O. B. B.</i>
</chapter>

<chapter name="Monclova">
<b>Monclova</b> [mån↱klåw<sub>a</sub>], By i det nordl. Mexico,
i Staten Coahuila, ligger ved Banen fra Lerdo
til Piedras Negras og U. S. A., 160 km N. f.
Santillo, har en stor Bomuldsfabrik med 500
Vævestole og 7000 Indb.
<i>N. H. J.</i>
</chapter>

<chapter name="Moncontour">
<b>Moncontour</b> [mǡkǡ↱tu.r], 1) By i Bretagne,
i Dept Cotes-du-Nord, har en Valfartskirke St
Mathurin med smukke Glasmalerier, en
Handelsdomstol og driver Fabrikation af Lærred;
(1911) 1250 Indb.

2) Flække i det vestlige Frankrig, i Dept
Vienne, med kun (1911) 800 Indb., ligger ved
Dive-Kanalen og Banelinierne Poitiers—Angers
og Loudun—Airvault, har Ruiner af et Slot, der
1372 blev ødelagt af du Guesclin. Her led
Hugenotterne 3. Oktbr 1569 under Coligny's
Anførsel et Nederlag i Kampen mod de kgl.
Tropper.
<i>N. H. J.</i>
</chapter>

<chapter name="Moncrif, François Augustin Paradis de">
<b>Moncrif</b> [mǡ↱krif], <sp>François Augustin
Paradis de</sp>, fr. Forf. af eng. Herkomst, f. i
Paris 1687, d. 1770, spillede for sit glade Lunes Skyld
en Rolle i Paris' fornemste Saloner, blev 1733
Medlem af Akademiet, Aaret efter Oplæser hos
Dronning Marie Leszczynska og 1742
Generalsekretær hos Krigsministeren Grev d'Argenson.
Bedst er hans <i>Poésies fugitives</i> og gammelfranske
Viser. Desuden skrev han Balletter,
Lystspil, Pastoraler, en Satire over
Lærdomspedanteriet: <i>Histoire des chats</i> (1727—48), <i>Essai
sur la nécessité et sur les moyens de plaire</i>
(1738) og den paa Sjælevandringslæren
grundede Roman <i>Les âmes rivales</i> (1738). Han
udgav sine <i>Œuvres</i> 1751 og 1768. <i>Œuvres choisies</i>
udgaves 1801 og 1879.
<i>S. Ms.</i>
</chapter>

<chapter name="Moncton">
<b>Moncton</b> [↱măŋkt<sub>ə</sub>n], By i Provinsen New
Brunswick, Kanada, ved Petit Coudiac, som 30
km længere nede falder ud i Chignectobay, en
Underafdeling af Fundy-Bugten. M. er et vigtigt
Jernbaneknudepunkt og Endestation for Grand
Trunk Railway, ligger i en frugtbar Egn og
har Lokomotivværksteder og Udførsel af Kvæg.
(1921) 17488 Indb.
<i>N. H. J.</i>
</chapter>

<chapter name="Mondamin (se Stivelse)">
<b>Mondamin</b>, se <sp>Stivelse</sp>.
</chapter>

<chapter name="Mondego">
<b>Mondego</b> [mõ<sub>n</sub>↱ðeg<sub>u</sub>], Kystflod i Portugal,
Prov. Beira, udspringer paa Serra da Estrella,
gennemistrømmer Sletten ved Coimbra og
falder i Atlanterhavet S. f. Kap M. M., der
danner Afløb for 5900 km<sup>2</sup>, har en Længde paa 225
km, hvoraf 85 km er sejlbare.
<i>C. A.</i>
</chapter>

<chapter name="Mondgas">
<b>Mondgas</b> er en Art Halvvandgas (Kraftgas),
der fremstilles efter en af den tyskfødte
Ingeniør <sp>Mond</sp> i London angivet Metode. Der
holdes meget lav Temp. i Generatoren, hvorved
der faas stort Ammoniakudbytte. Den lave
Temp. opnaas ved, at der samtidig med Luft
ledes store Mængder Vanddamp til
Generatoren. Dette vilde medføre store Varmetab,
hvis ikke Mond havde konstrueret sit Anlæg
saaledes, at denne Varme for største Delen
udnyttes igen. Til Gengæld bliver Anlægget saa
stort, at det kun passer for store Forhold.
Fremstillingsmaaden ses af hosstaaende Figur.

Til Forgasning af 1000 kg Kul indblæses 3000
kg Luft, der i Taarnet <i>G</i> mættes med 1000 kg
Vanddamp ved Hjælp af varmt Vand. Samtidig
opvarmer dette varme Vand Luften i <i>G</i> til
70° C. Fra <i>G</i> fører en Luftledning til
Forvarmeren <i>B</i>, og under Passagen fra <i>G</i> til <i>B</i> bliver
der yderligere tilsat Luften 1500 kg Damp.
Herved stiger Luft-Vanddamp-Blandingens
Temp. til 85° C. Blandingen passerer
Forvarmeren <i>B</i>, og ved Hjælp af den <sp>færdige</sp>
Gasblandings Varme opvarmes
Luft-Vanddamp-Blandingen i <i>B</i> til 350° C. Blandingen føres
videre til Generatoren, hvor der af den dannes
4500 kg Gas, medens 3000 kg Damp uforandret
gaar gennem Generatoren. Den færdige Gas har
en Temp. af 450° C, naar den forlader
Generatoren, og afkøles paa Vejen gennem <i>B</i> til 280°
C. Den vaskes i <i>C</i>, hvor Vand og Gas ved Hjælp
af to roterende, vingede Hjul bringes i inderlig
Berøring. Herved gaar Gassens Temp. ned paa
90° C., og samtidig optager den en Del
Vanddamp. Gassen ledes videre til Taarnet <i>D</i>, der
er foret med Bly, og hvori der findes opstablede
Teglsten. I Taarnet overrisles Gassen med en
