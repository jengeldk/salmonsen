Hver enkelt Arbejder udfører bestandig
det samme Arbejde paa stadig ny
Vognrammer. Et fremragende Eksempel paa denne Art
Fabrikker danner Ford Motor Compagni i
Detroit, der har drevet sin Produktion af en
bestemt Vogntype op til over 6000 pr Dag. I
øvrigt er det sædvanligt, at første Klasses
Automobilfabrikker tilvirker alle til en Vogn
hørende enkelte Dele paa Specielmaskiner, der
arbejder med en overordentlig Nøjagtighed. De
Dele, der udgaar fra Værkstederne, passerer
paa Vejen til Monteringsværkstedet ell. Lageret
et Kontor, der foretager Eftermaalinger af
Delene med en Nøjagtighed af mindst 1/100 mm.
Det ved Fabrikationen anvendte Staal er af
høj Kvalitet og for adskillige Deles Vedk. legeret
med Krom og Nikkel. Dele, der udsættes for
stærkt Slid, Tandhjul, Akseltapper o. l.,
»indsættes« i særlige Glødeovne med Kulpulver,
hvorved der opnaas en glashaard Overflade.
Under denne Proces »kaster« Stykkerne sig og
maa underkastes en Efterslibning paa
Præcisionsslibemaskiner. Der spares saaledes intet
for at tilvejebringe en høj Standard saavel i
Fabrikken som i Monteringsværkstedet.

Som allerede bemærket er Automobilet nu
naaet ud i en Form og Type, hvor det paa en
Maade ligesom Cyklen truer med at stivne, og
der er f. T. ikke nogen Bevægelse, der bærer
fremad mod ny Baner. Man skulde synes, at
den fornemme Plads, Motoren indtager paa
Vognen, og hvor den breder sig, optagende
omtrent Halvdelen af Vognens Længde, kunde
trænge til en Revision, idet Motorens store
Driftssikkerhed ikke længere berettiger den til
en Plads, hvor den fremfor alt er let
tilgængelig. Vognen kunde udnyttes bedre, hvis man
radikalt flyttede Motoren ind under Sæderne
ell. et lgn. mere beskedent Sted. Det er dog
vanskeligt at forudsige, om den fremtidige
Udvikling vil gaa denne Vej.

Bl. <sp>Automobilbrændstofferne</sp>
indtager <sp>Benzinen</sp> absolut den betydeligste
Plads, men da Benzin er et Destillat af
Raapetroleum (c. 15—20 % af amer., 5 % af
galizisk og indtil 30 % af holl. ind.
Raapetroleum) og der altsaa i endnu højere Grad end
for Raapetroleum er Grænser for, hvad der
overhovedet kan skaffes til Veje til en rimelig
Pris, har man set sig om efter andre
Brændstoffer, og navnlig under Verdenskrigen, hvor
Benzinen var vanskelig at opdrive, tog denne
Bevægelse Fart. Det har da vist sig muligt at
bruge Benzol, men ogsaa Petroleum, Tjæreolie,
Naftalin, Sprit, Belysningsgas samt Acetylén
har vist sig tjenlige; for mindre flygtige
Stoffers Vedk. (Petroleum, Sprit, Tjæreolie,
Naftalin) dog kun efter Forvarmning. Det skal
nævnes, at den danske Opfinder <sp>Ellehammer</sp>
har naaet anerkendelsesværdige Resultater med
en Forgasser for tungere Olie. Eksempelvis
anføres, at naar man med 1 kg Benzin kan køre
10,5 km, kan man med Petroleum køre 10, med
Benzol 9,6 og med Sprit 5,8 km.

<sp>Elektromobiler</sp>. Den næste store
Gruppe af Automobiler dannes af de elektrisk
drevne. Elektromotoren er en Kraftmaskine,
der ved sin store Tilpasningsmulighed er i
særlig Grad egnet for Drift af Automobiler, og
naar den ikke har kunnet slaa Benzinmotoren,
har det udelukkende sin Grund i
Vanskeligheden ved at skaffe den elektriske Strøm
(Energi) til Veje. Da denne kun kan medføres
i opsparet Form paa et Akkumulatorbatteri,
har Udviklingen af Elektromobilet været
afhængig af Muligheden for at tilvejebringe en
Akkumulator, der i Forhold til sin Vægt
indeholdt en passende stor elektrisk Energi. Dette
er dog hidtil ikke lykkedes i tilstrækkelig Grad.
Akkumulatoren tilfører Køretøjet en betydelig
Vægt, og dens Kapacitet vil i Alm. kun strække
til til en samlet Kørselsstrækmkig paa 70—100
km, hvorefter den maa oplades igen, ell.
ombyttes med en opladet.

Anvendelse af Elektromobiler har derfor ikke
i Alm. kunnet finde den Udbredelse, som deres
lydløse Kørsel, store Renlighed og lette og
behagelige Manøvrering i øvrigt fortjener, og
bortset fra Amerikas Forenede Stater, hvor de
har fundet ret betydelig Anvendelse som
Lastvogne, har de kun kunnet hævde deres Plads
som rene Luksuskøretøjer over for
Benzinvognen. Hvor Vognen kører ad en bestemt Rute,
har man kunnet udelade Akkumulatoren og
benytte det ved Sporveje alm. System,
Luftledninger med en løbende Trolje som Strømaftager
fra en Luftledning langs Ruten, men har ikke
fundet denne Form anvendelig her til Lands.

I Elektromobilet finder Akkumulatorbatterierne
i Reglen Plads foran under en Hætte,
hvorved der opnaas en passende Belastning af
Forhjulene til Sikring af Styringen. Der kan
anvendes en enkelt Motor, ophængt midt under
Vognrammen, med Tandhjulsudveksling til
Bagakslen, der fungerer som Drivaksel for
Hjulene og ligesom ved Benzinautomobilerne har et
indbygget Differential. Der han ogsaa anvendes
dobbelte Motorer, en for hver af enten
Forhjulene eller Baghjulene, og anbragt direkte i
Forbindelse med disse. Medens man tidligere
antog, at Trækket paa Forhjulene var
fordelagtigst og gav mindre Slingring, er man nu
gaaet over til at lade Trækket foregaa
fortrinsvis paa Baghjulene. En særlig Konstruktion
danner de saakaldte <sp>Hjulmotorer</sp>, hvor
selve Hjulet er en Elektromotor. Denne
Konstruktion, der lader Understellet helt
disponibelt, er blevet anvendt i udstrakt Grad ved
Brandvæsenskøretøjer.

En særlig Gruppe af Motorkøretøjer danner
den saakaldte »blandede« eller kombinerede
Driftsform, <sp>Benzin-Elektrokøretøjer</sp>,
som er udstyret med Benzinmotor, koblet til en
Dynamo, der leverer den til Drivkraft for
Hjulmotorerne fornødne Elektricitet. Man kan da
nøjes med et lille Akkumulatorbatteri
(Puffer-Batteri), der udjævner Forskellen mellem
Dynamoens Elektricitetsproduktion og
Elektromotorens Forbrug. Ved en anden Art
benzinelektriske Køretøjer er Benzinmotoren i direkte
Forbindelse med Vognens Drivhjul, og
Elektromotoren træder her automatisk til ved
Stigninger, hvor Benzinmotoren ved synkende
Omdrejninger trænger til Forstærkning.

Den tredie store Gruppe af Automobiler danner
<sp>Dampvognene</sp>. Dampmaskinen er som
