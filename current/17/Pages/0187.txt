Udstillingspladsen, hvor der aarlig holdes Heste-
og Kvægudstilling for Fylket. M. har kommunal
Middelskole, Folkeskole og Gymnasium med
Eksamensret. Der er tre Banker: M.
Sparebank, oprettet 1839, Haandverkernes
Sparekasse og Romsdals Privatbank, oprettet 1916.
Byens Kirke er en smuk Trækirke opført 1887.
M. har en vakker Park, Rekneshaugen, med en
henrivende Udsigt. Fra M. Gaard ved Byens
østlige Ende, langs den saakaldte Fanestrand gaar
Hovedvejen til Sundalsfjorden og Batnfjorden.
Denne Vej er bekendt saavel for sine mange
vakre Udsigter som for den smukke Allé, der
kranser den i 7 à 8 km's Længde. M., som
ligger vel beskyttet mod nordlige Vinde, har et i
Forhold til Breddegraden meget mildt Klima,
hvorfor her ogsaa trives mange Planter, som
man ikke venter at træffe saa langt mod Nord.
Den har god Dampskibsforbindelse saavel med
Trondhjem og Bergen som med de omkringliggende
Kyst- og Fjorddistrikter. Rigstelegraf-
og Rigstelefonstation. Antagen Formue 1921 var
30672634 Kr og Indtægt 7492600 Kr. (<sp>Litt</sp>.: <sp>J.
A. Schneider</sp>, »M. og Romsdalen, en hist.
Oversigt« [Kria 1905]; <sp>B. Dahl</sp>, »M. og
Romsdalen. Reisehaandbog« [Kria 1892]).
<i>M. H.</i>

<img>Situationsplan over Molde.</img>
</chapter>

<chapter name="Moldefjord eller Romsdalsfjord">
<b>Moldefjord</b> ell. <sp>Romsdalsfjord</sp> er en
stærkt forgrenet Fjord, der stikker ind i Møre
Fylke i Nærheden af Købstaden Molde. M.
fortsætter mod SØ. i Romsdalsfjorden og mod Ø. i
Fannefjord og Langfjord. Mod S. forgrener den
sig i fl. Arme i Tresfjorden og Tommerfjorden.
M. er bekendt for sin Skønhed; som de
vakreste Partier anses almindeligvis Tresfjord og
den egl. Romsdalsfjord. Den ydre Fjordaabning
er ca. 8 km — eller regnet langs den skraa
Kystaabning ca. 12 km.
<i>(P. N.). M. H.</i>
</chapter>

<chapter name="Moldenhawer, Daniel Gotthilf">
<b>Moldenhawer</b>, <sp>Daniel Gotthilf</sp>, dansk
Bibliotekar og Teolog, f. 11. Decbr 1753 ell. 1754
i Königsberg, d. 21. Novbr 1823 i Kbhvn.
Studerede i Göttingen baade Filologi og Teologi;
1777 traadte han i dansk Tjeneste, idet han
ansattes som Prof. ved Univ. i Kiel; hans Lærefag
var først orientalsk Filologi, siden Teologi.
1782—84 foretog han paa offentlig Bekostning en
omfattende videnskabelig Rejse til forskellige
europæiske Lande, deriblandt Spanien. Han
gjorde talrige Optegnelser vedrørende den gr.
Bibeltekst og til Inkvisitionens og Tempelherrernes
Historie. Men — som det senere er
oplyst — har han desuden, navnlig i fr.
Klosterbiblioteker stjaalet mange Haandskrifter og
Breve, som var af Interesse for hans Studier;
det samme er sikkert sket paa den Rejse, han
1786—87 foretog til Spanien i diplomatisk
Øjemed. 1783 var han bleven Prof. i Kbhvn i
Teologi og vedblev at være det til 1805; hans paa
Latin holdte Forelæsninger viste stor Lærdom
og Veltalenhed, men hans rationalistiske
Standpunkt kunde i Længden ikke fastholde de
Studerende. M.'s egl. Bet. ligger da ogsaa paa
Biblioteksvæsenets Omraade; 1788 blev han
Overbibliotekar ved det store kgl. Bibliotek, hvilket
han var til sin Død. Under hans Overledelse
aabnedes Biblioteket 1793 for Publikum;
Katalogiseringen af den udenlandske Del af
Samlingen planlagdes og fremmedes energisk, og
meget store Forøgelser blev Biblioteket til Del
ved Køb og Gave, saa at det ved hans Død var
tre Gange saa stort, som da han overtog dets
Bestyrelse; af saadanne Tilvækster kan nævnes
de anselige Indkøb paa Auktionen efter O. Thott,
Købet af det Suhm'ske Bibliotek, af det
Müller'ske Pinakotek, den Kall'ske Haandskriftsamling
og det Bernstorff'ske Bibliotek, mange
Erhvervelser paa Auktionerne efter Luxdorph og
Kofod Ancher, endelig to betydelige Gaver,
nemlig den Hjelmstjerne-Rosencrone'ske Samling
af ældre dansk Litteratur og den Uldall'ske
Haandskriftsamling. M. viste som
