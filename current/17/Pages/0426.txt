rektangulær Form, den indre ofte af
Mumieform. Masken, Fig. 2. S. 400, er fundet i Sakkara,
og stammer fra Ptolemæertiden; den har en
græsk Indskrift; fundet af Petrie. Fra det »Ny
Rige« udhugges ell. anbringes Hænder paa
Laaget af M. i Mumieform. Dette gaar siden
(fra 850) af Brug. I Romertiden træffes næsten
kun rektangulære M. Mumien i en M. har
oftere over Ansigtet en Art Maske, dannet af
fl. Lag Linned, overtrukne med Gips, og som
oftest malet. Fra omtr. 900 f. Kr. anvendes
oftere Mumiehylstre af samme Stof som
Mumiemaskerne, i hvilke Mumien indsys. De er
ofte prydede med smukt malede Billeder og
Figurer. I Ptolemæertiden er Masken, der
lagdes over den Afdødes Ansigt, ofte forgyldt. I
St f. hele Hylstre anvendes nu i Reglen
Hylstre, bestaaende af fl. Stykker, et til Hoved,
et til Bryst og en Art Kasse til Fødderne. I
Romertiden udstyredes Mumien undertiden
med Portrætter (se <sp>Mumiebilleder</sp>). Ikke
sjældent anbragtes der i Kejsertiden over den
Dødes Hoved en Art Buste af Gips, der
afbildede den Afdøde som levende, ikke liggende
udstrakt paa Ryggen, som paa Mumiekisters
Laag, men siddende over Ende, ofte klædt og
udstyret, som han havde været i levende Live.
Af disse Mumiebuster findes flere udmærkede
Eksemplarer, saavel i Glyptoteket (se
<sp>Mumier</sp> II) som i Antiksamlingen i Kjøbenhavn
(se <sp>Mumiebilleder</sp>). Af M. af Kongerne af
Dyn. XVIII—XX fandtes de fleste 1882 i Der
el Bahri i en Klipperift, liggende i deres indre
Kister, medens de ydre Sarkofager var efterladt
tomme i selve de af Kongerne anlagte Grave,
i hvilke de efter deres Død bisattes, men
hvorfra man siden fjernede dem for at beskytte dem
imod Gravrøvere. Ikke faa af Kongemumierne
fandtes i Klipperiften ved Der el Bahri, men
ingenlunde alle Konger af Dynastiet
XVIII—XIX. De fleste af de manglende
Kongers M. fandtes af Loret i Amenhotep II's
Grav. Man har nu, paa et Par Undtagelser
nær, alle M. af Kongerne fra dette Tidsrum.
De er nu udstillede i Mus. i Kairo, beskrevne
af Maspero o. a. (<sp>Litt</sp>.: <sp>Vald. Schmidt</sp>,
»Levende og Døde i det gl. Ægypten«, Album
[Kbhvn 1919]; »Sarkofager, Mumierester og
Mumiehylstre. Typologisk Atlas« [1919];
<i>Sarcophages égyptiens</i> [i <i>Transactions of the IXth
Congress of Orientalists</i> [II, London 1893]).
<i>V. S.</i>

<img>Fig. 1. Kong Kheops Granit-Sarkofag, hvis flade Laag
er forsvundet; i Kongens Gravkammer i den store
Pyramide ved Ghizeh.</img>

<img>Fig. 2. Kong Khefrens Sarkofag i den næststørste
Pyramide ved Ghizeh, undersøgt af Ernst Sieglins
Ekspedition under Ulrich Hölscher.</img>

<img>Fig. 3. Granitkiste til Mumien af <i>Khufu-onkh</i>
(omtrent 3000 f. Kr.).</img>
</chapter>

<chapter name="Mumifikation">
<b>Mumifikation</b>, Indtørring af Væv, saa at
dette ligner Vævene i en Mumie, ses især ved
den tørre Form af Gangræn (Koldbrand).
<i>(Lp. M.). Johs. F.</i>
</chapter>

<chapter name="Mumifikation (bot.)">
<b>Mumifikation</b> (bot.) betegner i
Plantepatologien en sygelig Proces, som er karakteriseret
ved en fuldstændig Skrumpning og Indtørring
af de angrebne Væv, uden at der optræder
Forraadnelsesprocesser; M. viser sig som Pletter
paa Blade eller Bortvisnen af hele Blade eller
Skud (Blomster, Frugter) o. s. v. Særlig
paafaldende er de saakaldte »Frugtmumier« af
Æbler og Pærer, der fremkommer som Følge af
Kærnefrugtskimmelens Angreb.
<i>(F. K. R.). C. F.</i>
</chapter>

<chapter name="Mumin">
<b>Mumin</b> (arab.), rettroende, ensbetydende
med Muslim, Bekender af Islam;
<i>Emir-al-muminîn</i>, de Rettroendes Behersker, var siden
Abu Bekr Kalifernes officielle Titel.
<i>J. Ø.</i>
</chapter>

<chapter name="Mumme">
<b>Mumme</b>, <sp>Braunschweig-M.</sp>, en Slags
meget stærkt og ekstraktrigt, mørkt Øl, som
første Gang bragtes i Handelen af Bryggeren
Christian M. i Braunschweig 1492.
<i>K. M.</i>
</chapter>

<chapter name="Mummespil">
<b>Mummespil</b> (af tysk »Mumme«, Maske),
Maskerade.
</chapter>

<chapter name="Mummius, Lucius">
<b>Mummius</b>, <sp>Lucius</sp>, romersk Hærfører,
erobrede som Konsul Korinth (146 f. Kr.) og
ødelagde Byen, ved hvilken Lejlighed han lod
bringe en stor Mængde Kunstskatte til Italien.
Han synes personlig at have været en svag
og godmodig Mand, der kun af Føjelighed
over for sine Venner lod sig forlede til sin
haarde Fremfærd mod Korinthierne, og han
skal heller ikke have benyttet Lejligheden til
at berige sig selv.
<i>H. H. R.</i>
</chapter>

<chapter name="Mumps (se Faaresyge)">
<b>Mumps</b>, se <sp>Faaresyge</sp>.
</chapter>

<chapter name="Mun">
<b>Mun</b>, ostindisk Vægt, se <sp>Maund</sp>.
</chapter>

<chapter name="Mun, Adrien Albert Marie, Greve af">
<b>Mun</b> [mö], <sp>Adrien Albert Marie</sp>,
Greve af, fr. Politiker, f. i Lumigny 28. Febr
1841, d. i Bordeaux 6. Oktbr 1914. Han
kæmpede i Algier og i den fr.-tyske Krig og var
Ordonnansofficer hos Paris Guvernør, da han 1872,
greben af ultramontane Ideer, begyndte at virke
for socialpolitiske Formaal ved at stifte kat.
Arbejderforeninger. Da der lagdes Hindringer i
Vejen herfor, tog han 1875 sin Afsked. 1876—79
var han Medlem af Deputeretkamret (yderste
højre Fløj). 1881 genvalgtes han og sad nu med
en kort Afbrydelse i Kamret til sin Død. Han
tog straks en ivrig Kamp op mod de ny Love
om den højere Undervisning og søgte at
