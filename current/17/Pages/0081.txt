<sp>Sprængladningen</sp> bestaar af et
kraftigt virkende Sprængstof, til hvilket der
maa stilles Fordring til Upaavirkelighed ved
Stød samt Uforanderlighed. I Beg. af M.'s
Fremkomst bestod den af Krudt, senere af
gennemparafineret Skydebomuld og i den nyeste
Tid af endnu kraftigere Stoffer som Trotyl,
Milinit e. l. Sprængningen sker ved en
<sp>Tændladning</sp>, der atter bringes til Eksplosion ved
en <sp>Glødepatron</sp> ell. <sp>Fænghætte</sp> ved
Paavirkning henh. af en elektr. Strøm ell. en
<sp>Slagstift</sp>. Ladningen gøres saa stor som
mulig, men Vægten er dog begrænset af
Hensyn til Arbejdet med M. og til Ødelæggelse af
Nabo-M., der kan blive lække og synke ell.
endog eksplodere. Ladningens Vægt er
gennemsnitlig 60—80 kg, men der gives M. med op til
180 kg. Ladning. Som Regel er M. forankrede
og indrettede til at staa i en vis Dybde — forsk.
efter det Materiel de er bestemt til at
ødelægge —, men der haves ogsaa M., der staar
paa Havbunden — <sp>Bundminer</sp> — ell. som
driver med Strømmen — <sp>Strømminer</sp>,
men disse M.'s Anvendelse er ret begrænset.

M. anvendes saavel i defensive (til Forsvar)
som til offensive (til Angreb) Øjemed. De
defensive M. anvendes i egne Farvande til
Forsvar for Søbefæstninger, Flaadestationer,
Forbindelsen mellem Landsdele m. m.;
Udlægningen kan derfor forberedes i Fredstid og
foretages i Ro, og M. kan stadig holdes under
Kontrol. En anden Sag er det med de offensive M.,
der anvendes til Indespærring af Fjenden ell.
Spærring af hans Sejlveje; deres Udlægning
maa foregaa uset af Fjenden og derfor i størst
mulig Hast, hvorefter M. maa overlades til sig
selv. Det er en Selvfølge, at disse to
Anvendelsesmaader kræver forsk. Minekonstruktioner.

Til defensivt Brug anvendes de saakaldte <sp>ikke
selvvirkende M.</sp>, d. v. s., at M. betjenes
fra en Station — <sp>Søminestation</sp> — i
Land ell. sjældnere fra Skib. M. antændes ved
Elektricitet, hvis Kilde ligger paa Stationen,
hvor den efter Behag kan sættes ud af ell. i
Virksomhed (M. desarmeres ell. armeres).
M. kan derved gøres ufarlige af Hensyn til
Arbejdet med dem og til egne Skibes Sikkerhed,
ligesom M. er ufarlig, hvis den bliver revet bort
fra sin Forankring. M. er ved et elektrisk
Kabel i Forbindelse med Stationen, og i M. er
anbragt en <sp>Strømslutter</sp>, en Beholder
med Kvægsølv ell. et Pendul, der slutter den
elektriske Strøm, naar M. faar et passende
Stød. Som Regel staar Tændstrømmen ikke til
Stadighed i Kablerne, da den vilde ødelægge
deres Isolation, men en mindre Strøm, der ved
Strømslutningen i M. paavirker et Relais,
hvorved Tændstrømmen indføres. M. forankres til
et Klodsanker ved en Staaltraadstrosse,
afpasset efter den Dybde, M. skal staa i. De <sp>ikke
selvvirkende M.</sp> kan gives en simpel
Konstruktion, men deres Anvendelse kræver et
stort Forarbejde med Anlæg af Stationer,
Opmaaling af Farvandet, hvori de skal udlægges
m. m., ligesom selve Udlægningen med
Strækningen af de elektriske Kabler tager lang Tid.
De kan derfor kun anvendes, hvor Forarbejderne
kan foretages i Fredstid, og hvor Udlægningen
kan foretages i Ro, og M. være under
effektiv Beskyttelse i Krigstid. I andre af egne
Farvande, hvor disse Fordringer ikke helt kan
tilfredsstilles, anvendes en anden Betjeningsmaade,
idet det elektriske Batteri dannes ved
Hjælp af Minekassen, Søvandet og et i dette
nedsænket Kulstykke. Kullet kan være fælles
for fl. M., og ved Hjælp af et Relais, der kan
paavirkes af en elektrisk Strøm fra en Station
i Land ell. Skib, kan det sættes ud af ell. ind
i Kredsløbet, og M. derved desarmeres eller
armeres. M. er ogsaa her ufarlige, naar
Forankringen sprænges. Forankringen ved disse
M. er indrettet til automatisk Dybdeindstilling
af M. (hvorom senere). Af andre <sp>ikke
selvvirkende M.</sp> kan nævnes Bund-Sigte M.
der udlægges paa Bunden af snævre
Gennemsejlinger og antændes ad elektrisk Vej fra
Stationer i Land, naar det fjendtlige Skib efter
Sigteapparaternes Visning befinder sig over M.
Disse M. har den Mangel, at de maa gøres
svære og have stor Ladning, da de ikke
kommer til at virke direkte paa Maalet, endvidere
er det ofte vanskeligt at bestemme, naar Maalet
er over M. Af Hensyn hertil er disse M.
undertiden forsynet med en flydende
Strømslutter, der slutter Strømmen, naar den bliver
paasejlet, men dermed mister M. den Fordel,
at egne Skibe uskadt kan passere hen over den
under alle Forhold.

I offensive M. maa Tændingsmekanismen være
indesluttet i selve M., og Forankringsmateriellet
maa være saaledes indrettet, at M.
automatisk stiller sig i den rette Dybde; men
M. maa ikke desmindre være ufarlig under
Opmagasinering og under Arbejdet med dens
Udlægning, samt naar den er revet løs fra sin
Forankring; hvilken sidste Fordring er stillet
til alle forankrede M. ved Haag-Konventionen
af 1907. Disse Fordringer kræver komplicerede
Mekanismer, der dog ikke kan forhindre, at
M. er lige farlige for Ven som Fjende. Da
Tændmekanismen indeholdes i selve M., kaldes
den ogsaa <sp>selvvirkende M.</sp> Tændingen
kan være mekanisk ell. elektrisk ell. en
Blanding af begge Dele. Ved den rent elektriske
Tænding indeholder M. Tørelementer, fra
hvilke en elektrisk Strøm gaar gennem en
Afbryder med Urværk, en Strømslutter som de ovf.
omtalte under de ikke selvvirkende M. og
en elektrisk Glødepatron. Urværket er forsynet
med en Stopper af et i Søvand opløseligt Stof,
naar dette smelter, sættes Urværket i Gang, og
efter at det er gaaet den Tid, til hvilket det
er indstillet, sættes Afbryderen ud af
Virksomhed (M. armeres), saa Strømslutteren kan
bringe M. til Eksplosion, naar den paasejles. I
elektrisk-mekaniske M. dannes Elementet først ved
Paasejlingen. I M.'s Overkant er anbragt en
Del Stødhorn af Metal, indesluttende en
Glasbeholder med Syre. Under Hornene er i M.
anbragt et syrefrit Element; fra dette gaar
Ledningerne ud gennem M. gennem en
Afbryder og derefter ind i M. til Tændpatronen.
Afbrydningen foregaar ved Opmagasinering og
Arbejdet med M. ved Indsætning af en
Ebonitprop; naar M. skal kastes, erstattes denne
med en i Søvand opløselig Prop, der sætter
