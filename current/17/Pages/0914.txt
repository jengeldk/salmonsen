betydelig (for 18 Mill. Doll. i 1920). Fiskeri er
en Hovednæringsvej. N. B. staar her inden for
Kanada kun tilbage for Nova Scotia og Britisk
Columbia. Silden er især vigtig (3/5 af hele
Udbyttet); den bruges dels som Sardin, dels som
Mading ved Newfoundland-Fiskeriet.
Næstvigtigst er Laks, derefter kommer Torsk og
Hummer. Konservesindustrien er meget betydelig.
1921 beskæftigedes ved Fiskeri 8152 Mand og
ved Behandling af Fangsten i Land 2456 Mand.
Værdien af hele Fiskeriet var c. 3,7 Mill. Doll.
— N. B. indeholder mange værdifulde — men
endnu uudnyttede — Mineraler. 1920 brødes
kun en Del Kul og Gips. — Industrien er
endnu — bortset fra det ovennævnte — ret ringe.
Skibsbyggeri drives. Ved Grand Falls er den
største uudnyttede Vandkraft i Øst-Kanada. 1919
fandtes 1439 Industrivirksomheder, der
sysselsatte 22064 Arbejdere. 1921—22 udførtes Varer
for 66,8 Mill. Doll. og indførtes Fødevarer for
27,2 Mill. Doll. Skibsfarten er næsten
udelukkende Kystfart, og ingen Havn staar i
regelmæssig Forbindelse med Europa. Med Jernveje
er N. B., der i 1921 havde 3135 km, forholdsvis
godt forsynet. 2 vigtige Linier gaar gennem N.
B., den ene langs Østkysten (Intercolonial
Railway, Statsbane), den anden langs St
John-Floden. N. B. spiller en vigtig Rolle som
Gennemgangsland for Trafikken mellem det indre
Kanada og de isfri sydøstlige Havne. N. B.
styres af Guvernøren og <i>Legislative Council</i>
paa 20 Medlemmer, der vælges af Regeringen,
samt af <i>House of Assembly</i>, der bestaar af 41
folkevalgte Medlemmer. N. B. sender til det
kanadiske Parlament 11 Deputerede og 10
Senatorer. Hovedstad er Fredericton, men St John
er den vigtigste Handelsby. N. B. udgjorde fra
1604 en Del af det fr. Acadia (s. d.), indtil det
1713 afstødes til England. 1764 kom de første
skotske Kolonister til Miramichi, og da det 1783
havde modtaget talrige Loyalister fra U. S. A.,
udskiltes det fra Nova Scotia som egen Koloni.
Grænselinien til Maine reguleredes 1842, og 1867
sluttede N. B. sig til Dominion of Canada.
(<sp>Litt</sp>.: <sp>Helge Nelson</sp>, »Canada« [Sthlm
1922]; <i>Department of the Interion Canada</i> [<i>Atlas
of Canada</i>, 1915]).
<i>G. G.</i>
</chapter>

<chapter name="New Brunswick (By i U. S. A.)">
<b>New Brunswick</b> [↱nju.-↱brănzw<sub>i</sub>k], By i
U. S. A., Stat New Jersey, ligger 40 km SV. f. New
York, ved den sejlbare Raritan, der ved en
Kanal staar i Forbindelse med Delaware. (1910)
23388 Indb. N. B. har en bekendt Skole fra 1770
(Rutger's College), som har en klassisk, en
polyteknisk og en Landbrugsafdeling, og det ældste
teologiske Seminarium i U. S. A. Byen, der
staar i daglig Dampskibsforbindelse med New
York, driver en betydelig og mangeartet
Industri.
<i>G. G.</i>
</chapter>

<chapter name="Newburgh">
<b>Newburgh</b> [↱nju.bəg], <sp>Newburg</sp>, By i
U. S. A., Stat New York, ligger 100 km N. f. New
York paa højre Bred af Hudson. (1920) 30366
Indb. N. ligger terrasseformet og staar ved
Jernbaner og Dampskibe i levende Forbindelse
med New York, hvortil udskibes Korn, Tømmer
og Kul. Desuden findes Tekstil-, Læder- og
Maskinindustri. N. er grundlagt 1709, og 1783
efter Fredsslutningen opløstes her den amer.
Armé.
<i>(H. P. S.). N. H. J.</i>
</chapter>

<chapter name="Newbury">
<b>Newbury</b> [↱nju.b<sub>ə</sub>ri], By i det sydlige
England, Berkshire, ved Themsens Biflod Kennet,
38 km S. f. Oxford, har en gotisk Kirke fra
c. 1500, restaureret 1868, en Latinskole, et
Museum og (1921) 12290 Indb. N. ligger smukt og
staar ved Jernbaner (bl. a. Great Western) i 5
Retninger og ved Kennet-Avon-Kanalen i
Forbindelse med Omegnen. N. blev tidlig et vigtigt
Centrum for Uldhandel og Klædeindustri;
denne sidste er dog gaaet tilbage, hvorimod
Uldmarkedet er betydeligt. Siden 1905 er N. blevet
en Væddeløbsby. I Nærheden ligger
<sp>Donnington Castle</sp>, hvor Chaucer skal have tilbragt
sine sidste Dage, og <sp>Shaw House</sp>, fra
Elisabeth's Tid, Berkshires smukkeste Slot. Det var
ligeledes i Nærheden af N., at de kongelige
Tropper blev slaaet af Parlamentshæren 27.
Oktbr 1644 efter en uafgjort Kamp samme Sted
20. Septbr 1644.
<i>G. G.</i>
</chapter>

<chapter name="Newburyport">
<b>Newburyport</b> [↱nju.b<sub>ə</sub>r<sub>i</sub>på.<sub>ə</sub>t], By i U. S. A.,
Stat Massachusetts, ligger 53 km NNØ. f. Boston
ved Merrimacs fjordagtige Munding, der gøres
vanskelig tilgængelig ved en Sandbarre. (1920)
15618 Indb. Den malerisk liggende By, der
tidligere havde større Bet. som Søhandelsby
end nu, har et Univ. og driver Fiskeri samt
Bomulds- og Fodtøjsindustri.
<i>(H. P. S.). N. H. J.</i>
</chapter>

<chapter name="Newcastle on Tyne">
<b>Newcastle</b> [↱nju.ka.s£] (<sp>on Tyne</sp>), By i
det nordøstlige England, Northumberland, ved
Tyne, 19 km oven for dens Udløb i Vesterhavet,
med (1921) 274955 Indb. Fra Byen til sit Udløb
er Tyne en eneste langstrakt Havn omgivet af
Lade- og Oplagspladser, Fabriksanlæg og
Bydele, og det er kun administrativt, at N. har
faste Grænser. De ved Tyne-Mundingen
liggende Byer har en samlet Folkemængde af over
1/2 Million. Lige over for N. ligger
Fabrikbyen <sp>Gateshead</sp>, og mod V. strækker
<sp>Elswick</sp> sig 1 km langs med Floden. Ved
Flodmundingen er der i de 3 Byer South Shields,
North Shields og Tynemouth en samlet
Folkemængde af 200000 Indb. Med Gateshead er N.
forbundet ved 4 Broer; nede i Dalen en
Stenbro og en Drejebro (den sidste paa samme
Sted, hvor Kejser Hadrian's Pons Aelii
opførtes Aar 120). 1850 anlagdes 34 m over Tyne
den første af N.'s High-Level-Bridges for
Vogne og Jernbanetog — Robert Stephenson's
Mesterærk. 1906 kom den ny Højbro, kun for
Jernbanetog. Det egl. N. ligger paa Flodens
Nordside. Forretningslivet er hovedsagelig
knyttet til den gamle Del af Byen, der ligger paa
fladt Terrain nærmest Floden. Den nyere Bydel
har brede og retlinede Gader og er opført paa
Skraaningen og Toppen af en Høj. Navnlig Grey
Street udmærker sig ved sit flotte Præg. Af
Bygningsrester fra ældre Tid er bevaret en Del,
saaledes Partier af den gamle Borg og
Bymuren. Den ældste Kirke er St Andrews fra
Normannertiden; St Nicholas med et svært
firkantet Taarn er fra 14. Aarh.; den er nu
Katedral; den kat. Domkirke er derimod en
Nybygning. Andre fremtrædende Bygninger er
Handelsbørsen, fuldført 1658 og først benyttet som
Raadhus, den mægtige Torvehal, Raadhuset og
Toldboden. Blandt de mange aabne Pladser og
Parker maa især nævnes den efter Giveren
opkaldte Armstrong Park. Som nævnt gaar N.
