Bogsamling og 1860 Medlem af Instituttet. Foruden
Fortolkninger af gr. Indskrifter fra Ægypten
og Grækenland i <i>Revue Archéologique</i> og i
Instituttets <i>Compte-Rendu</i> o. a. lærde Afh. har
M. udg. <i>Recueil des itinéraires anciens</i> (1845),
<i>Mélanges de litt. grecque</i> (1868 og 1883).
1840—45 udgav han <i>Revue de bibliographie
analytique</i>.
<i>V. S.</i>
</chapter>

<chapter name="Miller, Charles Henry">
<b>Miller</b> [↱mi£ə], <sp>Charles Henry</sp>, amer.
Landskabsmaler, f. 20. Marts 1842 i New York.
Hans Uddannelse foregik især i München, hvor
han arbejdede paa Akademiet og under Lier.
Derefter vendte han tilbage til Amerika, hvor
han har gjort Lykke (1875 blev han Medlem af
Nationalakademiet der) ved sine Landskaber,
der for en stor Del skildrer Egne fra Long
Island. Han raderer ogsaa.
<i>A. Hk.</i>
</chapter>

<chapter name="Miller, Cincinnatus Hiner">
<b>Miller</b> [↱mi£ə], <sp>Cincinnatus Hiner</sp>, kendt
under Navnet <sp>Joaquin M.</sp>, amerik. Forf.
(1842—1913), var født i Indiana, men tilbragte
sin Barndom i Oregon, hvor han senere en Tid
var Dommer. Som yngre havde han strejfet en
Del omkr. — været Guldgraver i Kalifornien og
en Tid levet sammen med en Indianerstamme.
Aarene 1870—76 tilbragte han for største Delen
i Europa, hvor han 1871 udgav sin første
Digtsamling <i>Songs of the Sierras</i>, der vakte
betydelig Opsigt. Han har senere udgivet en Rk.
Digtsamlinger Og Romaner. 1897 udkom der en
samlet Udgave af hans Digte.
<i>I. O.</i>
</chapter>

<chapter name="Miller, Ferdinand og Ferdinand von">
<b>Miller</b> [↱mel<sub>ə</sub>r], <sp>von</sp>, 1) <sp>Ferdinand</sp>, den
Ældre, tysk Bronzestøber, f. 18. Oktbr 1813 i
Fürstenfeldbruck, d. 11. Febr 1887 i München.
M., Elev af München-Akademiet og ogsaa af
Onkelen Stiglmaier, under hvis Ledelse han
arbejdede i det kgl. Støberi, fortsatte sin
Uddannelse i Paris, hvor han bl. a. lærte
Guldbronzering. Hjemkommen til München blev han
tagen stærkt i Brug, 1844 efterfulgte han
Onkelen som Leder af det kgl. Bronzestøberi, og fra
hans snart berømte Værksted er udgaaet en
stor Mængde Monumentalarbejder baade til
Ind- og Udland. Et af hans største Arbejder
var Støbningen af Schwanthaler's 17 m høje
»Bavaria«. Hans sidste Værk, udført sammen
med nedenn. Søn og Sønnen Ludwig, var
»Germania« for Niederwald-Monumentet. Han
har især været stærkt sysselsat for Amerika.
Fogelberg's »Gustaf Adolf« i Göteborg, samme
Kunstners »Karl Johan« og Quarnström's
»Berzelius« i Sthlm har M. ogsaa støbt. 2)
<sp>Ferdinand</sp>, den Yngre, Billedhugger og
Bronzestøber, f. 8. Juni 1842 i München. Han lærte
Støbning under Faderen og udenlands,
Modelering under Kiss (Berlin), Widnmann (München)
og Hähnel (Dresden). Ligesom Faderen har han
støbt talrige Monumenter (ogsaa arbejdet for
Danmark), Som Billedhugger er han en dygtig
Repræsentant for den maleriske Retning i
Skulpturen. Et af hans Hovedværker er
Rytterstatuen af Prinsregent Luitpold for Bamberg
(1899). Andre Arbejder: Statuer af Shakespeare,
Columbus og Humboldt (1878) for St Louis,
Ludvig I for Valhalla i Regensburg,
Krigermindesmærker for Charleston (Nordamerika),
Ludvig af Bayern Monument (1905), Statue af
Ludvig II (1910) i München o. s. fr.; i Ny
Carlsberg Glypt. Buste af Brygger Sedlmayr. 1900
blev han Akademidirektør i München.
<i>A. Hk.</i>
</chapter>

<chapter name="Miller, Hugh">
<b>Miller</b> [↱mi£ə], <sp>Hugh</sp>, skotsk Forf. og
Geolog (1802—56). Som Søn af fattige Forældre
fik han den alm. skotske Almueskoleopdragelse,
men viste allerede fra Barn en ualmindelig
Læselyst og Fortælleevne. 17 Aar gl kom han i
Murerlære, og hans Arbejde i Stenbruddene
samt Vandringer i hans Fødeegns Bjerge vakte
tidligt hans Interesse for Geologi. 1829 udgav
han Digtsamlingen <i>Poems written in the
Leisure Hours of a Journeyman Mason</i>, som
1835 efterfulgtes af <i>Scenes and Legends of
Cromarty</i>. 1834 var han blevet ansat i en af de
lokale Banker og blev Redaktør af det
frikirkelige <i>The Witness</i>. 1841 fulgte hans
betydeligste Arbejde: <i>The Old Red Sandstone</i>, der vakte
betydelig Opsigt baade ved dets klare og
levende Skildringsevne og ved dets originale
Opfattelse. 1857 fulgte <i>The Testimony of the Rocks</i>.
Det selvbiografiske <i>My Schools and
Schoolmasters</i> (1852) vakte Carlyle's Beundring.
<i>I. O.</i>
</chapter>

<chapter name="Miller, Johann Martin">
<b>Miller</b> [↱mel<sub>ə</sub>r], <sp>Johann Martin</sp>, tysk
Forf., f. i Ulm 3. Decbr 1750, d. smst. 21. Juni
1814. Han studerede Teologi i Göttingen og
sluttede sig til »Göttinger Hainbund«, senere
blev han Vikar ved Gymnasiet i Ulm og
derefter Præst ved Domkirken. Som Forf. er han
bleven mest bekendt ved Romanen »Siegwart,
eine Klostergeschichte«, som er præget af
taarevædet Sentimentalitet (2 Bd, 1776; 2. Udg.,
3 Bd, 1777). Denne Roman fulgtes af fl. andre
nu glemte Brevromaner. Der lever efter ham
kun nogle folkelige Viser som: »Was frag' ich
viel nach Geld und Gut« og »Es war einmal
ein Gärtner«. (<sp>Litt</sp>.: <sp>Prutz</sp>, »Der Göttinger
Dichterbund« [1841]; <sp>E. Schmidt</sp>, »Aus dem
Liebesleben des Siegwart-Dichters« [i
»Charakteristiken«, Berlin 1886]; <sp>Kraeger</sp>, »Joh.
Martin M.« [1893]).
<i>(C. A. N.). C. B-s.</i>
</chapter>

<chapter name="Miller, Thomas">
<b>Miller</b> [↱mi£ə], <sp>Thomas</sp>, eng. Digter
(1809—74), var Kurvemager, men blev samtidig
bekendt som Digter, og ved Digteren Rogers'
Hjælp kom han til London, hvor han levede
som Boghandler. Han har skrevet en Række
Digtsamlinger, i hvilke han især beskriver eng.
landlig Natur med megen Finfølelse. Af disse
kan nævnes: <i>A Day in the Woods</i> (1836),
<i>Beauties of Country Life</i> (1837), <i>Poems</i> (1841).
Desuden har han skrevet mange Romaner, som:
<i>Royston Gower, or the Days of King John</i>
(1838), <i>Gideon Giles the Roper</i> (1840), <i>Our Old
Town</i> (1857).
<i>(T. L.). I. O.</i>
</chapter>

<chapter name="Miller, Willougby Dalton">
<b>Miller</b> [↱mi£ə], <sp>Willougby Dalton</sp>,
tysk-amer. Tandlæge og Bakteriolog, f. 1. Aug.
1853, d. 27. Juli 1907. Han studerede
Naturvidenskaber og Matematik ved Universiteterne
i Edinburgh og Berlin 1876—77 og tog
Tandlægeeksamen ved Pennsylvania-Univ. i
Philadelphia 1879. Efter at han havde praktiseret et
Par Aar som Tandlæge i Berlin, kaldtes han
1884 til Lærer i konserverende Tandkirurgi
smst., promoverede 1887 som <i>Dr. med. & chir.</i>
og udnævntes 1894 til ekstraordinær Professor
i det med. Fakultet. Nogle Maaneder før sin
Død blev han kaldt til Leder af Michigan
Univ.'s Tandlægeskole. M. nød en overordentlig
stor Anseelse baade som eksperimentel
Forsker og som klinisk Lærer. Han maa
betragtes som Grundlæggeren af Bakteriologien paa
Mundhulens Omraade, ligesom hans
