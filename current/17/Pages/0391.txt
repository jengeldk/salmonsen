<chapter name="mousse">
<b>mousse</b> [mus] (fr.), Flødeskum, i hvilket
der er blandet enten Kaffe, Likør, Syltetøj e. l.
Desserten faar Navn efter de forsk.
Tilsætninger, f. Eks. <i>m. au café</i>.
<i>R. H.</i>
</chapter>

<chapter name="Mousseline (d. s. s. Musselin)">
<b>Mousseline</b> [mus<sub>ə</sub>↱li´n], d. s. s.
<sp>Musselin</sp>.
</chapter>

<chapter name="moussere">
<b>moussere</b> [mu↱se´rə] (fr.), skumme, bruges
især om Vædsker, der indeholder Kulsyre,
opløst under et større ell. mindre Tryk, saaledes
at den undslipper, naar Trykket ophæves ved
Beholderens Aabning, som Tilfældet navnlig er
ved Champagne, Øl og Mineralvande.
<i>K. M.</i>
</chapter>

<chapter name="Moustiers-Ste-Marie">
<b>Moustiers-Ste-Marie</b> [mu↱t<sub>i</sub>e-sǣt-ma↱ri]. By
i det sydøstlige Frankrig, Dept Basses-Alpes,
870 Indb. Byen har en ejendommelig
Beliggenhed paa Bunden af en smal Slugt, hvorover der
er trukket en Jernkætting med en forgyldt
Stjerne. M. var i 17. og 18. Aarh. berømt for sin
Fajance. (<sp>Litt</sp>.: <sp>Fouque</sp>, <i>M. et ses faïences</i>
[Aix 1887]).
<i>(M. Kr.). E. St.</i>
</chapter>

<chapter name="moustille">
<b>moustille</b> [mu↱sti.j] kaldes den svage
Kulsyreudvikling, som findes hos en Del ganske
unge Vine.
<i>K. M.</i>
</chapter>

<chapter name="Moutiers">
<b>Moutiers</b> [mu↱t<sub>i</sub>e], By i det østlige Frankrig,
i Dept Savoie, Hovedstad i Arrond. M., ved
Isère, 49 km ØSØ. f. Chambéry, 2550 Indb.
Byen, der tidligere var Hovedstad i
Tarentaise, er Sædet for en Biskop, har en
Domkirke, opført i 11.—15. Aarh., et gejstligt
Seminarium. — Ø. f. Byen ligger <sp>Mont Jovet</sp>
(2560 m), der hyppig besøges for sin smukke
Udsigt, og mod S. Badebyerne <sp>Salins</sp> og
<sp>Brides-les-Bains</sp> med varme (36°)
Kogsaltkilder.
<i>(M. Kr.). E. St.</i>
</chapter>

<chapter name="Mouton, Georges">
<b>Mouton</b> [mu↱tǡ], <sp>Georges</sp>, Greve af
<sp>Lobau</sp>, fr. Marskal, f. 1770, d. 1838. Han traadte
ind i Hæren 1792 og avancerede til
Brigadegeneral; som saadan kom han 1805 ind i
Napoleon's Stab. Han fulgte Kejseren i Felttogene
1805 og 1806 og forfremmedes efter Freden i
Tilsit til Divisionsgeneral. Han fulgte Soult
under Felttoget i Spanien og udmærkede sig
senere 1809, særlig ved Aspern og Esslingen,
herfra hans Titel Greve af Lobau. Han deltog i
Felttogene 1812—13, hvor han førte de fr.
Tropper, der blev indesluttede i Dresden og maatte
overgive sig. Derved kom M. i østerr.
Fangenskab, hvorfra han først slap fri efter
Freden i Paris 1814. Under Bourbon'erne blev M.
Generalinspektør for Infanteriet, men sluttede
sig i »de 100 Dage« til Napoleon. Ved Waterloo
førte han med stor Dygtighed Hærens højre
Fløj, men faldt i Hænderne paa Englænderne.
Han kom først tilbage til Frankrig 1818 ved
en Amnestilov. 1830 gav Ludvig Filip ham
Befalingen over Nationalgarden, hvorved M.
paadrog sig Republikanernes Had. Aaret efter fik
han som Tak for sin Virksomhed under
Junirevolutionen Marskalstaven.
<i>(A. T. L.). E. C.</i>
</chapter>

<chapter name="Mouton, Jean">
<b>Mouton</b> [mu↱tǡ], <sp>Jean</sp>, nederlandsk
Kontrapunktiker, d. 30. Oktbr 1522 i St Quentin, var
Elev af Josquin des Près, blev Medlem af
Sangerkapellet hos de fr. Konger Ludvig XII
og Frants I, til sidst Kannik i St Quentin. I sin
Stil nærmer han sig meget sin Lærer Josquin.
Prøver af hans Musik findes i Glarean's
»Dodecachordon« (1547, Nyudgave 1889), fremdeles
hos Forkel, Burney, Hawkins og Commer i
deres opr. Værker, Lindgren i »Monatshefte für
Musikgesch.« (1891).
<i>A. H.</i>
</chapter>

<chapter name="Mouy, Grev Charles de">
<b>Mouy</b> [mwi], Grev <sp>Charles de</sp>, fransk
Forf., f. 11. Septbr 1834, har været
Gesandtskabssekretær i Konstantinopel og Wien og
Gesandt i Rom. Af hans Bøger kan anføres:
<i>Raymond</i> (1861), <i>Grands seigneurs et grandes
dames du temps passé, portraits historiques</i>
(1862), <i>Don Carlos et Philippe II</i> (1863, 3. Udg.
1888), <i>Le roman d'un homme sérieux</i> (1864),
<i>Les jeunes ombres, récit de la vie litteraire</i>
(1868), <i>Lettres du Bosphore, Bucharest,
Constantinople, Athènes</i> (1879), <i>Lettres athéniennes</i>
(1887), <i>Rome, carnet d'un voyageur</i> (1890),
<i>Louis XIV et le Saint-Siège. L'ambassade du
duc de Créqui 1662—65</i> (2 Bd, 1893),
<i>Mademoiselle de Valsengeuse</i> (1898), <i>Au cours de ma
vie</i> (1907) og <i>Souvenirs et causeries d'un
diplomate</i> (1909). Desuden har han udg.
<i>Correspondance de Stanislas Auguste Poniatowski et de
Mme. Geoffrin</i> (1875).
<i>S. Ms.</i>
</chapter>

<chapter name="Mouzon">
<b>Mouzon</b> [mu↱zǡ], By i det nordøstlige
Frankrig, Dept Ardennes, ligger ved Meuse og
Jernbanen Verdun—Sedan, 1730 Indb. En smuk
Kirke i gotisk Stil er opført i 13. Aarh. og er
Resterne af et Benediktinerabbedi.
Klædeindustri og Spinderier. — 30. Aug. 1870 blev Mac
Mahon af de tyske Tropper trængt over Meuse
ved M. og kastet tilbage mod Sedan. Delvis
ødelagt under Verdenskrigen.
<i>(M. Kr.). E. St.</i>
</chapter>

<chapter name="Movens">
<b>Movens</b> (lat.), Hjælpemiddel, Drivfjeder.
</chapter>

<chapter name="movere">
<b>movere</b> (lat.), bevæge, jfr. <sp>Motion</sp>.
</chapter>

<chapter name="Movers, Franz Karl">
<b>Movers</b> [↱mo.f<sub>ə</sub>rs?], <sp>Franz Karl</sp>, tysk
Orientalist, f. 17. Juli 1806 i Koesfeld i
Westfalen, d. 28. Septbr 1856 i Breslau. M. studerede
kat. Teologi og østerlandske Sprog, særlig
Hebraisk og Fønikisk, i Münster, var 1833—39 kat.
Præst i Berkum ved Bonn, gav sig her meget
af med bibelkritiske Undersøgelser og udgav
bl. a.: »Kritische Untersuchungen über die
Alttestamentliche Chronik« (1834) m. m. 1839 blev
han Prof. ved det kat. Fakultet i Breslau i
gammeltestamentlig Teologi. Genstand for hans
Hovedstudium var Fønikernes Historie og
Oldtids Forhold, og han har hertil samlet meget
Materiale, som letter andre Granskere
Arbejdet. 1840 udgav M. »Die Religion d. Phönicier«,
der udgør 1. Del af hans »Phönicier«, af hvis
Historie de flg. 2 Bd gav en Fremstilling
(1849—50); det sidste Hæfte (1856) af det ikke
afsluttede Værk behandler Fønikernes Handel og
Skibsfart. M. har ogsaa udg. en Samling af
fønikiske Indskrifter o. l.: »Phönicische Texte
erklärt« (1845—47).
<i>V. S.</i>
</chapter>

<chapter name="Moville">
<b>Moville</b> [↱mo<sub>u</sub>vi£ ell. må↱vi£], en lille Havneby
i det nordlige Irland, i Donegalshire, ligger N.
f. Londonderry paa den vestlige Side af Lough
Foyle-Bugten. Den er et søgt Badested og
anløbes af Postdamperne mellem Europa og
Amerika. Byen har c. 1200 Indb.
<i>G. G.</i>
</chapter>

<chapter name="Mowinckel, Agnes">
<b>Mowinckel</b>, <sp>Agnes</sp>, norsk Skuespillerinde,
f. 25. Aug. 1875 i Bergen, vakte 1899 usædvanlige
Forventninger ved sit Spil i Heiberg's »Kong
Midas« og Schiller's »Maria Stuart« paa det
nyoprettede Sekondteatret i Kria; har optraadt
med Held paa en lang Rk. Teatre, saaledes
Nationalteatret (i »Fru Inger til Østraat« og
»Macbeth«), Centralteatret, Trondhjems Teater.
