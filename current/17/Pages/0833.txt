heraf er 16,77 km<sup>2</sup> Ager og Eng, 79,84 km<sup>2</sup> Skov,
Resten er Udmark, Snaufjeld og Myr. Antagen
Formue (1921) var 23746600 Kr og Indtægt
9003225 Kr.
<i>M. H.</i>
</chapter>

<chapter name="Nedre-Engadin (se Engadin)">
<b>Nedre-Engadin</b> [-æŋga↱di.n], se <sp>Engadin</sp>.
</chapter>

<chapter name="Nedreguinea (se Guinea)">
<b>Nedreguinea</b> [-gi↱nea], se <sp>Guinea</sp>.
</chapter>

<chapter name="Nedre Romerike">
<b>Nedre Romerike</b>, Sorenskriveri, Akershus
Fylke, (1921) 26949 Indb., 898,67 km<sup>2</sup>, omfatter
Herrederne Enebakk, Fet, Skedsmo, Lillestrøm,
Lørenskog, Nittedal og Gjerdrum. Distriktet
ligger omkr. Øierens Nordende og dens Tilløb.
Jordbrug og Fædrift, Fabrikdrift og Skovbrug
udgør dets vigtigste Næringsveje. Det er et
udpræget Indlands- og Lavlandsdistrikt,
hvorigennem gaar Jernbanen Kria—Kongsvinger og
Trondhjemsbanen.
<i>M. H.</i>
</chapter>

<chapter name="Nedre Telemark">
<b>Nedre Telemark</b>, Sorenskriveri i Telemark
Fylke, (1921) 12267 Indb., 1550,1 km<sup>2</sup>, omfatter
Herrederne: Lunde, Bø, Sauherad og Seljord,
som ligger omkr. Skiensvasdragets øvre Del og
dets Kilder. Det er et udpræget Skov- og
Indlandsdistrikt, der i sin søndre Del
gennemskæres af Vestlandsbanen fra Kongsberg med
Forbindelse til Skien. Fædrift, Jordbrug,
Skovbrug og Industri er de vigtigste Næringsveje.
<i>M. H.</i>
</chapter>

<chapter name="Nedreøsterrig">
<b>Nedreøsterrig</b>, Prov. (»Land«) i
Republikken Østerrig, hører til dennes cisleithanske Del
og grænser med Vest til Øvreøsterrig, mod Nord
og Øst til Tschekkoslovakiet, mod SØ. til
Burgenland og mod Syd til Steiermark. Arealet er
19297 km<sup>2</sup> (uden Wien, som ikke hører til Prov.
N.). Omtr. tre Fjerdedele af Prov. er Bjergland.
S. f. Donau, der deler Prov. i to omtr. lige store
Dele, sender Alperne deres østligste
Forgreninger ind i Landet. Nordligst ligger en smal Zone
af lave Sandstensbjerge med vest—østlig
Strygeretning men uregelmæssigt gennemfuret af
Dale; de ender mod Øst i <sp>Wiener Wald</sp>
med Kahlenberg (438 m) ved Donau. Syd derfor
ligger Kalkalperne, der atter falder i to Zoner,
en nordlig lavere (1000—1600 m) og stærkt
foldet og en sydligere med højere, mere
plateauagtige Bjergmasser. Paa Grænsen af Steiermark
naar Raxalpe 2009 m, nordligere Schneeberg
2075 m. Den øvre Del af disse Højbjerge rager
langt op over Skovgrænsen og er rig paa
Alpeplanter og gode Græsgange. Mod Øst ender
Kalkalperne med en næsten lige løbende
Stejlrand mod det saakaldte Wiener-Bækken og
ledsages langs denne mægtige Sænkningsrand af
en Række varme Kilder, saaledes ved Baden,
Vöslau, Fischa og Brunn. Nord for Donau
ligger et lavere Bjerg- og Bakkeland, der
danner en Fortsættelse af de mähriske Højder; de
naar mod Vest i Peilstein 1060 m, medens
Højden mod Øst kun er 300—500 m. Sletteland
findes kun Vest for Wien, Tullner Feld, og Øst for
Wien paa begge Sider af Donau, det saakaldte
Wiener-Bækken, hvis sydlige Del, det ufrugtbare
Steinfeld, skyder sig ind mellem den østlige
Rand af de nordlige Kalkalper og
Leitha-Bjergene; Marchfeld Nord for Donau har været
Valplads for adskillige store Slag (Wagram,
Aspern) og er veldyrket. Saa godt som alle
Floderne i Prov. strømmer til Donau. I sin
sydlige Bred modtager denne efter Grænsefloden
mod Øvreøsterrig Enns Yps, Erlauf, Bielach,
Traisen, Wien, Triesting og Piesting. Leitha,
som for en Del danner Grænsen mod det
tidligere ung. Burgenland, udmunder uden for
Prov. Fra Nord optager Donau Kamp, hvis
øvre Dal hører til de smukkeste Partier i Prov.,
og March, der med sin Biflod Thaya for en Del
danner Grænsen mod Tschekkoslovakiet.

Befolkningen beløber sig efter Folketællingen
1923 til 1478697 Indb., 77 pr. km<sup>2</sup>. I Slettelandet
dyrkes Korn (især Rug) og Vin, medens
Skovhugst er det vigtigste Erhverv i Bjerglandet.
Tillige brydes der Sten- og Brunkul, Jernmalm
(som ogsaa udsmeltes) og Grafit. Prov. styres
af en paa den alm. Valgrets Grund valgt
<sp>Landesversammlung</sp>, der vælger et
administrerende <sp>Landesausschuss</sp>. Det gamle
Kronlands Vaaben var et blaat Skjold med 5
gyldne Ørne, over Skjoldet en Ærkehertughat.
Landsfarverne er blaat og Guld. (<sp>Litt</sp>.:
»Topographie von Nieder-Österreich« [udg. af »Verein
für Landeskunde von N.«, Wien 1871 ff.];
»Mitteilungen der niederösterreichischen
Handels- und Gewerbekammer« [Wien]; <sp>Hann</sp>,
»Klimatographie von N.« [Wien 1904]; <sp>Vancsa</sp>,
»Geschichte Ober- und Niederösterreichs« [Gotha
1905]).
<i>O. K.</i>
</chapter>

<chapter name="Nedrigailov">
<b>Nedrigailov</b> [n<sub>i</sub>dri↱gaj£<sub>å</sub>f], <sp>Drigailov</sp>, By
i Ukraine, Guv. Charkov, ligger ved Sula, har
Fabrikation af Lys og Sæbe, Tobaks- og Løgavl
og 7800 Indb.
<i>N. H. J.</i>
</chapter>

<chapter name="Nedshd">
<b>Nedshd</b> (<sp>Nedjd</sp>), højtliggende Landskab i
det indre af Arabien. Paa Bjergene findes gode
Græsgange, der næsten hele Aaret er friske. I
de dybe Dale, der gennemfurer Landet, træder
Grundvandet nær til Overfladen, og her ligger
Landsbyerne med deres Haver og Marker;
Sammen med Kystlandet El Hasa, som af
Tyrkerne fejlagtig kaldes N., danner det et Emirat
med c. 400000 Indb., hvoraf c. 75000 bor i El
Hasa. Omtr. 150000 er Nomader, Resten
Oaseboere. Der udføres Huder, smeltet Smør,
Dadler. Hovedstad er Riyad, som antages at have
20000 Indb. N. blev af Vahabitterne i Beg. af
19. Aarh. gjort til et mægtigt Rige, der dog
hurtig forfaldt. I Øjeblikket er N. atter den
betydeligste Stat i det indre Arabien. 1914
fordreves Tyrkerne fra El Hasa, som derefter
indlemmedes i N.
<i>M. V.</i>
</chapter>

<chapter name="Nedskrivning af Aktiekapital">
<b>Nedskrivning af Aktiekapital</b>. Hvor
Selskabet har lidt Tab, saa at dets Aktivers
Overskud over Passiverne ikke længere svarer til
den indskudte Kapital, vil Aktiekapitalen
kunne nedskrives ved en Generalforsamlings
Beslutning, uden at de særlige Bestemmelser om
Nedsættelse af Aktiekapitalen kan kræves
overholdt. Dog maa Aktiekapitalen ikke derved —
uden Handelsministerens Samtykke — nedbringes
under det af Loven krævede Minimum.
<i>Ch. V. N.</i>
</chapter>

<chapter name="Nedslagsbælte (se Kuglebaneneg)">
<b>Nedslagsbælte</b>, se <sp>Kuglebaneneg</sp>.
</chapter>

<chapter name="Nedstrand">
<b>Nedstrand</b>, <sp>Herred</sp>, Rogaland
Politidistrikt, Ryfylke Sorenskriveri, Rogaland Fylke,
(1921) 1318 Indb., svarer til N. Sogn af N.
Præstegæld. N. ligger paa en Halvø, der kun ved
et smalt Eid mellem Bunden af Yrkefjorden og
Lindangerviken ved Skjoldsfjorden er
sammenhængende med Fastlandet, mindre
Strækninger langs Yrkefjorden tilhører Skjold og
Vikedal Herreder; foruden af disse omgives N. af
Herrederne Tysvær, Jelsa, Stjernarøy og Bokn.
