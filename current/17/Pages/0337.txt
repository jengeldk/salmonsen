Lærer, og som saadan virkede M. til sin Død
og bidrog væsentlig til Læreanstaltens store
Ry. M. var som Klaverspiller og -komponist en
ejendommelig »Dobbeltsjæl«; paa den ene Side
fuld af Indrømmelser til Modesmagen, paa den
anden sprudlende af Opfindsomhed og intensiv
musikalsk«. Hans Klaverkompositioner (som
hans Repertoire) svingede mellem fade, men
brillante Salonstykker (Variationer, Fantasier,
forsk. <i>Hommages</i>, <i>Charmes de Paris</i> etc.) og
ædelt følte, kunstnerisk samvittighedsfulde —
i harmonisk og rytmisk Henseende ofte
interessante — Kompositioner, jævnlig noget
romantisk paavirkede. Bl. disse skal nævnes
Klaverkoncerterne (særlig G-Mol, C-Dur og <i>Concert
pathétique</i>), <i>Sonate mélancolique</i>, <i>Allegri di
bravura</i> op. 51 og navnlig de fortræffelige
Etuder, op. 70 og <i>Characteristische Studien</i>, op.
95. Det sidste med Schumann's Klavermusik
beslægtede Værk er M.'s betydeligste og
Udtryk for hans med Aarene mere og mere
øjensynlige Stræben bort fra det tomt virtuose hen
mod det poetisk udtryksfulde. M.'s Klaverspil
udmærkede sig ved Energi og Lidenskab, ved
et rigt afskygget Anslag og ved en, dengang
ny, hyppig og vel beregnet Pedalbrug. Han
var den første, der gav Klaversoiréer uden
Orkester (men dog med sanglig Bistand). M. har
efterladt en Art Selvbiografi i Breve og
Dagbøger, udg. af hans Enke under Titlen: »Aus
M.'s Leben«, 2 Bd.
<i>W. B.</i>
</chapter>

<chapter name="Moscherosch, Johann Michael">
<b>Moscherosch</b> [↱må∫<sub>ə</sub>rå∫], <sp>Johann
Michael</sp>, tysk satirisk Forf., f. i Wilstädt i
Grevskabet Hanau 5. Marts 1601, d. i Worms
4. Apr. 1669. Han stammede fra en under Karl
V indvandret sp. Fam. de Musenrosch,
studerede Jura i Strasbourg og blev 1626 »Amtmann«
(ɔ: Krongodsforvalter). Tre Gange udplyndret
og to Gange fordreven af Soldater tog han
Tjeneste hos Svenskerne som »Krigsraad«, men
vendte senere tilbage til Strasbourg, hvor han
blev Fiskal. 1656 fik han Ansættelse i Hanau,
hvor han avancerede til Kancelli- og
Kammerpræsident, men ondsindede Intriger bevægede
ham til at nedlægge sit Embede. Til sidst blev
han Geheimeraad hos Kurfyrsten af Mainz og
Landgrevinden af Hessen. Som Forf. skrev han
under Pseudonymet Philander von Sittewald
»Wunderliche und wahrhaftige Gesichte, das
ist Strafpredigten«, som til Dels er en
Efterligning af Spanieren Quevedo's <i>Sueños y
Discursos</i>, men hvad Tendens og Tankegang
angaar i alt væsentligt originale. I disse »Visioner«
dadler og haaner Forf. sin Tids Taabeligheder,
Tyskernes Efteraben af alt fremmed. De er,
trods den langtrukne Stil, værdifulde som
kulturhistoriske Tidsbilleder. De første »Visioner«
udkom enkeltvis fra 1640, men de fremkaldte
en saadan Mængde Eftertryk, forøgede med
fremmed Stof (som Frankfurter-Udgaven i
8 Bd, 1645—48), at M. fandt sig foranlediget
til at udsende en autentisk Udgave i 2 Bd
(Strasbourg 1643; ny Udg. 1650, 1666—67, 1677).
En forkortet og moderniseret Udgave
foranstaltedes af Dittmar (1830, indeh. »M.'s Leben
und Schriften«); Udvalg ved Bobertag i
Kürschner's »Deutsche Nationallitt.« (32. Bd). (<sp>Litt</sp>.:
<sp>Pariser</sp>, »Beiträge zu einer Biographie von
M.« [1891]; <sp>Erich Schmidt</sp> i
»Characteristiken«, I).
<i>(C. A. N.). C. B-s.</i>
</chapter>

<chapter name="Moschopolis">
<b>Moschopolis</b> [mo↱sкopolis], <sp>Muskopolje</sp>,
<sp>Boskopolis</sp>, By i Albanien, ligger nær den
græske Grænse og var i 18. Aarh. Sædet for et
livligt Aandsliv, men sank som Følge af
Albanesernes hyppige Angreb ned til en Flække paa
c. 2500 Indb.
<i>N. H. J.</i>
</chapter>

<chapter name="Moschion">
<b>Moschion</b> [↱måskiån], rom. Læge, hvis Levetid
falder efter 6. Aarh., og hvis Navn sandsynligvis
har været Mustio. Han er Forf. til den første kendte
Jordemoderbog, den eneste fra Oldtiden, en
Bog, der er en Kompilation og delvis Overs. af
Soranus Værker. Val. Rose udg. den under
Titel <i>Sorani Gynæciorum vetus translatio
latina</i> (1882) efter Haandskrifter i Bryssel,
Firenze og Kbhvn. Det sidstnævnte af disse har
en ganske særlig Bet., idet det indeholder en
Del Afb., der enten er Kopier ell.
Efterligninger af Originalbilleder, som stammer fra selve
Soranus. M.'s Navn genfindes hos fl. senere
Forf., der citerer ham, og Afb. genfindes
delvis hos Eucharius Rösslin i den ogsaa til Dansk
overs. Bog: »Der Swangern Frawen und
Hebammen Rosegarten« (1513).
<i>J. S. J.</i>
</chapter>

<chapter name="Moschos">
<b>Moschos</b> [↱måsкås], gr. Bukoliker fra Syrakus
i 3. Aarh. f. Kr. (maaske betydelig senere),
samtidig med Bion fra Smyrna og Efterligner
af Theokrit. Foruden en Del mindre Digte,
hvoriblandt »den bortløbne Eros«, er af ham
bevaret to længere Digte, »Europe« (om dennes
Bortførelse ved Zeus) og »Klagesang over Bion«.
Udg. sammen med Bion fra Smyrna.
<i>K. H.</i>
</chapter>

<chapter name="Mościska">
<b>Mościska</b> [mås<sub>j</sub>i↱tsiska], Kredsby i polsk
Vojvodi Lwow ved Jernbanelinien Krakov—Lwow.
(1921) 4760 Indb. M. er bygget i en
Firkant og har en Distriksret, et Dominikanerkloster,
der nu bruges som Kaserne, samt Lærredsvæveri.
Handel med Tjære, Hør, Hamp, Korn
og betydelige Hestemarkeder.
<i>N. H. J.</i>
</chapter>

<chapter name="Mosdok">
<b>Mosdok</b> [må↱zdåk], By i det østlige
Ciskaukasien, Terek-Omraadet, ligger paa venstre
Bred af Terek i en frugtbar Egn og har 15000
Indb. af højst forsk. Nationaliteter. I Byen
findes 5 armeniske, 4 ortodokse, 1 evangelisk og
1 romersk-katolsk Kirke. Indb. lever af
Handel, Lysestøberi, Brændevinsbrænderi, Teglbrug,
Sæbefabrikation o. s. v. Aarlig afholdes to
Markeder for Kvæg og Heste. I Omegnen avles Vin,
Frugt og Silkeorme.
<i>M. V.</i>
</chapter>

<chapter name="Mosdyr">
<b>Mosdyr</b> (<i>Bryozoa</i>) er Kolonidyr, hvis enkelte
Medlemmer sædvanlig er af en meget ringe
Størrelse. Legemet deles i Forkrop og Bagkrop,
hvilken sidste er omgivet af en kitinagtig,
hyppigt forkalket Væg; gennem Huller i denne
staar de enkelte Individer i Forbindelse med
hverandre, saa der ligesom hos Goplepolypperne
og Koraldyrene er et Fællesskab om Næringen.
Forkroppen er blød og bærer i Spidsen
Mundaabningen, der er omgivet af en Kreds
af Tentakler; hos Ferskvandsbryozoerne er der
en Indbugtning i denne, saa den har Form som
en Hestesko. De enkelte Tentakler er hule i
Forbindelse med Krophulen og forsynede med
Fimrehaar, ved hvis Bevægelse Føden,
mikroskopiske Smaadele, hvirvles ind i Munden;
foruden til Næringsoptagelse tjener de til
Aandedræt, idet særlige Aandedrætsorganer mangler.
