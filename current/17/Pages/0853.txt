Besættelse og desuden havde flere vigtige
selvstændige Hverv. Han deltog i Hotham's Sejr
14. Marts 1795 over den fr. Admiral Martin, blev
Aaret efter Commodore, underlagdes den
berømte Admiral Jervis og spillede en
fremragende Rolle i dennes Sejr over den
fransk-spanske Flaade i Slaget ved St Vincent 14. Febr
1797. Han gennembrød her Fjendens Linie og
entrede to sp. Tredækkere. I den Anledning
forfremmedes han til Kontreadmiral. S. A. foretog
han et mislykket Angreb paa Øen Tenerifa og
mistede her sin højre Arm. 1798 var han ved
Cadiz under Jervis, detacheredes med en
Eskadre til Toulon og erfarede her, at
Napoleon var gaaet til Ægypten med Flaaden og en
Armé. N. forfulgte ham straks, traf den fr.
Flaade til Ankers ved Abukir under Admiral
Bruix og tilføjede dem 1. Aug. et afgørende
Nederlag; for denne Daad blev han Baron af
Nilen. Indtil 1800 var han derefter stationeret
ved Italiens Kyster, hvor han understøttede den
neapolitanske Konge mod Franskmændene. Han
blev her bekendt med den rænkefulde Lady
Hamilton, der senere fik stor Indflydelse over
ham; hun formaaede ham til at lade den ædle
Francesco Carrioli (rettelse : Caracciolo) hænge paa en barbarisk
Maade og gav ogsaa Anledning til, at han 1801
blev skilt fra sin Hustru. Af den neapolitanske
Konge udnævntes han til Hertug af Bronté. Jan.
1801 forfremmedes N. til Viceadmiral, blev kort
efter Næstkommanderende i Lord Hyde
Parker's Flaade, drog til Kbhvn og ledede her
Slaget paa Reden 2. Apr. For sin Virksomhed i
Østersøen fik N. senere ingen Belønning. I
Slutn. af s. A. var han Øverstkommanderende
for en Defensionsstyrke i Kanalen og foretog fl.
mislykkede mindre Angreb mod de fr. Havne.
1803 og 1804 førte N. Kommandoen over
Middelhavsflaaden og blokerede Toulon med stor
Udholdenhed; det lykkedes dog den fr. Admiral
Villeneuve at slippe ud; men N. forfulgte ham
til Vestindien og jog ham hjem herfra. Da
Villeneuve Aaret efter forenede sig med den
sp. Flaade under Gravina og løb ud i
Atlanterhavet for at søge en Forening med
Kanalflaaden, blev det atter N., der bestemtes til at
standse ham. Han mødte de Allierede 21. Oktbr
ved Trafalgar og slog dem fuldstændig, 18 Skibe
erobredes, og Villeneuve blev fanget, men under
Kampen faldt N. selv i sit Flagskib »Victory«.
Han døde med de Ord: »Jeg takker Gud, at jeg
har kunnet udføre min Pligt«. N., hvis
Monument er rejst paa Trafalgar-Pladsen i London
o. a. St., anses med Rette som Englands største
Søhelt, han var en første Rangs Taktiker, en
udmærket Organisator og meget afholdt af sine
undergivne. (<sp>Litt</sp>.: Biografier af <sp>Churchill</sp>
[1808], <sp>Browne</sp> [1890], <sp>Laughton</sp> [1895],
<sp>Mahan</sp> [2 Bd, 1897]; <sp>Jeaffreson</sp>, <i>Lady
Hamilton and Lord N.</i> [2 Bd, London 1887]).
<i>C. W.-S.</i>
</chapter>

<chapter name="Nelson, Johan Olof Gudmund Sager-">
<b>Nelson</b> [↱ne£s<sub>ə</sub>n], <sp>Johan Olof Gudmund
Sager-</sp>, sv. Maler, f. 1868 i By, d. 1896 i
Biskra. N., en Bondesøn fra Värmland, malede
under B. Liljefors' Vejledning ved
Göteborg-Museets Tegne- og Malerskole. Til hans
tidligere Arbejder hører »Åmals Kirkegaard«,
»Läxan«, et Selvportræt i Blyantstegning
(Sthlm's Nationalmus.). En Tid virkede han
som Tapettegner i Nässjö. Derefter kom han
til Sthlm og malede »Høstlandskab« (1891) og
»Graavejrsstemning paa Ladugårdsgärd« (1892),
der af Nationalmuseets Venner indkøbtes til
dette. I dette Værk viser hans ejendommelige
Kunstnerfysiognomi sig udpræget. N. var med
sin Sans for Mystik bleven stærkt greben af den
symbolistiske Retning i Malerkunsten, men det
sunde og kraftige fik dog Overtaget. Fra 1893
er det smukke »Vinterlandskab« (Göteborgs
Mus.). 1894 rejste S.-N. paa Fürstenberg's
Regning til Paris. Her malede han bl. a. »Digteren«
(1894). N. fik i sit korte Livsløb malet adskillige
Genrestykker og Portrætter (Kvindeportræt),
tunge og rige i Stemning, gerne kendetegnede
ved dunkel Kolorit (ofte med fremherskende
grøngult). Paa Göteborg-Udstillingen 1923 var
der forbeholdt N. et særligt Værelse.
<i>A. Hk.</i>
</chapter>

<chapter name="Nelson, Knute">
<b>Nelson</b> [↱ne£s<sub>ə</sub>n], <sp>Knute</sp>, norskfødt
Politiker i Amerika, f. paa Voss 2. Febr 1834, d. i
U. S. A. 29. Apr. 1923. 6 Aar gl udvandrede han
til Amerika, boede først i Chikago, senere i
Wisconsin. Under Borgerkrigen deltog han i fl.
Slag og blev saaret og tagen til Fange ved Port
Hudson. 1865 begyndte han at studere
Retsvidenskab og fik 1867 Sagførerbevilling;
1872—74 var han Statsadvokat. 1871 flyttede han til
Alexandria, Minn., hvor han senere boede.
Ved Valget 1882 blev han Minnesotas
Repræsentant paa Kongressen og genvalgtes indtil
1889. 1892 blev han Statens Guvernør og
genvalgtes som saadan 1894; 1895 kom han ind i
De forenede Staters Senat, hvor han sad til sin
Død. N. var en Banebryder blandt Nordmænd
i amerikansk Politik; skønt ivrig Republikaner
indtog han ikke sjælden et uafhængigt
Standpunkt, og ved sin retlinede Karakter, sin store
Arbejdskraft og sine solide Kundskaber
opnaaede han en Anseelse og Indflydelse, som har
sat Frugt i mange vigtige Love. N. var den
første Nordmand baade i Kongressen og i
Senatet. Han døde paa Vej fra Washington til sit
Hjem i Minnesota.
<i>(K. F.). Wt. K.</i>
</chapter>

<chapter name="Nelsonville">
<b>Nelsonville</b> [↱ne£s<sub>ə</sub>nvi£], By i U. S. A., Stat
Ohio, ligger ved Hocking River og
Hocking-Kanalen midt i et stort Kuldistrikt. (1910) 6082
Indb.
<i>N. H. J.</i>
</chapter>

<chapter name="Nelumbo">
<b>Nelumbo</b> Adans., Slægt af Aakandefam. med
Rodstok, meget langstilkede Blade, hvis skjold-
ell. noget skaalformede Plade er hævet op over
Vandet, og store smukke Blomster, der har
endnu længere Stilke end Bladene. Blosteret er
mangebladet; der findes talrige Støvdragere og
9—17 fri Frugtblade, hvert dannende lige saa
mange Støvveje, som er indsænkede i den
omvendt-kegleformede Blomsterbund. Smaafrugterne
er Nødder. 2 Arter. <i>N. nucifera</i> Gärtn.
(<sp>Nil-Lilje</sp>) har rosafarvede Blomster. Den
stammer fra det varme Asien (fra Japan til
Nordøstaustralien, mod Vest til det kaspiske
Hav) og voksede ogsaa tidligere i Nilen, hvor
den af Ægypterne holdtes hellig, ligesom den
er Indernes hellige <sp>Lotosplante</sp>. Rodstok
og Frø tjener til Næringsmiddel. <i>N. lutea</i> Pers.
har gullige Blomster; den stammer fra det
atlantiske Nordamerika. Begge dyrkes i Akvarier.
<i>A. M.</i>
