Fiskeri, Landbrug. Af Fabrikker og industrielle
Anlæg bemærkes: »Sodes Granitværker«
(grundlagt 1856), Sandstensbruddet i Frederik's
Stenbrud, et Maskinværksted med Sliberi, en
Motorfabrik (alle med hver c. 20 Arbejdere), et
Maskinsnedkeri med Bygge- og Møbelforretning (c.
50 Arbejdere), Skibs- og Baadebyggeri,
Bryggeri, Fiske-Konservesfabrik med Salteri,
Ægpakkeri, fl. Møller m. m. Af Pengeinstitutioner:
Sparekassen for N. og Omegn (oprettet 1866) og
N. og Omegns Bank. — Havnen var i 18. Aarh.
meget lille og af ringe Dybde (0,6 m), men 1810
var den dog blevet udvidet og uddybet til c. 2
m. 1878—79 anlagdes et nyt Bassin, som
udsprængtes i Sandstensgrunden Nord for den gl.
Havn. Senere er der foretaget Udvidelser og
Anlæg af en Tørdok for Skibe indtil 52 m lange.
Havnen bestaar af en Yderhavn (c. 5000 m<sup>2</sup> og
indtil 5 m Dybde) mellem Bølgebryderen og
Bassinerne og selve disse; desuden er der Syd
for det gamle Bassin anlagt en Baadehavn.
1919 indgik fra udenlandske Havne 32 Sejlskibe
med 1296 t Ladning, og fra danske Havne 180
Skibe med 6191 t, deraf 64 Dampskibe med
2896 t; s. A. udgik til udenlandske Havne 58
Sejlskibe med 390 t Ladning, og til danske
Havne 176 Skibe med 2565 t Ladning, deraf 66
Dampskibe med 2126 t. Den hjemmehørende
Handelsflaade bestod 1918 af 15 Fartøjer (over
4 Reg.-T.) med tilsammen 449 Reg.-T., deraf 12
Sejlskibe (326 Reg.-T.), 2 Motorskibe (13 Reg.-T.)
og 1 Dampskib (110 Reg.-T.). — Kommunens Indtægter
var 1919—20 229000 Kr og Udgifterne 174000;
dens Formue og Gæld henh. 838000 og 553000 Kr.
Ved Vurderingen til Ejendomsskyld i N. 1920 var
hele Vurderingssummen 7,9 Mill. Kr, deraf Jordværdi
2,9 Mill. Kr. Bygningernes Brandforsikringssum var
1921: 8,7 Mill. Kr.

Øvrigheden bestaar af Politimesteren (Bopæl i
Rønne) og en folkevalgt Borgmester, som er
Formand for Byraadet, der tæller 11 Medlemmer.
N. danner nu et eget Pastorat (indtil 1921 sammen
med Bodilsker Sogn) under Bornholms østre Provsti.
I verdslig Henseende hører den til 26. Retskreds
(N. Købstad og Sønder Herred, Aakirkeby Købstad
med Svaneke Købstad og Øster Herred samt
Christiansø), 18. Politikreds (hele Øen) med
Politimester i Rønne og Kontorafdeling i N.,
Amtets 2. Folketings-Opstillingskreds, Bornholms
Lægekreds, N. Skattekreds, Østre Skyldkreds og
6. Udskrivningskreds (20. Lægd). — N. er
Endepunkt for den (som alle bornholmske) private,
smalsporede Jernbane Rønne—N. (aabnet 1900);
gennem det Østbornholmske Dampskibsselskab
har Byen fast Dampskibsforbindelse med Øens
Kystbyer og Kbhvn.

<sp>Historie</sp>. N. nævnes allerede som Købstad
i Midten af 15. Aarh.; hvornaar den har faaet
sine Privilegier, vides ikke; de ældste kendte
Privilegier skal være givne den 1346 af Lunds
Ærkebisp Peder; de blev bekræftede 1555. I
Middelalderen drev Colbergerne megen Handel
paa Øen, især paa N., hvor de havde et eget
Gilde. Nogen betydelig By har den dog
selvfølgelig aldrig været; 1769 havde den 1172 Indb.
Den har lidt af Pest, saaledes 1654, da der døde
over 400 Mennesker, og af Ildebrand, bl. a.
1756, ligesom under Fjendehaand; Lübeckerne
afbrændte den 1510 under deres Angreb paa
Øen, og 1645 hærgedes den af Svenskerne.
(<sp>Litt</sp>.: <sp>D. F. Eschricht</sp>'s Erindringer i
hans folkelige Foredrag, I [1855]; Kapt. <sp>O. E.</sp>

<img>Situationsplan over Nexø.</img>

<table>
<td r>1.<td><i>Apotek</i>
<td r>2.<td><i>Jernstøberi</i>, <i>Maskinfabr.</i>
<td r>3.<td><i>Maskinsnedkeri</i>
<td r>4.<td><i>Dommerbolig</i>
<td r>5.<td><i>Raad-. Ting- og Arresthus</i>
<td r>6.<td><i>Hotel »Neksø«</i>
<td r>7.<td><i>Kommuneskole</i>
<td r>8.<td><i>Elektricitetsværk</i>
<td r>9.<td><i>Kirke</i>
<td r>10.<td><i>Missionshus</i>
<td r>11.<td><i>Missionshus »Siloam«</i>
<td r>12.<td><i>Teknisk Skole med Realskole, Haandværker- og Industriforening</i>
<td r>13.<td><i>Holm's Hotel</i>
<td r>14.<td><i>Metodistkirke</i>
<td r>15.<td><i>Bryggeri</i>
<td r>16.<td><i>Højskolehjem</i>
<td r>17.<td><i>Sparekassen for Neksø og Omegn samt Posthus og Telegrafstation</i>
<td r>18.<td><i>Kæmnerkontor</i>
<td r>19.<td><i>Neksø og Omegns Bank</i>
<td r>20.<td><i>Dampskibsekspedition</i>
</table>
