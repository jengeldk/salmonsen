<chapter name="Nippon">
<b>Nippon</b> (<sp>Solens Opgang</sp>), Japanesernes
Navn for deres Land. Navnet bruges
imidlertid ofte fejlagtig for den største af de jap.
Øer, <sp>Hondo</sp> eller <sp>Honshiu</sp>.
<i>M. V.</i>
</chapter>

<chapter name="Nippur">
<b>Nippur</b>, oldbabylonsk By, omtr. 120 km SØ.
f. Babylon, i en fjern Fortid Sæde for mægtige
Konger og et af Midtpunkterne for den gamle
babylonske eller kaldæiske Civilisation. I N.,
der har bevaret sit Navn temmelig uforandret
fra Oldtiden indtil vore Dage (Ruinerne fører
Navnet Niffer), fandtes et stort og berømt
Tempel, kaldet <i>é-kar</i>, for Guden Bel, der var Stedets
fornemste Guddom. Ruinerne af Templet, der
hæver sig højt over de øvrige Rester, kaldes
<i>Bint-el-Amir</i> (»Fyrstens Datter«). N.
undersøgtes først af Layard, men er fra 1888—1900
blevet udgravet systematisk med stor
Omhyggelighed af en amer. Ekspedition fra Philadelphia
Univ. under J. P. Peters og W. H. Hilprecht.
De der opdagede Kileindskrifter har været af
største Vigtighed for Kendskabet til
Babyloniens ældste Tider. De fundne Tekster med
Oversættelser udgives i et stort Værk af Hilprecht
o, a., hvortil mange Assyriologer har givet
Bidrag: <i>The Babylonian Expedition of the
University of Pennsylvania</i>, hvoraf adskillige Bd er
udkomne i Philadelphia 1803—1910.
<i>V. S.</i>
</chapter>

<chapter name="Niprøve">
<b>Niprøve</b> anvendes til at undersøge en
Multiplikations Rigtighed. Den hviler paa følgende
Sætninger: Et Produkt af hele Tal giver
samme Rest ved Division med en hel Divisor, som
Produktet af Faktorernes Rester, og: Et helt
Tal giver samme Rest ved Division med 9 som
Summen af Tallets Cifre (Tværsummen). Ved
Multiplikationen 773×304=234992 udføres N.
saaledes: 773 og 304 giver ved Division med 9
samme Rester som Tværsummerne 17 og 7,
altsaa 8 og 7; disses Produkt 56 giver Resten 2.
Da 234992, hvis Tværsum er 29, ogsaa giver
Resten 2, kan der ved Multiplikationen kun
være begaaet saadanne Fejl, der ikke forandrer
Produktets Rest, altsaa kun Fejl, der er
Multipla af 9.
<i>Chr. C.</i>
</chapter>

<chapter name="Nips">
<b>Nips</b> (af fr. <i>nippes</i>), Smaasager, opstillede til
Pynt.
</chapter>

<chapter name="Niptang">
<b>Niptang</b> (af nippe i Betydning knibe), lille
Tang, der bruges til af fastholde og tildanne
mindre Metalstykker, navnlig i Form af Traad
eller Plade. N. har forsk. Form;
Hovedformerne er Fladtænger og Rundtænger.
<i>D. H. B.</i>
</chapter>

<chapter name="Nipunktscirkel">
<b>Nipunktscirkel</b> (mat.). Midtpunkterne af en
Trekants Sider, Højdefodpunkterne samt
Midtpunkterne af Stykkerne paa Højderne mellem
deres Skæringspunkt og Vinkelspidserne ligger
paa samme Cirkel, der kaldes N. Denne Cirkel
rører ifølge Feuerbach's Teorem Trekantens 4
Berøringscirkler.
<i>Chr. C.</i>
</chapter>

<chapter name="Niquira (se Nicarao)">
<b>Niquira</b> [-↱ki-], se <sp>Nicarao</sp>.
</chapter>

<chapter name="Nireus">
<b>Nireus</b> [-ræ^us] fra Syrne (Ø N. f. Rhodos)
førte efter Iliaden 31 Skibe mod Troja. Han var
den skønneste af Grækernet, næst Achilleus,
men ukrigersk og lidet mægtig. — Han dræbtes
af Æneas (eller Eurypylos).
<i>H. A. K.</i>
</chapter>

<chapter name="Nirgua de Collado">
<b>Nirgua</b> [↱nirg<sub>u</sub>a] <sp>de Collado</sp>, By i
Venezuela, forhen Hovedstad i Dept Carabobo (c.
10000 Indb.), ligger 770 m o. H. i en frugtbar
Egn.
<i>M. V.</i>
</chapter>

<chapter name="Nirts (se Nørz)">
<b>Nirts</b>, se <sp>Nørz</sp>.
</chapter>

<chapter name="Nirvana (se Moksha)">
<b>Nirvana</b>, se <sp>Moksha</sp>.
</chapter>

<chapter name="Nirvapon">
<b>Nirvapon</b> er Alkaloiderne i Opium i det
Forhold, hvori de forekommer blandede, og
Morfin vil derfor udgøre c. Halvdelen deraf.
Det kan vistnok betragtes som en Efterligning
af det ældre Præparat af samme Art, det
saakaldte <sp>Pantopon</sp>.
<i>E. K.</i>
</chapter>

<chapter name="Niš">
<b>Niš</b> [niʃ], <sp>Nisch</sp>, <sp>Nissa</sp>, 1) Dept i Serbien,
Jugoslavien med et Areal paa 2558 km<sup>2</sup> og (1921)
187945 Indb. (43 pr km<sup>2</sup>). 2) Hovedstad og
Fæstning i ovennævnte Departement, ligger 215 km
Sydøst for Belgrad ved Moravas Tilløb
Nisava. (1920) 25096 Indbyggere. N., der er
Sæde for en gr.-kat. Biskop, har fl. Kirker og
Moskeer, samt Gymnasium og Seminarium. Byen
er et vigtigt Jernbaneknudepunkt og Station
paa Banerne til Belgrad, Saloniki og
Konstantinopel. I Nærheden af N., hvor der ogsaa findes
varme Kilder, er der en betydelig Vinavl. Stor
Sølvvarefabrikation. Ved N. stod et Slag 1689
mellem Tyrkerne og Østerrigerne, og 1737
befæstede sidstnævnte Byen. I Nærheden ligger
Ruiner af det gamle Nisus ell. Naissus. N.
ligger paa et Punkt af meget stor strategisk Bet.,
ved de for Samfærdselen saa overordentlig
vigtige Dale, hvorigennem Morava og Nišava
strømmer. Ved en Række Forter er den blevet
gjort til Serbiens Hovedfæstning og havde som
saadan stor Bet. under Verdenskrigen. 5. Novbr
1915 erobrede Bulgarerne N., hvorved
Centralmagterne blev Herrer over den vigtige Bane
Berlin—Belgrad—Konstantinopel—Lilleasien. 13.
Oktbr 1918 besatte serb.-fr. Tropper atter N.
<i>N. H. J.</i>
</chapter>

<chapter name="Nisaia">
<b>Nisaia</b>, i Oldtiden Havnestad til <sp>Megara</sp>.
</chapter>

<chapter name="Nisam (d. s. s. Nizâm)">
<b>Nisam</b>, d. s. s. <sp>Nizâm</sp>.
</chapter>

<chapter name="Nisamije (d. s. s. Nizâmije)">
<b>Nisamije</b>, d. s. s. <sp>Nizâmije</sp>.
</chapter>

<chapter name="Nisan">
<b>Nisan</b> [nis.a.n], i den senere israelitiske
Tidsregning, som overtoges fra Babylonerne, Navn
paa den første af Aarets Maaneder, svarende til
Slutningen af Marts og Begyndelsen af April.
I det ældre System hed den Abib.
<i>J. P.</i>
</chapter>

<chapter name="Nisard, Jean Marie Napoleon Désiré og Marie Édouard Charles">
<b>Nisard</b> [ni↱za.r], 1) <sp>Jean Marie
Napoléon Désiré</sp>, fransk Litterærhistoriker, f. i
Châtillon-sur-Seine 20. Marts 1806, d. i San
Remo 25. Marts 1888. N. var en ivrig og dygtig
Forkæmper for Klassicismen; han angreb Victor
Hugo og de øvrige Romantikere, hvem han
sammenstillede med den rom. Forfaldsperiodes
Digtere i sine aandfuldt skrevne <i>Études de
mœurs et de critique sur les poètes latins de la
décadence</i> (2 Bd, 1834, 4. Opl. 1878). Han blev
da ogsaa af Guizot foretrukket for Sainte-Beuve
som Lærer i fr. Litt. ved Normalskolen og 1843
af Villemain udnævnt til Prof. i Latin ved
<i>Collège de France</i>, 1850 blev han Medlem af
Akademiet. Ogsaa hans Hovedværk <i>Histoire de la
littérature française</i> (4 Bd, 1844—61, 8. Opl.
1881) er skrevet fra et klassisk Synspunkt,
hvorfor kun det store Aarh.'s Forf. er skildrede
med rigtig Forstaaelse og Finhed. Hans senere
Værker er: <i>Renaissance et réforme: Érasme,
Thomas Morus, Mélanchton</i> (1855, 3. Opl. 1877),
<i>Études de critique littéraire</i> (1858), <i>Études
d'histoire et de littérature</i> (2 Bd, 1859—64),
<i>Mélanges d'histoire et de littérature</i> (1868), <i>Les
quatre grands historiens latins</i> (1874), <i>Portraits
et études d'histoire littéraire</i> (1874), <i>Nouveaux
