1866 ved Wertheim i Baden. Han var yngre
Søn af Kong Johan VI og Carlotta af Spanien
(1775—1830), en Søster til Ferdinand VII. 1808
fulgte han med sine Forældre til Brasilien og
fik her Lov til at vokse op i Lediggang og
Uvidenhed, saa at han ved Tilbagekomsten til
Portugal 1821 knapt kunde læse og skrive.
Derimod udfoldede hans Lidenskaber sig frit
(Fanatisme og Grusomhed), og han fandt kun
Smag i raa Forlystelser, Tyrefægtninger og
Jagt; lod sig helt lede af sin herskesyge og
rænkefulde Moder, der end ikke skal have
undset sig ved at bruge den Trussel mod ham, at
hun vilde nægte hans ægte Fødsel. Da hun
hadede den fri Forfatning, som udstedtes 1822,
fik hun ham til at gøre gentagne Oprør for at
omstyrte den, første Gang 27. Maj 1823,
samtidig med den fr. Intervention i Spanien, og
anden Gang 30. Apr. 1824. Ved denne Lejlighed
tog han endog sin Fader til Fange paa Slottet
i Lissabon — 2 Maaneder i Forvejen havde
han ladet den frisindede Markis Loulé myrde
—, men da Kongen ved de fremmede Sendemænds
Optræden igen fik Overmagten, blev M.
forvist, medens Moderen blev sat i Fangenskab.
Han drog nu til Wien, hvor Metternich,
i hvis Øjne han var en Prins af de ædleste
Grundsætninger, sørgede for at skaffe ham lidt
Undervisning i Haab om senere at kunne bruge
ham som Reaktionens Værktøj. Da Johan VI
døde 1826, regnede Absolutisterne M. for den
rette Arving, fordi den ældre Broder Dom
Pedro var Kejser i Brasilien og derfor ikke
kunde faa Portugals Krone; men Pedro
overførte sin Ret til Datteren Maria da Gloria og
indsatte Søsteren Isabella til Regentinde. Dog
bestemte han, at M. skulde ægte Maria, naar
hun blev voksen, og under Paavirkning af de
reaktionære Stormagter overdrog han 1827
ogsaa Regentskabet til Broderen imod, at han
aflagde Ed paa den ny Forfatning. M. lovede
begge Dele og forstod ved Hykleri at berolige
den eng. Regering, der holdt sin Haand over
Friheden; men saa snart han i Febr 1828 kom
tilbage til Portugal, begyndte han ny Rænker.
Eden paa Forfatningen aflagde han kun med
Svig, for ikke at føle sig bunden, og da de eng.
Tropper havde forladt Landet, erklærede han
Forfatningen for ophævet og lod sig af de 3 gl.
Stænder 25. Juni udraabe til enevældig Konge.
Han førte siden et formeligt Rædselsregimente
med talløse Fængslinger (1831 sad over 23000
i Fængsel), vilkaarlige Henrettelser (17000
regnes at have fundet Sted), Forvisninger og
Konfiskationer, medens mange Tusinder af
frisindede Mænd flygtede til Udlandet. Søsteren
Isabella mishandlede han personlig, og
Broderdatteren nægtede han at modtage i Landet,
hvorhos han hengav sig til raa Udsvævelser.
Enkelte Opstandsforsøg kuedes hurtig, og
Stormagterne saa rolig paa hans Voldsregimente,
der ogsaa støttedes af Spanien. Først efter
Julirevolutionen fik Sagerne en anden Gænge.
Voldsomheder mod nogle Franskmænd paadrog ham
1831 en alvorlig Tugtelse, idet en fr. Flaade
bortførte Halvdelen af hans Krigsskibe, og
snart efter vendte Dom Pedro hjem for at
hævde sin Datters Sag. Efter 3 Aars Kamp
sejrede denne ved eng. og fr. Hjælp, og
29. Maj 1834 maatte M. (der havde knyttet
Forbund med sin Morbroder, den legitimistiske
Kronprætendent Don Carlos) frasige sig
Magten og forlade Landet. Han drog til Genua,
hvor han straks erklærede Afkaldet ugyldigt,
og mistede derved den lovede Aarpenge. Han
levede siden i Rom og i Østerrig, ægtede 1851
Fystinde Adelheid af Löwenstein-Wertheim
(1831—1909, Nonne siden 1897) og bosatte sig
1856 i Baden. Han efterlod sig en Søn, <sp>Miguel</sp>,
Hertug af Braganza (f. 1853), der 1874 meldte
sig som Prætendent til Portugals Krone, og 6
Døtre. Den ældste af disse, Maria des Nieves,
født 1852, ægtede den yngre Don Carlos'
Broder Alfons og viste under Karlistkrigen 1873
en Grusomhed, der mindede om Faderens;
Maria Theresie (1855—96) blev Moder til den
østerr. Tronfølger Frantz Ferdinand, som
dræbtes 1914; Maria Josefa (1857—1909), som i
Ægteskabet med Hertug Karl af Bayern blev
Moder til den nuv. Dronning af Belgien; Maria
Anna (1861—1912), som blev Moder til
Storhertuginderne af Luxembourg, Adelheid og
Charlotte, samt de to sidste, Adelgunda (1858—1905)
og Maria Antonia (1862—1907), der ægtede
Hertug Robert af Parma (d. 1907) og hans Broder,
Greven af Bardi (d. 1905). Adelgunda blev
saaledes Moder til den østerr. Enkekejserinde Zita.
M.'s Søn har en Søn af samme Navn (1878—1923),
der 1909 ægtede Anita Stewart, en
nordamerikansk Rigmandsdatter. (<sp>Litt</sp>.: <sp>Freire
de Carvalho</sp>, <i>Memorias da usurpaçao de
Dom M.</i> [4 Bd. Lissabon 1841—43]).
<i>E. E.</i>
</chapter>

<chapter name="Migulinskaja Staniza">
<b>Migulinskaja Staniza</b> [m<sub>i</sub>gu↱l<sub>j</sub>nsk<sub>a</sub>j<sub>a</sub> -
sta↱n<sub>j</sub>its<sub>a</sub>], Kosaklandsby (Staniza) i det sydlige
Rusland, Don-Distriktet, ligger ved Don og har
20000 Indb.
<i>N. H. J.</i>
</chapter>

<chapter name="Mihăileni">
<b>Mihăileni</b> [mihă<sub>i</sub>↱len<sub>j</sub>], By i det nordlige
Rumænien, Landskabet Moldau, ligger 23 km
V. f Dorohoi og har 4000 Indb. (mest Jøder).
<i>N. H. J.</i>
</chapter>

<chapter name="Mihalovich, Edmund von">
<b>Mihalovich</b> [mi↱кalåvitj], <sp>Edmund von</sp>,
slavisk Komponist, f. 13. Septbr 1842 i
Slavonien, studerede Musik i Pest, i Leipzig (hos
Moritz Hauptmann) og i München (hos
Bülow). M., der var Direktør for Landesmusikakademie
i Budapest (indtil 1919) har komponeret
en Symfoni, Orkesterballader og
Ouverturer i ny-tysk Stil. En Opera af M.,
»Hagbarth og Signe«, opførtes 1882 i Dresden, senere
fulgte bl. a. »Wieland der Schmied« (efter R.
Wagners Tekstudkast).
<i>W. B.</i>
</chapter>

<chapter name="Mihmândâr">
<b>Mihmândâr</b>, i Persien en Embedsmand, der
skal modtage og underholde fremmede
Gesandter
<i>A. C.</i>
</chapter>

<chapter name="Mihrab (se Kibla)">
<b>Mihrab</b>, se <sp>Kibla</sp>.
</chapter>

<chapter name="Mijares">
<b>Mijares</b> [mi↱кar<sub>æ</sub>s], <sp>Millares</sp>, Kystflod i
det østlige Spanien, udspringer i Sierra de
Gudar, Prov. Teruel, optager Monleón,
gennemstrømmer Castellon-Sletten og udmunder i
Middelhavet; 145 km lang.
<i>C. A.</i>
</chapter>

<chapter name="Mijas">
<b>Mijas</b>, Flod i det østlige Rusland, udspringer
i Guv. Ufa paa Bjerget Karatavli i Ural,
gennemstrømmer Guv. Orenburg og Perm og
falder efter et næsten 650 km langt Løb i Isset,
der er Biflod til Tobol.
<i>N. H. J.</i>
</chapter>
