omkrystalliseres af Vand, og derved faas som
monokliniske Prismer af Sammensætningen
NaBO<sub>2</sub>,4H<sub>2</sub>O.
<i>M. M-r</i>.
</chapter>

<chapter name="Natriumbromid">
<b>Natriumbromid</b>, <sp>Bromnatrium</sp>, NaBr,
blev tidligere fremstillet ved at lade Brom virke
paa en Opløsning af Natriumhydroxyd, hvorved
dannes N. og Natriumhypobromit, NaBrO.
Opløsningen inddampedes (hvorved der af
Natriumhypobromittet dannedes Natriumbromat,
NaBrO<sub>3</sub> og mere N.) til Tørhed, og Resten
glødedes svagt, eventuelt under Tilsætning af lidt
Kul (for at reducere Natriumbromat til N.),
hvorefter Glødningsresten blev udtrukket med
Vand, og den derved vundne Opløsning af N.
inddampet til Krystallisation. — Nu fremstilles
N. mest ved, at man lader Bromdampe virke
paa fugtige Jernspaaner, hvorved der dannes
Ferro-Ferribromid, FeBr<sub>2</sub>,2FeBr<sub>3</sub>, som sorte
metalglinsende Krystaller. Disse behandles med en
Opløsning af Natriumkarbonat, hvorved der
dannes N. og et Bundfald af Ferrokarbonat,
Ferrikarbonat og Ferrihydroxyd. Bundfaldet
frafiltreres og Opløsningen inddampes til
Krystallisation. N. krystalliserer af en over 30°
varm Opløsning i Terninger. Af en mættet
vandig Opløsning udkrystalliserer det ved alm.
Temperatur med 2H<sub>2</sub>O i monokliniske Prismer.
— Det er letopløseligt i Vand, men i
Modsætning til Jodnatrium tungtopløseligt i Alkohol.
N. anvendes i Medicinen som beroligende
Middel i St f. Kaliumbromid, idet dette ved længere
Tids Brug kan virke uheldigt paa Hjertet.
<i>M. M-r.</i>
</chapter>

<chapter name="Natriumcyanid">
<b>Natriumcyanid</b>, <sp>Cyannatrium</sp>, NaCN,
vindes teknisk ved Indvirkning af Ammoniak
paa en Blanding af metallisk Natrium og Kul.
Anvendes i stor Maalestok til Guldudvinding;
fremstilles ogsaa paa lgn. Maader som
Kaliumcyanid.
<i>M.-Mr.</i>
</chapter>

<chapter name="Natriumdikromat">
<b>Natriumdikromat</b>, <sp>Natriumbikromat</sp>,
<sp>surt kromsurt Natron</sp>, Na<sub>2</sub>Cr<sub>2</sub>O<sub>7</sub>,
fremstilles teknisk ved Glødning af Kromjernsten
med Soda og Kalciumoxyd (Kalk) under Luftens
Adgang, herved dannes Natriumkromat (s. d.),
der udludes med Vand. Opløsningen inddampes,
og der tilsættes stærk Svovlsyre, indtil al
Natriumkromat er omdannet til N. efter Ligningen
Na<sub>2</sub>CrO<sub>4</sub>+H<sub>2</sub>SO<sub>4</sub>=Na<sub>2</sub>Cr<sub>2</sub>O<sub>7</sub>+Na<sub>2</sub>SO<sub>4</sub>+H<sub>2</sub>O.
I Varmen udkrystalliserer da vandfrit Natriumsulfat,
der filtreres fra, hvorpaa Opløsningen inddampes
til Krystallisation. Ved Afkøling udkrystalliserer
N. i store røde, vandholdige Krystaller, der er
meget letopløselige i Vand. Da det er langt
lettere opløseligt i Vand end det tilsvarende
Kaliumsalt, fortrænger det mere og mere dette
i Teknikken.
<i>M. M-r.</i>
</chapter>

<chapter name="Natriumdioxyd (se Natriumoxyder)">
<b>Natriumdioxyd</b>, se <sp>Natriumoxyder</sp>.
</chapter>

<chapter name="Natriumdisulfat (se Natriumsulfat)">
<b>Natriumdisulfat</b>, se <sp>Natriumsulfat</sp>.
</chapter>

<chapter name="Natriumdisulfit (se Natriumsulfit)">
<b>Natriumdisulfit</b>, se <sp>Natriumsulfit</sp>.
</chapter>

<chapter name="Natriumfluorid">
<b>Natriumfluorid</b>, <sp>Fluornatrium</sp>, NaF,
fremstilles i Teknikken ved at sammensmelte
Natriumsiliciumfluorid med Natriumkarbonat og
udlude med Vand; ell. ved at koge slemmet
Kryolit med Natriumhydroxyd, hvorved N. i
begge Tilfælde faas som et krystallinsk Pulver.
Det anvendes ved Fabrikationen af Spiritus
under Navnet <sp>Fluorol</sp> som Tilsætning til
Mæsken for at hindre Smør- og Mælkesyregæring.
Rent faas det ved at neutralisere
Natriumhydroxyd med Fluorbrinte og inddampe til
Krystallisation. Det anvendes i Medicinen mod
Epilepsi, Malaria og enkelte Hudsygdomme. Da det
ætser Glas, maa det opbevares i
Kautsjukbeholdere.
<i>M. M-r.</i>

<sp>Natriumfluorid</sp> bruges i stigende Grad til
Imprægnering af Træ mod Svamp. N. er let
opløseligt i Vand, meget antiseptisk, lugt- og
farveløst, derfor egnet til Brug i Boliger. Det er
forholdsvis billigt, lidet giftigt og angriber ikke
Metaller, hvorfor det kan anvendes ved baade
Kedel- og Bouchérieimprægnering. Saltet blandes
som Regel med Tjærestoffer, det har saaledes
været brugt i Østrig til Svagstrømsmaster i en
2 %ig Opløsning sammen med Tjæreolie. Under
Krigen blev danske Statsbanesveller imprægnerede
med en Blanding af N., Dinitrofenol og
Natriumbikromat i Vægtforholdet 8 : 2 : 1 i
vandig Opløsning. Blandet med Naftolnatrium
forhandles det som Strygemidlet <sp>Antipolypin</sp>.
<sp>Fluoxyl</sp> (N. + Kresol) bruges i Mangel af
Tjæreolie i Bayerns Statsimprægneringsanstalter
sideordnet med Zinkklorid og Kogsalt og
indpresses ved Rüping's Metode. <sp>Basilit</sp> bestaar
af N. + Dinitrofenol-Anilin.
<i>E. Su.</i>
</chapter>

<chapter name="Natriumfosfater">
<b>Natriumfosfater</b>, <sp>Normalt N.</sp>,
<sp>Trinatriumfosfat</sp>, Na<sub>3</sub>PO<sub>4</sub>,12H<sub>2</sub>O, faas ved
Tilsætning af Natriumhydroxyd i beregnet Mængde
til sekundært N. (<sp>Dinatriumfosfat</sp>,
<sp>almindelig fosforsurt Natron</sp>),
Na<sub>2</sub>HPO<sub>4</sub>,12H<sub>2</sub>O. Det sidstnævnte Salt, der
findes i Kødædernes Urin, faas, idet man til varm
Fosforsyre sætter Soda, saa længe der finder
Kulsyreudvikling Sted, og derpaa filtrerer og
inddamper til Krystallisation; det udkrystalliserer
da i monokliniske Prismer. Udsat for Luften
forvitrer det efterhaanden. Begge de nævnte
Salte reagerer alkalisk paa Lakmus, men det
sidste reagerer neutralt paa Phenolphtalein.
Tilsætter man den beregnede Mængde Fosforsyre
til Dinatriumfosfat, faar man primært N.
(<sp>Mononatriumfosfat</sp>), Na<sub>2</sub>,HPO<sub>4</sub>,H<sub>2</sub>O,
som krystalliserer i rombiske Prismer. Dette
Salts Opløsning reagerer surt. Ved Ophedning
af <sp>Dinatriumfosfatet</sp> til Glødning faas
<sp>Natriumpyrofosfat</sp> (<sp>pyrofosforsurt
Natron</sp>), som efter Opløsning i Vand giver
Krystaller af Sammensætningen Na<sub>4</sub>P<sub>2</sub>O<sub>7</sub>,10H<sub>2</sub>O;
Mononatriumfosfat giver ved Ophedning
<sp>Natriummetafosfat</sp> (metafosforsurt Natron),
NaPO<sub>3</sub>. Dinatriumfosfat anvendes i Kemien, i
Medicinen, til Fremstilling af Glasurer, og som
Bejdse ved Tøjtrykning.
<i>(O. C.). M. M-r.</i>
</chapter>

<chapter name="Natriumguldklorid">
<b>Natriumguldklorid</b>, NaAuCl<sub>4</sub>,2H<sub>2</sub>O, faas
ved Tilsætning af Klornatrium til en Opløsning
af Guldklorid (Auriklorid, AuCl<sub>3</sub>) og
Inddampning af Opløsningen. Det danner gulrøde,
rombiske Tavler eller Prismer og er letopløseligt i
Vand.
<i>(O. C.). M. M-r.</i>
</chapter>

<chapter name="Natriumhydrid">
<b>Natriumhydrid</b>, NaH, dannes, naar Natrium
ophedes i en Brintstrøm ved c. 400°; det
spaltes af Vand.
<i>M. M-r.</i>
</chapter>

<chapter name="Natriumhydrosulfit">
<b>Natriumhydrosulfit</b>, Na<sub>2</sub>S<sub>2</sub>O<sub>4</sub>,2H<sub>2</sub>O, kan faas
i ren Tilstand ved at lede tør Svovldioxyd over
Natriumhydrid, 2NaH+2SO<sub>2</sub>=Na<sub>2</sub>S<sub>2</sub>O<sub>4</sub>+H<sub>2</sub>.
Teknisk vinder man det ved at behandle en
Opløsning af Natriumbisulfit i Svovlsyrlingvand med
