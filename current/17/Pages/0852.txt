og uforfængelig, paa sin Vis en Taler af Rang,
men uden de store Fagter, uden Lyrik eller
Patos. Ny Baner i dansk Retsvidenskab brød
han ikke; den retsvidenskabelige
Erkendelsesteori var ikke hans Sag, og hans processuelle
Arbejder har nu kun hist. Interesse, men de
vil altid indtage en hæderfuld Plads i den
efter-Ørsted'ske Litteratur.
<i>Fz. D.</i>
</chapter>

<chapter name="Nellike (se Dianthus)">
<b>Nellike</b>, se <sp>Dianthus</sp>.
</chapter>

<chapter name="Nellikefamilien">
<b>Nellikefamilien</b> (<i>Caryophyllaceæ</i>),
tokimbladede og frikronede Planter af Ordenen
Krumkimede, Urter ell. Halvbuske med oftest
knæbøjet Stængel og modsatte, hele og hyppigst
smalle Blade, der hos nogle Slægter har
Akselblade. Blomsterstandene er Kvaste, der ofte er
rigtblomstrede og ender med Svikler.
Blomsterne er oftest tvekønnede og regelmæssige,
5- ell. 4-tallige. Bægeret er blivende og ikke
sjælden sambladet; Kronbladene har hos
mange Arter en tydelig Negl. 10 Støvdragere i
2 Kredse ell. kun 5. 5 Frugtblade eller færre;
de danner en 1-rummet Frugtknude med
midtstillet Ægstol, der bærer talrige Æg, og fri
Grifler. Blomsterne bestøves oftest ved
Krydsbestøvning, der besørges af Insekter
(langsnablede og ofte Aften- ell. Natsværmere hos
Nellike-Gruppen), men Selvbestøvning foregaar
hos en Del Arter med smaa og uanselige
Blomster. Frugten er en Kapsel, der aabnes med
Klapper, hvis Antal snart svarer til
Frugtbladenes Antal, snart er dobbelt saa stort, sjælden
Nød ell. Bær. De nyreformede Frø har
Frøhvide og krum Kim (dog ret hos Nellike).
Henved 1300 Arter, der er udbredte over hele
Jorden, men især forekommer i tempererede Egne
og er hyppigere i kolde Egne end i Troperne. N.
inddeles i <sp>Fladstjerne</sp>-Gruppen, hos
hvilken Blomsterne har fribladet Bæger og
kortneglede Kronblade, og hvor Frugten er en
Kapsel; <sp>Knavel</sp>-Gruppen, hos hvilken Bladene
har hindeagtige Akselblade og Blomsterne er
smaa og ofte stærkt reducerede, og hvor
Frugten er en Nød; og <sp>Nellike</sp>-Gruppen, hos
hvilken Blomsterne har et sambladet Bæger og
langneglede Kronblade, ofte med Bikrone, og
hvor Frugten er en Kapsel. Nytten af N. er
ringe; men en Del Arter er vigtige Prydplanter.
<i>A. M.</i>
</chapter>

<chapter name="Nellikekanel (se Dicypellium)">
<b>Nellikekanel</b> se <sp>Dicypellium</sp>.
</chapter>

<chapter name="Nellikeolie">
<b>Nellikeolie</b>, <i>Oleum Cariophylli</i>, den flygtige
Olie, der vindes ved Destillation af
Kryddernelliker med Vanddamp. Det er en klar, næsten
farveløs ell. gullig, undertiden gulbrunlig
Vædske, som efterhaanden bliver rødbrun; den
lugter af Nelliker og er letopløselig i Alkohol og i
Æter. Hovedbestanddelen af N. er <sp>Eugenol</sp>
(s. d.).
<i>(O. C.). R. K.</i>
</chapter>

<chapter name="Nelliker">
<b>Nelliker</b> (Kryddernelliker), se <sp>Jambosa</sp>.
</chapter>

<chapter name="Nellikerod (se Geum)">
<b>Nellikerod</b>, se <sp>Geum</sp>.
</chapter>

<chapter name="Nellikerust (se Puccinia)">
<b>Nellikerust</b>, se <sp>Puccinia</sp>.
</chapter>

<chapter name="Nellikesvamp (se Bruskhat)">
<b>Nellikesvamp</b>, se <sp>Bruskhat</sp>.
</chapter>

<chapter name="Nellikesyre (se Eugenol)">
<b>Nellikesyre</b>, se <sp>Eugenol</sp>.
</chapter>

<chapter name="Nellikesøm">
<b>Nellikesøm</b>, Benævnelse for de mindste
Søm, der kun vejer c 125 g pr Tusinde. Navnet
tilskrives alm. Ligheden med Kryddernelliker,
men turde korrektere afledes af det tyske
Nägelchen, da »Nelkennägel« ikke forekommer
paa Tysk.
<i>(F. W.). D. H. B.</i>
</chapter>

<chapter name="Nellor">
<b>Nellor</b> (<sp>Nellur</sp>), Distrikt i det sydøstlige
Forindien, Prov. Madras, ligger mellem den
bengalske Havbugt og Elgonda-Bjergene og har
et Areal af 22663 km<sup>2</sup> med (1911) 1328152 Indb.,
overvejende Hinduer, 81799 Muhammedanere,
44298 Kristne, 65780 Aandedyrkere. Af Nation
er Befolkningen Teluguer. Landet er lidet
frugtbart og slet vandet, hvorfor Agerbruget er lidet
lønnende; derimod drives betydelig Kvægavl.
Hovedstaden Nellor, ved højre Bred af Penner,
har (1911) 33246 Indb.
<i>M. V.</i>
</chapter>

<chapter name="Nelson (By i England)">
<b>Nelson</b> [↱ne£s<sub>ə</sub>n], By i det nordvestlige
England, Lancashire, 35 km Nord for Manchester,
er en Industriby, der næsten udelukkende
beskæftiger sig med Fabrikation af Bomuldstøjer.
Byen, der er vokset stærkt, talte 1881 kun 10400
Indb., i 1921 39839 Indb.
<i>G. G.</i>
</chapter>

<chapter name="Nelson (Flod i Canada)">
<b>Nelson</b> [↱ne£s<sub>ə</sub>n], Flod i Dominion of Canada,
danner Afløbet for Winnipeg-Søen og er 650 km
lang, men p. Gr. a. Vandfald kun sejlbar for
mindre Fartøjer paa 65 km. Ved dens Munding
ligger Hudsonbai-Kompagniets York Factory.
<i>N. H. J.</i>
</chapter>

<chapter name="Nelson (By i New Zealand)">
<b>Nelson</b> [↱ne£s<sub>ə</sub>n], By paa Ny Zeelands Sydø
ved Tasman Bay med Jernbane til Gremouth
paa Vestkysten; har (1922) 10880 Indb. og
driver Handel og Industri (Bryggerier,
Læderindustri).
<i>M. V.</i>
</chapter>

<chapter name="Nelson, Horatio">
<b>Nelson</b> [↱ne£s<sub>ə</sub>n], <sp>Horatio</sp>, eng. Admiral,
f. 29. Septbr 1758, d. 21. Oktbr 1805. N., der
fødtes under ret fattige Forhold, var i sin
Ungdom af en svagelig Konstitution; i Haabet om
at styrke hans Helbred tog hans Morbroder,
Kaptajn Suckling, ham 1770 med sig til Søs,
og dette blev bestemmende for hans Liv.

Efter nogle Togter til Orlogs og Koffardis
deltog han 1772 i en Nordpolsfart og var
derefter 3 Aar udkommanderet i de ostindiske
Farvande. 1777 blev han Officer og kom straks i
Virksomhed under den nordamer. Frihedskrig,
hvor han var Chef for en Brig. P. Gr. a. sin
Energi og Dygtighed forfremmedes han allerede 1779
til Postkaptajn samt Fregatchef, men havde
indtil da, mærkeligt nok, aldrig deltaget i nogen
Kamp; han ledede nu Englændernes Forsøg paa
at bemægtige sig Nicaragua-Søen, men maatte
allerede 1780 rejse hjem, for at genvinde sit
Helbred. 1781—83 var han i Vestindien
underlagt Admiral Hood, hvor han med stor Kraft
udryddede en Del Misbrug, der havde indsneget
sig paa de eng. Øer. 1788—92 var N. uden
Kommando og i Unaade ved Hoffet p. Gr. a. sit
Venskab med Prins Henry, 1793 som Linieskibschef
i Middelhavet, hvor han deltog i Toulon's

<img>H. Nelson.</img>
