Dag. Hans <i>Poetical Works</i> udkom i 4 Bd, Lond.
1841, i 1 Bd 1881. (<sp>Litt</sp>.: <sp>Holland</sp> and
<sp>Everett</sp>, <i>Memoirs of the Life and Writings
of J. M.</i> [7 Bd, Lond. 1855—56]; <sp>Marrat</sp>, <i>J.
M., Christian, Poet, and Philantropist</i> [1879]).
<i>(T. L.). I. O.</i>
</chapter>

<chapter name="Montgomery, Robert">
<b>Montgomery</b> [m<sub>ə</sub>nt↱găm(<sub>ə</sub>)r<sub>i</sub> el. mån(t)↱gåm(<sub>ə</sub>)r<sub>i</sub>],
<sp>Robert</sp>, eng. religiøs Digter (1807—55), var
Præst, først i Glasgow, senere i London, og
skrev fl. religiøse Digte, af hvilke <i>Omnipresence
of the Deity</i> (1828) blev saa udbredt, at det
1857 udkom i 26. Oplag, skønt Macaulay havde
kritiseret det skarpt i <i>Edinburgh Review</i> og
paavist en Rk. Plagiater. Hans andre religiøse
Digte er: <i>Satan</i> (1830); <i>The Messiah</i> (1832);
<i>Luther</i> (1842).
<i>(T. L.). I. O.</i>
</chapter>

<chapter name="Montgomery, Robert August">
<b>Montgomery</b> [månt↱gåmeri], <sp>Robert
August</sp>, finsk jur. Videnskabsmand og Politiker,
f. 29. Juni 1834 i Kajana, d. 3. Aug. 1898 i
Helsingfors, blev Student 1852, Dr. jur. 1869 og
Prof. i Civilret og Romerret 1870. Fra Univ.
kaldtes han ind i det offentlige Liv ved
Udnævnelsen til Prokurator i Senatet og beklædte
denne Finlands betydningsfuldeste jur. Stilling
med største Udmærkelse, indtil han, uenig med
Regeringens Majoritet om Sprogsagens Ordning,
begærede Afsked og overtog Præsidentskabet
i Wasa Hofret 1886. Kort efter indvalgtes han
dog selv i Regeringen for at kunne indgaa i
»den finske Komité« i Petrograd (1888) i den
vanskelige og brydsomme Tid, da Alexander
III paatænkte store Forandringer i Finlands
Stilling. Dygtig og taktfuld stred han imod;
men da Alexander III i Decbr 1890
tilbagekaldte den ny finske Straffelov, som allerede
var underskreven, om end endnu ikke traadt
i Kraft, demissionerede M. Endnu engang
under Nikolaj II kaldtes M. til Regeringen (1896)
og d. som Justitsdepartementets Viceordförande.

M. hørte i Finlands indre Politik til de liberale
Koncentrationspolitikere, der ønskede at
bane Vejen for frisindede Reformer ved at
afslutte og løse den pinlige og indviklede
Sprogstrid mellem Finsk og Svensk, som opfyldte
hine Tider, og som efter deres Mening hindrede
det vesteuropæiske, borgerlige Frisinds Vækst.
Sprogenes Ligeberettigelse indført ad
Lovgivningsvejen, — det var Programmet, og dette
forfægtede M. i »Helsingfors Dagblad«, i
Landdagen (Medlem af Adelstanden), bl. hvis
indflydelsesrigeste Politikere han var, og senere
som Prokurator; da Sprogsagen ordnedes
administrativt i St. f. ved Lov, var det, M.
aftraadte fra Prokuratorstillingen. Som Medlem
af Regeringen (i Justitsdepartementet) havde
han ingen admin. Portefeuille, saa at han fik
Lejlighed til ad den Vej at føre sine Ideer ud i
Livet, men saa længe han i Egenskab af
Landdagsmand og Udvalgsmedlem i vigtige Sagers
Behandling kunde gøre sin vægtige Indflydelse
gældende, fornægtede hans Frisind sig aldrig.
Som jur. Videnskabsmand har hans Bet. for
finsk Jura været størst ved Skabelsen af en
særlig finsk civilretlig Doktrin; Romerretsstudiet
søgte han at fremme, særlig som Middel
til Tolkning af finsk Ret; derimod stod han
temmelig fremmed overfor nyere germansk
Rets Forskning, hvilket gjorde, at hans Forf.-
og Lærergerning ikke blev af saa stor Bet. for
finsk Ret som Palméns, Vredes og Serlachius'.
<i>Eva M.</i>
</chapter>

<chapter name="Montgomery'ske Kirtler (se Bryster)">
<b>Montgomery'ske Kirtler</b> [månt↱gåm<sub>ə</sub>risk<sub>ə</sub>-],
se <sp>Bryster</sp>.
</chapter>

<chapter name="Month eller Mentu">
<b>Month</b> ell. <sp>Mentu</sp>, ægypt. Gud, der særlig
tilbades i Byen Hermonthis S. f. Theben. M.
var en Solgud og fremstilledes derfor ofte med
Falkehoved. For øvrigt afbildes han ogsaa med
Menneskehoved. I Haanden holder han gerne
et kort Sværd e. l. M. var nemlig en af
Ægyptens Krigsguder og æredes derfor meget af
Ægyptens Konger, der i deres Indskrifter ofte
smlg. sig selv med M. I Ny Carlsberg
Glyptotek findes en smuk Bronzestatuette af M. med
Falkehoved.
<i>V. S.</i>
</chapter>

<chapter name="Monthermé">
<b>Monthermé</b> [mǡtær↱me], By i det
nordøstlige Frankrig, i Dept Ardennes, ligger 17 km N.
f. Mezières ved den dybe Meuse Dal paa det
Sted, hvor Meuse optager Semoy, er Station
paa Østbanen, har en Kirke, der tilhører et
gammelt Præmonstratenser-Abbedi, La Val
Dieu. Jernværker, Sten- og Skiferbrud samt
Handel med Tømmer. (1911) 4456 Indb.
<i>N. H. J.</i>
</chapter>

<chapter name="Monthey">
<b>Monthey</b> [mǡ↱tæ], Flække og
Distriktshovedstad i den schweiziske Kanton Wallis, ligger
ved Viège og Indgangen til Illeiez-Dalen,
Station paa Banen Bouveret—St Maurice, har et
gammelt Slot paa en højtliggende Klippe, en
Glasfabrik samt driver Frugt- og Vinavl og
omgives af smukke Kastanjeskove. Byen har
(1910) 4300 Indb., der for største Delen er
Katolikker.
<i>N. H. J.</i>
</chapter>

<chapter name="Montholon, Charles Tristan de">
<b>Montholon</b> [mǡtå↱lǡ], <sp>Charles Tristan
de</sp>, Greve af Lee, fr. General, f. 1782, d. 1849,
traadte som Dreng ind i den fr. Flaade, men
overgik allerede 1797 til Landhæren, hvor han
som Eskadronchef under Begivenhederne 18.
Brumaire viste Bonaparte stor Hengivenhed.
Han deltog i fl. Felttog og blev 1807 Oberst.
Fra 1809 var han knyttet til Napoleons
Omgivelser og avancerede 1814 til Brigadegeneral.
Saavel ved Tronfrasigelsen 1814 som under de
Hundrede Dage forblev M. Napoleon's Sag tro,
hvorfor han efter Slaget ved Waterloo, i
hvilket han ogsaa deltog, fik Tilladelse til med
Hustru og Børn at ledsage Kejseren til Skt
Helena og her være om den ulykkelige Fange
til dennes sidste Stund. Napoleon udnævnte M.
til <i>executor testamenti</i>, hvilket vanskelige og
møjsommelige Hverv han opfyldte med stor
Nidkærhed og ikke uden store Ofre. Da Prins
Ludvig Napoleon 6. Aug. 1840 landede i
Boulogne for at erobre den fr. Trone og i den
Anledning lod udsprede Proklamationer, hvor han
kom frem, var disse underskrevne med M.'s
Navn som Prinsens Generalstabschef, hvorfor
M. efter det mislykkede Statskup blev fængslet
og stillet for Pairskamret. Skønt M.'s Deltagelse
i Prinsens Forehavende kun var meget ringe,
blev han dog dømt til 20 Aars Fængsel, men
frigaves 1848. Sammen med General Gourgaud
udg. M. efter sin Tilbagekomst fra Skt Helena
Kejserens Manuskripter under Titlen: <i>Mémoires
pour servir à l'histoire de France, sous
Napoléon, écrits à St. Hélène, sous sa dictée</i> (8
Bd, Paris 1823, omarbejdet 1830 9 Bd).
<i>(A. T. L.). E. C.</i>
</chapter>
