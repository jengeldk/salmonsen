(Brigadegeneraler), 1050 Officerer og 20000 Mand.
Under Intendanturen hører ogsaa Trænvæsenet
og Ammunitionskolonner. Pengevæsenet er
underlagt <i>Finance Departement</i> og staar under en
Brigadegeneral, hvis Personale er 141 Officerer
og 900 Mand.

<sp>Lægevæsenet</sp> staar under 1 Surgeon
General og 2 Assistenter (Brigadegeneraler). Der
haves: Det administrative Korps med 1 Officer
pr 2000 Mand i R. A., Medical Korps med 6 1/2
Officer pr 1000 Mand i R. A., Tandlæge Korps
med 1 Officer pr 1000 Md. i R. A.,
Dyrlægekorpset 175 Officerer; af Menige 5 % af R. A.'s
Styrke; disse gør tillige Tjeneste som
Sygepassere.

<sp>Army Nurse Corps</sp> tæller 1000
Sygeplejersker. Endvidere Ambulancer og
Lægeanstalter.

<sp>Ordnance Departement</sp> (teknisk
Korps) staar under en Generalmajor, som
assisteres af 2 Brigadegeneraler. Der haves 1
Administrationsafdeling, en videnskabelig Stab,
Materiellets Forfærdigelse, Magasinering og
Laboratorier samt 9 Fabrikker. Styrken: 350
Officerer og 4500 Mand.

<sp>Den kem. Tjeneste</sp> under en
Brigadegeneral tæller 100 Officerer og 1200 Mand. Der
er en Hovedgruppe, en tekn. og
Uddannelsesafdeling.

1 <sp>Gasregiment</sp> paa 3 Batailloner à 4
Kompagnier under 1 Oberst tæller 1500 Mand.

<sp>Gejstlig Tjeneste</sp> staar under en Chef,
der har Obersts Rang. Der er 1 Præst for hver
1200 Mand af R. A. med Rang fra
Premierløjtnant til Oberstløjtnant.

<sp>Militsbureauet</sp> er underlagt en
Generalmajor, der udnævnes af Præsidenten med
Senatets Samtykke. Det har Tilsyn med
Nationalgardens Uddannelse, Udrustning o. s. v.
Linieofficerer kommanderes derhen (c. 16). Hele
Personalet i »Staben« udgør 6935 Officerer og
Ligestillede samt 50000 Underordnede.

Præsidenten er Hærens Chef; han udøver sin
Myndighed gennem Krigsministeren, dennes
Assistent, Generalstabschefen (i Krigstid
Overgeneral) og et <i>War-Council</i>, hvoraf disse
Personer er Medlemmer.

<sp>Krigsministeriet</sp> har 3 Departementer,
hvoraf det 2. alene vedrører Flaaden,
medens det 3. under Assistenten har det
materielle under sig, altsaa de faglige Myndigheder,
Militsbureauet, og træder i Forbindelse med
Civilindustrien.

<sp>Tilgangen</sp> til Hæren sker ved
Hvervning, eller ved at Frivillige melder sig;
Kapitulationstiden er 2 Aar, men de tjener ofte
længere. Der er 2 Lønningsklasser, idet der
gives 10 % Tillæg hvert 5. Aar. Underofficerer
udgaar fra de Meniges Rækker, og den første
Uddannelse finder Sted ved Kompagnierne.
Senere sendes de paa Specialskoler; de faar
ogsaa en videregaaende Civiluddannelse
(Vocation). Graderne er <i>Master</i>-, <i>First</i>- og
<i>Staff</i>-Sergenter, Sergenter og Korporaler. Efter 10
Aars Tjeneste kan en Underofficer blive
<i>Warrant-Officer</i>, men Tallet er begrænset til 1120.

<sp>Officerstilgangen</sp> sker saaledes: 1)
Kadetter fra Akademiet West Point, inddelt i
4 Klasser. Der uddannes af 149 Lærere c. 1340
Kadetter gratis; 2) Underofficerer og Menige
fra 21—30 Aar fra R. A. eller Nationalgarden;
3) Pensionister, der har stillet sig til Hærens
Raadighed, og 4) Kandidater fra alle højere
Skoler. De sidste to Klasser maa gennemgaa
West-Point, men bliver ikke Kadetter.
Halvdelen af Pladserne fra Løjtnant til Oberst skal
foreløbig besættes af Personer uden for R. A.,
der har gjort Krigstjeneste fra 6. Apr. 1919;
Valget afgøres af en Kommission.

Alle Officerer indtil Oberstløjtnant opføres
paa en Forfremmelsesliste fælles for alle
Vaaben, og de avancerer efter Aldersorden uden
Hensyn til Vaaben, efter at deres Helbred er
undersøgt. Brigadegeneraler vælges bl. Oberster
af en Komission paa 5 Generaler. Hvert Aar
bestemmer en Kommission, hvem der er egnet
til at blive i Tjeneste (Klasse A) eller ikke
(Klasse B). De sidste kan da afskediges af en
anden Kommission.

Officerernes videre Uddannelse sker for hvert
Vaaben paa Fagskoler. Ved Feltartilleriet
holdes 2 Regimenter paa fuld Krigsstyrke for
Uddannelsens Skyld.

For at komme ind i Generalstaben, maa man
have gjort god Tjeneste, 1 Aars Tjeneste i 3
forsk. Skoler, hvoraf den sidste er
Generalstabsskolen i Washington. Endelig bestemmer en
Kommission paa 3 Generaler, hvem der
endelig kan komme ind i Generalstaben; efter 4
Aars Tjeneste her vendes tilbage til Vaabnet.

<sp>Nationalgarden</sp>.

Den tjener i Fredstid til at opretholde
Ordenen i Staterne og er i stadig Vækst efter
Senatorernes Antal. Januar 1920 var Styrken
109000 Officerer og Menige, og i 1924 425000,
hvoraf 65 % i selve Nationalgarden (N. G.) og
Resten i dens Reserve.

Krigsministeriet udarbejder Bestemmelser
for N. G. i <i>Militia Bureau</i>, hvis Chef
udnævnes af Præsidenten for 4 Aar ad Gangen og
bistaas af 15 Linieofficerer.

N. G. er ordnet i Brigader og Divisioner;,
ligesom R. A., i alt 18 Fodfolks- og 2
Rytterdivisioner. Som Officerer ansættes 1) aktive
Officerer og Underofficerer eller Folk, som har
gennemgaaet visse Militærskoler. Alle maa
forinden Ansættelsen bestaa en teoretisk og en
Sundhedsprøve. Der er Aldersgrænse paa
32—36, 40—45, 50—55 og 60 Aar, respektive for
alle Officerer fra Sekondløjtnant til General.

Underofficerer og Menige hverves for 3 Aar
og genhverves for 1 Aar ad Gangen i Alderen
18—45 Aar. Ogsaa Menige fra R. A. kan antages,
efter at de har gjort 6 Maaneders Tjeneste.

Udrustningen er som i R. A. Vaabnene
opbevares i Depoter. Af Heste haves 32 pr
Eskadron og Feltbatteri (færre for andre
Underafdelinger med Heste). De staar i Statens Stalde
og passes af Civile. Uddannelsen ledes af
Befalingsmænd fra R. A. og omfatter hvert Aar
en Lejrøvelse paa 15 Dage, 48 Timers Øvelse
i Skydning, Vagt- og Felttjeneste; 1 1/2 Time
2 Gange om Ugen Eksercits. Et 10 Dages
Skydekursus er ikke forpligtende.

For Officerer afholdes Instruktionskursus
forinden, men desuden sendes 30 Officerer og c.
150 Underofficerer i 3 Maaneder til Vaabnenes
Fagskoler.
