idet M., foruden selv at rumme saa meget
seværdigt, er et stærkt benyttet Udgangspunkt for
Rejser i Alperne. — Som Regeringens Sæde blev
M. Centrum for de revolutionære Bevægelser i
Bayern efter Verdenskrigens Slutn. 1918.
Alvorlige Uroligheder fandt dog kun Sted, da
Kommunisterne efter Mordet paa Kurt Eisner 21.
Febr 1919 tilrev sig Magten i Byen, saa at
Regeringen og Landdagen maatte træde sammen
i Bamberg. Allerede i de første Dage af Maj
blev M. generobret af Regeringens Tropper,
men først sent paa Efteraaret 1919 flyttede de
lovgivende Myndigheder tilbage til M. (<sp>Litt</sp>.:
»Jabrbuch für Münchener Geschichte« [1887 ff.];
<sp>Destouches</sp>, »Illustrierte Geschichte der
Haupt- und Residenzstadt M.« [Nürnberg 1895];
<sp>samme</sp>, »Fünfzig Jahre Münchener
Gewerbegeschichte, 1848—98« [München 1899];
<sp>Aufleger</sp> og <sp>Trautmann</sp>, »Alt-M. in Bild und
Wort« [München 1895]; <sp>v. Ammon</sp>, »Die
Gegend von M. geologisch geschildert« [München
1895]; »Die Entwickelung M.'s unter dem
Einflusse der Naturwissenschaften während der
letzten Jahrzehnten« [Festskrift til
Naturforskermødet i M. 1899]; <sp>Rohmeder</sp>, »M. als
Handelsstadt« [München 1905]; <sp>Haushofer</sp>
og <sp>Rothpletz</sp>, »Bayerns Hochland und M.«
[Bielefeld 1911]; »M. und seine Bauten«
[herausg. vom Bayer. Architekt- und Ing.-Verein«
[München 1912]; <sp>Fritz</sp>, »M. als Industriestadt«
[Berlin 1913]).
<i>O. K.</i>
</chapter>

<chapter name="Münchenerlak (se Karmin)">
<b>Münchenerlak</b> [↱møŋ´k<sub>ə</sub>n<sub>ə</sub>r-], se <sp>Karmin</sp>.
</chapter>

<chapter name="München-Gladbach (se Gladbach)">
<b>München-Gladbach</b> [↱mønк<sub>ə</sub>n-↱gla.tbaк], se
<sp>Gladbach</sp>.
</chapter>

<chapter name="Münchengrätz">
<b>Münchengrätz</b> [↱mønк<sub>ə</sub>ngræts] (tschk.
Mnichovò Hradiště), By i Böhmen ved Elbens
Tilløb Iser, 14 km SV. f. Turnau. 4000 Indb., smukt
Slot, Fabrikation af Frynser, Silketøj, Tæpper,
Skotøj og Sukker. I Fægtningen 28. Juni 1866
blev den østerrigsk-sachsiske Hær her slaaet af
Preusserne under Prins Frederik Karl af
Preussen. I Slotskapellet ligger Wallenstein begravet.
<i>N. H. J.</i>
</chapter>

<chapter name="Münchhausen, Alexander, Friherre von">
<b>Münchhausen</b> [↱mønкha^uz<sub>ə</sub>n], <sp>Alexander</sp>,
Friherre v., hannoveransk Statsmand (1813—86),
valgtes 1841 til 1. Kammer, hvor han hørte
til det maadeholdne Adelspartl. 1847 blev han
Kabinetsraad for Kong Ernst August og Oktbr
1850 efter Martsministeriets Afgang Første- og
Udenrigsminister. Han søgte at redde den fri
Forfatning for væsentlig Omdannelse og blev
derfor i Novbr 1851 fjernet af den ny Konge
Georg V. Som Medlem af 2. Kammer siden 1856
kæmpede han mod Reaktionen og søgte 1866
at holde Hannover neutralt. Derimod hørte
han i den første nordtyske Rigsdag 1867 til det
welfiske Parti og stemte mod den ny
Forfatning. Da han ved Krigens Udbrud 1870
udsendte et Opraab til sine Meningsfæller, blev
han en Tid lang holdt fængslet i Königsberg.
<i>E. E.</i>
</chapter>

<chapter name="Münchhausen, Bórries, A. C., Friherre von">
<b>Münchhausen</b> [↱mønкha^uz<sub>ə</sub>n], <sp>Bórries,
A. C.,</sp> Friherre von, tysk Digter, f. 20. Marts
1874 i Hildesheim. Han studerede Jura,
Filologi og Naturvidenskab ved forsk. tyske
Universiteter og modtog Titel af Kammerherre, har
senere vundet Navn som en betydelig
Balladedigter og Lyriker. Hans første Bog »Gedichte«
udk. 1896. efterfulgt bl. a. af »Balladen« (1900,
i 2. forøget Udg. 1907), »Deutsche Balladen und
ritterliche Lieder« og »Das Herz in Harnisch«.
Hans to ny Saml.: »Schlosz in Wiesen« (1922)
og »Fröliche Wochen mit Freunden« (1922)
viser ham i Sorg over Nutidens Mørke, men
lykkelig i sit Hjems snævre Kreds, trods alt en
Optimist, der peger fremad, en Naturtilbeder,
der er nøje knyttet til sit Fædreland. 1922
besøgte B. v. M. Kbhvn og holdt en Oplæsning af
egne Værker.
<i>C. B-s.</i>
</chapter>

<chapter name="Münchhausen, Karl Friedrich Hieronymus">
<b>Münchhausen</b> [↱mønкha^uz<sub>ə</sub>n], <sp>Karl
Friedrich Hieronymus</sp>, tysk Friherre, f. paa
Slottet Bodenwerder 11. Maj 1720, d. smst. 22.
Febr 1791. Han var i sin Ungdom Officer og
deltog paa russ. Side i Krigen mod Tyrkerne,
blev senere en ivrig Jæger og udmærkede sig
ved sine dristige og broget udsmykkede
Jægerløgne og Jakob v. Thybo-agtige Krigsfortællinger
som en udpræget Repræsentant for
Løgnedigtningen. M. offentliggjorde i Samlingen
»Vademecum für lustige Leute« (Berlin 1781)
nogle af sine Løgnehistorier, som Rudolph Erich
Raspe, der som Flygtning levede i Oxford,
oversatte til Engelsk: <i>Baron M.'s narrative of
his marvellous travels and campaigns in Russia</i>
(1785). Digteren G. A. Bürger oversatte dem
tilbage paa Tysk som »Die Wunderbaren Reisen
zu Wasser und zu Lande. Feldzüge und lustige
Abenteuer des Freiherrn von Münchhausen,
wie er dieselben bey der Flasche zu erzählen
pflegt« (Göttingen 1787). Bogen er senere atter
og atter bleven udgivet paany og oversat paa
fl. Sprog, ogsaa paa Dansk. Paa Tysk har
Ellissen udgivet den 1842, Grisebach 1890. Schnorr
v. Carolsfeld, Th. Hosemann og Gustave Doré
har illustreret den. En udmærket ny Udgave
med Oplysninger besørgede Hans v. Müller
(Insel-Verlag, Leipzig 1906). M. optræder som
Titelperson i Lystspil, bl. a. af Franz Keim,
F. Lienbard og H. Eulenburg. (<sp>Litt</sp>.: <sp>Karl
Müller-Fraureuth</sp>, »Die deutschen
Lügendichtungen bis auf M.« [Halle 1881]).
<i>C. B-s.</i>
</chapter>

<chapter name="Mynde (se Hunde, Side 870)">
<b>Mynde</b>, se <sp>Hunde</sp>, S. 870.
</chapter>

<chapter name="Münden">
<b>Münden</b> [↱mønd<sub>ə</sub>n], <sp>M. an Werra</sp>, By i
Preuss. Prov. Hannover ved Fulda og Werra,
der her løber sammen og danner Weser, og ved
Jernbanelinierne Hannover—Kassel og
Halle—Nordhausen—Kassel i et smukt skovrigt
Dalstrøg mellem Udløbere af Hohenhagen,
Kaufunger- og Rheinhardswald, (1919) 11161 Indb.
M., der er en gammeldags udseende By, har et
Forstakademi og et gl. Slot. Fabrikation af
Kandis, kemiske Produkter, Tobak; i Nærheden
Stenbrud og Brydning af Brunkul. 1732—1854
havde M. en berømt Fabrikation af Fajance.
Paa højre Bred af Werra ligger Forstaden
Blume, der dog danner en selvstændig Flække. M.
er anlagt af de thüringske Landgrever.
<i>N. H. J.</i>
</chapter>

<chapter name="myndig (se Myndighed)">
<b>myndig</b>, se <sp>Myndighed</sp>.
</chapter>

<chapter name="Myndighed">
<b>Myndighed</b>. Det er en alm. etisk-retlig
Fordring, at enhver normalt bør være ansvarlig
for sine Handlinger og følgelig hefte for sine
Løfter og bøde for saadanne Retsbrud, der
retlig kan betragtes som begaaede af ham. En
nødvendig Forudsætning for denne Ansvarlighed
er det dog, at vedkommende Person har
naaet en vis Lavalder ell. en saadan aandelig
