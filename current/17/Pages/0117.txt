saaledes nærmede sig Agrarpartiet, des mindre
blev hans politiske Frisindethed, og han
knyttede uden Betænkelighed Forbindelser baade med
det konservative og det klerikale Parti for at
naa sine Formaal. Skønt han stod højt i
Kejserens Yndest og endog regnedes for en fremtidig
Rigskansler, blev han i Maj 1901 fjernet fra
Styrelsen. 1897 blev han adlet.
<i>E. E.</i>
</chapter>

<chapter name="Miquelets">
<b>Miquelets</b> [mi↱klæ] (spansk: <sp>Miquelétes</sp>
[mikæ↱læt<sub>æ</sub>s]) krigerske, som Skarpskytter
meget dygtige og i Krigstider anvendte Bjergboere
paa Pyrenæerne i Katalonien og de fr.
Departementer Basses-Pyrenées og Hautes-Pyrenées; de
ernærer sig i Fredstider foruden som Hyrder,
Kulsviere etc. ofte som Fremmedførere.
<i>N. H. J.</i>
</chapter>

<chapter name="Miquelon og St Pierre">
<b>Miquelon og St Pierre</b> [mi↱klǡ--sǣ-↱p<sub>i</sub>æ.r],
to fr. Øer tæt S. f. New Foundland. De er de
sidste Rester af Frankrigs Besiddelser i
Nordamerika og er af Bet. som Station for fr.
Fiskere, mest fra Dunkerque, der i Tiden 15. Marts
til 15. Novbr deltager i Kabliovfiskeriet paa
New-Foundlands-Bankerne. <sp>Miquelon</sp> var
tidligere en Dobbeltø; men det smalle Sund
mellem Øerne begyndte at tilsande fra Midten af
18. Aarh., nu udgør Øerne et Hele paa 202 km<sup>2</sup>
med (1921) 499 Indb <sp>St. Pierre</sp> er en
ufrugtbar Klippeø, hvis Granitmasse hæver sig stejlt
af Havet til 205 m. Sammen med <sp>Ile-aux-Chiens</sp>
(8 km<sup>2</sup>, 500 Indb.) omfatter den 26
km<sup>2</sup> med (1921) 3419 Indb. Uden for Kysten
findes en rummelig og god Ankerplads. Øerne er
ufrugtbare og egner sig paa nær den ene
Halvdel af Miquelon, der kaldes <sp>Langlade</sp>, kun
lidet for Kultivering. 1921 beløb Indførselen sig til
23 Mill. og Udførselen til 19,7 Mill. Frc. Der
udføres Torsk (tørret og fersk) og indføres
Manufakturvarer, Salt, Vin og Fødemidler. Den lille
By St. Pierre er Residensstad for den fr.
Guvernør. Øerne, der staar i regelmæssig
Dampskibsforbindelse med Halifax og North Sydney, er
ved. Telegrafkabler forbundet med Europa og
det amer. Fastland.
<i>N. H. J.</i>
</chapter>

<chapter name="Mir (Russernes Bondekommune)">
<b>Mir</b>, egl. »Verden«, Navn paa Russernes
Bondekommune, der ejer Jorden i Fællesskab og med
et bestemt Mellemrum omfordeler den mellem
de enkelte Medlemmer. Se <sp>Rusland</sp>.
<i>(Hlg. P.) H. C-e.</i>
</chapter>

<chapter name="Mir (arabisk)">
<b>Mir</b> (arab.), Afkortning af Emir
(Befalingsmand, Fyrste), forekommer i Tyrkisk som
Sammensætningsled i en Række Titler, f. Eks.
<i>Mir-i-alai</i>, Regimentschef, Oberst, <i>Mir-i-Liwa</i>,
Brigadechef. Generalmajor.
<i>J. Ø.</i>
</chapter>

<chapter name="Mira Bai">
<b>Mira Bai</b>, Stifterinde af en hinduisk Sekt i
det vestlige Indien, som særlig dyrker den unge
<sp>Krshṇa</sp> (<sp>Raṇachor</sp>), nærmest beslægtet
med Vallabhācārya'erne. M. skal have levet paa
Akbar's Tid; hun var en Datter af Rājā'en af
Mertā, blev gift med Rāṇā'en af Udaipur, men
blev forstødt, da hun ikke vilde opgive
Kṛshṇa-Dyrkelsen til Fordel for Dyrkelsen af Devī. Hun
digtede ogsaa religiøse Sange, af hvilke nogle
er optagne af de deistiske Sekter (navnlig
Tilhængere af Nānak og Kabīr). Under en
Pilegrimsrejse til Dvārakā forsvandt hun i
Gudebilledet. Dette er ikke det eneste Mirakel, som
fortælles om hende. Hendes Billede dyrkes i
Udaipur sammen med Raṇachoṛ's. (<sp>Litt</sp>.:
<sp>Wilson</sp>, <i>Religious Sects of the Hindus</i>).
<i>(S. S.) D. A.</i>
</chapter>

<chapter name="Mirabeau, André Boniface Louis Riquetti, Vicomte af">
<b>Mirabeau</b> [mira↱bo], <sp>André Boniface
Louis Riquetti</sp>, Vicomte af, nedenn.'s
Broder, f. 30. Novbr 1754, d. 15. Septbr 1792. Han
var som Soldat med i den nordamerikanske
Frihedskrig, og han levede efter sin Hjemkomst
et næsten lige saa uregelmæssigt Liv som hans
berømte Broder, men uden at vise lgn. Evner.
1789 valgtes han som adelig Repræsentant til
Stænderne, hvor han sluttede sig til de
Konservative, men uden at faa nogen Indflydelse.
<i>P. M.</i>
</chapter>

<chapter name="Mirabeau, Gabriel Honoré de Riquetti, Greve af">
<b>Mirabeau</b> [mira↱bo], <sp>Gabriel Honoré
de Riquetti</sp>, Greve af, fr. Politiker,
nedennævntes Søn, f. 9. Marts 1747, d. 2. Apr. 1791.
Som Barn vakte han Opsigt baade ved sin store
Klogskab og ved at være overmaade styg, især
efter at han havde haft Kopper. Forholdet mellem
hans Fader og Moder var slet, og da Faderen
mente, at han slægtede Moderen paa, viste han
ham kun ringe Velvilje. Efter en noget forsømt
Undervisningstid blev M. 1767 Soldat og snart
efter Officer. Han kom i Konflikt med sin Oberst,
hvilket bragte ham et Aars Fængsel 1768—69,
og kort efter at han var frigiven, havde
han en Duel. Han deltog derpaa i Erobringen
af Corsica, hvor han viste megen Dygtighed.
1772 giftede han sig med en adelig Dame. Han
skaffede sig efterhaanden ved sit uregelmæssige
Liv en stor Gæld, og Forholdet til Faderen var
meget spændt. 1774 blev han efter et Sammenstød
med en Adelsmand arresteret; en Tid lang
levede han ret frit som Fange, saa han 1775
kunde skrive og faa offentliggjort sin <i>Essai sur
le despotisme</i>. Men det blev opdaget, at han
var Forfatteren, og Behandlingen blev derefter
strengere. 1776 flygtede han imidlertid sammen
med en Elskerinde, Mme Monnier. Han opholdt
sig nu en Tid i Udlandet og blev Frimurer. 1777
fik man ham imidlertid atter arresteret og dømt
for Bortførelsen af Mme Monnier. Han sad
derefter i Vincennes-Fængselet, hvor han fordrev
Tiden med at oversætte gr. og lat. Værker o. l.
Desuden skrev han her en 1782 offentliggjort
Bog om <i>Les Lettres de cachet</i>. 1780 blev han
fri; han opgav Forbindelsen med Mme. Monnier
og blev 1783 skilt fra sin Hustru. I de følgende
Aar vedblev han at føre et yderst uregelmæssigt
Liv, samtidig med at han skrev en hel
Række Pjecer om finansielle, politiske o. a.
Spørgsmaal; særlig begyndte han nu at angribe
Necker's Administration. 1786 besøgte han
Frederik II af Preussen i Berlin og modtog et
meget fordelagtigt Indtryk af ham. 1788 udgav
han <i>De la monarchie prussienne sous Frédéric
le Grand</i>, et Værk, der i høj Grad forøgede

<img>G. H. de R. Mirabeau.</img>
