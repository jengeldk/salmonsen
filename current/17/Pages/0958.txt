<chapter name="Nicolaitter">
<b>Nicolaitter</b>, et libertinistisk Parti, som
omtales i Johannes' Aabenbaring Kap 2., Vers 6
og 14—15; muligvis, skønt ret usikkert,
hentydes der ogsaa til dem i Vers 2. og, med større
Sandsynlighed, Vers 20 ff. Af Vers 14—15 synes
at fremgaa, at N. og <sp>Bileamitter</sp> er
identiske Begreber, og i denne Antagelse bestyrkes
man ved at betragte de to Benævnelsers
etymologiske Forhold. Bileam hedder oversat paa
Græsk Nikolaos (af νικᾶν, overvinde og λαός,
Folk). Man har ganske vist ment, at N. havde
Navn efter en hist. Person Nikolaos, og nogle
af Kirkefædrene har endog udpeget
Diakonen Nikolaos i Apostl. Gern. 6 som Partiets
Ophavsmand, men bortset fra disse Antagelsers
hist. Usikkerhed forklares Navnet N. ud fra
Joh. Aab.'s Tilbøjelighed til at anvende
symbolske Betegnelser lettest paa ovenn. Maade. At
Joh. Aab. derimod paa de paagældende St.
skulde anvende N. som symbolsk Betegnelse for
Apostlen Paulus og hans specielle Tilhængere
og derigennem skarpt angribe ham, hvilket Baur
og Tübingerskolen mente, er ganske
ubegrundet. N. er et antinomistisk Parti, som
misbruger den kristelige Frihed og frækt hengiver sig
til Kødets Lyster, ganske efter Bileam's Lære.
(<sp>Litt</sp>.: <sp>P. Madsen</sp>, »Johannes
Aabenbaring«).
<i>A. Th. J.</i>
</chapter>

<chapter name="Nicolas, Michel">
<b>Nicolas</b> [nikå↱la], <sp>Michel</sp>, fr. reformert
Teolog, f. i Nîmes 22. Maj 1810, d. 28. Juli 1886.
Efter sin Uddannelse blev han 1838 kaldet til
Prof. i Filosofi ved det teologiske Fakultet i
Montauban, og som saadan virkede han lige til
sin Død. Han har bl. a. skrevet <i>Introduction à
l'histoire de la Philosophie</i> (1849—50) og <i>Études
critiques sur la Bible</i> (1861 og 1863). (<sp>Litt</sp>.:
<sp>Rabaud</sp>, <i>N., sa vie et ses œuvres</i> [Paris
1888]).
<i>A. Th. J.</i>
</chapter>

<chapter name="Nicolaus, Greve af Holsten">
<b>Nicolaus</b> (<sp>Klavs</sp>), Greve af Holsten, d. 1397.
N. var Søn af den bekendte Greve Gerhard III,
og efter Faderens Drab 1340 kom han og hans
Broder Henrik i en vanskelig Situation, som de
dog slap ud af paa ret gunstig Maade, idet de
beholdt Fyn og fik Sønderjylland af Hertug
Valdemar mod at overdrage denne deres
Panterettigheder i Nørrejylland. Fyn fik dog
Valdemar Atterdag efterhaanden frataget dem; men
derimod fik Hertug Valdemar aldrig indløst den
sydlige Del af Sønderjylland, og da Valdemar
Atterdag døde 1375, satte de holst. Grever sig
fast i Sønderjylland, som Margrethe 1386
overdrog N.'s Brodersøn Gerhard som arveligt Len.
N. nød bl. sine Landsmænd stor Anseelse som
dygtig og retfærdig Regent.
<i>J. O.</i>
</chapter>

<chapter name="Nicolay, Ludwig Heinrich">
<b>Nicolay</b> [neko↱la^i], <sp>Ludwig Heinrich</sp>,
Friherre, tysk Digter, f. i Strasbourg 29. Decbr
1737, d. i Finland 18. Novbr 1820. Han studerede
Filosofi og Jura i sin Fødeby, blev fr.
Gesandtskabssekretær, senere Prof. i Logik her, 1769
Hofmester hos den russ. Grev Rassumovsky i
Wien og 1770 Guvernør og Kabinetssekretær hos
Storfyrst Paul i Petrograd. Han adledes 1780,
blev ved Storfyrstens Tronbestigelse Statsraad.
Efter Kejser Paul's Mord trak han sig tilbage
til sit Gods Monrepos i Finland. Som Digter er
N. Efterligner af Wieland, især i sine
Ridder-Epos, bl. a. »Salwine« (1773). Fremdeles har
han udgivet »Elegien u. Briefe« (1760), »Verse
und Prosa« (1773), »Die Totenwache und andere
Gedichte« (1820). Hans »Vermischte Gedichte
und Prosaische Schriften« udkom i 8 Bd
1792—1804, »Theatralische Werke« i 2 Bd (1811).
(<sp>Litt</sp>.: <sp>P. v. Gerschau</sp>, »Aus dem Leben
des Freih. v. N.« [Hamburg 1834]).
<i>C. B-s.</i>
</chapter>

<chapter name="Nicolaysen, Johan">
<b>Nicolaysen</b> [-↱laj-), <sp>Johan</sp>, norsk Kirurg,
nedennævnte J. N.'s Søn, f. i Sthlm 15. April
1860. Studerede opr. Polyteknik, men gik over
til Medicinen og blev <i>cand. med.</i> 1886. N. var
1890—93 Reservelæge ved Rigshospitalets
kirurgiske Afdeling, blev 1892 Kirurg ved
Diakonisseanstaltens Sygehus, tog Doktorgraden 1895
(Studier over Ileus), og udnævntes 1909 til Prof.
i Kirurgi og Overkirurg ved Rigshospitalet. Han
er Æresmedlem af det irske med. Akademi og
af <i>Royal College of Surgeons of England</i>. Han
har særligt beskæftiget sig med Mavesaarets
kir. Behandling og med Blindtarmsbetændelsen.
En Del af hans talrige Afh. omhandler
Tarmsygdomme, andre Nyresygdomme.
<i>J. S. J.</i>
</chapter>

<chapter name="Nicolaysen, Julius">
<b>Nicolaysen</b> [-↱laj-], <sp>Julius</sp>, norsk Kirurg,
f. i Bergen 31. Juli 1831, d. i Kria 25. Decbr
1909. N. tog med. Eksamen 1856, blev 1863
Reservelæge ved Rigshospitalet, studerede derefter
Kirurgi udenlands og blev 1867
Universitetsstipendiat i dette Fag og traadte 1870 ind paa den
ved W. Boeck's Død ledigblevne Plads som
Prof. i Kirurgi. Fra 1872—1908 var han kir.
Overlæge ved Rigshospitalet; han var Medstifter
af Nordisk kir. Forening 1891 (Formand for
dennes Kongres i Kria 1895) og af Kria kir.
Forening 1894. N. blev Æresdoktor ved Kbhvns
Univ. 1879, var Æresmedlem af <i>Royal College of
Surgeons of England</i> og af flere lærde
Selskaber. — N. docerede opr. klinisk Kirurgi, men
tillige Øjen- og Hudsygdomme, fra 1870—1901
var han Lærer i Anatomi ved den gymnastiske
Centralskole. Han blev en Lærer for Norges
yngre Kirurger, var en glimrende Operatør,
navnlig af Underlivstilfælde (han var den første,
der heldigt førte en Ovariotomi igennem i
Norge), arbejdede meget med Ledsygdomme og
nedlagde sine Erfaringer i en Mængde
kasuistiske Afh. i de norske Tidsskrifter.
<i>J. S. J.</i>
</chapter>

<chapter name="Nicolaysen, Lyder Wenzel Christie">
<b>Nicolaysen</b> [-↱laj-], <sp>Lyder Wenzel
Christie</sp>, norsk Læge, f. i Vestre Aker 25. Juli 1866.
N. blev <i>cand. med.</i> 1890, var 1892—94 Assistent
ved Rigshospitalets Børneafdeling, tog
Doktorgraden 1898 (Studier over Gonokokken og
gonorrhoisk Vulvovaginit hos Børn) og var
1900—13 ansat som Overlæge ved
Diakonhjemmets Sygehus i Vestre Aker; siden 1913 er han
Overlæge ved Kria kommunale Sygehus'
pædiatriske Afdeling. Hans litterære Arbejder har
været over Emner vedrørende hans Specialitet.
<i>J. S. J.</i>
</chapter>

<chapter name="Nicolaysen, Nicolay">
<b>Nicolaysen</b> [-↱laj-], <sp>Nicolay</sp>, norsk
Arkæolog, f. i Bergen 12. Apr. 1817, d. i Kria 22.
Jan. 1911, blev 1835 Student, 1841 <i>cand. jur.</i> og
var 1845—50 Kopist i Revisionsdepartementet.
Sidstnævnte Aar overtog han at fortsætte den af
Bernt Moe paabegyndte Forberedelse af
Udgivelsen af Værket »Norske Stiftelser«. 1858 blev
han ansat som Assistent i Rigsarkivet. Efter at
Stortinget 1860 havde bevilget Løn »for en Mand,
der har at beskæftige sig med Rigets
Fortidslevninger«, overtog han som »Antikvar« dette
