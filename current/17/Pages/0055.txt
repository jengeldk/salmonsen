I sin Egenskab af Udenrigsminister
hævdede han i en Række Forhandlinger med
Lloyd George Frankrigs fulde Erstatningskrav,
og uagtet han dæmpede den bitreste Skuffelse
over Englands Holdning og nægtede, at »der var
nogen Krise i Ententen«, lod han dog Frankrig
optræde paa egen Haand ved Besættelsen af
østrhinske Stæder og ved aktivt Sovjetfjendskab.
Navnlig det sidste styrkede hans Position, idet
man tillagde ham en stor Del af Æren for
Sovjetruslands Nederlag over for det nødstedte
Polen Aug. 1920, og da Præsidentembedet blev
ledigt ved Deschanel's Sammenbrud, valgtes
han 23. Septbr af Kamrene med 695 Stemmer
af 892.

Han havde umiddelbart i Forvejen udtalt sig
for en Udvidelse af Præsidentens Myndighed
og for en gennemgribende Forfatningsrevision,
og uagtet han i Elysée-Paladset har indskrænket
sig til offentlige Udtalelser af ret almindelig
Karakter, er disse dog bleven flittigt fortolkede
og private Ytringer af ham udbredte som
Vidnesbyrd om en Stræben efter at gribe
personligere ind i Statsstyret end sine Forgængere.
Bag ved hans forhen anerkendte Forsigtighed
og Loyalitet har hans Kritikere villet paapege
dyb Ærgerrighed og Intrigeren. Røster af den
Art har mest lydt blandt Oppositionen, der
regner ham for Talsmand for en Reaktion mod de
demokratiske, socialradikale og kirkefjendske
Ideer, han forhen hyldede. At han straks søgte
en lidet betydende Ministerpræsident, Leygues,
tilskreves Ønsker om at spille første Rolle, og
siden, da Ministeriet er bleven ledet af Briand
og af Poincaré, er han oftere bleven mistænkt
for at ville undergrave dem. — M.'s reformpolitiske
Taler er udg. 1907 under Titlen <i>Travail et
Travailleurs</i>, 1908. (<sp>Litt</sp>.: <sp>Lavy</sp>, <i>L'œuvre de
M.</i> [Paris 1902]).
<i>P. L. M.</i>
</chapter>

<chapter name="Millerit">
<b>Millerit</b> (<sp>Haarkis</sp>), Mineral, danner
haarfine, messingglinsende Krystaller, der tilhører
det romboedriske System, og bestaar af
Svovlnikkel, NiS. Det findes bl. a. paa adskillige St.
i Erzgebirge (Joachimsthal, Freiberg o. a.).
<i>(N. V. U.). O. B. B.</i>
</chapter>

<chapter name="Milles, Vilhelm Karl Emil Anderson og Olga Granner og Rut Anna Maria Anderson">
<b>Milles</b> [↱mil<sub>ə</sub>s], 1) <sp>Vilhelm Karl Emil
Anderson</sp>, sv. Billedhugger, f. 23. Juni 1875
i Lagga ved Upsala. Uddannet som Snedker,
studerede han samtidig paa Teknisk Skoles
kunstindustrielle Afdeling i Sthlm og kom paa
Stipendium 1897 til Paris. I det flg. Tiaar
arbejdede han i Udlandet. Efter Debutarbejdet
»Hylas« (Vesteraas Raadhus), »Kamp for
Tilværelsen« (to Halvfigurer i Marmor), Pigestatue,
»Brøndgruppe« (Barn med Skruptudser) m. m.
kom 1901 Udkastet til Sten Sture-Monumentet.
I denne Gruppe: Høvdingen til Hest, tæt
omsluttet af Krigere til Fods (med den fortættede
Energi og jernhaarde Sluttethed) naaede M.
det geniale; M.'s Udkast fik kun 4. Præmie ved
Konkurrencen, men vakte en saadan
Begejstring (større Skizze 1905), at det bestemtes,
at M.'s Værk skulde rejses paa Tunåsen N. f.
Upsala; gennem mange Aar har M. derefter
syslet med Monumentet i Bronze og derefter
i Sten (i Tiden omkr. 1910). Alt imedens
udsendte han Arbejde paa Arbejde, i det ny
Aarh.'s første Aar Statuetter og smaa flygtige
Grupper fra Paris' Gadeliv, efter Opholdet i
Holland (1903) »Kvinder i Storm« (Nationalmus.
i Sthlm) etc., »Legende Elefanter« (Bronze,
1903. Sten 1904, Nationalmus.), der efterfulgtes
af en Række højst livfulde Dyreskildringer: »I
Djunglen« (1906, Marmor), »Plesiosaurus«, de
to Grupper »Legende Bjørne« (1906, ved
Indgangen til Berzelii Park), de »To Ørne« i sort
Granit (1910, Prins Eugen's Valdemarsudde),
»Legende Bjørneunge« (1907, paa »Skansen« i
Sthlm) o. s. fr. Samtidig viste han Evner som
fortrinlig Portrætør: Halvfigur af Jul.
Kronberg (1902, Bronze, Göteborg Mus.), siddende
Portrætstatue af Prof. Mittag-Leffler, fra senere
Tid en stærkt stiliserende Buste af O. Levertin
(Træ, Sthlm's Nationalmus.) o. m. fl.
Efterhaanden var M.'s Fremstillingssæt gaaet over
fra en mere malerisk impressionistisk til en
mere fast og liniestreng med stærkt
arkaiserende Tendenser og med Vægt paa det
momumentalt-harmoniske og rumudfyldende. Han staar
i saa Henseende som Foregangsmand i svensk
Kunst. Stærkt eksperimenterende virker han
ikke blot som Modeløren, men arbejder i
Bronze, Marmor, Alabast, Træ, Granit etc. og giver
ofte, i sin Forkærlighed for gl. Kunst, Figurernes
Overflade den jordfundne Patina. M.-Salen
paa den baltiske Udstilling 1914 i Malmö gav
i sin Fylde en ypperlig Oversigt over denne
M.'ske Gennembrudskunst: »Vingarna« (i øvrigt
udst. uden for Kunsthallen), en Yngling med en
Ørn (1908, Bronze, 1910 i større Maalestok i
Nationalmus.), »Väggbrunn« (Marmor 1912), de
gopleagtige »Tritoner« (Alabast, 1914), og
fremfor alt de mange herlige Fremstillinger af
»Dansen«, i Relief ell. statuarisk, i Bronze, Sten
og Marmor. Særlig højt staar nogle store
Dansegrupper, hvor de let arkaiserede
Kvindeskikkelser er gengivet med den sikreste
Linierytme (saaledes Bronzegruppen fra 1914 paa
den baltiske Udstilling). Bl. M.'s m. a.
Arbejder kan endnu nævnes: Gustaf Vasa-Statuen
(1904, i malet Træ 1907 i Nord. Mus.'s store Hal),
Skulpturer for Dramat. teatrens Facade i
Sthlm, Franzén-Monument (1910, Hernösand),
Scheele-Statuen (1912, Köpingsstad),
»Havmand og Havfrue« i Granit (Lidingöen, hvor
M. fik sit Atelier), Reliefler fra Enskilda Bank
og Nordiska Kompaniet i Stlhm, Relieffer (i
brændt Ler) paa Den tekn. Højskole i Sthlm,
paa den ny Kunsthal (Djurgården) og
Johnson's Rederi, Sthlm (1919) m. v. Prøver paa
M.'s Kunst er af og til set i Kbhvn; saaledes
paa Efteraarsudstillingen 1915 bl. a. Gruppen
»Dans« og »Tritoner«, i Ny Carlsberg
Glyptotek »Dansen«. (<sp>Litt</sp>.: <sp>E. Rosenberg</sp>,
»Sv. Konstnärer, II: Zorn . . . . . M.« [Upsala
1911]; »M.« [»Små konstböcker« 18, Lund 1915]).
2) Hans Hustru <sp>Olga Granner</sp>, f. 1874, er
Malerinde (Portrætter i Pastel og Olie). 3)
<sp>Rut Anna Maria Anderson</sp>, M.'s
Søster, Billedhuggerinde, f. 10. Febr 1873 i
Vallentuna (Upland), uddannet ved Teknisk Skole og
Kunstakademiet i Sthlm 1894—98 og 1898—1904
i Paris, har udført Statuetter, Smaagrupper og
Relieffer, bl. a. fra Bretagne. »Efter väntan«
(1909) i Sthlm's Nationalmus.
<i>A. Hk.</i>
</chapter>

<chapter name="Millésime">
<b>Millésime</b> [mile↱zim] (fransk), Aar (Aarstal),
der figurerer som Dato paa Mønter,
Medailler etc.
</chapter>
