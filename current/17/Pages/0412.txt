Kroppens Længde. Totallængden c. 20,5 cm, deraf
Halen c. 9 cm; Pelsen sortebrun, lysere paa
Bugen. Udbredt i de Forenede Stater, hvor
den har ganske samme Levevis som vor M.
<i>R. Hg.</i>
</chapter>

<chapter name="Muldvarpespidsmus (se Desman)">
Muldvarpespidsmus, se <sp>Desman</sp>.
</chapter>

<chapter name="Muldyr og Mulæsel">
<b>Muldyr</b> og <b>Mulæsel</b> (<i>Equus mulus</i> og <i>E.
hinnus</i>) er Bastarder af Hesten og Æslet,
saaledes at Muldyret stammer fra Æselhingst og
Hoppe, medens Mulæslet er født af en
Æselhoppe, bedækket af en Hingst. En Hovedregel
er det, at Afkommet viser overvejende Lighed
med Moderen. Muldyret har foruden Hestens
gode Egenskaber Æslets Nøjsomhed og sikre
Fod, ved Siden af Moderens Størrelse, Form
og Farve, blot et æselagtigt Hoved med lange
Øren og en ved Roden korthaaret Hale;
Benene er tynde, Hovene smalle, og Stemmen er
en Skryden omtr. som Æslets. Mulæslet
derimod ligner Æslet i Karakter og Ydre og har
kun i Hovedets smalle Form, de korte Øren,
svære Ben, helt langhaarede Hale og vrinskende
Stemme Træk, der minder om Hesten. Æsel
og Hest maa stadig parres paa ny for at
frembringe disse Former; Handyrene er absolut
ufrugtbare, og kun af og til er det lykkedes
med Held at parre en Muldyrhoppe med en
Hingst; Resultatet er blevet Individer, der kun
er forsk. fra rigtige Heste ved de noget
længere Øren. Da Muldyret har langt værdifuldere
Egenskaber end Mulæslet, bruges Mulæslet
forholdsvis sjældent, medens Muldyr træffes
hyppig overalt, hvor man har baade Æsler og
Heste, saaledes i hele det sydlige Europa.
I Spanien er der endog fl. Muldyr end Heste,
selv Sporvogne og Omnibusser er forspændte
med dem. Størst Bet. har Muldyret faaet i
Sydamerikas Bjerglande, hvor de afløste
Lamaerne som eneste Transportmiddel; nu svinder
ogsaa der deres Bet. ved Jernbanernes
Fremtrængen. Ogsaa mange andre Steder, hvor
Heste ikke har kunnet taale Klimaet og Føden,
har Muldyret vist sig brugeligt. Frivilligt
parrer Hest og Æsel sig ikke, de afskyr nærmest
hinanden, og det lykkes kun ved forsk.
Kunstgreb, ved Bind for Øjnene og ved først at
fremstille en Hingst ell. Hoppe, at narre de af
Kønsdriften ophidsede Dyr; navnlig er det
altid Hesten, der vægrer sig ved at føres til
Æslet. Holdes de sammen fra unge, gaar det
dog meget nemmere, et Forhold, der allerede
var de gl. Romere velkendt; ofte lader man
ogsaa Hopper opamme Æselføl, hvorved de
mister Modbydeligheden for Æsler. De drægtige
Hopper maa altid behandles omhyggelig,
Kastninger er hyppige, og Drægtigheden varer lidt
længere end normalt. Muldyrføllet naar
hurtigere at kunne klare sig end et alm. Føl, men
bliver først brugeligt med det 4. Aar, til
Gengæld holder et Muldyr saa ogsaa ud i 20—30
Aar, ja endnu længere, blot det behandles
nogenlunde godt.
<i>(M. Ml.). R. Hg.</i>
</chapter>

<chapter name="Mule (Mund og Læber)">
<b>Mule</b>, Benævnelse for de Bløddele, som
danner og omgiver Mund og Læber hos firføddede
Dyr, navnlig hos Hesten og Kvæget.
<i>H. G.</i>
</chapter>

<chapter name="Mule (d. s. s. Muldyr)">
<b>Mule</b>, d. s. s. <sp>Muldyr</sp>.
</chapter>

<chapter name="Mule (dansk Adelsslægt)">
<b>Mule</b>, uddød dansk Adelsslægt, der
nedstammede fra Borgemester i Odense <sp>Hans
M.</sp>, som blev adlet 18. Aug. 1444, idet der
tillagdes ham en halv Sølv Ulv i rødt Skjold og
samme Mærke paa Hjelmen. Hans
Efterkommere var nøje knyttede til Odense, hvor
adskillige af dem var Borgemestre og Raadmænd.
Slægten stod i øvrigt paa Grænsen mellem
Adelen og Borgerstanden. En Sønnesøns Søn,
<sp>Hans M.</sp> (d. 1524), Høvedsmand paa
Akershus og Biskop i Oslo, var berygtet for sit
uordentlige Levned og sit Voldsherredømme i det
sydlige Norge efter Kristiern II's Flugt. Hans
Brodersøn, Borgemester i Odense <sp>Hans M.</sp>
(d. 1602), blev Stamfader for den nyere Slægt,
af hvilken Højesteretsassessor <sp>Willum M.</sp>,
der var barnløs, 15. Juni 1679 fik kgl. Fornyelse
af sit Adelsskab med et forbedret Vaaben.
Sidstnævntes Fætter, Højesteretsassessor <sp>Hans
M.</sp> (1605—69), samlede et stort Bibliotek, som
han testamenterede til Universitetsbiblioteket.
En anden Fætter var Fader til Krigssekretær,
württembergsk Kammerraad <sp>Rasmus M.</sp>
(1649—1720), som stiftede <sp>Mulernes
Legatskoler</sp> i Odense. Slægten uddøde
vistnok med Justitsraad <sp>Michel Johannes
M.</sp> til Serridslevgaard (d. 1772). Navnet optoges
imidlertid af Provst, Sognepræst til Broby,
Mikkel Hansen's Børn i Ægteskab med <sp>Karen
M.</sp> (d. 1663).
<i>P. B. G.</i>
</chapter>

<chapter name="Mule, Mogens Thorvald">
<b>Mule</b>, <sp>Mogens Thorvald</sp>, dansk
Billedhugger, f. i Kbhvn 21. Marts 1823, d. smst.
6. Decbr 1877. Han var Elev af H. V. Bissen
og udstillede fra 1842—74 en Del Statuer og
Relieffer; af hans større Arbejder er Gruppen
»Den gode Hyrde« (1869) det mest vellykkede;
ved Siden af saadanne Ting udførte han fl.
kønne Smaafigurer i Kallipasta og skar en Del
Kameer i Konkylie. For de to store Porcelænsfabrikker
og for Ipsen's Terrakottafabrik, af
hvilken sidste han en Tid var kunstnerisk
Leder, modelerede han adskillige Kopier efter
Thorvaldsen; fra 1872 til sin Død forestod han
for egen Regning en Kallipastafabrik.
<i>(S. M.). P. J.</i>
</chapter>

<chapter name="Mulestik">
<b>Mulestik</b> (Søv.), en Slags Halvknude, der
benyttes om Bord ved fl. Lejligheder for at
befæste den ene Tamp (ɔ: Ende) af en Del
løbende Tovender. M. har den Fordel, at den
er let at løse op.
<i>C. B-h.</i>
</chapter>

<chapter name="Mulestol (se Spinding)">
<b>Mulestol</b>, se <sp>Spinding</sp>.
</chapter>

<chapter name="Muletvist (se Garn, Side 438)">
<b>Muletvist</b>, se <sp>Garn</sp>, S. 438.
</chapter>

<chapter name="Muley Hafid">
<b>Muley Hafid</b>, Sultan af Marokko. Under
den alm. Misfornøjelse, der herskede i Marokko
med <sp>Abd-ul-Aziz</sp>' svage Regering og
Franskmændenes voksende Indflydelse i Landet,
udraabte de sydlige Stammer i Juni 1907
Abd-ul-Aziz' Broder, M. H., til Sultan. Tronkrigen
fortsattes, medens Franskmændene bekrigede
Stammerne omkr. Casablanca. Efterhaanden som
Abd-ul-Aziz' Magtesløshed over for de
Fremmede blev tydeligere, og den europæerfjendtlige
Stemning voksede, forøgedes M. H.'s
Tilhængere stærkt. Hans Hærskarer slog gentagne
Gange Abd-ul-Aziz', særlig efter at Fez havde
proklameret M. H. til Sultan Jan. 1908. I Aug.
s. A. led Abd-ul-Aziz det afgørende Nederlag
og nedlagde derefter Kronen til Fordel for
Broderen, der i Løbet af Efteraaret opnaaede
Magternes Anerkendelse mod at overtage de
