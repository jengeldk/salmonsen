nøgternt realistisk skildrer Samtidslivet, og Thomas
Bailey Aldrich, en betydelig Humorist, der
særlig udmærker sig i »den korte Novelle«, som
altid indeholder en pudsig Overraskelse, som
<i>Marjorie Daw</i>. Den i Europa mest kendte af
de yngre Romanforfattere er Henry Jame
(1843—1916). Han tilbragte sin meste Tid i Europa
og er stærkt paavirket af nyere fr. og russ.
Litt. Af yngre Digtere, der tillige er Kritikere,
kan nævnes Richard Henry Stoddard, hvis
Digtning minder om Keats. Hans betydeligste
kritiske Arbejde er en Indledning til en Udgave
af Poe. Edmund Clarence Stedman er særlig
kendt som Kritiker ved sine Værker <i>Victorian
Poets</i> (1875) og <i>Poets of America</i> (1885). Som
betydelige nulevende Historikere kan nævnes
John B. Mc. Master, hvis <i>History of the People
of America</i> er et betydeligt Arbejde, og John
Fiske, der baade er Filosof og Historiker. Han
har indført Darwin og Spencer i Amerika og
har skrevet en Rk. Arbejder om Amerikas Hist.

Sydens Litt. er hovedsagelig af ny Oprindelse.
Foruden de tidligere nævnte Forf. kan nævnes
John C. Calhoun (1782—1850), Sydens
betydeligste Talsmand over for Norden. Senere har
Jefferson Davis, de Konfødereredes Præsident,
og Alexander Hamilton Stephens, deres
Vicepræsident, begge skildret Konføderationens
Historie. Af Roman- og Novelleforfattere, der
hører hjemme i Syden og har skildret dens Liv,
kan nævnes: John Pendleton Kennedy
(1795—1870), den tidligere nævnte William Gilmore
Simms (1816—70) og John Esten Cooke
(1830—86). De betydeligste af Sydens Digtere er: Paul
Hamilton Hayne (1831—86), Abram Ryan
(1840—86), der fik Tilnavnet »den tabte Sags <i>poet
laureate</i>«, og Sydney Lanier (1842—81). En
betydelig nulevende Digter er George Washington
Cable, hvis Romaner — især <i>The Grandissimes</i>
(1880) — giver ypperlige Billeder af det
farverige Liv i New Orleans.

Efterhaanden som den amer. Civilisation
skyder sine Forposter frem mod Vest, følger Litt.
i dens Fodspor med humoristiske Berettelser
om de løjerlige Skikkelser, denne Fortrop var
saa rig paa. Disse Litteraturpionerer er nu alle
— maaske med Undtagelse af Charles Farrar
Brown (<i>Artemis Ward</i>) — glemte, men de
danner dog en ikke uvigtig Baggrund for den
senere specifikt amer. Humor med dens i den
gravalvorligste Form fremsatte kolossale
Overdrivelser, og tjener ikke mindst som
Introduktion til dens to Hovedmænd Francis Bret Harte
(1839—1902) og Samuel Clemens (»Mark Twain«)
(1839—1910). I sin <i>The Luck of the Roaring
Camp</i> giver Bret Harte en Skildring af
Kalifornien i den første Guldgravertid, medens
Mark Twain i <i>The Adventure of Tom Sawyer</i>,
<i>The Adventures of Huckleberry Finn</i> og i <i>Life
on the Mississippi</i> giver fortrinlige Skildringer
fra denne Egn. Ogsaa andre »ny« Egne faar
deres Hjemstavnsskildrere: Mary N. Murfree
(»Charles Egbert Graddock«), <i>In the Tennessee
Mountains</i>; Thomas Nelson Page, <i>In Ole
Virginia</i>, medens Cincinnatus Hiner Miller
(»Joaquin Miller«) i sine <i>Songs of the Sierras</i> giver
poetiske Billeder fra de vilde Rocky Mountains.

Omkr. Aarhundredskiftet synes den amer.
Romankunst at dele sig i to Strømme, dels en
romantisk hist. farvet Handlingsroman, paavirket
bl. a. af R. L. Stevenson; herhen hører bl.
a. James Lane Allen (<i>The Choir Invisible</i>);
Richard Harding Davis (<i>Soldiers of Fortune</i>);
Wiston Churchill (<i>Richard Carvel</i>); Booth
Tarkinton (<i>Monsieur Beaucaire</i>); Owen Wister (<i>The
Virginians</i>); og dels en radikalere mere socialt
præget Udvikling af den moderate Howell'ske
Realisme; til denne Retning hører Hamelin
Garland (<i>Main-Travelled Roads</i> og Essaysamlingen
<i>Crumbling Idols</i>); Stenhen Crane (1871—1900)
(<i>The Red Badge of Courage</i>); Frank Norris
(1870—1902) (<i>The Octopus</i> og <i>The Pit</i>);
Theodore Dreissen (<i>Sister Carrie</i>); Robert Herrick
(<i>The Memoirs of an American Citizen</i>); Upton
Sinclair (<i>The Jungle</i>). Til denne Gruppe hører
i visse Henseender ogsaa Jack London (<i>The
People of the Abyss</i> og <i>The Road</i>).

Jo længere den amer. Litt. skrider frem,
desto større Rolle synes <i>the short story</i> at
spille; der udspyes hver Maaned i
hundredevis af den Art Litteratur, men hidtil synes de
<i>short stories</i>, der har nogen litterær Bet., at
stamme fra Forfattere, der ogsaa paa anden
Maade har gjort Indsats i Litteraturen. Blandt
hele det Mylder af Navne, de sidste Aar har
set dukke frem, synes de betydeligste at være
den satiriske fantastiske James Branch Cabell,
hvis <i>Jurgen</i> vakte en ikke udelukkende litterær
Opsigt; Joseph Hergesheimer, hvis <i>Java Head</i>
er oversat til Dansk; Edgar Lee Masters
(<i>Domesday Book</i>); Sherwood Anderson og Sinclair
Lewis (<i>Main street</i>). — Paa Poesiens Omraade
synes den nyeste amer. Litt. — skønt den
kvantitativt er uhyre frodig — at eje meget faa
virkelige Talenter. Over dem alle rager — i alt
Fald ved den Indflydelse, han har øvet — den
ovenn. Edgar Lee Masters, hvis besk-satiriske
<i>Spoon River Anthology</i> ogsaa har paavirket
Sherwood Anderson's <i>Mid-American Chants</i>. —
Paa det æstetisk-kritiske Omraade har Amerika
i de senere Aar ydet det helt fortrinlige.
Foregangsmanden er her den spanskfødte
Harvard-Professor George Santayana, fulgt af en Række
yngre, som Irving Babbit, P. Stuart Shennan og
P. Elmer Moore. (<sp>Litt</sp>.: Her nævnes kun
Værker, der omhandler hele Litt. ell. større
Perioder. Specialarbejder maa søges under de
paagældende Artikler. <sp>Griswold</sp>, <i>Poets and
Poetry of America</i> [1842]; <sp>Samme</sp>, <i>Prose
Writers of America</i> [1847]; <i>The
Cambridge History of American Literature</i> [4 Bd,
1917—21]; <sp>M. C. Tyler</sp>, <i>History of American
Literature</i> 1607—1765, 2 Bd [1878]; <sp>C. F.
Richardson</sp>, <i>American Literature 1607—1885</i>,
2 Bd [1886—88]; <sp>Karl Knortz</sp>, »Geschichte
der nordamerikanischen Literatur«, 2 Bd [1891];
<sp>Barrett Wendell</sp>, <i>A Literary History of
America</i> [1901]; <sp>F. L. Pattee</sp>, <i>A History of
American Literature since 1870</i> [1915]; <sp>Van
Doren</sp>, <i>The American Novel</i> [1921]; <sp>W. P.
Trent</sp> & <sp>Erskine</sp>, <i>Great Writers of
America</i> [<i>Home Universfty Library</i>]. Af Antologier
kan nævnes: <sp>E. A. Duyckinck</sp>, <i>Cyclopædia
of American Literature</i> [ny Udg. 1888];
<sp>Stedman</sp> og <sp>Hutchinson</sp>, <i>Library of American
Literature</i>, 10 Bd [1887—90]).
<i>(T. L.). I. O.</i>
</chapter>
