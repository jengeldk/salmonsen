imellem Ordene skrevne lange Tekst. Det er dog
lykkedes Prof. Knudtzon at overvinde
Vanskelighederne, og hans Læsning af Indskriften
(udg. i hans Afh. »Ergebnisse einer Collation
der El-Amarna-Tafeln« i »Beiträge zur
Assyriologie«, IV, S. 134—154) antages af alle for i
alt væsentligt rigtig. Sproget i denne Tavle har
siden været Genstand for nøjere Undersøgelser,
først ved L. Messerschmidt: »Mitanni-Studien«
i »Mitteilungen der Vorderasiatischen
Gesellschaft«, IV (Berlin 1899) og siden af
Ferdinand Bork: »Die Mitannisprache« (i
»Mittheilungen etc.«, XIV; Berlin 1909). Ved
Winckler's Udgravninger i Boghaz-køi er der
kommet ny Oplysninger for Dagen om M. og om
Rigets Undergang. Efter Tushratta's Død
udbrød der Tronstridigheder i M. og indre
Uroligheder, af hvilke Nabomagterne benyttede sig
for at bemægtige sig hver sin Del af Riget. M.,
som i sine Velmagtsdage havde bestaaet,
foruden af store Strækninger af Nordmesopotamien,
vistnok ogsaa af tilgrænsende Dele af
Syrien og Lilleasien, blev rimeligvis delt
imellem Hethitterne og Assyrerne. I Virkeligheden
tales der i den flg. Tid ikke mere om M. i
noget os kendt Aktstykke. Som Følge af, at M.
er forsvundet, ser vi lidt længere hen i Tiden,
at Hethitter og Ægypter er blevne Naboer i
Syrien, hvad der fører til en Række Kampe
mellem de to Folk. Andre Dele af M. kom
rimeligvis til at staa i Afhængighedsforhold til
Assyrien, Studiet af forsk. Aktstykker fra
Babylonien har vist, at der i Babylonien levede
ikke faa Udvandrere fra M. I alt Fald synes
fl. Personnavne ved deres Former, at minde
om Sproget i M. — Hvad dette angaar, er de
fleste, der har undersøgt dette Sprog,
tilbøjelige til at antage, at Sproget i M. staar i en
vis Forbindelse med indo-europæiske Sprog.
Højst mærkeligt er det, at vi i en i Boghaz-køi
fundet Traktat imellem Hethitterne og M. paa
det sidste Folks Side finder nævnt Guder
med ariske, endog indiske Navne som Mithras,
Varuna og Indra. For øvrigt anerkendes
Guden Teshub baade af Folket i M. og af
Hethitterne som den fornemste Guddom.
<i>V. S.</i>
</chapter>

<chapter name="Mitau">
<b>Mitau</b> [↱mi.ta^u], lettisk <sp>Jelgawa</sp>, russisk
<sp>Mitawa</sp>, By i Letland, Hovedstad i Prov.
Kurland (Kurzeme), ligger 43 km fra Riga paa
den venstre Bred af Aa i en flad Slette, der
kun er 4 m o. H. (1920) 19643 Indb. M. er
regelmæssig bygget, men har for største Delen
lave Træhuse. M. har et Slot, der 1738
paabegyndtes af Biron i St f. det gamle
Ordensburg, der var de kurlandske Hertugers
Residens, endvidere fl. lutherske samt græsk- og
rom.-kat. Kirker, 3 Synagoger, et Par
Gymnasier, Provinsmuseum, et kurlandsk Selskab for
Kunst og Litteratur samt et lettisk litterært
Selskab. Af Befolkningen er over Halvdelen
Tyskere, omtr. Fjerdedelen Jøder og Resten
Russer, Letter og Polakker. Industrien er ikke
af stor Betydning; der findes Likørfabrikker,
Ølbryggerier, Spinderier, Lys-, Sæbe-, Voksdug-
og Chokoladefabrikker. M. har et betydeligt
Opland langs den sejlbare Aa, men den videre
Handel med Korn, Hør og Lærred gaar over
Riga. I Nærheden af M. ligger 3 bekendte
Lystslotte, Schwerthof, Friedrichslust og Ruhenthal.
Selve M. er en meget aristokratisk By, et Slags
Centrum for den kurlandske Adel, samt
forsynet med talrige Skoler og Pensionater. I
Omegnen bor udelukkende Letter. Man fører
M.'s Oprindelse tilbage til Conrad af Mandern,
Stormester i den tyske Orden, som 1266
byggede en Borg paa en Ø, der dannedes af Aa og
dens Tilløb Driksa. 1345 blev M., der allerede
da var en betydelig By, fuldstændig ødelagt af
Litauerne. 1561—1795 var den Hovedstad i
Hertugdømmet Kurland og blev i Løbet af 17. Aarh.
3 Gange indtagen af Svenskerne. Efter at den
var forenet med Rusland, blev den 1812
indtagen af Franskmændene, der fl. Maaneder
igennem benyttede den som Hovedkvarter.
1798—1807 boede den senere Konge Ludvig
XVIII af Frankrig paa Slottet i M. M. blev 1915
erobret af Tyskerne og var 1917 Midtpunktet
for Vinterslaget ved Aa, 1919 kæmpede Letter
og Bolsheviker om Byen.
<i>N. H. J.</i>
</chapter>

<chapter name="Mitcham">
<b>Mitcham</b> [↱mit∫<sub>ə</sub>m], By i det sydlige
England, i Surreyshire, ligger ved Wandle, 14 km
fra London, i en Egn med udstrakt Havebrug,
særlig med Avl af Lavendel, Mynte o. l., driver
Fabrikation af Parfumer, Fernis, Voksdug og
Filt samt Mølleri. 18000 Indb.
<i>N. H. J.</i>
</chapter>

<chapter name="Mitchel, John">
<b>Mitchel</b> [↱m<sub>i</sub>t∫<sub>e</sub>£], <sp>John</sp>, irsk Politiker,
(1814—75), var Søn af en protestantisk Præst
i Londonderry og studerede ved Dublins Univ.
Han blev 1840 <i>Solicitor</i> og 1845 Medarbejder
af C. G. Duffy's Ugeblad <i>The Nation</i>, hvor han
rettede de dristigste Angreb paa det engelske
Herredømme; udgav ogsaa en Skildring af
Hugh O'Neill, Jarl af Tyrone, der ledede
Opstanden imod Dronning Elisabeth. Da Bladet
ikke gik ham vidt nok, forlod han det 1847 og
grundlagde selv Febr n. A. et andet <i>The
United Irishmen</i>, samt drev sin Ophidselse saa
yderlig, at han i Maj blev dømt til 14 Aars
Deportation og 1850 overført til Vandiemensland.
Ved en Vens Hjælp undkom han 1853 til
Nordamerika og fortsatte her sin Agitation mod
England, medens han samtidig var Forsvarer
for Negerslaveriet og senere for Slavestaternes
Opstand. 1874 vendte han tilbage til Irland
og valgtes til Underhuset; dette forkastede hans
Valg, og inden hans Genvalg kunde blive
prøvet, døde han.
<i>E. E.</i>
</chapter>

<chapter name="Mitchel (australsk Flod")>
<b>Mitchel</b> [↱mit∫<sub>e</sub>£], Flod i Queensland,
Australien, udspringer 30 km fra Østkysten af
York-Halvøen paa en Række klippefulde, guldrige
Høje og strømmer i nordvestlig Retning
gennem York-Halvøen til Carpentaria-Bugten. Fra
venstre optager den Lynd fra højre Palmer.
I sit øvre Løb er den fattig paa Vand, i sit
nedre Løb er den rig paa Fisk og Opholdssted
for Alligatorer.
<i>N. H. J.</i>
</chapter>

<chapter name="Mitchell">
<b>Mitchell</b> [↱mit∫<sub>ə</sub>£], By i U. S. A.. Stat South
Dakota, ligger 106 km VNV. f. Sioux Falls. M.
er et vigtigt Jernbanecentrum og opblomstrende
Handelsby. (1910) 6515 Indb.
<i>N. H. J.</i>
</chapter>

<chapter name="Mitchell, Donald Grant">
<b>Mitchell</b> [↱mit∫<sub>ə</sub>£], <sp>Donald Grant</sp>, amer.
Forf., kendt under Pseudonymet <sp>Ik Marvel</sp>
(1822—1909), studerede ved Yale-Universitetet,
hvorefter han foretog en Rejse i Europa. Han
har skrevet en Del Bøger om Landbrug og
Havebrug og om sine Rejser i Europa og
Amerika. Hans bedste Arbejder findes i <i>Reveries of
a Bachelor</i> (1850) og <i>Dream Life</i> (1851).
<i>I. O.</i>
</chapter>
