<chapter name="Neville's Cross (se Durham)">
<b>Neville's Cross</b> [↱nev<sub>i</sub>£z-↱krås], se <sp>Durham</sp>.
</chapter>

<chapter name="Nevis">
<b>Nevis</b> [ell. ↱ni.v<sub>i</sub>s], Ø i Vestindien, hørende
til den britiske Koloni Leeward Islands, har
et Areal af 113 km<sup>2</sup> og (1911) 12945 Indb.,
væsentlig Negre, der lever af Sukkeravl. Øen er
dannet af en udslukt Vulkan, hvis Kegle er
1096 m høj. Den er frugtbar, skovrig og
velvandet. Hovedstad er Charlestown, hvorfra
udføres Sukker, Melasse, Rum og Kvæg. N.
opdagedes 1498 af Columbus og besattes 1628 af
Englænderne, i hvis Besiddelse den siden har
været.
<i>M. V.</i>
</chapter>

<chapter name="Nevjanskij Savod">
<b>Nevjanskij Savod</b> [↱njevinsk<sub>i</sub>j-za↱våt],
Landsby i det østlige Rusland, Guv. Perm,
ligger 75 km NNV. f. Jekaterinburg ved Neiva og
Banelinien Perm—Jekaterinburg. N. er opstaaet
ved et Jernværk og et Guldvaskeri, der 1699
anlagdes som det første paa Urals Østside. Byen
har nu c. 16000 Indb. og sysselsætter 3—5000
Arbejdere i sine Bjergværksetablissementer.
<i>(H. P. S.). N. H. J.</i>
</chapter>

<chapter name="Nevlunghavn">
<b>Nevlunghavn</b>, Udhavn med Lodsstation Ø.
for Indløbet til <sp>Langesundsfjorden</sp>, i
<sp>Brunlanes</sp> Herred, Vestfold Fylke. Post-,
Told-, Lods-, Telefonstation. Et Strandsted og
Fiskeleje. Der er nu bygget flere
Sommerhoteller her.
<i>(N. S.). M. H.</i>
</chapter>

<chapter name="Nevrokop">
<b>Nevrokop</b>, <sp>Nevrekop</sp>, By i det
sydvestlige Bulgarien, ligger ved højre Bred af Mesta
(Karasu) og har c. 10000 Indb., mest Bulgarer,
er Sæde for en gr. og en bulg. Biskop og driver
Handel med Korn, Bomuld og Tobak.
<i>N. H. J.</i>
</chapter>

<chapter name="Nevsky Prospekt (se Petrograd)">
<b>Nevsky Prospekt</b> [↱njæfsk<sub>i</sub>j-pra↱spjækt], se
<sp>Petrograd</sp>.
</chapter>

<chapter name="New Albany">
<b>New Albany</b> [↱nju.-↱å£b<sub>ə</sub>n<sub>i</sub>], By i U. S. A.,
Stat Indiana, ligger ved Ohio, hvis Fald afgiver
en betydelig Vandkraft. N. er siden 1886 ved
Bro forbundet med det lige overfor liggende
Louisville, har et Metodistcollege for Kvinder,
betydelig Industri og Handel paa Ohio. (1920)
22992 Indb.
<i>(H. P. S.). N. H. J.</i>
</chapter>

<chapter name="Newall, Hugh Frank">
<b>Newall</b> [↱nju.<sub>ə</sub>£], <sp>Hugh Frank</sp>, engelsk
Astrofysiker, f. 21. Juni 1857 i Gateshead on
Tyne, studerede i Cambridge, blev 1885
Assistent ved det fysiske Laboratorium smst., 1889
Astrofysiker ved Observatoriet og 1909 Prof. i
Astrofysik og Bestyrer af det i Apr. 1913
grundede astrofysikalske Institut smst., idet
Solar Physics Observatory i South Kensington
i London (se J. N. Lockyer) overførtes til
Cambridge; Observatoriet fik som Gave Huggins'
Kikkerter og Mc. Clean's Solinstrumenter. N.
har udg. Instituttets <i>Annals</i> (Vol. III, IV). Som
Astrofysiker har N. arbejdet med den af hans
Fader Robert Stirling N. (1812—89) 1889 til
Observatoriet i Cambridge skænkede mægtige
Refraktor af 63 cm Aabning, der 1871 blev
opstillet i Gateshead; fra 1909 har N.
publiceret talrige mindre Afh. af astrofysikalsk
Indhold. 1907—09 var N. Præsident i <i>Royal
Astronomical Society</i>.
<i>J. Fr. S.</i>
</chapter>

<chapter name="New Almaden">
<b>New Almaden</b> [↱nju.-ä£m<sub>ə</sub>↱den],
Bjergværksdistrikt i U. S. A., Stat California, har den
ældste og rigeste Kvægsølvmine i Amerika.
<i>N. H. J.</i>
</chapter>

<chapter name="Newark (Byer i Ohio og Delaware, U. S. A.)">
<b>Newark</b> [↱nju.ək], 1) By i U. S. A., Stat
Ohio, ligger 53 km ØNØ. f. Columbus ved
Licking og ved Ohio-Kanalen til Erie-Søen. (1920)
26718 Indb. N. ligger i en kulrig Egn midt i et
stort Omraade med Naturgas og er Knudepunkt
for flere Jernveje. Den har Glasværker,
Maskinfabrikker, Jernstøberier og driver Handel med
Tømmer og Korn. 2) By i Staten Delaware,
U. S. A., 20 km VSV. f. Wilmington, c. 2000
Indb. Her ligger Statsuniversitetet Delaware
College (stiftet 1833) samt The Womens
College of Delaware (stiftet 1914).
<i>(H. P. S.). N. H. J.</i>
</chapter>

<chapter name="Newark (Ny i New Jersey, U. S. A.)">
<b>Newark</b> [↱nju.ək], By i U. S. A., Stat New
Jersey, ligger paa højre Bred af Passaic River
nær ved dennes Udløb i Newark Bay, der
gennem Kill van Kull staar i Forbindelse med
New York Upper Bay (se Kortet over <sp>New
York og Omegn</sp>). I Virkeligheden er N.,
der (1920) havde 414524 Indb., at betragte som
en Forstad til New York, som den ligger
umiddelbart V. f., og hvortil fører 5 forsk.
Banelinier. Det er en regelmæssig bygget By med
brede Gader, af hvilke de vigtigste er Broad
Street og Market Street, og rummelige Parker,
hvor man endnu finder Træer fra Landets
opr. Skovbeklædning. N. er nutildags en meget
vigtig Industriby. Her findes Ølbryggerier og
Tilvirkning af Klæder, Hatte, Fodtøj og
Lædervarer, Celluloidvarer, Metalvarer og Maskiner.
N. er desuden bekendt gennem det store
Skibsværft, hvor der særlig under Verdenskrigen
var en meget livlig Virksomhed. Skønt N. har
et betydeligt Havneanlæg med Dokker og <i>piers</i>
paa en Strækning af 2 km, er dog den
indenlandske Handel af mest Vigtighed. Siden 1834
har N. gennem Morris-Kanalen staaet i
Forbindelse med Pennsylvanias Kulminer, og den
er Centrum for flere Jernbanelinier. N. er
anlagt 1666 af Puritanere; dens stærke Vækst
begynder dog først omkr. 1830, da den talte 11000
Indb. Det er i N., at Opfinderen Edison har
sit Laboratorium.
<i>(H. P. S.). N. H. J.</i>
</chapter>

<chapter name="Newark (By i Staten New York, U. S. A.)">
<b>Newark</b> [↱nju.ək], Fabriksny i U. S. A., Stat
New York, ligger 45 km ØSØ. f. Rochester ved
New Yorks State Barge Canal (Erie-Kanalen)
og ved Banen fra Syracuse til Buffalo, (1910)
6227 Indb. Mølleindustri og Frugtavl.
<i>N. H. J.</i>
</chapter>

<chapter name="Newark upon Trent">
<b>Newark upon Trent</b> [↱nju.ək-<sub>ə</sub>pån-↱trent],
By i det midterste England, Nottinghamshire,
24 km NØ. f. Nottingham, ved Trent, har Ruiner
af et berømt Slot, hvor Johan uden Land døde
1216. Den velbevarede Maria Magdalene-Kirke
er en af Englands smukkeste Sognekirker i
tidlig eng. Stil. N. har desuden et smukt
Raadhus, store Maltgørerier, Kornmøller,
Bryggerier, Jernstøberier og Kornhandel og (1921)
16957 Indb. I Nærheden findes Gips- og
Kalkstensbrud.
<i>(M. Kr.). G. G.</i>
</chapter>

<chapter name="Newbattle Abbey">
<b>Newbattle Abbey</b> [↱nju.bat£-↱äb<sub>i</sub>],
Markisen af Lothians Slot, nær Dalkeith, 10 km
SØ. f. Edinburgh, Skotland.
<i>G. G.</i>
</chapter>

<chapter name="New Bedford">
<b>New Bedford</b> [↱nju.-↱bedfəd], By i U. S. A.,
Stat Massachusetts, ligger 80 km S. f. Boston
ved Buzzard-Bugten ved Acushnets Munding,
(1920) 121217 Indb. N. B. er en velbygget By
med fl. smukke offentlige Bygninger. Havnen,
der forsvares af et Fort, er fortrinlig og har
siden 1755 været Centrum for Hvalfangsten,
der dog fra Midten af 19. Aarh. er gaaet stærkt
tilbage. I St f. er der i N. B. opvokset en
Industri, der særlig omfatter Fabrikation af
Bomuldsvarer. Baade Kysthandelen og den
