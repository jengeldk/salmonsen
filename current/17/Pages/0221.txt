Blanding af Ammoniumsulfatopløsning og
Svovlsyre, men Gassen afgiver ikke herved noget af
sine optagne Vanddampe i Form af Vand, thi
dels er Gassen 90° C., dels frigøres der Varme,
idet Ammoniakken optages af Svovlsyren.
Resultatet bliver, at det opløste Ammoniumsulfat
med en Temp. af 80° C. løber ud forneden og
over i Beholderen <i>E</i>, hvor der tilsættes Syre,
saa Vædsken neutraliseres og Saltet udskiller
sig. Til selve Moderluden sættes yderligere
Svovlsyre i Overskud, og med en Pumpe kan
denne Blanding da atter pumpes op i <i>D</i> og
begynde Kredsløbet paa ny til Optagning af
Ammoniak. Gassen forlader <i>D</i> med 80° C., og ved
Passage gennem Køletaarnet <i>F</i> (Taarnet
mellem <i>D</i> og <i>G</i>) afkøles den til 50° C.; den føres
saa gennem et Rensefilter og er færdig til Brug.
Den Vandmængde, der i Køletaarnet tog
Gassens Varme, blev herved selv opvarmet fra 50
til 80° C.; dette varme Vand pumpes over i
Taarnet <i>G</i>, hvor det atter, idet Luften her
mættes med Vanddamp ved Hjælp af dette Vand,
afkøles til 50° C., saa det igen kan pumpes
over i <i>F</i> og gøre Tjeneste som før. Denne
Vandmængde udfører saaledes et stadigt Kredsløb
og fornyes kun med den Mængde Vand, der
tabes ved, at Luften mættes med Vanddampe.
Som Eks. paa Gassens Sammensætning, naar
den laves af Kul, kan efter Ihering anføres i
Volumenprocent: 2,5 Methan + 26,4 Brint +
10,2 Kulilte + 16,2 Kulsyre + 44,6 Kvælstof.
Øvre Brændværdi er 1320 kg° pr m<sup>3</sup>, og af 1
kg Kul fremkom 4,43 m<sup>3</sup> Gas. Skønt Gassen
indeholder megen Kulsyre og Kvælstof (16,2 +
44,6 = 60,8 % er jo »ikke brændbare Dele«!),
saa er alligevel 81 % af Kullenes Brændværdi
nyttiggjort i Gassen, idet Kullene havde en
Brændværdi af 7225 kg° og gav 4,43 m<sup>3</sup> Gas
(4,43 · 1320 : 7225 = 0,81 = 81 %). I Gasmaskiner
bruges 2,5 m<sup>3</sup> M. pr indiceret Hestekrafttime.
Fraregnes alle Forbrugene af Kraft til
Pumperne o. s. v. i Gasudvindingsanlægget, er det
endelige Resultat, at Anlæggets praktiske
Virkningsgrad er 65 %. I Winnington i England var
Amimoniakudbyttet 44 kg 25 %-holdigt
Aramoniumsulfat pr t Kul ɔ: c. 10 kg NH<sub>3</sub> pr t Kul.
I England findes flere store Anlæg. Det i
Winnington kan pr Døgn producere 850000 m<sup>3</sup> Gas.
Brændværdien af den fremstillede Gas er, naar
Kullene er ensartede, temmelig ens. Ved et af
de eng. Anlæg svingede den i Aarets Løb kun c.
4 %. Samme Anlæg forsynede Gasmaskiner med
i alt c. 10000 H. K. Metoden kan tillempes
saaledes, at selv meget daarligt Brændstof,
daarlige Kul, Tørv, Læderaffald o. l. kan benyttes,
men Gassens Kvalitet afhænger naturligvis af
Brændslet, der anvendes. I Tyskland har <sp>Frank</sp>
og <sp>Caro</sp> anvendt lignende Anlæg til Tørv, og
herved faas ifølge <sp>Schilling</sp> større
Ammoniakudbytte (et tysk Anlæg fik 1911 saa meget
for Ammoniakken, at Kraftgassen kunde
betragtes som gratis fremstillet). Ogsaa i Böhmen
findes saadanne Anlæg, I England er over 100
Anlæg i Drift, men der arbejdes stadig paa
Forbedring af Metoden. En af Forbedringerne er
den af <sp>Moore</sp> angivne (Manchester), der
anvender direkte udvendig Afkøling af
Gasgeneratoren, hvorved der ikke behøver at
tilsættes Gassen saa meget Vanddamp. Der siges
herved at kunne opnaas et væsentligt højere
Ammoniakudbytte pr kg Kul. Hovedsagen ved alle
disse Systemer er Udvindingen af Biprodukter
samtidig med Gasproduktionen, men
Udviklingen er ikke endt, der forbedres og ændres
stadigt. Ny Systemer er angivne af <sp>Auhagen</sp>
og af forsk. Selskaber, der ejer forsk. patenterede
Metoder. Nærmere maa søges i Fagtidsskrifter
og i f. Eks. »Handb. d. Gastechnich«, Bd IX.
Moore's System kan findes nærmere omtalt i
»Stahl und Eisen« Nr 3, 1914. Se ogsaa
»Ingeniøren«, 6. Maj 1914 og »Gasteknikeren«, Juni
1914.
<i>R. T.</i>

<img>Mondgas.</img>
</chapter>

<chapter name="Mondonedo">
<b>Mondonedo</b> [måndå↱n<sub>j</sub>æð<sub>å</sub>], By i det
nordvestlige Spanien, Prov. Lugo, ligger 48 km
NNØ. f. Lugo ved Kystfloden Masma. M. er
Bispesæde og har en Domkirke, et tidligere
Benediktinerkloster, Garveri,
Kniplingsfabrikation samt (1920) 14000 Indb.
<i>C. A.</i>
</chapter>

<chapter name="Mondovi">
<b>Mondovi</b> [mon↱dovi], By i det nordvestlige
Italien, Prov. Cuneo, ligger 25 km ØSØ. f. Cuneo
og er Knudepunkt for Jernbanelinierne Turin—Savona
og M.—Carru. (1911) 19590 Indb. M.
bestaar af det højtliggende <sp>M.-Piazza</sp>, hvor
Citadellet, Domkirken og Fysikeren Beccaria's
Statue findes, og de lavere liggende Bydele,
hvor Handel og Haandværk har hjemme. M.
har Lyceum, et Par Gymnasier, Seminarium,
tekn. Skole, Fabrikation af Majolika,
Marmorvarer, Lys, Hatte, Tovværk, Silkevarer og
Læder samt betydelig Handel. Bogtrykkeriet spiller
fra gammel Tid en vigtig Rolle i M., der
allerede 1472 fik sit første Trykkeri. Ved M. sejrede
Bonaparte 21. Apr. 1796 over Piemonteserne.
<i>C. A.</i>
</chapter>

<chapter name="Mondragon">
<b>Mondragon</b> [måndra↱gån], By i det
nordlige Spanien, Prov. Guipuzcoa, ligger 50 km
SV. f. San Sebastian, 215 m o. H. ved Foden
af Peña de Amboto (1358 m) og ved Deva. M.
har Ringmure, Jernværker, tilhørende Krupp
i Essen, og (1920) 4100 Indb. I Nærheden findes
