Projektilets Bagende indsat Jagtpatron, som
affyres ved, at Projektilet under Ladningsprocessen
falder ned imod Bunden af Morteren, hvor der er
anbragt en fast Slagstift, som rammer Jagtpatronens
Fænghætte. <sp>Franskmændene</sp> anvender til Stokes'
Morter Vingeprojektiler (Fig. 8) af Vægt 3 kg med en
Skudvidde af 1900 m, medens det <sp>engelske</sp> Projektil,
der mangler Vinger, vejer 4.8 kg og kun naar
Skudvidden 800 m. Da det engelske Projektil
kulbuterer i Luften, er det forsynet med
et Brandrør, som virker, ligegyldigt om
Projektilet rammer Jorden med Spidsen forrest
eller ikke. Med Stokes' Morter opnaas en
Skudhastighed paa 20 à 30 Skud i Minuttet.

Fig. 9 viser det østerrigske Firma <sp>Skoda</sp>'s 9 cm's M.,
medens Fig. 10 forestiller en <sp>svensk</sp> 6 cm's M.,
udmærkende sig ved, at Projektilet befinder sig
uden for Løbet og kun med en Stang rager ind i dette.

M. er først og fremmest knyttede til Stillingskrigen,
men vil i Fremtiden sikkert ogsaa blive benyttede i
Bevægelseskrigen. Dette gælder navnlig de lette M.,
som Fodfolket kan transportere med sig og benytte
til Beskydning af passive Hindringer
og modstandsdygtige Maal. Vanskeligere at
medføre i Bevægelseskrigen er de
egentlige M. (af svært og middelsvært Kaliber),
og navnlig vil det være forbundet med
Vanskelighed at skaffe den tunge Ammunition
saa langt frem, at de svære M., hvis
Skudvidder, som ovf. nævnt, er forholdsvis smaa,
kommer tilstrækkeligt tæt ind paa de fjendtlige
Linier. Spørgsmaalet om M.'s større ell. mindre
Betydning i Fremtiden er derfor endnu uklart,
selv om det fra mange Sider hævdes, at de
p. Gr. a. deres store Prisbillighed i Forhold til
det egl. svære Skyts, bør indføres som et
Supplement til dette, navnlig i mindre Stater
med et svagt Artilleri. (<sp>Litt</sp>.: »Dansk
Artilleri-Tidsskrift«, Aarg. 1922).
<i>C. H. R.</i>

<img>Fig. 8. Fransk Stokes Projektil.</img>

<img>Fig. 9. 9 cm Minekaster (Skoda) i Skudstilling.</img>

<img>Fig. 10. 6 cm svensk Minekaster.</img>
</chapter>

<chapter name="Minekran (se Mine)">
<b>Minekran</b>, se <sp>Mine</sp>.
</chapter>

<chapter name="Minekrig (se Mine)">
<b>Minekrig</b>, se <sp>Mine</sp>.
</chapter>

<chapter name="Minelli, Jan">
<b>Minelli</b> [mi↱næl.i], <sp>Jan</sp> (1625—83), virkede
som Skolemand i Rotterdam og udgav en Del
Skoleudgaver af klassiske Forfattere med
oplysende Noter. Udgaver efter hans System (<i>ad
modum Minellii</i>) var en Tid meget yndede, men
lettede rigtignok Elevernes Arbejde i en alt for
overdreven Grad.
<i>H. H. R.</i>
</chapter>
