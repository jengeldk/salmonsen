Roskilde Katedralskole 1876. Overlærer smst.
1892—1917. — 1890 vandt M. en af Kultusministeriet
udsat Pris for en dansk Sproglære og
udgav 1894 sin »Dansk Sproglære med
sproghistoriske Tillæg«, hvortil slutter sig fl.
forkortede Udgaver til Skolebrug og en meget
udførlig »Dansk Ordføjningslære« (1911). Til Trods
for en Del Svagheder, særlig ved Behandlingen
af Lydlæren, er M.'s Sproglære, især
Ordføjningslæren, et dygtigt og nyttigt Værk, som paa
fl. Maader har fremmet Kendskabet til det danske
Sprogs nuværende Bygning.
<i>V. D.</i>
</chapter>

<chapter name="Mikkola, Jooseppi Julius">
<b>Mikkola</b>, <sp>Jooseppi Julius</sp>, finsk
Sprogforsker, f. 1866, blev Student 1886, <i>mag. phil.</i>
1889, <i>Dr. phil.</i> 1893, Docent i slav. Sprog 1895,
ekstraordinær Prof. ved Univ. i Helsingfors 1900.
M. har gjort sproglige Forskningsrejser
bl. a. i Lithauen 1893—94 og Pommern samt
Vest-Preussen 1896—97 og har offentliggjort en
Mængde Undersøgelser især om de slav. Sprog.
Her skal nævnes: »Berührungen zwischen den
westfinnischen und slavischen Sprachen«
(Disputats 1893, udvidet i det finsk-ugriske Selskabs
Skr VIII, 1894), »Betonung und quantität in
den westslavischen sprachen« (1899), »Die
chronologie der türkischen Donaubulgaren« (1913)
og Hovedværket »Urslavische Grammatik«,
I (1913) foruden en Del Skr paa Finsk og
Russisk. Han er Medredaktør af det filologiske
Tidsskrift »Wörter und Sachen«, som
udkommer i Heidelberg. M. er gift med
Forfatterinden Maila Talvio.
<i>Eva M.</i>
</chapter>

<chapter name="Miklosich, Franz von">
<b>Miklosich</b> [↱miklåsit∫], <sp>Franz v.</sp>, slovensk
Sprogforsker (1813—91), studerede opr.
Retsvidenskab, men kastede sig senere under
Indflydelse af sin Landsmand Kopitar over Studiet
af slav. Filologi og blev 1848 Prof. i Wien. M. har
indtil den Dag i Dag det berømteste Navn paa
den slav. Filologis Omraade; hans Værker har
grundlæggende Bet. De vigtigste er <i>Lexicon
Palæoslovenico-Græco-Latinum</i> (1862—65;
Ordbog til de ældste slav., især oldbulgariske
Sprogmindesmærker), »Vergleichende Grammatik der
slavischen Sprachen« (Bd I—IV, 1852—75; 2.
Udg. af Bd I 1879, af Bd III 1876, af Bd IV
1883), »Etymologisches Wörterbuch der
slavischen Sprachen« (1886). M. har desuden gjort
sig fortjent ved Undersøgelser over en Række
Sprog, som har haft Berøring med Slavisk
(Nygræsk, Albanesisk, Rumænsk, Magyarisk,
Zigeunerdialekterne). De fl. af M.'s Skr er paa Tysk;
i sit Modersmaal har han kun skrevet en
Læsebog for de højere Klasser i Latinskolen.
<i>Hlg. P.</i>
</chapter>

<chapter name="Miklucho-Maclay, Nicolas">
<b>Miklucho-Maclay</b>, <sp>Nicolas</sp>, russ.
Rejsende (1846—88), modtog sin milit. Uddannelse i
Kadetkorpset, men opgav 1870 sin Stilling som
Officer for at hellige sig til Opdagelsesrejser.
M. har navnlig berejst de Ostindiske Øer og
Sydhavsøerne, saaledes Malakka, Filippinerne,
Ny-Guinea o. a., og opholdt sig her uafbrudt i
12 Aar (1870—82), studerende Malajernes og
Papuaernes Liv. Senere oprettede han en
zoologisk Station og et Museum i Sidney og vendte
1885 med rige etnografiske Samlinger tilbage til
Petrograd.
<i>C. A.</i>
</chapter>

<chapter name="Mikmak">
<b>Mikmak</b>, nordamerikansk Indianerstamme,
hørende til Algonkin-Folkene. M. lever i et
Antal af omtr. 3500 i New Brunswick, Nova Scotia
samt enkelte indvandrede Familier paa
Newfoundland, hvor de ernærer sig af Jagt og
Fiskeri. I Kolonikrigen kæmpede de paa
Franskmændenes Side. De er nu civiliserede og
har antaget den kat. Tro.
<i>N. H. J.</i>
</chapter>

<chapter name="Mikmas">
<b>Mikmas</b> [miк↱ma.s], det Sted, hvor Jonathan
med sin Vaabendrager krøb op og anrettede Panik
i Filisterlejren. Det laa ved en Klippespids, der
ragede op over et Pas; paa den anden Side laa
Geba, ogsaa ved en Klippespids (1. Sam. 13).
Det svarer til det nuv. Māchmas ved den dybe
og øde <i>wādī suwēnīt</i> 3 Timers Ridt NØ. f.
Jerusalem.
<i>J. P.</i>
</chapter>

<chapter name="Miknas (d. s. s. Mekines)">
<b>Miknas</b>, d. s. s. <sp>Mekines</sp>.
</chapter>

<chapter name="Mikon fra Athen">
<b>Mikon</b> <sp>fra Athen</sp>, en af de betydeligste
gr. Malere i 5. Aarh. f. Kr., Polygnotos'
Medarbejder ved Udførelsen af de monumentale
Malerier, hvormed en Rk. offentlige Bygninger
i Athen blev udsmykket. Blandt M.'s Arbejder
nævnes Amazonernes Kamp med Grækerne
(i Stoa Poikile og Theseus-Templet), Slaget ved
Marathon (Stoa Poikile, tillægges ogsaa
Panainos), Kampen mellem Kentaurer og Lapither
(i Theseus-Templet), Argonauternes Tilbagekomst
(i Dioskurernes Tempel) o. a. Hans Billeder af
Heste skal især have været ypperlig udførte.
M. var tillige Billedhugger; bl. hans Arbejder i
denne Retning nævnes en Statue af Pankratiasten
Kallias, der sejrede i Olympia 472 f. Kr.
<i>C. B.</i>
</chapter>

<chapter name="Mikra Dilos (se Delos)">
<b>Mikra Dilos</b> [↱ðilos], se <sp>Delos</sp>.
</chapter>

<chapter name="Mikro-">
<b>Mikro-</b> (foran Vokal <sp>mikr</sp>-), af gr. <i>mikros</i>
ɔ: lille, brugt i Sammensætninger til Betegnelse
af noget overordentlig smaat, i Forbindelse med
Maalenheder (elektriske) en Milliontedel af
denne Enhed.
<i>K. H.</i>
</chapter>

<chapter name="Mikrobarometer">
<b>Mikrobarometer</b> (gr.) er et Instrument, der
benyttes til Maaling af ganske smaa
Forandringer ell. Svingninger i Lufttrykket, men som
ikke er anvendeligt til Maaling af Lufttrykkets
absolute Værdi.
<i>H.-P.</i>
</chapter>

<chapter name="Mikrober">
<b>Mikrober</b>, en Fællesbetegnelse for alle
eencellede Væsner, Planter og Dyr, der som Regel
kun kan iagttages ved stærkere Forstørrelse.
Størrelsen varierer i høj Grad. Der kendes
Mikrober, hvis Størrelse naar op til Grænsen for
det med blotte Øje lige synlige, og paa den
anden Side antager vi — p. Gr. a. Virkningerne
— M., hvis Størrelse er saa lille (under 1/10000 mm),
at de selv med vore bedste Mikroskoper
ikke er synlige, saakaldte ultravisible M.
At M. spiller en uhyre Rolle ikke blot i vort hele
Verdensbillede, men ogsaa i det daglige Livs
mange praktiske Tildragelser: Sygdom, Gæring,
Forraadnelse, Formuldning, Jordbundsforandring
etc. skal blot lige nævnes, i øvrigt maa
henvises til Specialartiklerne.
<i>O. T.</i>
</chapter>

<chapter name="Mikrocyter">
<b>Mikrocyter</b> (græsk). Foruden de normale
formede Elementer i Blodet: de røde
Blodlegemer, de farveløse Blodlegemer og Blodpladerne
(Hæmatoblasterne), der altid findes i Blodet,
optræder der af og til under i øvrigt normalle
Forhold, og hyppig under sygelige Tilstande,
(særlig Blodfattigdom, Anæmi o. l.), ganske
smaa (0,002—0,003 mm store) ejendommelige
Legemer af Form og Farve som røde Blodlegemer.
Man har kaldt dem M. Under de samme Forhold
kan der optræde røde Blodlegemer,
