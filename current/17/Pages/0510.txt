Skribent og Redaktør har M. udfoldet en meget
betydelig Virksomhed, og hans Elever er
særdeles talrige.
<i>J. S. J.</i>
</chapter>

<chapter name="Mühlbach">
<b>Mühlbach</b> [↱my.lbaк] (ung. <i>Szász-Sebes</i>,
rumænsk <sp>Sabesin</sp>), By i det tidligere
ungarske Komitat Hermanstadt i Transsylvanien,
Rumænien, ved den til Maros flydende M. 8000
rum. og tyske Indb. M. er Sæde for en
Overdomstol, en Distriktsret og har en smuk
evangelisk Kirke, et Undergymnasium samt
Dampsavværk, Jernværk og i Omegnen Korn- og
Vindyrkning. I Nærheden Flækken Petersdorf med
stor Papirfabrik.
<i>N. H. J.</i>
</chapter>

<chapter name="Mühlbach, L. (se Mundt, Klara)">
<b>Mühlbach</b> [↱my.lbaк], L., se <sp>Mundt</sp>, Klara.
</chapter>

<chapter name="Mühlberg">
<b>Mühlberg</b> [↱my.lbærk], By i preuss. Prov.
Sachsen, Regeringsdistrikt Merseburg ved højre
Bred af Elben. (1910) 3345 Indb.; historisk
bekendt ved det Nederlag, som Kejser Karl V
April 1547 her tilføjede Kurfyrsten af Sachsen.
<i>N. H. J.</i>
</chapter>

<chapter name="Mühldorf">
<b>Mühldorf</b> [↱my.ldårf], By i bayersk
Regeringsdistrikt Oberbayern ved Donaus Biflod Inn,
over hvilken fører en 100 m lang Bro;
Knudepunkt paa Banen München—Simbach. (1910)
4472 Indb. Lervarefabrikation og Jernindustri.
<i>N. H. J.</i>
</chapter>

<chapter name="Mühler, Heinrich von">
<b>Mühler</b> [↱my.l<sub>ə</sub>r], <sp>Heinrich. v.</sp>, preuss.
Minister (1813—74), studerede Retsvidenskaben
i Berlin og tog 1835 Doktorgraden, men
færdedes desuden i litterære Kredse og skrev bl.
a. kaade Drikkeviser. 1840 ansattes han i Kirke-
og Undervisningsministeriet, blev 1846
foredragende Raad og tillige 1849 Medlem af det
evangeliske Overkirkeraad. Stærkt paavirket af sin
bigotte Hustru, Adelheid v. Gossler, støttede
han i disse Stillinger Ministrene Eichhorn og
Raumer i deres Bestræbelser for at
gennemføre en streng ortodoks og pietistisk Retning
i Kirke og Skole. Marts 1862 blev han selv
Minister og søgte nu at gaa videre i samme
Spor, ligesom han ogsaa gav det kat.
Præsteskab frit Spillerum, men mødte siden 1867
stadig stærkere Modstand fra Landdagens Side
og afgik Jan. 1872. Han udgav 1873 »Grundlinien
einer Philosophie der Staats- und Rechtslehre
nach evangelischen Principien«.
<i>E. E.</i>
</chapter>

<chapter name="Mühlfeld, Eugen">
<b>Mühlfeld</b> [↱my.lfælt], <sp>Eugen</sp>, østerr.
Politiker (1810—68), var Sagfører i Wien og vandt
tidlig Ry. Han valgtes 1848 til Nationalforsamlingen
i Frankfurt, hvor han hørte til det
stortyske Parti, og 1861 til den nedreøsterrigske
Landdag og derfra til Rigsraadets Underhus.
Han var en af det frisindede Partis ypperste
Talere og tog særlig Del i Forhandlingerne om
Statsborgernes alm. Rettigheder (1867) og om
Statens Stilling til den kat. Kirke. De tre første
Kirkelove, hvortil han allerede 1861 havde
givet Udkast, udstedtes 25. Maj 1868, netop
Dagen efter hans Død.
<i>E. E.</i>
</chapter>

<chapter name="Mühlhausen in Thüringen">
<b>Mühlhausen</b> [my.l↱ha^uz<sub>ə</sub>n], <sp>M. in
Thüringen</sp>, By i preuss. Prov. Sachsen,
Regeringsdistrikt Erfurt, Hovedstad i Kredsen M. i
Thüringen ved Unstrut og Jernbanelinien
Gotha-Leinefelde. (1919) 34094 Indb., hvoraf 1600
Katolikker. Den tidligere Bybefæstning er endnu
delvis bevaret. M. er Sæde for en Amtsret, en
Filial af Rigsbanken, et Handelskammer og har
Gymnasium. Seminarium, Handelsskole, et
gammeldags Raadhus, 9 evangeliske, 2 katolske
Kirker og en Synagoge. Den betydelige Industri
beskæftiger sig med Garnspinderi og
Fabrikation af Bomuldsvarer. M. fik i Beg. af 13. Aarh.
Stadsret, blev allerede i Midten af Aarh. en
fri Rigsstad og var c. 1300 en betydelig
Handelsstad paa Vejen fra Nürnberg og Augsburg
til Bremen og Hamburg. M. var i lang Tid et
Opholdssted for Thomas Münzer, der ogsaa
blev henrettet her. 1803 kom M. under
Preussen, 1807 under Kongeriget Westfalen og 1813
atter under Preussen.
<i>N. H. J.</i>
</chapter>

<chapter name="Mühlheim (se Mülheim)">
<b>Mühlheim</b> [↱my.lha^im], se <sp>Mülheim</sp>.
</chapter>

<chapter name="my house is my castle">
<b>my house is my castle</b> [ma^i-↱ha^us-iz-ma^i-↱ka.s£],
»mit Hjem er min Borg«, eng. Ordsprog,
formentlig stammende fra en gammel
germansk Retsgrundsætning.
</chapter>

<chapter name="Myiasis cutanea">
<b>Myiasis cutanea</b> er Navnet paa en Sygdom,
der af og til hos Mennesker (især Landboere)
fremkaldes af Larverne af Koens Bremse
(<i>Hypoderma bovis</i>). Sygdommen viser sig ved
valnød- indtil ægstore byldelignende Svulster.
Efter nogen Tid gaar der enten Hul paa disse,
og Larven kryber ud, ell. denne kan begive sig
paa Vandring under Huden og andre Steder
fremkalde lgn. Svulster.

Andre Flue- ell. Bremselarver kan ved at
æde sig frem i Huden fremkalde lange
bugtede røde Linier uden Knudedannelse (<i>Larva
migrans</i>, <i>creeping eruption</i>}. Disse Lidelser
findes af og til her i Landet. I Troperne findes
andre af Flue- og Bremselarver fremkaldte
Sygdomme.
<i>C. Rch.</i>
</chapter>

<chapter name="Mykale">
<b>Mykale</b>, Forbjerg i Ionien lige over for Øen
Samos, nu <sp>Samsum Dagh</sp>. Det er kendt
ved det store Slag hvori Grækerne overvandt
Perserne 479 f. Kr. I Nærheden fandtes
Poseidon's Helligdom, hvor Ionerne holdt deres
Nationalfester.
<i>H. H. R.</i>
</chapter>

<chapter name="Mykantin">
<b>Mykantin</b> fra Höchster Farbwerke er en
Salve, der indeholder 30 % Dinitrofenolnatrium
og bruges som Middel mod Hussvamp.
<i>E. Su.</i>
</chapter>

<chapter name="Mykelium (d. s. s. Mycelium)">
<b>Mykelium</b>, d. s. s. <sp>Mycelium</sp>.
</chapter>

<chapter name="Mykenai">
<b>Mykenai</b> [-na^i], gr. By paa Peloponnes, i
lang Tid Hovedbyen i Landskabet Argolis. Først
var den efter Sagnene Sæde for Danaos'
Efterkommere, senere for Pelopideætten. Som dens
Anlægger nævnes Perseus, der til Bygningen af
dens Mure skal have anvendt »Kykloper fra
Lykien«. Senere blev ved Hera's Indgriben
Eurysteus Konge over Byen i St f. Herakles. Ved
hans Død gik Magten over til Pelops' Slægt.
Af denne var Brødrene Atreus og Thyestes,
hvis indbyrdes Fjendskab er et i Digtningen
stadig genoptaget Udgangspunkt. Atreus' Søn
var den fra de homeriske Sange berømte
Agamemnon, Konge og Overanfører over samtlige
de til Toget mod Troja forsamlede Hellenere.
Ved hans Tid har utvivlsomt M.'s Magt
kulmineret, og den maa have været et meget anseligt
Kongesæde; Byen kaldes velbygget og guldrig,
med brede Gader. Men efter at Agamemnon
var faldet ved Aigistos' og sin Hustru
Klytaimnestra's Svig, og snart efter Hævnen ved
Orestes var kommet over disse, forsvinder M. af
Sagnene. Snarest har den vel delt Skæbne med
mange andre Byer og er blevet i det væsentlige
ødelagt ved den store Folkebevægelse, der
