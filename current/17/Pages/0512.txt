tilhøre den mykenæiske Kongeslægt. Over
adskillige af Ansigterne laa Masker af Guldblik (Fig.
3). Der var store Diademer til Bryst og Pande,
Hængeprydelser til Bælterne (bl. a. af Rav). Der
var en Rigdom af Smaagenstande, Guldsmykker
af den forskelligste Art, Ringe til Haand og
Arm, Besætning til Klædedragten, Beslag til
Smykke- og andre Skrin, delvis af Guldblik
og synlig kun forarbejdet til Gravbrug, meget
dog af lødigt Guld. I Mandsgravene laa
endvidere Vaaben, navnlig Dolke, Sværd,
Spydspidser, alle af Bronze (Tinbronze af lgn. Art som
den nordiske), og Pilespidser af Obsidian. Bl.
Vaabnene maa navnlig fremhæves en Række
fortræffelig forarbejdede Bronzedolke med
figurlige Fremstillinger indlagte i Guld (Fig. 4).
Fremdeles fandtes Bægere, Kander, Fade,
Skaale, Daaser af Guld og (sjælden) Sølv samt et
stort Tyrehoved af Sølv med gyldne Horn.
Endvidere optoges et Antal Lerkar, omhyggeligt
formede af fint slemmet Ler og med meget
tynde Vægge, ofte dækkede af paamalede
Ornamenter. Saavel Lerkarrene som Metalsagerne
bærer Ornamenter i »mykenisk Stil«, dels
lineære, især forsk. formede Spirallinier (Fig. 2),
dels stiliserede Plante- og Dyremotiver
(Blæksprutter f. Eks.), alt af et ejendommeligt
Særpræg, som før den Tid var saa at sige ukendt.
Gravfundene repræsenterer en højt udviklet
Bronzealderskultur. Fundene svarer til den 3.
Periode af kretisk Kultur (<i>late Minoan</i>). Deres
Tidsbestemmelse er ikke ganske sikker, snarest
henimod Slutn. af 2. Aartusinde f. Kr. Fundene
i Skaktgravene vakte over hele Europa den
allerstørste Opsigt og kan siges at have
indledet en hel ny Fase i den klassiske
Oldtidsvidenskab. De afgiver det faktiske Grundlag
for den digteriske Skildring i store Dele af de
homeriske Kvad.

Uden for Borgen er undersøgt i alt 7 store
<sp>Kuppelgrave</sp>. Den kendteste af dem er
det saakaldte Atreus' Skatkammer, en mægtig
Bygning, 15,4 m høj og lige saa bred, med et
mindre, firkantet Siderum, formentlig det egl.
Gravrum. En mindre Kuppelgrav,
»Klytaimnestras Skatkammer«, undersøgtes 1876 og
1891—92, ved Fru Schliemann. Indgangen var her
rigt udsmykket med forsk. farvede Stenarter
og flankeredes af 2 Halvsøjler. Det øverste at
Kuplen er sammenstyrtet. De øvrige 5 er endnu
mere medtagne. Gravene er, som Fund
andetsteds i Grækenland har vist, samtidige med
Skaktgravene, og lgn. Anlæg er senere fundne
paa mange Steder i Hellas (se
<sp>Kuppelgrave</sp>).

Uden for Borgen er fremdeles fundet et stort
Antal Klippegrave, samlede i forskellige Grupper
og nu for største Delen undersøgte af det græske
arkæologiske Selskab. Fra en af dem stammer en
mærkelig, malet Gravstele (Ἐφημερις
ἀρχαιολογικη, 1896, Pl. I). Fundene er forholdsvis
fattige i Sammenligning med dem fra Borgen.

Oldsagerne fra M. opbevares i Nationalmuseet
i Athen. I Antiksamlingen i Kbhvn opbevares
et Antal Oldsager fra samme Tid og af lgn.
Stilpræg, men mest fundne andetsteds, deraf en
Dolkklinge med indlagte Øksehoveder. I
Statens Museum for Kunst ses Kopier af flere af
Dolkene, en Guldmaske, et Guldbæger m. m.

<img>Fig. 2. Gravstele.</img>

<img>Fig. 3. Guldmaske (Skaktgrav Nr. IV).</img>

<img>Fig. 4. Dolkklinge med indlagte Figurer
(Skaktgrav Nr. IV).</img>
