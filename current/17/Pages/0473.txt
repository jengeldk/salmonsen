Da der let af Vinden rives Flænger i
de store og skøre Blade, maa man til
Udplantningen vælge et meget beskyttet Sted.
Bedst anbringes de frit udplantede i en
Græsplæne; der udgraves Huller, 1 m i Tværmaal
og 1 m dybe, i Bunden lægges et tykt Lag
Hestegødning for at skaffe den fornødne
Undervarme. Derefter fyldes Hullet med en stærkt
gødet Muldjord. Da Planterne, p. Gr. af deres
store Bladoverflade, fordamper meget Vand,
maa de have rigelig Fugtighed ved Roden,
hvorfor man, efter at de er komne godt i
Vækst, helst maa vande hver Dag. Ved
Optagningen om Efteraaret, som maa finde Sted, før
der indtræder Nattefrost, kan man uden Skade
bortskære en Mængde Rødder. Frøplanterne
anbringes paa Undervarme, indtil de har
dannet ny Rødder: de ældre Planter derimod kan
umiddelbart efter Indplantningen anbringes i
Koldhuset. Planterne overvintres i et Koldhus,
men vandes meget sparsomt, da særlig
Frøplanterne let raadner i Løbet af Vinteren.
Bladene kan opnaa en Længde af c. 5 m, og
naar de er i kraftig Vækst, giver de et nyt
Blad hver 8. Dag. (<sp>Litt</sp>.: <sp>Tyge Rothe</sp>,
»Grundlag for Vejledning i Plante-Drivning«
[Kbhvn 1885] og »Gartner-Tidende«, 4. Aargang
Nr 10).
<i>(L. H.). P. F.</i>
</chapter>

<chapter name="Musaceæ (se Pisangfamilien)">
<b>Musaceæ</b>, se <sp>Pisangfamilien</sp>.
</chapter>

<chapter name="Musagetes">
<b>Musagetes</b>, hos Pindar og senere Digtere
Tilnavntil Apollon som Musernes Fører.
</chapter>

<chapter name="Musalos">
<b>Musalos</b>, 1) ældgammel græsk Digter, hvis
Person dog maa regnes for ganske mytisk. Han
gjaldt efter Traditionen for at være en Discipel
af Orfeus. Som hans Hjemstavn nævnes Athen.
Af de Digte, som tillagdes ham, og som for
største Delen stod i Forbindelse med
Demeter-Dyrkelsen og de eleusinske Mysterier, er der
intet tilbage. — 2) en gr. Digter, der antages
at have levet i 5. ell. 6. Aarh. e. Kr., men
hvis personlige Forhold i øvrigt er os ukendte.
Af ham er bevaret et lille episk Digt, som
behandler Sagnet om Hero og Leandros. Dette
Digt, som er en af den senere gr. Litteraturs
smukkeste Frembringelser, er til alle Tider
blevet meget læst. Det er udg. af <sp>Dilthey</sp> (Bonn
1874). Dansk Oversættelse ved Meisling (1825)
og S. Müller (1899).
<i>H. H. R.</i>
</chapter>

<chapter name="Musang (se Desmerdyr, Side 61)">
<b>Musang</b>, se <sp>Desmerdyr</sp>, S. 61.
</chapter>

<chapter name="Musard, Philippe">
<b>Musard</b> [my↱za.r], <sp>Philippe</sp>, fr.
Dansekomponist (1793—1859), gjorde sig bekendt som
populær Orkesterleder i London og Paris; hans
Danse, navnlig hans Kvadriller, var
overordentlig yndede og vidnede om et betydeligt
musikalsk Talent, om de end hurtig gik i
Glemme igen. I sine sidste Aar var M. Dirigent
ved den store Operas Baller.
<i>W. B.</i>
</chapter>

<chapter name="Musart-Pas">
<b>Musart-Pas</b>, Pas i Tienshan, Ø. f.
Khan-Tengri, fører fra Kuldsha ad Tekes-Dalen og
Tshon-Musart-Dalen til den Dal, der
gennemstrømmes af Musart-su, en Biflod til Tarim.
<i>M. V.</i>
</chapter>

<chapter name="Musasøn">
<b>Musasøn</b>, Betegnelse for Udøveren af »skøn«,
æstetisk Aandsvirksomhed; specielt = Student.
</chapter>

<chapter name="Musatrævler (d. s. s. Manila-Hamp)">
<b>Musatrævler</b>, d. s. s. <sp>Manila-Hamp</sp>.
</chapter>

<chapter name="Mus. Bac.">
<b>Mus. Bac.</b>, i England Afkortning for
<i>Bachelor of Music</i>, en Grad, der ligesom den højere
Grad <i>Doctor of Music</i> undertiden gives af
Universiteterne, vistnok mest som særlig
Udmærkelse. Dronning Alexandra er saaledes <i>Dr. of
Music</i> fra Oxford.
<i>V. S.</i>
</chapter>

<chapter name="Musca (se Fluen og Muscidæ)">
<b>Musca</b>, se <sp>Fluen</sp> og <sp>Muscidæ</sp>.
</chapter>

<chapter name="Muscardinus (d. s. s. Hasselmus)">
<b>Muscardinus</b>, d. s. s. <sp>Hasselmus</sp>.
</chapter>

<chapter name="Muscari">
<b>Muscari</b> Mill. (<sp>Druehyacint</sp>), Slægt af
Liljefamilien (Hyacint-Gruppen), nær Hyacint.
Løgvækster med grundstillede og liniedannede
Blade og en Klase af hængende Blomster. Disse
har et sambladet, krukke-klokkeformet Bloster
med 6 smaa Flige; Støvdragerne er
sammenvoksede med Røret. Kapslen er næsten
3-vinget. C. 40 Arter i Middelhavsomraadet. <i>M.
moschatum Willd.</i> har udstaaende Blosterflige paa
de graablaa Blomster. <i>M. botryoides</i> (L.) Mill.
har tilbagebøjede Blosterflige paa de hvide,
mørkeblaa, kød- eller purpurrøde Blomster.
<i>M. racemosum</i> (L.) Mill. og <i>M. comosum</i> (L.)
Mill. har Blomster af lgn. Farve; men hos den
første er Blostret oventil furet, og hos den
anden findes sterile Blomster i Toppen af den
mere aabne Klase; de øvre Blomster er
ametystblaa, de nedre grønlig graa.
<i>A. M.</i>

M. anvendes til Plantning paa Rabatter eller
Stenhøje og til Indfatning om Bede med
foraarsblomstrende Planter. De formeres ved
Sideløg, men omplantes kun hvert 3.—4. Aar.
<i>(L. H.). P. F.</i>

<img><i>Muscari botryoides.</i></img>
</chapter>

<chapter name="Muscatine">
<b>Muscatine</b> [↱măsk<sub>ə</sub>tin eller -ta^in].
<sp>Bloomington</sp>, By i U. S. A., Stat Iowa, ligger 218
km Ø. f. Desmoines, paa en »Bluff« ved
Mississippi. (1920) 16068 Indb. M. danner det naturlige
Oplagssted for Landbrugsprodukter fra de
frugtbare Egne ved Floderne Red Ceder og Iowa.
M. har flere Savværker og Svineslagterier, og
fra dens Flodhavn udskibes foruden
Landbrugsprodukter Tømmer og Frugter.
<i>N. H. J.</i>
</chapter>

<chapter name="Muschir">
<b>Muschir</b> (arab.: »Raadgiver« er i den tyrk.
Hær Betegnelsen for den øverste milit. Charge.
M. kaldes den General, der kommanderer et
helt Armékorps; Ordet oversættes som Regel
ved Marskal.
<i>J. Ø.</i>
</chapter>

<chapter name="Musci (se Mosser)">
<b>Musci</b> se <sp>Mosser</sp>.
</chapter>

<chapter name="Muscicapa">
<b>Muscicapa</b>, Slægtnavn for Fluesnappere.
</chapter>

<chapter name="Muscidæ">
<b>Muscidæ</b>, Fluefam., hørende til den
scizofore Afdeling af <i>Diptera cyclorrhapha</i>
(se <sp>Fluer</sp>). Til denne Familie hører et stort Antal
store eller middelstore Flueformer, som paa
forsk. Vis spiller en vis Rolle for Mennesket.
Med Navnet: <sp>Den alm. Husflue</sp> betegner
man i Virkeligheden to Fluer: Den egl.
Husflue (<i>Musca domestica</i>) og en anden, noget
