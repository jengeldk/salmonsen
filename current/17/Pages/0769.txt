Øjnenes Bygning er ejendommelig; de er
stilkede og danner en mod Omverdenen aaben Sæk,
hvis Indre er uddannet som en Nethinde.
Kønsorganerne er kun udviklede paa den ene
Side; Hannen har, ligesom hos Blæksprutterne,
et særligt Parringsorgan, en <i>Spadix</i>, dannet paa
Bekostning af visse Tentakler; Sæden overføres
indesluttet i simpelt byggede Spermatoforer.
Æggene fæstes enkeltvis til fremmede
Genstande; de er omgivne af Dobbeltkapsler, som
overvejende dannes af Sekret fra de saakaldte
Nidamentalkirtler. N. har hjemme i det indiske
og det stille Hav; her kryber de oftest om paa
Bunden ved Hjælp af Tentaklerne, med hvilke
de formaar at hæfte sig fast (som Snegle med
deres Fod). Stundom træffes de svømmende ell.
rettere drivende i Overfladen af Vandet med
stærkt udstrakte Tentakler; foruroligede
trækker de sig sammen og synker til Bunds. Der
kendes kun nogle faa Arter (<i>Nautilus pompilius</i>,
<i>umbilicatus</i> o. a.), som er uden videre Bet. for
Mennesket; i øvrigt spises de af de Indfødte, og
Skallerne føres ofte til Europa, hvor de ikke
sjælden ses anvendte som Nipsgenstande; i saa
Fald er det alm., at det ydre hvide og gule Lag
er slebet af; i Museerne træffes stundom, som
Pragtstykker fra en svunden Tid, saadanne
slebne Skaller, der yderligere er rigt prydede
med indgraverede Figurer og Ornamenter, og
hvis Bestemmelse har været at tjene som
Pokaler. Af N. kendes talrige uddøde Former, dels
selve Slægten <i>Nautilus</i>, der f. Eks. i
Fakse-Kalken er repræsenteret af 3 Arter, dels andre,
mere afvigende Former. Vigtig bl. disse er
<i>Orthoceras</i>, der er stavformet og maa opfattes
som en ikke sammenrullet N. Den træffes
allerede i Cambrium; et af de skandinaviske Lag i
nedre Silur har efter den faaet Navn af
Orthoceratitkalk; i de store Plader af denne Kalksten,
der ofte anvendes utilhugne i Husenes Façader,
kan man se disse, ofte meterlange,
ejendommelige Forsteninger. Andre Former, der er noget
krummede, danner Overgangen til de helt
snoede; ejendommelig bl. disse er <i>Lituites</i>, der i sin
yngre Alder er indrullet, senere derimod vokser
lige ud. Flere af disse uddøde Former
udmærker sig ved, at Skalmundingen er paafaldende
indsnævret, idet dens Sider ligesom har bøjet
sig sammen. N. naaede Maksimum af Udvikling
i den palæozoiske Tid, især i øvre Silur, hvorfra
man kender ikke mindre end 1500 Arter; i
Løbet af den mesozoiske Tid dør de ud paa
<i>Nautilus</i> nær; denne viste sig først i Kulperioden.
Hos flere af de uddøde Former kan Skallen
vise sig prydet med Lister ell. Knuder, dog i
ringere Grad end alm. hos Ammonitterne; disse
sidste vil man vel snarest anse for en særlig
udviklet Sidegren, der i den palæozoiske Tid
har skilt sig fra de Firgælledes Stamme. (<sp>Litt</sp>.:
<sp>v. Zittel</sp>, »Grundzüge d. Paläontologie« [1921];
<sp>A. Lang</sp>, »Lehrbuch der vergleichenden
Anatomie der wirbellosen Tiere: Mollusca« [1900]).
<i>(R. H. S.). C. M. S.</i>
</chapter>

<chapter name="Nautilus (se Nautiler)">
<b>Nautilus</b>, se <sp>Nautiler</sp>.
</chapter>

<chapter name="nautisk Almanak">
<b>nautisk Almanak</b> (Søv.), en Almanak, der
anvendes i den astronomiske Navigation. Den
indeholder de til Observationernes Beregning
nødvendige Data, saasom Himmellegemernes
Deklination og Rektascension, Meridianpassager,
Tidsækvationen, Halvdiameter,
Horisontalparallakser m. m.
<i>C. B-h.</i>
</chapter>

<chapter name="nautisk Astronomi">
<b>nautisk Astronomi</b>, den Del af Astronomien,
der anvendes i Navigationsvidenskaben. Den
omfatter saadant Kendskab til
Himmellegemernes Bevægelser m. m., der behøves ved
Observationer til Bestemmelse af Skibets Plads m. m.,
naar det er ude af Sigte af Land.
<i>C. B-h.</i>
</chapter>

<chapter name="nautiske Instrumenter">
<b>nautiske Instrumenter</b>, Instrumenter, der
anvendes til Skibets Navigation. Hertil kan
regnes: Kompas, Log, Lod, Pejlskiver, Kikkerter,
Søure, Søkort samt Vinkelmaalingsinstrumenterne
Oktanter, Sekstanter og Cirkler.
<i>C. B-h.</i>
</chapter>

<chapter name="nautiske Tabeller">
<b>nautiske Tabeller</b> (Søv.) anvendes i
Navigationen til Lettelse af Beregningen af
Observationerne. De indeholder bl. a. en
Logaritmetabel saavel for Tal som for trigonometriske
Størrelser, <sp>Trekanttabeller</sp> til
Bestikberegning, Højderettelser, Azimuttabeller,
Tabeller til Brug ved Højdens Henførelse til
Meridianen og til Bestemmelse af Bredden ved
Polarstjernen, voksende Bredder (meridionale
Dele) til Brug ved Kortkonstruktion m. m.
<i>C. B-h.</i>
</chapter>

<chapter name="nautiske Trekanter">
<b>nautiske Trekanter</b> (Søv.). Saaledes
benævnes de til Beregning af Bestik samt Kurs
og Distance fra Sted til Sted konstruerede
retvinklede Trekanter. Der haves 3 n. T. 1)
»Distancetrekanten«, der indeholder »Kursvinklen«
som den ene spidse Vinkel, den »forandrede
Bredde« som dennes hosliggende Katete,
»Afvigningen« som modstaaende Katete og
»Distancen« som Hypotenuse. 2)
»Middelbreddetrekanten«, der indeholder »Middelbredden« som den
ene spidse Vinkel, »Afvigningen« som dennes
modstaaende Katete og »Længdeforandringen«
som Hypotenuse. 3) »Merkatortrekanten«, der
indeholder »Kursvinklen« som den ene spidse
Vinkel, den »voksende Bredde forskel« som
dennes hosstaaende Katete og »Længdeforskellen«
som den modstaaende Katete. Trekanterne er
beregnede og opførte i »Trekanttabellerne«, der
indeholdes i de nautiske Tabeller.
<i>C. B-h.</i>
</chapter>

<chapter name="nautisk Mil">
<b>nautisk Mil</b>, d. s. s. <sp>Sømil</sp>, lig 1852 m.
</chapter>

<chapter name="Nauvoo">
<b>Nauvoo</b> [nå↱vu.], <sp>N. City</sp>, By i U. S. A.,
Stat Illinois, ligger 172 km VNV. f. Springfield
paa venstre Bred af Missisippi. Byen ligger
smukt omgiven af Vinhaver, men har nu kun
c. 1300 Indb. I 1840'erne, da den var
Mormonernes Hovedsæde, naaede den endogsaa 15000. N.
anlagdes 1834 af Folk fra Connecticut under
Navnet Commerce City, men den første betydelige
Bebyggelse kom, da Joseph Smith 1839—40 førte
sine Tilhængere til Stedet, som han gav
Navnet N. Da han 1844 var dræbt i Karthago, og
»Hedningernes« Angreb stadig tiltog, førte hans
Efterfølger, Brigham Young, 1846 sit »Folk« til
Utah. Mormonernes Tempel i N., der var bygget
1841, ødelagdes 1848 ved Ildebrand, og
Terrainet købtes af Kommunisten Cabet (s. d.).
<i>(H. P. S.). N. H. J.</i>
</chapter>

<chapter name="Nav (se Hjul)">
<b>Nav</b>, se <sp>Hjul</sp>.
</chapter>

<chapter name="Nava del Rey">
<b>Nava del Rey</b> [↱nawa-ð<sub>æ</sub>l-↱ræ<sub>i</sub>], By i det
mellemste Spanien, Prov. Valladolid, ligger 44
km SV. f Valadolid, har udmærket Vinavl og
(1920) 7500 Indb.
<i>C. A.</i>
</chapter>
