vi Navnet nøjagtig gengivet med hebr.
Bogstaver; i de yngre bibelske Skr er der kommet et
<i>n</i> for <i>r</i> ind i Navnet, og i Masoreternes
<i>Nebukadnesar</i> har man fjernet sig endnu mere fra
den rigtige Udtale. N. har efterladt sig mange,
enkelte meget lange officielle Indskrifter. Den
længste er i <i>East-India-House</i> i London, udgivet
af Rawlinson og bl. a. oversat af Oppert: <i>Les
merveilles de Babylone</i> (Paris 1865). I denne
som i alle andre Indskrifter af N. tales der kun
om Byggeforetagender, Opførelsen af Templer
o. a., slet ikke om Krige, hvoraf N. dog førte
mange heldige. Andre gode Kilder, Bibelen og
nogle af Josefos bevarede Brudstykker af
fønikiske Historieskrivere, bøder dog en Del paa
Mangelen ved at fortælle om hans Krige i Syrien.
N. var Søn af Nabopalassar, der sendte ham
med en Hær til Eufrat, hvor han ved Karkemis
slog Ægypterkongen Neko og forjog ham fra
Syrien (omtr. 604). N., som omtrent 605 havde
fulgt sin Fader paa Tronen, søgte nu at betvinge
alle de syriske Stater, men disse bøjede sig ikke
alle godvillig; adskillige søgte gentagne Gange
at gøre sig uafhængige. Følgen heraf blev bl. a.,
at Jerusalem indtoges (omtr. 598) og Kongen
Jojakin førtes som Fange til Babylon. Da hans
Efterfølger Zedekias siden gentog Forsøget,
førtes han ogsaa bort med en Del af Folket, og
Jerusalem ødelagdes helt. Templets hellige Kar
føltes af N. til Babylon. Med Fønikerne førte
N. ogsaa Krige og gik sejrrig ud af Kampen. Det
nærmere er ikke nøjere kendt, men det synes,
som om Tyros efter en Belejring ell. Blokade
paa 13 Aar til sidst har maattet kapitulere. I
Folkemunde glemtes N. ikke; der fortælles
meget om ham, saaledes hed det sig hos
Jøderne, at han af Stolthed blev vanvittig, blev
som et vildt Dyr (saaledes hos Daniel); men det
er ikke historisk. Der findes mange daterede,
private Aktstykker fra hans Regeringstid
(udgivne af Strassmaier, »Inschriften von
Nabuchodonosor« [Leipzig 1889]).
<i>V. S.</i>
</chapter>

<chapter name="Nabulus">
<b>Nabulus</b> (<sp>Nblus</sp>), By i Syrien, 56 km N. f.
Jerusalem imellem Bjergene Ebal og Garizim,
570 m o. H. Af de 16000 Indb. er omtr. 700
Kristne, 200 Jøder og 190 Samaritanere; Resten
Muhammedanere. Der er 5 Moskeer, hvoraf den
største opr. har været en kristen Kirke fra
Korsfarernes Tid. I N. er der 23 Sæbesyderier;
der drives Handel med Uld og Bomuld, bl. a.
med Indbyggerne Ø. for Jordan. N. er det gl.
<i>Sikem</i>, der til Ære for Titus fik Navnet Flavia
Neapolis, af hvilket sidste N. er en
Forvanskning. Omegnen er frugtbar. 2 km SØ. f. N. er
der en med Sten opsat 23 m dyb Brønd, som
med god Grund antages for den »Jakob's Brønd«,
der omtales i Joh.'s Evang. 4, 6 ff., og hvor
Samtalen med den samaritanske Kvinde fandt
Sted. I Nærheden vil man paavise »Josef's
Grav«.
<i>V. S.</i>
</chapter>

<chapter name="Nachez, Tivadar">
<b>Nachez</b> [↱nåt∫æz]. <sp>Tivadar</sp>, ung.
Violinvirtuos, f. 1. Maj 1859 i Buda-Pest, Elev af
Léonard og Joachim, fortræffelig Violinspiller,
nærmest af virtuos Retning; han lever i London
og har udgivet en Violinkoncert, Zigøjnerdanse
m. m., samt bearbejdet ældre Violinmusik
(Vivaldi).
<i>W. B.</i>
</chapter>

<chapter name="Nachimov, Paul Stephanovitsch">
<b>Nachimov</b> [na↱кim<sub>å</sub>f], <sp>Paul
Stephanovitsch</sp>, russ. Admiral, f. 1803, d. 10. Juli 1855.
N. deltog 1822—25 i den russ. Admiral
Lazarew's Jordomsejling og senere i Slaget ved
Navarino. 1828 erobrede han en ægypt. Korvet,
med hvilken han blokerede Dardanellerne, 1844
som Chef for en Fregat frelste han Fæstningen
Golovin ved Sortehavet fra at falde i
Oprørernes Hænder; i den Anledning forfremmedes han
til Kontreadmiral, 1852 Viceadmiral; i
Efteraaret 1853 opererede han i Sortehavet som Chef
for Flaaden; 30. Novbr angreb han ved Sinope
den tyrk. Flaade og opbrændte den næsten
ganske. N. deltog derefter paa fremragende Maade
i Forsvaret af Sebastopol, men blev herved saa
alvorlig saaret, at han kort efter afgik ved
Døden.
<i>C. W.-S.</i>
</chapter>

<chapter name="Nachitschevan">
<b>Nachitschevan</b> [n<sub>a</sub>к<sub>i</sub>t∫i↱van<sub>j</sub>], 1) (<sp>Katjevan</sp>).
By i det sydlige Rusland, det Don'ske Distrikt,
ligger ved Don, 2 km NØ. for Rostov, som den
administrativt er forenet med. (1920) 55438 Indb.,
der hovedsagelig bestaar af Armeniere og
Tatarer. N. har een gr.-kat. Katedral og 6
armeniske Kirker, et armenisk Kloster, Realskole,
Bank, Teater samt Fabrikation af Tobak, Silke-
og Bomuldsvarer. Byen, der grundlagdes 1780
af Armeniere fra Krim, er endvidere Sæde for
en armenisk Patriark. Fra N. fører elektrisk
Sporvogn til Rostov. — 2) N.-Erivanskij, By i
Transkaukasien, lidt N. for Aras-Floden, der
her danner Grænsen mod Persien, har c. 9000
Indb., hovedsagelig Tatarer og Armenier. I
Omegnen drives Havedyrkning og Silkeavl, samt
Stenbrud. M., der ligger ved Jernbanen
Erivan—Tæbris, har betydelig Handel med Persien. Efter
Sagnet skal Byen være grundlagt af Noah, hvis
Grav vises paa Byens armeniske Kirkegaard.
N. er Hovedstad i det autonome Omraade N.,
der stadfæstedes ved den russ.-tyrk.
Grænsetraktat i Kars 1921. Omraadet, der er afhængig
af den russ. Sovjetrepublik Aserbaidjan,
strækker sig paa en Strækning af c. 200 km langs
den venstre Bred af Aras fra et Punkt Ø. for
Ararat indtil 63 km Ø. for Djulfa; det er paa
Midten 65 km bredt. (<sp>Litt</sp>.: <sp>Cornwall</sp>, <i>The
russo-turkish boundary and the territory of
Nakhchivan</i> [<i>Geogr. Journ.</i>, LXI, 1923]).
<i>N. H. J.</i>
</chapter>

<chapter name="Nachmanides. Moses ben Nachman Gerondi">
<b>Nachmanides</b>. <sp>Moses ben Nachman
Gerondi</sp>, f. i Gerona i Spanien 1194, d. omkr.
1270 i Palæstina, spillede en betydelig Rolle bl.
Middelalderens sp. Jøder. Han studerede
Talmud, Filosofi og Medicin. Under Kampen for og
imod Maimonides' filosofiske Tydning af
Jødedommen indtog N. en konservativ Holdning,
idet han henviste til Autoriteten, som den
forelaa i Aabenbaringen og den talmudiske
Tradition; men han respekterede Maimonides og søgte
at finde en Mellemvej under Striden. Han skrev
først om talmudiske Emner, siden om
opbyggelige, og sidst skrev han en Kommentar til
Pentateuchen; tillige interesserede han sig for
kabbalistiske Studier. 1263 maatte han deltage i en
offentlig Disputation i Barcelona med en døbt
Jøde i Nærværelse af Kong Jacob af Aragonien,
som lønnede hans Forsvar for Jødedommen med
Gaver. Men senere blev han anklaget for sine
Udtalelser om Kristendommen og maatte gaa i
Eksil. Efter 3 Aars Ophold i Kastilien og
