1920 tilbage til Tyskland og blev der Dirigent
for de filharmoniske Koncerter i Hamburg. Som
ypperlig, fornem og aandfuld Orkesterdirigent
nyder M. et Ry, der efterhaanden er naaet
langt uden for Tyskland, saaledes at han med
glimrende Held er optraadt i Madrid,
Petrograd, London og Skandinavien. Som Operaleder
er M. højt anset i Tyskland og har blandt andet
været Leder af Bayreuth-Forestillingerne.
<i>W. B.</i>
</chapter>

<chapter name="Muckadell">
<b>Muckadell</b>, Grevskab, se <sp>Arreskov</sp>.
</chapter>

<chapter name="Mucor (se Mucoraceæ)">
<b>Mucor</b>, se <sp>Mucoraceæ</sp>.
</chapter>

<chapter name="Mucoraceæ">
<b>Mucoraceæ</b>, den vigtigste Familie blandt
<sp>Koblingssvampene</sp>. De fleste Arter, af
hvilke nogle er Kosmopolitter, lever paa alle
Haande døde Plante- og Dyrerester,
Ekskrementer etc.; enkelte Former er Snyltere paa
Paddehatte og lavere Svampe. De hyppigste
Arter hører til Slægten <i>Mucor</i>; de viser sig
for det blotte Øje som bleggraa, løse
Skimmeldannelser, der kan naa en Højde af c. 1 cm;
enkelte kan i sukkerholdige Vædsker fremkalde
svag Alkoholgæring, og Myceliet afsnører da
løst forbundne, kugleformede Celler, der
ligner egl. Gærsvampe. Beslægtet med <i>Mucor</i> er
<sp>Olieskimlen</sp> (<i>Phycomyces</i>), hvis
Sporangiebærere kan være fodhøje; den er den største
af alle Skimmelsvampe. Om <sp>Boldkasteren</sp> (s. d.).
<i>(F. K. R.). C. F.</i>
</chapter>

<chapter name="Mucronatakridt">
<b>Mucronatakridt</b> er den øverste Zone af
Senonetagen og kaldes saaledes efter
Ledeforsteningen <i>Belemnitella mucronata</i>. Til M. hører
for Eksempel Skrivekridtet i Danmark.
<i>J. P. R.</i>
</chapter>

<chapter name="Mucuna">
<b>Mucuna</b> Adans., Slægt af Ærteblomstrede
(Bønne-Gruppen), slyngende Urter eller Buske
med 3-fingrede Blade med Stipeller.
Blomsterne, der sidder i Klase, er store og har
purpurrøde, gullig grønne eller sjældnere lysegrønne
Kroner. Bælgene er ribbede eller besatte med
Lameller og udstyrede med Brændehaar. 30
Arter i varmere Egne. Mange er smukke
Prydplanter. <i>M. pruriens</i> DC. (Øst- og Vestindien)
er en Busk med rødlig violette Blomster i
30—50 cm lange Klaser. Bælgene er 5—10 cm
lange og 1—1,5 cm brede; under Navnet <i>Siliquæ
hirsutæ</i> gaar de endnu i Handelen; som
Medikament (Ormemiddel) benyttes Brændhaarene
i Vestindien.
<i>A. M.</i>
</chapter>

<chapter name="Mucury">
<b>Mucury</b> [m<sub>u</sub>↱kuri?], Flod i det østlige
Brasilien, udspringer paa Serra dos Aimorés i
Staten Minas Geraes, flyder i østlig Retning
gennem Staten Espiritu Santo og naar, efter
at have dannet nogle Vandfald, Atlanterhavet
ved Porto Alegre (18° s. Br.). Er dog sejlbar
for Dampere. 1851 og flg. Aar grundlagdes flere
europæiske, mest tyske Kolonier langs M. Af
disse er Philadelphia den vigtigste. Fra
Havnebyen Caravellas gaar Jernbanen mod V. over
Leopoldina (med Sidebane til Sta Clara neden
for Vandfaldene) til Theophilo Ottoni ved en af
M.'s sydlige Bifloder.
<i>G. G.</i>
</chapter>

<chapter name="Mucus">
<b>Mucus</b> (lat.), Slim.
</chapter>

<chapter name="Mud">
<b>Mud</b> [eng. măd] kaldes de Aflejringer af døde
Planterester, som undertiden findes i Havet,
især i Nærheden af Flodmundinger.
<i>J. P. R.</i>
</chapter>

<chapter name="Mudania">
<b>Mudania</b> (i Oldtiden <i>Myrleia</i>). By i
Lilleasien, ved Gemlik-Bugten af Marmara-Havet,
med 5000 mest gr. Indb. Den er Havnestad for
Brussa, med hvilken den er forbunden ved en
Jernbane.
<i>M. V.</i>
</chapter>

<chapter name="Mudderfisk (se Ganoider)">
<b>Mudderfisk</b>, se <sp>Ganoider</sp>.
</chapter>

<chapter name="Mudderklire">
<b>Mudderklire</b> (<i>Actitis hypoleucus</i>), se
<sp>Klirer</sp>.
</chapter>

<chapter name="Muddermaskine (se Uddybningsmaskine)">
<b>Muddermaskine</b>, se
<sp>Uddybningsmaskine</sp>.
</chapter>

<chapter name="Mudejarstil">
<b>Mudejarstil</b>, den Blandingsstil, som
forekom i Spanien i 15.—16. Aarh., og hvori
mauriske Stilformer mødes og blandes med Gotik
og Renaissance.
<i>C. A. J.</i>
</chapter>

<chapter name="Mudurris">
<b>Mudurris</b> (arab.), Lærer ved en <i>medrese</i>,
højere Skole.
<i>J. Ø.</i>
</chapter>

<chapter name="Mudir">
<b>Mudir</b> (arab.: »Bestyrer«) er i Tyrkiet
Betegnelse for den Embedsmand, der forvalter en
<i>Nâhie</i> (Herred); M. kan nærmest sammenstilles
med Herredsfoged; under ham sorterer
<i>Muchtar</i> (Sognefogden), hans egen nærmeste
Foresatte er <i>Kaimmakam'en</i> (Amtmanden). I
Ægypten betyder M. den øverste Embedsmand for
Skattevæsenet i en Prov., som derefter
betegnes <sp>Mudirieh</sp>.
<i>J. Ø.</i>
</chapter>

<chapter name="Mudirieh (se Mudir)">
<b>Mudirieh</b>, se <sp>Mudir</sp>.
</chapter>

<chapter name="Mudlumps (se Dyndvulkaner)">
<b>Mudlumps</b> [↱măd£ămps], se <sp>Dyndvulkaner</sp>.
</chapter>

<chapter name="mudre">
<b>mudre</b> (Søv.). Et Skib siges at m. med
Kølen, naar det stikker saa dybt, at denne —
uden at staa fast i Grunden — dog rager ned
i den løse Mudder og under sin Gang hvirvler
denne op.
<i>C. B-h.</i>
</chapter>

<chapter name="Mudschu-Øer">
<b>Mudschu-Øer</b> (<sp>Woodlark-Øer</sp>),
Øgruppe ved Østspidsen af Ny-Guinea, med et Areal
af 1247 km<sup>2</sup>, omgivet af Koralrev, med yppig
Vegetation, men meget usund og beboet af vilde
Melanesiere. De ejes af Australien.
<i>C. A.</i>
</chapter>

<chapter name="Muela de San Juan">
<b>Muela de San Juan</b> [↱m<sub>u</sub>æla-ð<sub>æ</sub>↱san-↱к<sub>u</sub>an],
1610 m højt Bjerg i det østlige Spanien, Prov.
Teruel (se <sp>Iberiske Bjerge</sp>).
<i>C. A.</i>
</chapter>

<chapter name="Muelenaere, Felix Armand de">
<b>Muelenaere</b> [↱my.l<sub>ə</sub>na.r<sub>ə</sub>], <sp>Felix Armand
de</sp>, belg. Statsmand (1794—1862), blev 1815
Sagfører og 1822 Generalprokurør i Brügge;
valgtes 1824—29 til de nederlandske
Generalstaters 2. Kammer og hørte her til den belg.
Oppositions Ledere. Efter Revolutionen 1830
valgtes han til Nationalkongressen og stemte
for Belgiens Udskillelse; var i Juni 1831
Medlem af Deputationen til Prins Leopold og
styrede desuden Vestflandern. Han blev
Udenrigsminister Juli 1831—Septbr 1832 og paa ny
Aug. 1834—Decbr 1836 og havde væsentlig Del
i Fredsslutningen. Han overtog igen Styrelsen
af Vestflandern 1837—49, blev atter
Udenrigsminister Apr.-Aug. 1841 og derefter Minister
uden Portefeuille indtil 1847 og var desuden
stadig 1831—48 og 1849—61 Medlem af 2.
Kammer, hvor han hørte til det kat. Partis Ledere.
<i>E. E.</i>
</chapter>

<chapter name="Muelich, Hans">
<b>Muelich</b> [my.l<sub>ə</sub>k] (Muelick), <sp>Hans</sp>, tysk
Maler, f. 1516 i München, d. 1573 smst. M. var Elev
af Faderen Wolfgang M. og Albr. Altdorfer
i München og virkede i denne By, hyppig
tagen i Hertug Albrecht V af Bayerns
Tjeneste. Han var ogsaa i Italien, hvor han bl. a.
