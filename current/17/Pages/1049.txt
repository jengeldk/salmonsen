3) <sp>Jacques Ramel de N.</sp>, Advokat
(1760—1819), Medlem af Nationalforsamlingen 1789,
Konventet og de Femhundredes Raad,
Finansminister Febr 1796 til Juni 1799. Efter
Restaurationen maatte han som »Kongemorder«
forlade Frankrig og døde i Bryssel.
<i>(C. F.).</i>
</chapter>

<chapter name="Nogari, Giuseppe">
<b>Nogari</b>, <sp>Giuseppe</sp>, ital. Maler, f. i Venezia
1699, d. smst. 1763, var Elev af Batt. Pittoni og
Ant. Balestra. N. malede Portrætter og
portrætagtige legemsstore Halvfigurer i en under
Paavirkning af Rembrandt's Skole og Denner
udviklet Stil. Særlig rigt er Malerisamlingen i
Dresden forsynet med Billeder af N.: Petrus,
Den Gerrige, Den Lærde, Den Sparsommelige,
Den gamle Kone med Kulbækkenet; endvidere
Værker af N. i Sthlm, i Akad. i Venezia
(Dogeportrætter) o. a. ital. Mus. samt i Cassel
(allegoriske Kvindefigurer).
<i>(A. R.). A. Hk.</i>
</chapter>

<chapter name="Nogat (se Weichsel)">
<b>Nogat</b> [↱någat], se <sp>Weichsel</sp>.
</chapter>

<chapter name="Nogent">
<b>Nogent</b> [nå↱зã], Navn paa flere fr. Byer,
deriblandt flg., der ligger i den nordlige og
østlige Del af Landet. 1) <sp>N. en Bassigny</sp>, Dept
Haute-Marne, med store Staalværker og
Knivfabrikker og (1921) 3490 Indb. 2) <sp>N. le
Rotrou</sp>, Dept Eure-et-Loire, ved Huisne og
Knudepunkt paa Vestbanen, med to Kirker fra
13.—16. Aarh. og et Slot med Vagttaarn fra 11.
Aarh. Byen, der (1921) har 8280 Indb., har et
Collège, et Bibliotek, en Døvstummeanstalt og et
Agerbrugskammer og driver Fabrikation af
Klæde, Hatte og Møllesten. 21. Novbr 1870 og
6. Jan. 1871 kæmpede Tyskerne her sejrrig mod
den fr. Loire-Armé. 3) <sp>N. sur Marne</sp>, Dept
Seine, tæt uden for Paris ved Marne-Flodens
højre Side og Østbanen, bestaar for en stor Del
af Villaer og driver Fabrikation af Kemikalier
og Spillekort og har (1921) 14050 indb. Ved
Byen er bygget et Fort, et Led af den
mellemste Del af Paris' Befæstning. 4) <sp>N. sur Seine</sp>,
Dept Aube, ved Seine og Østbanen, har en Kirke
fra 15. Aarh. med et smukt Taarn, driver
Fabrikation af Sukker og virkede Artikler samt
Agerbrugsredskaber. Handelen omfatter navnlig
Landbrugsprodukter. Byen har et
Agerbrugskammer og (1921) 3980 Indb. — 6 km Ø. f. Byen
ved Ardusson ligger det af Abailard stiftede
Kloster Paraclet.
<i>(M. Kr.). E. St.</i>
</chapter>

<chapter name="Nogi, Maresuke">
<b>Nogi</b> [↱någi], <sp>Maresuke</sp>, Baron, japansk
General, f. 11. Novbr 1849 i Osaka, d. 13. Septbr 1912.
Under Borgerkrigen 1868—71 blev han 1871 Major, og
under Satsuma-Opstanden, da han kommanderede en
Bataillon, saaredes han tvende Gange, hvorefter han
blev Brigadestabschef, Oberst 1880 og Generalmajor 1885. Aaret
efter berejste han Europa og kommanderede
efter Hjemkomsten en Brigade, men stilledes
1892 p. Gr. a. sine fri Udtalelser til Disposition.
Under Krigen med Kina 1894 førte han dog
atter en Brigade (1.), deltog i Novbr i 3 Slag
samt i Port Arthurs Erobring (21. Novbr). Fra
Januar til Maj 1895 udførte han Toget til
Kaiping, idet han i Apr. blev Chef for 2. Division
og Generalløjtnant. Ophøjet til Baron sendtes
han Septbr s. A. til Formosa og var 1896—98
Øens Guvernør, men stilledes 1901 atter til
Disposition. Maj 1904 fik han dog
Befalingen over 3. Armé og genmemførte Port
Arthurs Belejring med utrolig Energi, indtil
den overgav sig 2. Jamnar 1905, saa at han
med sin Hær kunde komme tidsnok til
at deltage i Kæmpeslaget ved Mukden.
<i>P. Nw.</i>

<img>M. Nogi.</img>
</chapter>

<chapter name="Nógrád">
<b>Nógrád</b> [↱no.gra.d], tysk <sp>Neograd</sp>, tidl.
Komitat i det nordvestl. Ungarn, grænser mod
Komitaterne Sohl, Gömör, Heves, Pest og Hont
og havde et Areal af 4355 km<sup>2</sup> medl 250000
hovedsagelig magyariske Indb. Hovedby
Balassa-Gyarmat. N. er nu delt mellem Ungarn og
Tschekkoslovakiet.
<i>N. H. J.</i>
</chapter>

<chapter name="Nohl, Ludwig">
<b>Nohl</b> [no.l], <sp>Ludwig</sp>, tysk Musikforfatter
(1831—85), gjorde sig, efter at have fuldendt
sine jur. og musikalske Studier i Berlin og
Heidelberg, først kendt ved sin store
Beethoven-Biografi (3 Bd, 1864—77) og sine Udgaver af
Beethoven- og Mozart-Breve. N. blev senere
Prof. i München (til 1868), virkede derefter
som Prof. i Heidelberg og Docent i Karlsruhe.
Han var en ivrig og utrættelig Talsmand for
den ny-tyske Retning. Af hans talrige Skrifter
skal endnu nævnes: »Musikerbriefe«, »Mozarts
Leben«, »Beethoven, Liszt, Wagner«, »Gluck
und Wagner«, »Eine stille Liebe zu Beethoven«,
»Beethoven in den Schilderungen seiner
Zeitgenossen« samt Musikerbiografier og en
»Allgemeine Musikgeschichte« i <sp>Reclam</sp>'s
»Universitetsbibliotek«.
<i>W. B.</i>
</chapter>

<chapter name="Nohlit">
<b>Nohlit</b> [no↱lit], et med Samarskit beslægtet,
sortebrunt Mineral, rigt paa Niob og Uran, fra
Nohl ved Kongelf i Sverige.
<i>(N. V. U.). O. B. B.</i>
</chapter>

<chapter name="Nohrborg, Anders">
<b>Nohrborg</b> [↱no.rbårj], <sp>Anders</sp>, sv. Præst
(1725—67), Præst i Sthlm 1754, udnævntes til
Hofprædikant 1765, men døde forholdsvis tidlig af
en Brystsygdom. Han var en meget anset
Prædikant og Homilet og forstod i sine Prædikener
at forene det opbyggelige og det dogmatiske.
Efter hans Død udgav hans Broder <sp>Daniel
N.</sp>, der ogsaa var Præst, en Aargang af hans
Prædikener »Den falna menniskans
salighetsordning«, ordnede paa systematisk Maade efter
det dogmatiske Indhold, og denne Postille har
været læst lige til vore Dage.
<i>A. Th. J.</i>
</chapter>

<chapter name="Nocattaro">
<b>Nocattaro</b> [nå-], tidligere <sp>Noja</sp>, By i
Syditalien, Prov. Bari, ligger 6 km fra
Adriaterhavet ved Jernbanelinien Bari—Locorotondo og
har Avl af Oliven og Bomuld. (1911) 9300 Indb.
<i>C. A.</i>
</chapter>

<chapter name="Noirmoutier">
<b>Noirmoutier</b> [nwa.rmu↱t<sub>i</sub>e], Ø ved den fr.
Vestkyst, Dept Vendée, dækker
Bourgneuf-Bugten mod SV., har en Længde af 18 km, men
kun en Bredde af 2—6 km og en Størrelse af
55 km<sup>2</sup>. Fra Fastlandet skilles den ved det 2
km brede Stræde <sp>Goulet de Fromentine</sp>,
der ligger tør i Ebbetiden. Øens lave Kyster
dækkes af Diger mod Oversvømmelser.
Indbyggerne, hvis Tal er (1921) 8000, beskæftiger sig
