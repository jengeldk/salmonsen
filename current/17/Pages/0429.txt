Helsingfors og Sthlm (1908—09), i Prag, i Wien,
i Paris (paa <i>L'Expos. des Indépendents</i>), i
Berlin (oftere paa Secessionen, hvor 1902
udstilledes Frisen »18 Motiver fra det moderne
Sjæleliv«, som han en Aarrække har haft under
Arbejde). Juni—Aug. 1922 afholdtes en meget
omfattende Udstilling af det meste af M.'s
Livsværk i Kunsthaus i Zürich (udførlig Katalog
med Bibliografi af <sp>W. Wartmann</sp>). M.'s
Repræsentation i Nat. Gall. i Kria blev 1909
forøget med en stor Række Billeder (f. Eks.
»Dagen derpaa«, »Aske«, »Puberté«), og i Løbet
af de senere Aar er han blevet overordentlig
rigt repræsenteret i Privatgalerier som
Rasmus Meyer's i Bergen, Linde's i Lübeck, Thiel's
i Sthlm. I Jan. 1923 fuldendte M. sin
Udsmykning med en stor Rk. Billedfelter i Spisesalen
i Freia's Chokoladefabriks Lokale i Kria. —
Den Kamp, som altid har staaet om M.'s Kunst,
er nu væsentlig stilnet af, idet de fleste —
saavel Kunstnere som Publikum — har erkendt
Edv. M. som en af vort Aarh.'s største
Kunstnere, samtidig som hans Ry har været stadig
stigende saavel hjemme som særlig i
Tyskland. (<sp>Litt</sp>.: <sp>Jens Thiis</sp>, »Norske Malere
og Billedhuggere« II; <sp>H. Esswein</sp>, »E. M.«
[München og Leipzig 1906]; <sp>M. Linde</sp>, »E.
M.« [Berlin 1902, ny Udg. 1905]; <sp>Gustav
Schiefler</sp>, »Verzeichnis d. graph. Werks E.
M.'s bis 1906« [Berlin 1907]; <sp>Kurt Glaser</sp>,
»E. M.« [Berlin 1917]; »Zeitschrift für bild.
Kunst« 1908, 1913—14, 1916—17; »Kunst og
Kultur« 1911—12, S. 235, 1913—14 S. 81 ff.,
1920 S. 130 ff.; <sp>Jens Thiis</sp>, »Nordisk Kunst«
[Kria 1920]).
<i>C. W. Sch.</i>
</chapter>

<chapter name="Munch, Jacob">
<b>Munch</b> [moŋk], <sp>Jacob</sp>, norsk Maler, f.
1776 i Kristiansand, d. 10. Juni 1839 i Kria,
blev Officer og var 1812 avanceret til Kaptajn.
Ved Adskillelsen fra Danmark 1814 forblev han
i den norske Hær. Sin kunstneriske
Uddannelse fik han ved Kbhvn's Akademi 1804—06
og fik derefter Stipendium til Udenlandsrejse.
Paa denne Rejse malede han 1809
Oehlenschläger's Portræt i Paris (tilhør. Konsul Axel
Heiberg, Kria), kom til Italien, hvor han i
Rom gjorde Thorvaldsen's Bekendtskab og
malede hans Portræt i Ridderdragt, omgivet af
hans Billedhuggerarbejder. Ved sin
Tilbagekomst til Norge 1814 levede han væsentlig af
at male Portrætter og fik af Kong Karl Johan
i Opdrag at male det store Kroningsbillede
1818 (Kria Slot). Han var en af Stifterne af
»Den kgl. Kunst- og Tegneskole«, hvor han
virkede i fl. Aar som Lærer. En stor Række
kendte Nordmænds Portrætter fra hans Pensel
findes endnu i ældre Slægter rundt om i
Landet. Foruden det figurrige og i hist. Henseende
interessante Kroningsbillede fra 1818 kan ogsaa
nævnes et Portræt af Christian VIII's Søn,
den senere Frederik VII som Barn (i
Eidsvoldsbygningen) samt Portræt af Filosoffen F.
Chr. Sibbern (Frederiksborg-Mus.). (<sp>Litt</sp>.: <sp>C.
W. Schnittler</sp>, »Slægten fra 1814« [Kria
1911], S. 320 ff.).
<i>C. W. Sch.</i>
</chapter>

<chapter name="Munch, Johan Storm">
<b>Munch</b> [moŋk], <sp>Johan Storm</sp>, norsk
Forf. og Gejstlig, f. i Vaage Præstegaard 31.
Aug. 1778, d. i Kristiansand 26. Januar 1832.
Som Feltpræst fulgte han Prins Christian
August under Felttoget 1808—09, blev 1813
Sognepræst til Sande i Jarlsberg og 1817 Slotspræst
paa Akershus, 1823 Biskop i Kristiansand. I
»Fjeldblomster« (1813) samledes de bedste af
hans Digte. Han udgav 1816—20
Fjerdingaarsskriftet »Saga«, i hvis 3 Bd han offentliggjorde
en Del Sagaoversættelser samt de i norsk
Sproghistorie mærkelige Lister over Ord i
Folkesproget sammenstillede med de tilsvarende i
Oldsproget. Det 1825 offentliggjorde Skuespil
»Præsten i Hallingdal eller Hævnen« røber
Forfatterens bristende Evne til at træde i de af
ham til Dels oversatte Mestres (Racine's og
Schiller's) Fodspor. (<sp>Litt</sp>.: »Norsk
Forf.-Leks.«, IV; <sp>Jæger</sp>, »Ill. n. Litteraturhist.«,
II; <sp>J. Utheim</sp>, »Otte Forfattere«).
<i>(C. Br.). E. S-n.</i>
</chapter>

<chapter name="Munch, Peter">
<b>Munch</b> [moŋg´k], <sp>Peter</sp>, dansk Historiker,
og Minister, f. 25. Juli 1870 paa Mors, Student 1889,
<i>cand. mag.</i> i Historie 1895, <i>Dr. phil.</i> 1900 ved
en stor Afh. om »Købstadstyrelsen i Danmark
1619—1848«. Han har senere skrevet
Lærebøger i Verdenshistorie (1907—08, 4. Udg.
1916—19), og i Samfundskundskab (1902, 8. Udg.
1917) og sammen med Niels Møller 5. Bd af
»Folkenes Historie«: »Enevældens Historie
1600—1763« (1903), samt i »Verdenskulturen«, 8. Bd
(1912), Europas politiske Udvikling efter
1814, hvorhos han afsluttede C. Bruun's
»Kjøbenhavns Historie« (1901) og Johan
Ottosen's »Vor Historie« (1904); endvidere et
Par politiske Smaaskrifter, »Det danske Folks
politiske og nationale Gennembrud 1830—48«
(1904) og »Striden om den danske
Statsforfatning 1866—1901« (1903). Ogsaa var han
Redaktør af »Det ny Aarhundrede« (1903—09), samt
Medudgiver af »Fru Heiberg's Breve til Fr.
Krieger« (1914—15), og senere af »Krieger's
Dagbøger«, I—V (1920—23). M., der 1903 havde
deltaget i Stiftelsen af det kjøbenhavnske
radikale Venstre, valgtes 1909 til
Folketinget for Langelands-Kredsen og er siden
stadig blevet genvalgt. Allerede Oktober
1909—Juli 1910 var han Indenrigsminister og Juni
1913—Marts 1920 Forsvarsminister i Zahle's
Ministerier. Skønt han 1909 under Drøftelsen
af Forsvarets Ordning stærkt hævdede, at en
Krig var utænkelig under Nutidens høje
Kultur, og at det derfor ikke var værd at ofre
store Summer paa Landets Forsvar, viste han
dog som Forsvarsminister stor Rundhaandethed
over for dette Formaal, baade til
Underhold af en talrig Sikringsstyrke og til
Udvidelsen af Kjøbenhavns Befæstning (i alt 355
Mill. Kroner medgik til overordentlige
Udgifter). Han var 1919 Medlem af den danske
Rigsdagsdelegation til Fredskongressen i
Paris, og er siden 1920 en af Danmarks
Delegerede ved Folkenes Forbunds Kongres i
Genève. M. ægtede 1902 <sp>Elna Sarauw</sp>, f. 13.
Juni 1871, Student 1891, <i>cand. mag.</i> i Matematik
1896. Hun var tidlig Medlem af
Studentersamfundets Bestyrelse og 1907 Stifter af
»Landsforbundet for Kvinders Valgret« samt dets
Formand indtil 1915; valgtes 1917 til Kbhvn's
Borgerrepræsentation og siden 1918 til
Folketinget, hvor hun ligesom sin Ægtefælle hører
til den radikale Gruppe.
<i>E. E.</i>
</chapter>
