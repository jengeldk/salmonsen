Island. Til Ellis Island befordres alle
Immigranter for der at gennemgaa en grundig
Undersøgelse, før de faar Tilladelse til at gaa i
Land. Governors Island, der opr. kun var 26 ha
stor, men nu ved Udfyldning har faaet et Areal
paa 48,6 ha, er Hovedkvarter for den østlige
Division af U. S. A.'s Hær. Paa Bedford Island
staar den mægtige Statue af Friheden, der
afsløredes 1886, og hvis Diadem og Fakkel (93,2
m o. H.) oplyses om Natten ved elektriske Blus.
Statuen, der er en Gave fra Frankrig, skyldes
Billedhuggeren Bartholdi. V. paa staar Upper
Bay gennem Strædet Kill van Kull i Forbindelse
med Newark Bay, der adskiller Jersey City fra
Newark og Elizabeth, og S. paa fører Strædet
The Narrows, der beherskes af fl. Forter paa
Kysterne af Long Island og Staten Island, ud i
Lower Bay, hvis Udløb til Atlanterhavet ved
Sandy Hook ligger 30 km S. f. N. Y. — Kernen
i hele Bykomplekset er Manhattan, og det
Punkt, hvorfra det er vokset ud, er Sydpynten
af Manhattan, hvor den gl. hollandske
Ny-Amsterdam laa, og hvor man nutildags træffer
det eneste Kvarter med uregelmæssige, krumme
og snævre Gader. Allersydligst ligger The
Battery, der i Forening med Byens ældste Park,
den lille aabne Plads Bowling Green, tidligere
var det fine Kvarter, men nu er forsynet med
smukke Haveanlæg, hvorfra man har en
pragtfuld Udsigt over Bugten, og hvor man finder
The Aquarium, der fra 1855—91 var
Landingssted for Immigranter, førend et lgn. indrettedes
paa Ellis Island. I den gl. Bygning, der opr. var
Fort og kaldtes Castle Garden, er nu indrettet
Verdens største Akvarium, hvor der findes
7—8000 Arter af Saltvands- og Ferskvandsdyr,
f. Eks. Fisk, Skildpadder, Sæler, Alligatorer m. m.
Fra Battery udgaar vifteformig fl. Hovedgader,
blandt hvilke særligt nævnes Broadway, der
med en Bredde først af 30 m, men fra Central
Park 64 m og en Længde af c. 30 km strækker
sig N. paa over Manhattan fra Bowling Greens
til Yonkers og indeholder de pragtfuldeste
Butikker, Hoteller, Teatre, Klubber, Kirker, Kafeer
og Læsehaller, foruden at den er den fine
Verdens Corso. Den Vrimmel af Mennesker og
Køretøjer, man træffer her i denne
kæmpemæssige Hovedgade, har kun sit Sidestykke i visse af
Londons Gader. Og Broadways Pragt lader
ikke ane, at der umiddelbart til højre og
venstre findes Gader, hvor Beboerne mangler baade
Lys, Luft og Plads. Pladsmangel er en Faktor,
der paa fl. Maader har spillet en Rolle i N. Y.
Da Byen paa den sydlige Del af Manhattan,
hvor Storhandelen og Havnelivet hørte hjemme,
ikke kunde udvide sig, opstod Brooklyn og
Jersey City med rivende Hast, og i selve
Manhattan havde det den Virkning, at man klumpede
Huse og Mennesker sammen ell. byggede disse
enorme Forretningsbygninger paa indtil 55
Etager, hvoraf der i de senere Aar er opført et
stort Antal, hvilket i højeste Grad giver Byen et
karakteristisk Udseende. Højest blandt disse
Skyskrabere (Sky Scrapers) er Woolworth
Building, der med sine 228,6 m kun staar tilbage for
Eiffeltaarnet i Paris; den ligger ved Broadway
og byggedes 1910—12. Omtr. samme Højde naar
Metropolitan Life Insurance's Bygning af hvidt
Marmor (213 m), fuldendt 1909. Blandt de øvrige
bekendte Skyskrabere maa særlig fremhæves
Singer Bygningen (187 m, bygget 1905—08) samt
Equitable Assurance Society Building (164 m;
50 Elevatorer og Plads til 15000 Mennesker).
Fl. Gader er prægede af hver sin bestemte
Forretning. Saaledes har af dem, der udstraaler fra
Battery, Pearl Street Detail- og Jernhandelen,
Front Street de store Grossererforretninger, og
South Street, der strækker sig langs East River,
er Sæde for Importforretningerne og
Skibsrederne. Wall Street, som ligger der, hvor Ny
Amsterdams Volde laa, er U. S. A.'s finansielle
Centrum; her ligger Børsen, Bank- og
Forsikringsanstalterne. Og endelig er der fl. Gader,
hvor bestemte Nationer holder til; saaledes er
Bowery Street Tyskernes og Polakkernes
Kvarter, Chatham Square Russernes, Baxter Street
(The Bay) Jødernes, Mulberry Street
Italienernes, Mott Street Kinesernes, medens Negre og
Irlændere holder til i Kvarteret Five Point.

Nord for Houston Street begynder de yderst
regelmæssige Kvarterer, hvor de parallelle
Længdegader benævnes Avenues og de paa dem
vinkelrette Tværgader: Streets. 12 Avenues har
Numre fra 1. Avenue længst mod Ø. til 12. Avenue
ved Hudson River, andre benævnes efter de
første Bogstaver i Alfabetet (A—D), og endelig
er der nogle, der bærer Navne som Madison,
Lexington, Columbus og Lenox Avenues. Streets
betegnes ved Numre; fra 1 til 220 indtil Harlem
River ved Spuyten Duyvil, Nord for hvilken
Numrene fortsættes. Desuden er hver Street
delt i en østlig og vestlig Halvdel. 5. Avenue er
særlig berømt som Sæde for Milliardærerne;
men som særlig flotte Gader nævnes ogsaa 14.,
23., 42. og 59. Street. De vigtigste
Forretningsgaders Distrikt er stadig flyttet mod Nord; f. T.
er de betydeligste af disse Broadway, 34. og 42.
Street samt 5. Avenue. 800 m Nord for Battery
passerer Broadway City Hall Park, med det
smukke City Hall, hvorfra Uafhængighedserklæringen
oplæstes 9. Juli 1779. Af Pladser nævnes
yderligere Printing House Square med
Franklin's Statue, Washington Square, der tidligere
var Kirkegaard, og ved hvis Indgang staar den
1893 af Marmor byggede Washington
Triumfbue, Union Square med Washington's og
Lincoln's Billedstøtter samt Madison Square med fl.
Mindesmærker og omgivet af pragtfulde
Hoteller og Privathuse. Ved Madison Squares sydlige
Del ligger den bekendte Skyskraber Fuller-
eller Flatiron Building (»Strygejernet«). Den
største Park er den 1856 anlagte
Central Park, der ligger 8 km fra Battery;
den er 4 km lang, 800 m bred samt 356
ha stor. Her ligger Kunstmuseet og
Vandværkets Bassiner, og her findes Statuer af
Shakespeare, Humboldt, Schiller, Scott, Burns,
Beethoven, Morse, Webbster og Thorvaldsen samt
den 1881 fra Ægypten hidbragte Obelisk
(Kleopatra's Naal). Hovedpromenaden i Central Park
er The Mall, en af de smukkeste Promenader i
U. S. A. Af de talrige andre Parker i
Manhattan er der den 4 1/2 km lange, men smalle Riverside
Park langs Hudson samt Morningside Park,
Mount Morris Park og High Bridge Park. I
Bronx ligger et Par store Parker, som omfatter
