helt tilbage til Romertiden og hed Pons Aelii,
Angelsachsernes <sp>Monkchester</sp>. Den
ligger, hvor to Veje skærer hinanden (et gammelt
Vadested): Tynefloden (i V.—Ø.) og
Team-Dalen — Ouseborngap (i S.—N.). 5 km mod Ø.,
ved Wallsend, begynder den rom. Mur, der
fortsætter sig mod NV. til Solway Bugt. Sit nuv.
Navn »Nyborg« har den efter en Borg, der
1177 afløste en ældre. Kulbrydningen begyndte
c. 1350, og da den fik større Betydning, voksede
N. som Udførselshavn for det rige
Durham—Northumberland Kulfelt. 1801 havde den 28300
Indb.; endnu 1849 var der praktisk talt ingen
Havn, og Stedet var frygtet af Skibene p. Gr.
a. vanskelige Besejlingsforhold. Ladningen
foregik i Pramme, og p. Gr. a. Lavvande maatte
Skibene tage deres sidste Del af Lasten i
Shields. Saa kom i 1850'erne Anlægget af de
store Dokker, der med de mest moderne
Kaj-Apparater giver de største Skibe Adgang til
Byen, og som i Forbindelse med Kulrigdommen
har gjort N. til et af Jordens største Handels-
og Industricentrer. 1871 havde Byen 128400
Indbyggere, 1900 229000 Indb. — Især er
Metalindustrien vigtig. Der udsmeltes Kobber, Jern
og Bly og fremstilles alle Slags Metalvarer.
Lokomotiver, Skibsmaskiner, Kabler, Vaaben.
Kendt er Værfterne for Handels- og Krigsskibe
og Jern- og Staalværkerne i Elswick, som er
grundlagt af Lord Armstrong og hører til
Verdens største. Lervare-, Glas- og
Kemikalieindustrien var c. 1850 betydelig, men kun den sidste
har holdt sig. Handelslivet — især Søhandelen
— er dog endnu mere dominerende. Af eng.
Byer har kun London og Liverpool større
Skihstonnagebesøg, og paa Europas Fastland (1920)
kun Antwerpen. Som Kulhavn er N. en af
Verdens største, den har sammen med Sunderland
og Blyth c. 1/3 af hele Englands Kuleksport.
Undertiden gaar 300 Dampere ud af Tyne ved
samme Flodtid. Kullene rutcher fra høje
Stilladser, hvortil de føres pr. Jernbane, ned i
Skibene, saa Ladning af et Skib paa 1200 Tons
kun tager 3—4 Timer. For Danmark er N. af
overordentlig Bet. idet de fleste af de Kul,
som Landet bruger, hentes her, og her afsættes

<img>Situationsplan af Newcastle.</img>
