Halvøen bestaar af tre isolerede Fjeldpartier,
adskilte ved lave og brede, til Dels vel
bebyggede Eider. Af Fjeldene er de betydeligste
Nedstrandsfjeldene, kendelige paa lang Afstand
ved deres takkede Former, og hvoraf
Lammenuten (753) er højest. Herredets Øer er
samtlige klippefulde, særlig den største af dem,
Borgøen i Skjoldsfjorden, der dog blot delvis
tilhører Herredet; paa Fjeldenes lavere
Skraaninger er adskillig Skov (Birk og Furu), medens
Fjeldene for øvrigt er nøgne, kun hist og her
græs- ell. mosklædte. Elve findes ikke i
Herredet, der kun har Bække, som dog er
tilstrækkelige for at drive Gaardenes Kværnbrug;
af Indsøer er den eneste af Bet. Lysevand (c. 5
km langt), der danner en bekvem Kommunikation
mellem Herredets nordlige og sydlige Del.
De Herredet omgivende Fjorde er i det hele
rene med temmelig store Dybder; Is kan
undertiden paa de indre Fjorde være til Hinder
for Forbindelsen. Forskellen mellem Ebbe og
Flod er c. 0,5 m, ved Springflod 1,3 m. N. var
tidligere et særligt af Skotterne og
Hollænderne meget søgt Handelssted, der (1637—87)
havde egen Toldbod (Ryfylke Toldsted); denne
ophævedes, da Trælastudskibningen blev
trukket over til Stavanger. Ved det nuværende N.'s
Strandsted, der p. Gr. a. dets smukke
Beliggenhed er et meget søgt Sommeropholdssted,
drives adskillig Havedyrkning, hvis Produkter
føres til Bergen og Stavanger.
Hovednæringsvejene er for øvrigt Jordbrug og Fædrift; paa
Gaarden Tveit er oprettet en Landbrugsskole.
Af industrielle Anlæg nævnes fl. Møller og
Savbrug og et Osteri. Herredets Bebygning er uden
for Strandstedet knyttet til Dalførerne, samt
enkelte spredte Gaarde langs Kysten. Herredets
Kommunikationer er daarlige, da den meste
Færdsel foregaar ad Søvejen; af større Veje
findes kun een, fra Gaarden Amdal paa
Halvøens Østside over Nedstrands Kirke gennem
Leirangerdalen til Espevik ved Hervikfjorden
og herfra Nord over til Skjoldstrømmen. N.
anløbes af Stavangerske Dampskibsselskabs
Skibe. Herredets Areal er 122,04 km<sup>2</sup>, hvoraf 2,5
km<sup>2</sup> Indsøer. Antagen Formue 1921 var 4150000
Kr. og Indtægt 614815 Kr. (<sp>Litt</sp>.: »Norges
Land og Folk«, »Top. stat. Beskrivelse over
Stavanger Amt« ved <sp>Boye Strøm</sp> [Kria
1888]).
 <i>(N. S.). M. H.</i>
</chapter>

<chapter name="Nedsynkning">
<b>Nedsynkning</b> benyttes i Lægevidenskaben
for at betegne, at eet ell. fl. Organer har forladt
deres naturlige Leje og er sunkne ned
herfra; forlader de ganske den Afdeling af
Kroppen, hvor de har hjemme, tales om
<sp>Fremfald</sp> (s. d. og <sp>Descensus</sp>). Man taler
saaledes om N. af Livmoderen, af Nyrerne, af
Leveren, af Mavesækken, af Tarmene o. s. v. En
N. af flere af Bughulens Organer kaldes
<sp>Enterodtose</sp> (Ptosis = N.).
<i>(Lp. M.). P. H.</i>
</chapter>

<chapter name="Neea">
<b>Neea</b> Ruiz et Pav., Slægt af
<i>Nyctaginaceæ</i>, Træer ell. Buske med modsatte,
læderagtige og aflange Blade og smaa Blomster i
Halvskærm. Tvebo. Blomstersvøbet er meget
reduceret, og Blostret er krukke- ell. rørformet.
Frugten bær- ell. stenfrugtagtig. Henved 30
Arter i det tropiske Sydamerika. Af <i>N. theïfera</i>
Ørsted (opdaget af P. W. Lund i Lagoa Santa)
kan Bladene benyttes til Te og til Farvning.
<i>A. M.</i>
</chapter>

<chapter name="Needham">
<b>Needham</b> [↱ni.d<sub>ə</sub>m], Fabriksby i U. S. A.,
Stat Massachusetts, ligger 18 km Sydvest for
Boston. (1910) 5026 Indb.
<i>N. H. J.</i>
</chapter>

<chapter name="Needham, John Turbervill">
<b>Needham</b> [↱ni.d<sub>ə</sub>m], <sp>John Turbervill</sp>,
Naturforsker, f. 1713 i London, d. 1781 i
Bruxelles. Han var Prof. ved det eng. Kollegium i
Lissabon, levede derefter i Paris og London og
blev 1769 Direktør for Videnskabernes Akademi
i Bruxelles. Han skrev bl. a. <i>New microscopical
discoveries</i> (1745) og <i>Observations upon the
generation, Composition and decomposition of
animal and vegetable substances</i> (1749), i hvilken
sidste han hævder »Infusionsdyrenes« Opstaaen
ved Selvdannelse.
<i>(J. C.). R. H. S.</i>
</chapter>

<chapter name="Needles, The">
<b>Needles, The</b> [ð<sub>e</sub>-↱ni.d£z], »Naalene«, flere
enkeltstaaende Kridtklipper i Kanalen V. f. Øen
Wight. De maa opfattes som Rester af Øens
Forbindelse med det eng. Fastland, der ud for
Halvøen Purbeck afsluttes med en lign. Rk. af
smaa søjledannede Kridtøer. The N. begrænser
den sydlige Indsejling til <sp>Solent-Strædet</sp>
N. f. Wight. Særlig i Stormvejr brydes Havet
med Voldsomhed mod Naalene, og trods den
store Modstand, de p. Gr. a. indlejrede
Flintlag formaar at yde, er flere af dem dog i
Tidens Løb forsvundne; 1764 faldt saaledes »Lot's
Hustru«, en prægtig Klippe, der gennem Aarh.
var kendt af Søfolkene.
<i>(M. Kr.). G. G.</i>
</chapter>

<chapter name="Neefs, Pieter den Ældre">
<b>Neefs</b> [ne.fs], <sp>Pieter den Ældre</sp>, flamsk
Arkitekturmaler, f. ca. 1578 i Antwerpen,
d. smst. vistnok i Slutn. af 1650'erne, var
sandsynligvis Elev af H. Steenwijk den Ældre og
optoges 1609 i Gildet i sin Fødeby. N.'s Malerier,
gerne Kirkeinteriører — hyppigst det indre af
Katedralen i Antwerpen — udmærker sig ved
fint iagttaget Linear- og Luftperspektiv og ved
et i hans bedste Tid fast og malerisk Foredrag,
Staffage ved J. Brueghel m. fl. Værker: i Louvre
(bl. a. Peter's Befrielse af Fængslet), Rijksmus.
i Amsterdam, i Madrid (7 Kirkebilleder), i
Petrograd, Dresden, Kassel, München, Frankfurt
a. M. o. a. St. — N.'s Søn og Elev <sp>Pieter N.
den Yngre</sp> (1620—efter 1675), var ligeledes
Arkitekturmaler. Af hans Billeder, som ikke
altid er lette at kende fra Faderens, selv om de i
Behandlingen viser en noget glattere Teknik og
en mindre samlet Lysvirkning, fremhæves
Billeder i Haag, Schwerin, Galeriet Liechtenstein,
Wien og Turin. — En anden Søn og Elev,
<sp>Lodewijk N.</sp>, f. 1617 i Antwerpen, var ligeledes
Arkitekturmaler.
<i>(A. R.). A. Hk.</i>
</chapter>

<chapter name="Neenah">
<b>Neenah</b> [ni.na.], By i U. S. A., Stat
Wisconsin, ligger 140 km ØNØ. f. Madison paa
venstre Bred af Fox River ved dens Udløb af
Lake Winnebago. (1910) 5734 Indb. N. er
Jernbanecentrum og har Papirfabrikker samt Korn-
og Savmøller. Handel med Ost og andre
Landbrugsprodukter.
<i>N. H. J.</i>
</chapter>

<chapter name="Neer, Aert (Aernout) van der">
<b>Neer</b> [ne.r], <sp>Aert (Aernout) van der</sp>,
holl. Maler, f. i Amsterdam (ell. Gorkum) ca.
1603, d. smst. 1677. N., der vist var Elev af
Brødrene Camphuysen i Gorkum og virkede i
Amsterdam (som Maler og Værtshusholder),
hvor han døde i største Fattigdom, er berømt
fremfor alt ved sine Maaneskinsbilleder, der
hører til Perlerne i hollandsk Landskabskunst.
Disse Billeder (man kender nu i alt c. 200
af N., de gik ved hans Død gerne for 1—20
Gylden) med Maanens Opgang over den lille
