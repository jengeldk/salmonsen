udgivet paa Norsk under Titelen »Meteorologi«.
Sammen med C. M. Guldberg udgav M. 1876 og
1880 <i>Ètudes sur les mouvements de
l'atmosphère</i>, et Arbejde, som er blevet grundlæggende
for den dynamiske Meteorologi. I Forening med
G. O. Sars udarbejdede han Forslag om Plan
for den norske Nordhavs-Ekspedition; han
deltog i dens Togter og Arbejde alle de tre Somre
1876—78 og ledede herunder de fysisk-geografiske
Undersøgelser. I den norske
Nordhavs-Ekspeditions Beretning: »Meteorologi« (Kria
1883) samt hovedsagelig i »Nordhavets Dybder,
Temperatur og Strømninger« (1887) har han
nedlagt det væsentlige Resultat af disse
Undersøgelser af Taagesignaler og lod senere paa
Fyrstationerne udføre specielle meteorologiske
Observationer, paa Grundlag af hvilke han
foretog Studier over Lydens Forplantning i
Atmosfæren ved de forsk. Vejrtilstande. Resultaterne
er fremlagte i tre Afhandlinger »Studien über
Nebelsignale« i »Annalen d. Hydr. u. marit.
Meteor.« (1892, 1893, 1895) og i en lille Bog
»Om Taagesignaler« (1897), der er udgiven med
økonomisk Bistand af det norske Fyrvæsen. I
»Petermann's Mitth.« har M. offentliggjort en
stor Del geografiske Afhandlinger og for øvrigt
baade i udenlandske og indenlandske
videnskabelige Tidsskrifter saavel som Dagspressen
leveret en Mængde Artikler, fornemmelig af
meteorologisk ell. hydrografisk Indhold, men
til Dels ogsaa behandlende astronomiske, fysiske
ell. geologiske Emner. Specielt kan mærkes:
»Dæmringen i Norge« (»Kria Vidensk. Selsk.
Skr«, 1908), og »Neue Studien über das
Hypsometer« (»Meteorol. Zeitschr.«, 1908), samt hans
sidste Afhandling »Der Luftdruck zu Framheim
und seine tägliche Periode« (»Kria Vidensk.
Selsk. Skr«, 1916). M. var Medredaktør af
»Polyteknisk Tidsskrift« 1859—62, og fra 1876 var
han Medudgiver af »Nyt Magasin for
Naturvidenskaberne«. I Forening med H. Geelmuyden
har han udgivet »Elementær Lærebog i
Astronomien« (1876).
<i>N. J. Føyn.</i>
</chapter>

<chapter name="Mohn, Jacob Neumann">
<b>Mohn</b> [mo.n], <sp>Jacob Neumann</sp>, norsk
Statistiker og Nationaløkonom, foreg.'s Broder, f.
i Bergen 30. Maj 1838, d. 16. Febr. 1882. Efter
nogen Tids jur. Virksomhed i sin Fødeby og et
Ophold i Paris, hvor han studerede
Samfundsøkonomi og sociale Spørgsmaal, blev M. 1864
ansat i Justitsdepartementet. Herfra søgte han
1867 Tjenestefrihed og foretog 1868—69 en
Jordomsejling. Efter Hjemkomsten fik han
Ansættelse i det statistiske Centralbureau, hvis
Sekretær han var fra 1874 indtil sin Død, dog
saaledes at han fra 1878 havde midlertidig
Fritagelse fra sine Embedspligter for helt at ofre
sig for det dengang planlagte store Værk
»Norges Land og Folk, statistisk og topografisk
beskrevet« (1885 ff.), i hvis Redaktion han skulde
deltage. 1873—76 var han Sekretær ogsaa i det
kgl. Selskab for Norges Vel og desuden en
Aarrække Sekretær i »Spareforeningernes Samlag«
og Bestyrelsesmedlem i »Den norske
Haandverks- og Industriforening«. I alle disse
Stillinger fik M. Anledning til at lægge sine stærke,
af udstrakte Kundskaber støttede socialpolitiske
Interesser for Dagen. Ved sine Brochurer, »Om
Haandverker- og Arbejder-Foreninger med
økonomiske Formaal« (1865), om »De norske Spare-
ell. Forbrugsforeninger« (1871), og »Meddelelser
fra Spareforeningernes Samlag« (1872) skabte
han en udbredt Bevægelse for kooperative
Sammenslutninger i Norge. Efter offentligt Opdrag
leverede han et »Lovudkast med Motiver ang.
Børns og unge Menneskers Anvendelse til
Arbejde udenfor Hjemmet« (1878). I det statistiske
Centralbureau afsatte hans Initiativ adskillige
Spor; han udarbejdede Planen for den alm.
Folketælling 1876. Hans Afh. i Tidsskrifter
afgiver værdifulde Bidrag til Belysning af Norges
økonomiske Udvikling.
<i>(K. V. H.). Sv. N.</i>
</chapter>

<chapter name="Mohr, Conrad">
<b>Mohr</b> [mo.r], <sp>Conrad</sp>, norsk Købmand og
Legatstifter, f. i Bergen 5. Jan. 1849, indtraadte
1877 i Bergens-Firmaet Aug. C. M. & Søn, af
hvilket han blev Medindehaver 1880 og
Eneindehaver 1897; udtraadte aktivt 1902, efter at
han havde arbejdet det gl. Firma frem til at
blive Landets største Kornimportør. M. har
været tysk Konsul i Bergen siden 1877; 1918 blev
han Generalkonsul. 24. Septbr 1917 stiftede han
et Legat, hvis Statutter blev stadfæstet 19. Oktbr
s. A. Kapitalen er paa 1 Mill. Kr., og Renterne
skal anvendes til Rejsestipendier for: 1) Forf.
og Personer, der vil gøre litterære Studier, 2)
Skuespillere, 3) Malere og Billedhuggere, 4)
Journalister og 5) Personer, der vil gøre
videnskabelige ell. praktiske Studier af Socialismen.
Hver af disse Grupper skal tildeles et lige stort
Beløb af de hvert Aar disponible Renter,
fordelt paa to Stipendier (for Tiden à 4500 Kr.);
inden Gruppe 5 skal der dog være Anledning til
at uddele 4 Stipendier, forsaavidt vedk.
Indstillingsmyndighed gør Forslag derom. Indstilling
til Uddeling afgives af henh. Norsk
Forfatterforenings Bestyrelse, Norsk Skuespillerforbunds
Bestyrelse, Bildende Kunstneres Bestyrelse,
Norsk Presseforbunds Bestyrelse og Norges
socialdemokratiske Arbejderpartis (opr. Det
norske Arbejderpartis) Bestyrelse, enten af disse
Bestyrelser selv ell. ved et sagkyndigt Udvalg.
Indstilling afgives til og Stipendierne uddeles
hvert Aar i Maj Maaned af C. M. eller hans
Hustru Aslaug, f. Nyquist, efter deres Død af
hans Søn, <i>Dr. phil.</i> Anton M. og efter hans Død
af Kirke- og Undervisningsdepartementet.
<i>Wt. K</i>
</chapter>

<chapter name="Mohr, Eduard">
<b>Mohr</b> [mo.r], <sp>Eduard</sp>, tysk Afrikarejsende
(1828—76), foretog som ung Mand Handelsrejser
til Amerika, Hawai og Indien. Efter en
Jagtrejse til Sydafrika 1863 drog han 5 Aar
derpaa atter til Sydafrika, besøgte
Sambesi-Egnene og det store Victoria-Vandfald. 1870
vendte M. tilbage til Europa med smukke
Rejseresultater og blev i Beg. af 1876 af »det
tyske afrikanske Selskab« stillet i Spidsen for en
Ekspedition, som fra portug. Vestafrika
skulde trænge frem i det Indre, men allerede tidlig
paa Rejsen døde han i Malange i Angola.
Foruden Afh. i geogr. Tidsskr har M. offentliggjort
»Reise- und Jagdbilder aus der Südsee,
Kalifornien und Südostafrika« (1868) og »Nach den
Victoriafällen des Sambesi« (1875).
<i>(O. I.). C. A.</i>
</chapter>

<chapter name="Mohr, Friedrich">
<b>Mohr</b> [mo.r], <sp>Friedrich</sp>, tysk Kemiker
og Farmaceut, f. 6. Novbr 1806, d. 28. Septbr
1879. Efter at have været Discipel i Faderens
Apotek i Koblenz studerede han i Heidelberg
og Berlin og tog 1831 farmaceutisk Statseksamen.
