Bidrag til Tidshistorien. Bl. hans Skuespil kan
nævnes »Des Hauses Fourchambault's Ende«,
bl. hans Romaner »Die Glocken der Heimat«
(1911, ny Udg. 1922) og hans store
Lenau-Roman (3 Bd 1921). I sin sidste Bog
»Alt-Oesterreich« (1922) dvæler han i sine
Miniaturportrætter ved Fortiden.
<i>C. B-s.</i>
</chapter>

<chapter name="Müller'ske Gang (se Kønsorganer)">
<b>Müller'ske Gang</b>, se <sp>Kønsorganer</sp>.
</chapter>

<chapter name="Müllner, Amadeus Gottfried Adolf">
<b>Müllner</b> [↱møln<sub>ə</sub>r], <sp>Amadeus Gottfried
Adolf</sp>, tysk dram. Digter, f. i Langendorf ved
Weissenfels (Sachsen) 18. Oktbr 1774, d. i
Weissenfels 11. Juni 1829. Han studerede Jura i
Leipzig, men havde allerede i Skoletiden i
Schulpforta skrevet Vers, som han forelagde sin
Onkel, Digteren G. A. Bürger. 1798 bosatte han
sig som Sagfører i Weissenfels, hvor han blev
til sin Død. Da hans Roman »Incest oder der
Schutzgeist von Avignon« (2 Bd, 1790) ikke
vandit Bifald, kastede han sig over jur. Studier
og blev <i>Dr. jur.</i> 1805. Han interesserede sig
levende for Teatret og skrev fl. Lystspil (mest
Bearbejdelser fra Fransk) for Privatteatret i
Weissenfels, som han selv havde været med
til at stifte. De var ikke uden Talent og gik
ogsaa andetsteds over Scenen, men vakte
ingen større Opmærksomhed. Mere betydningsfulde
var hans Tragedier, der blev ligesom
Indbegrebet af »Die Schicksalstragödie«, i
hvilke den antikke Skæbne-Idé er blevet
overdrevet og travesteret. Han opsøgte med
Forkærlighed rædselsvækkende Virkninger, og hans
Forstandsræsonnementer og hele nøgterne jur.
kriminalistiske Synspunkt forringede hans
Tragediers poetiske Værdi. De blev ikke saa meget
Digterværker som spændende dram.
Kriminalprocesser, og hvor teknisk dygtigt de end er
opbyggede og formede, er de nu saa godt som
glemte og uden Interesse for Teatret. De
betydeligste er: »Der 29. Februar« (1812), »Die
Schuld« (1816), »König Yngurd« (1817) og »Die
Albaneserin« (1820). Bl. hans Lystspil, der er
behændig lagt an for Scenen, kan nævnes »Die
Verschwörung in Krähwinkel« (1829). M.
redigerede 1820—25 Litteraturbladet til
»Morgenblatt«, udgav 1823 Bladet »Hekate« og fra 1826
»Mitternachtsblatt«, i hvilke han øvede en
skaanselløs Kritik over andre Forfattere. Hans
Stridbarhed indviklede ham i mange
Processer. Han udgav selv sine »Vermischte
Schriften« (2 Bd, 1824—26) og »Dramatische Werke«
(8 Bd, 1828). (<sp>Litt</sp>.: <sp>Schütz</sp>, »M.'s Leben,
Charakter und Geist« [1830}; <sp>Höhne</sp>, »Zur
Biographie und Charakteristik M.'s« [1875];
<sp>Minor</sp>, »Die Schicksalstragödie in ihren
Hauptvertretern« [1883]).
<i>C. B-s.</i>
</chapter>

<chapter name="Müllner, Josef">
<b>Müllner</b> [↱møln<sub>ə</sub>r], <sp>Josef</sp>, østerr.
Billedhugger, f. 1. Aug. 1879 i Baden ved Wien.
Han kom 1896 paa Wien-Akademiet (Zumbusch),
fik 1903 Rom-Prisen, blev 1910 Prof. ved
Akademiet. M.'s Værker er præget af Formadel
og Fantasi: Bronzegruppen »Leg« (1907, unge
Pigers Leg med Pantere), Schubert-Brunnen
(1910, Marmor, i Schubert-Mus. i Wien),
kolossal Rytter i Bronze (Wiens Statsgal.),
Bronzegruppen »Scherzo« (1914, Satyr med Panter),
Lueger-Monumentet (1912—20),
Gravmonumenter fra Verdenskrigen m. v.
<i>A. Hk.</i>
</chapter>

<chapter name="Mylodon (se Kæmpedovendyr)">
<b>Mylodon</b>, se <sp>Kæmpedovendyr</sp>.
</chapter>

<chapter name="My Lord">
<b>My Lord</b> [ma^i-↱£å.<sub>ə</sub>d], d. e. »min Lord«, i
de britiske Lande Tiltale til enhver, der har
Ret til at føre Titlen Lord foran Navnet. I
Udlandet udtales Ordet <i>Milord</i>, saaledes i
Frankrig og Italien, og anvendes gerne i Tiltale til
enhver rig og dannet Mand, der taler Engelsk.
<i>V. S.</i>
</chapter>

<chapter name="Mülsen">
<b>Mülsen</b> [↱møls<sub>ə</sub>n], stort Fabriksdistrikt i tysk
Fristat Sachsen ved Jernbanelinien
Mosel—Ortmannsdorf, danner en 15 km lang Bebyggelse
af Boliger og Fabrikker i en af Muldes
Sidedale. M. bestaar af 7 Flækker, hvoraf de
vigtigste er M. St Jacob (3900 Indb.), M. St Michael
(1760 Indb.) og M. St Niclas (2627 Indb.). Der
findes Uld- og Bomuldsvæveri, Straafletteri og
Garveri.
<i>N. H. J.</i>
</chapter>

<chapter name="Mylæ">
<b>Mylæ</b> (<sp>Mylai</sp>), se <sp>Milazzo</sp>.
</chapter>

<chapter name="Münch-Bellinghausen, Eligius Franz Joseph, Friherre von">
<b>Münch-Bellinghausen</b> [↱mønк-↱bæleŋha^uz<sub>ə</sub>n],
<sp>Eligius Franz Joseph</sp>, Friherre v.,
tysk dramatisk Digter under Pseudonymet
<sp>Friedrich Halm</sp>, f. i Krakov 2. Apr. 1806,
d. i Wien 22. Maj 1871. Han studerede Jura,
blev 1845 Underbibliotekar ved det kejserlige
Hofbibliotek og 1861 livsvarigt Medlem af
Herrehuset. I Aarene 1867—70 var han
Generalintendant for Hofteatrene i Wien og blev
ved sin Udnævnelse Aarsagen til, at Laube trak
sig tilbage som Direktør for Burgteatret.
Allerede med sit første dramatiske Arbejde
»Griseldis«, der opførtes paa Burgteatret 1835,
naaede han at gøre Indtryk, og nu fulgte med
vekslende Held en Rk. andre Arbejder, af
hvilke »Der Sohn der Wildnis« (1842) og »Der
Fechter von Ravenna« (1857), begge opførte
paa det kgl. Teater i Kbhvn, hører til hans
betydeligste. Ang. Forfatterretten til det sidste
maatte han føre en heftig Polemik med
Landsbyskolelæreren Franz Bacherl, der uden Held
beskyldte M.-B. for Plagiat. Som Dramatiker
bevæger han sig mellem ægte Følelse og uægte
Flitter, han er højst uligevægtig i sine poetiske
Virkninger, men alligevel har foruden de
nævnte Stykker ogsaa Dramaet »Wildfeuer«
levet paa Scenen til vore Dage. M.-B. har
endvidere udgivet »Gedichte« og »Neue Gedichte«,
hvor Manierisme brydes med poetisk Oprindelighed,
samt skrevet en Rk. Noveller, først udgivet
efter hans Død, bl. hvilke »Die Marzipanliese«
og især »Das Haus an der Veronabrücke«
viser ham som en effektfuld Fortæller. »Werke«
(12 Bd, 1877), »Ausgew. Werke«, udgivet af
Schlossar (4 Bd 1904) og. af Fürst (4 Bd 1910).
(<sp>Litt</sp>.: <sp>Schachinger</sp>, »Briefwechsel
zwischen M. Enk von der Burg und E. Freiherrn
v. M. B.« [Wien 1890]; <sp>Schneider</sp>, »F. H.
und d. sp. Drama« [Berlin 1909]).
<i>C. B-s.</i>
</chapter>

<chapter name="Münchberg">
<b>Münchberg</b> [↱mønкbærk], By i Oberfranken
ved Saales Biflod Pulschnitz og Jernbanelinierne
Bamberg—Hof, M.—Helmbrechts samt M.—Zell;
6600 Indb.; Amtsret, Rester af en gammel
Befæstning, betydeligt Væveri samt Farveri.
<i>N. H. J.</i>
</chapter>

<chapter name="Müncheberg">
<b>Müncheberg</b> [↱mønк<sub>ə</sub>bærk], By i preussisk
Prov. Brandenburg ved Banen Dahmsdorf—M.
(1910) 4200 Indb. Amtsret; Stivelses- og
Spiritusfabrikation. M. blev grundlagt 1232.
Størstedelen af den middelalderlige Stadsmur er
endnu bevaret.
<i>N. H. J.</i>
</chapter>
