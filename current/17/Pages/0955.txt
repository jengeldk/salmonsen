<i>Svevia in Italia</i> og <i>Storia del Vespro
Siciliano</i>, meget lidet nøjagtige i hist. Henseende.
Hans samlede Værker udgaves 1847 i Firenze,
senere af Gargiollo (Milano 1863—80). (<sp>Litt</sp>.:
<sp>A. Nannucci</sp>, <i>Ricordi della vita e delle
opere di G. B. N.</i> (Firenze 1866); <sp>D. E.
Barella</sp>, <i>L'arte drammatica di G. B. N.</i> [1888] og <sp>M.
Baldini</sp>, <i>Il teatro di G. B. N.</i> [Firenze 1907]).
<i>E. M-r.</i>
</chapter>

<chapter name="Niccolo di Liberatore Mariani">
<b>Niccolo</b> <sp>di Liberatore Mariani</sp>
(fejlagtig [efter Vasari] kaldet <sp>Alunno</sp>) og efter
sin Fødeby <sp>Niccolo da Foligno</sp>, ital.
Maler af den toskansk-umbriske Skole, f. i Foligno
c. 1430, d. smst. 1502. N.'s Malerier, hvis
Figurer i formel Henseende og Komposition ofte er
ubehjælpsomme, og hvis Farvegivning (ofte
Guldgrund) i sin Ensformighed mangler
Ejendommelighed og Finhed, har deres bedste
Egenskaber i Figurernes fine, blide og sværmeriske
Udtryk (Madonna- og Englehoveder); dog viser
han i Modsætning til de øvrige Umbrere ogsaa
Tilbøjelighed til kraftigt, dram. Udtryk; til ind
i 1460'erne staar han under Indflydelse af Fra
Angelico og Gozzoli, senere af Crivelli. Værker:
tidligste Arbejde (1458): »Madonna dei Consoli«
i Deruto, »Triptychon« i Assisis Domkirke (1460),
Madonna med Engle, paa Fløjene Helgener
(Brera, Milano), en stor Altertavle i Vatikanet;
i Pinakoteket i Perugia et af hans
Hovedværker: Forkyndelsen (1466); et andet Hovedværk:
det store Alterværk med flere Tavler i S.
Niccolo i Foligno (1492); endvidere Værker i
Pinakoteket i Bologna (Alterskrin med Malerier
paa begge Sider), i Pal. Colonna i Rom og i en
Række Kirker i N.'s Fødeby m. v. (<sp>Litt</sp>.: <sp>R.
Ergas</sp>, <i>N. d. L.</i> [München]).
<i>(A. R.). A. Hk.</i>
</chapter>

<chapter name="Niccolo di Piero de' Lamberti">
<b>Niccolo</b> <sp>di Piero de' Lamberti</sp>,
kaldet <sp>d'Arezzo</sp> (stammende fra Arezzo), ogsaa
il Pela, ital. Billedhugger fra 15. Aarh. Siden
1391 virkede han i Firenze; for Or S. Michele
udførte han Statuen af den hellige Lucas (nu i
Bargello's Gaard), for Domkirken den noget
stive og tørre Statue af den hellige Marcus
(1408—15, nu i Tribuna di S. Zanobi); samtidig
havde han arbejdet paa Domens Porta della
Mandorla (jfr. Nanni di Banco). 1415 tog han til
Venezia og udførte Arbejder (nu ødelagte) for
S. Marco; var ogsaa med i Udsmykningen af
Milano-Domkirken. 1420 kom han tilbage til
Firenze. Et af de smukkeste Værker, der
tillægges N., Forkyndelsesfiguren (Firenze), er dog
ikke et sikkert hjemlet Arbejde af N.
<i>A. Hk.</i>
</chapter>

<chapter name="Nice">
<b>Nice</b> [nis] ell. <sp>Nizza</sp> (ital.), By i det
sydøstlige Frankrig, Hovedstad i Dept
Alpes-Maritimes, med (1921) 155839 Indb., ligger ved
Middelhavet langs den brede, aabne Bugt <sp>Baie des
Anges</sp>, begrænset mod Øst af Kap Montboron,
mod Vest af Vars Munding. Af den vandfattige,
ofte helt udtørrede <sp>Paglione</sp> ell. <sp>Paillon</sp>
deles N. i to Dele, der begge fra Havet breder
sig op over Højderne. Paa den østlige Bred
ligger den gamle By omkr. det 98 m høje
Slotsbjerg, hvorfra der er en glimrende Udsigt over
Byen og dens Omgivelser. Det bærer Ruiner af
et gammelt Slot, der ødelagdes 1706, og et
Anlæg med sydeuropæiske Træer (Palmer,
Oranger, Cypresser og Aloer). Snævre, krogede
Gader aabner sig ud mod Slotsbjerget, men
langs Stranden findes smukke, brede Gader som
Quai du Midi, hvis østlige Fortsættelse, Quai
des Ponchettes, er sprængt gennem
Slotsbjergets Fod og forbi det fremspringende Punkt
Rauba Capéu til Havnen Lympia, et Bassin, der
anlagdes midt i 18. Aarh. og siden er blevet
udvidet. Paa den nærliggende Place Bellevue staar
siden 1830 en Marmor statue af Grundlæggeren
Kong Charles Felix, og paa Garibaldi Square
med dens Anlæg og Springbrønde rejstes 1891
et Mindesmærke for Garibaldi, hvis Fødeby N.
er. Mod Øst og Nord er der anlagt nyere
Bydele. Paillon er i sit nedre Løb ganske
overbygget. Her ligger det 1883 fuldførte Casino
Municipal med store Selskabssale og
Vinterhaver. V. f. Paillon ligger de ny Bykvarterer,
der i Udstrækning og Størrelse overgaar den
gamle By. Bebyggelsen er skredet frem, dels
langs Stranden, dels mod Nord ad en Dal med
et Par smaa Vandløb. Den vestlige Bydel er
Fremmedkvarteret og udstyret med smukke,
brede Gader, talrige Hoteller, Pensionater og
Anlæg. Fra Square Masséna (ved Paillon) med
en Bronzestatue af Marskal Masséna, der er født
i Nærheden af N., fører to Bulevarder over
Place Masséna til Jardin public, et
Samlingssted for Kurgæsterne. Herfra gaar langs
Stranden den prægtige 6 km lange <i>Promenade
des Anglais</i>, hvortil knytter sig <i>Jetée
Promenade</i> (et af Jern- og Glaskonstruktioner rejst
Casino), Søbade og Spadserestier. Et andet
Midtpunkt for Kurgæsterne er den af
Arkader omgivne Place Masséna. Herfra udgaar
mod Vest Rue Masséna, der fortsættes i Rue de
France, mod Nord den brede Avenue de Gare
til Hovedbanegaarden. De offentlige Bygninger
staar i en vis Modsætning til den smukke
fornemme By, idet de er lidet fremtrædende. Af
kat. Kirker findes mange, deriblandt Katedralen
Sancte Réparate i den gamle By, opført i 16. og
17. Aarh., og Notre Dame i gotisk Stil, opført
1880—90. Desuden findes der en tysk-luthersk
en fransk-reformert, en anglikansk, en
presbyteriainsk og en russisk Kirke samt 2 Synagoger.
Bl. de verdslige Bygninger er Raadhuset,
Præfektur- og Justitspaladset samt de to Teatre de
anseligste. P. Gr. a. sin smukke Beliggenhed
ved Rivieraen og sit behagelige og sunde Klima,
der til Dels skyldes den Omstændighed, at
Søalpernes Udløbere skærmer Byen mod
Nordenvind, besøges N. stærkt af Udlændinge,
navnlig Amerikanere og Englændere, saavel
Sunde som Syge. Fremmedbesøget, 10—15000
om Aaret, finder næsten udelukkende Sted i
Vintersæsonen. Novbr—Apr. er
Gennemsnitstemperaturen 8,5° og Luftfugtigheden 61 %, 103
Dage med Solskin, 42 med overskyet Himmel
og 36 Regndage. Den henrivende Omegn med
de talrige Villaer, Haveanlæg og Landsbyer
søges ogsaa meget af Fremmede. Ø. f. N., paa
den anden Side af Højdedragene Montboron (183
m) og Montalban (222 m), ligger dem lille By
<sp>Villefranche</sp> ved en Bugt mellem 2
Halvøer, og endnu længere mod Øst Vinterkurstedet
<sp>Beaulieu</sp>. Mod Nord ligger <sp>Cimiez</sp> med
talrige Villaer, et gammelt Kapucinerkloster,
grundlagt 1543, et rom. Amfiteater og andre
