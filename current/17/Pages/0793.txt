og har 5 Provstier. I retslig Henseende
regnes det til Borgartings og Agders Lagdømme.
I militær Henseende rekruterer Fylket
Nedenes og tildels Kristiansand Bataillon af
Agdesidens Regiment. Byer er Købstæderne
Arendal, (1921) 6550 Indbyggere, Risør
(Østerrisør) 3167 Indbyggere, Grimstad 2411
Indbyggere, samt Ladestederne Tvedestrand 1309
Indbyggere og Lillesand 1179 Indbyggere.
Fylket indeslutter inden for sine Grænser den
mest forskelligartede Natur. Længst mod N.
finder man, om end kun i liden Udstrækning, et
Stykke Højfjeld; i Setesdal, der indtager hele
Fylkets nordlige og vestlige Del, og til Dels i de
Ø. for, langs Fylkets Nordgrænse liggende Lille
Topdal og Gjevedal har man de udprægede
Fjelddale; mellem disse og Havet Ligger et
Plateau med lave, skovklædte Aaser (<sp>Heier</sp>),
uden udprægede Dalfører, afbrudte af enkelte
større Højder og opfyldte af Indsøer og Elve —
og endelig frembyder Kystens afvekslende
Landskaber Partier af den mest smilende
Naturskønhed, med en Trævegetation saa yppig som
sjælden i Norge. Af høje Fjelde har Fylket kun faa,
og de fleste af disse findes i Setesdal. Længst
mod N. i Valle Sogn, ligger Sessnuten (1393 m),
endvidere Urdnoset (1484 m), Kvarvtjernsnuten
(1427 m), Urdalsnuten (1412 m) og Strandefjeld
(1402 m); længere S., i Bygland, er Fjeldene
betydelig lavere, som Rustfjeld (1070 m),
Voileheien (900 m) og Lysheim (836 m). Foruden
disse Fjelde findes kun faa, der naar over 600
m; af disse, der ligger i Gjevedal og Lille Topdal,
kan nævnes Høgeknatten (697 m), Lindenuten
(838 m), Trangdalsfjeld (910 m) samt det
længere mod S. liggende Hovdefjeld (521 m).
Fylkets mange Vasdrag har deres Hovedretning
N.—S.; det største er Otteraaen, der paa sit
inden for Fylket 231 km lange Løb gennem
Fylket danner en Rk. Indsøer. Dernæst kommer
mod Ø. Topdalselven (109 km) samt Nidelven
(Nisserelven) (89 km); denne Elv danner, som
Fylkets fleste Vasdrag, en Rk. Fosse. Fylkets
Kyst er ikke gennemskaaren af synderlig store
Fjorde; inden for den Skærgaard, der paa de
fleste Steder dækker Kysten, findes en indre
Sejlled, paa fl. Punkter af stor Naturskønhed;
særlig er i saa Henseende Arendal med den
nærliggende Tromøy og Hisøy bekendt. — Som
Naturen saa er ogsaa Næringsvejene forsk.
Langs Kysten med dens Lodser og Fiskere har
der især før i Tiden været en livlig Skibsfart og
Skibsbyggeri, der i den senere Tid synes at
have taget fornyet Fart ved Anlæg af
Jernskibsbyggerier. Sildefiskeri med Drivgarn er nu en
saga blot. Makrelfiskeriet er jævnt godt og
indbringer 150000 Kr pr Aar. Torsk-, Aal- og
Hummerfiskeriet er jævnt. Sportfiskeri i Elvene
indbringer 50000 Kr aarlig. Ogsaa
Bjergværksindustri og Grubedrift spillede før en større Rolle
end nu, hvor Fylket kun ejer faa større Anlæg
af denne Art (Nes Jernværk). Evje Nikkelværk
Hamre Kobbergrube er nu nedlagt, medens af
Bøgruben Kobbergrube udvindes adskillig
Kobber (1915—16). Bykle Molybdæn nedlagt. Desto
større Rolle spiller Skovdriften og Trælasteksporten,
og jo mere man fjerner sig fra Kysten,
desto mere er Befolkningen henvist til Skovens
og Jordens Afkastning til Agerbrug og Fædrift.
Der er 3459 km<sup>2</sup> Skov, hvoraf 90 % Gran og
Furu, værdsat til 67,4 Mill. Kr og Indtægt 2
Mill. Kr (1917). Kornavlingens Værdi 1921 var
2,4 Mill. Kr og Kartoffelavlen 2,6 Mill. Kr. Den
samlede Værdi af Kreaturbesætningen var
20,3 Mill. Kr og Udbyttet af Fiskerierne
1,2 Mill. Kr. Af industrielle Bedrifter var
der i 1915 162 med en samlet Arbejdsstyrke
paa 3155 Personer. De vigtigste Bedrifter var
3 Anlæg for Udvinding af Ertser, 11 mekaniske
Værksteder, Støberier og Skibsbyggerier, 3
Gasværker og kem. Fabrikker, 4
Elektricitetsværker, 5 Spinderier, Væverier og Farverier, 1
Rebslageri, 6 Træmasse- og Papirfabrikker, 6
Garverier, 39 Savbrug og Høvlerier, 25
Trævarefabrikker, 1 Tøndefabrik,, 1 Barkemølle, 7
Kornmøller, 8 Mejerier, 5 Bryggerier, 1
Tobaksfabrik m. m. Baadbyggerier.
Kommunikationerne inden for Fylket er i senere Aar
betydelig udviklede. Foruden Kystvejen
Kria—Kristiansand fører Hovedveje saavel i
Setesdal som i Lille Topdal, Gjevedal og Gjerstad
op til Fylkets Nordgrænse og Vejen over Aamli
videre til Telemarken, ligesom Hovedveje
forbinder de fleste større Dalfører indbyrdes. Af
Jernbaner gaar Banen Kristiansand—Bygland i
Setesdal for den største Del inden for Fylket;
endvidere haves Banen Lillesand—Flaksvand,
ligesom Banen Arendal—Aamli—Tveitsund, og
Banen Grimstad—Messel. I den projekterede
Vestlandsbane vil Fylket i sin Tid faa en
sammenhængende Jernbaneforbindelse. Langs
Kysten hersker en livlig Dampskibstrafik, og
Fylkets Midtpunkt, Arendal, staar ved sine mange
Dampskibsforbindelser i udstrakt Forbindelse
med saavel Ind- som Udlandet. — Fylkets ældre
Navn skrev sig fra den gl. Kongsgaard Nedenes
ved Nidelvens Udløb, hvor i gamle Dage de kgl.
Befalingsmænd og senere Fogderne havde
deres Bolig. Fylket udgjorde i Fortiden en Del
af de Gamles Agder (Agdesiden), hvortil tillige
hørte Lister og Mandals Amt; N. A. svarede
nærmest til det daværende Øster-Agder og
nævnes ofte i de gamle Sagaer. Senere var Fylkets
Navn N. og Raabyggelagets Amt, hvorved ved
Raabyggelaget forstodes Valle, Bygland, Evje,
Herefoss, Aamli og Vegaarsheien; i 17. Aarh.
(til 1684) var dette forenet med Bratsberg,
medens Bamle Fogderi var slaaet sammen med
N. A. — Af hist. Begivenheder inden for Fylket
skal fra senere Tider kun mindes om den
bekendte Søtræfning 6.—7. Juli 1812, hvorved
Fregatten »Najaden« ødelagdes af det eng.
Krigsskib »Dictator« paa Lyngørs Havn. Fylkets
Areal er 9348,6 km<sup>2</sup>, heraf Landareal 8761,04
km<sup>2</sup> og produktivt Land 4318,7 km<sup>2</sup>. Antagen
Formue 1921 234556000 Kr, Indtægt 46265000
Kr. Fylkets Landdistrikter vælger 4
Stortingsrepræsentanter, Byerne Arendal, Grimstad og
Risør vælger sammen med Brevik, Kragerø,
Notodden, Porsgrund og Skien 5
Repræsentanter. (<sp>Litt</sp>.: <sp>Y. Nielsen</sp>, »N. A., Haandbog
for Rejsende« [Kria 1891]; <sp>A. Helland</sp>,
Top.-stat. Beskrivelse over N. A.«, I—II [Kria 1904]).
<i>(N. S.). M. H.</i>
</chapter>
