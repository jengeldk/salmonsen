Jernforlag, og Metallet blev opsamlet under
Petroleum. Disse Metoder er nu ganske gaaet af
Brug, og man fremstiller N. teknisk ved
Elektrolyse af smeltet vandfri Natriumhydroxyd ved
c. 350° med Katode af Jern og Anode af
Nikkeljern.

N. er sølvhvid med smuk Metalglans, ved alm.
Temp. er det blødt som Voks og kan let skæres
itu med Kniv ell. presses til Traad gennem en
snæver Aabning. Det smelter ved 96° og koger
ved 742, og dets Vægtfylde er 0,974; det er
altsaa lettere end Vand. I fugtig Luft iltes det
blanke N. øjeblikkelig, hvorfor det maa
opbevares under Petroleum ell. indsmeltes i Rør,
som er fyldt med tør Brint. Ved Ophedning
antændes N. og brænder med intensivt gult Lys
til Natriumoverilte, Natriumperoxyd. N.
sønderdeler allerede ved alm. Temp. Vand under
Brintudvikling, idet der dannes
Natriumhydroxyd 2Na+2H<sub>2</sub>O=2NaOH+H<sub>2</sub>; saafremt
man hindrer N. i at svømme rundt paa Vandet,
f. Eks. ved at anbringe det paa et Stykke
Filtrerpapir i Vandets Overflade, bryder den
udviklede Brint i Brand p. Gr. a. den ved
Reaktionen udviklede Varme.

N. fremstilles i stor Mængde og anvendes til
Guldudvinding, til Fremstilling af
Natriumperoxyd, til Fremstilling af ren
Natriumhydroxyd, og som Reduktionsmiddel i den
organisk kemiske Industri. Natriumflammens
Spektrum karakteriseres ved en gul
Dobbeltlinie.
<i>M. M-r.</i>
</chapter>

<chapter name="Natriumacetat">
<b>Natriumacetat</b>, <sp>eddikesurt Natron</sp>,
CH<sub>3</sub>COONa,3H<sub>2</sub>O, fremstilles ved at sætte en
Opløsning af Natriumsulfat til en Opløsning af
det ved Trædestillation vundne urene
Kalciumacetat; herved udfældes Kalciumsulfat, der
frafiltreres. Opløsningen inddampes til Tørhed, og
Resten ophedes til c. 250° for at destruere de
fra Kalciumacetatet stammende organiske
Urenheder. Resten opløses derpaa, og ved gentagne
Omkrystallisationer faas da rent N. N. smelter
i sit Krystalvand ved 58°. Ved c. 138° afgives
alt Krystalvandet, og ved 320° smelter det
vandfri Salt; dette krystalliserer ved Afkøling som
en bladet krystallinsk Masse, der anvendes til
Fremstilling af Iseddike. En vandig Opløsning
af N. reagerer p. Gr. a. Hydrolyse alkalisk.
<i>M. M-r.</i>
</chapter>

<chapter name="Natriumaluminat">
<b>Natriumaluminat</b>, Na<sub>3</sub>AlO<sub>3</sub>, fremstilles tekn.
i stor Maalestok ved at ophede en Blanding af
Bauxitpulver (urent Aluminiumhydroxyd) med
Natriumkarbonat i Flammeovne til
Rødglødhede. Glødemassen udludes med Vand, hvorved
N. gaar i Opløsning. Denne inddampes derpaa
til Tørhed. N. er en hvid ell. graa amorf
Masse, der anvendes som Bejdse i Farveriet og
Tøjtrykkeriet, til Fremstilling af Farvelakker,
til Limning af Papir, til Fremstilling af rent
Aluminiumhydroxyd.
<i>M. M-r.</i>
</chapter>

<chapter name="Natriumamalgam (se Kvægsølvlegeringer)">
<b>Natriumamalgam</b>, se
<sp>Kvægsølvlegeringer</sp>.
</chapter>

<chapter name="Natriumamid">
<b>Natriumamid</b>, NaNH<sub>2</sub>, faas ved at lede tør
Ammoniak over Natrium i Varmen, det faas som en
hvid krystallinsk Masse med Smeltepunkt
155°. Det anvendes som Kondensationsmiddel f.
Eks. ved Indigosyntesen, og er et Mellemprodukt
ved Fremstilling af Natriumcyanid.
<i>M. M-r.</i>
</chapter>

<chapter name="Natriumammoniumfosfat">
<b>Natriumammoniumfosfat</b>, NH<sub>4</sub>NaHPO<sub>4</sub>,4H<sub>2</sub>O, udkrystalliserer af en Blanding af en
Opløsning af Natriumfosfat, Na<sub>2</sub>HPO<sub>4</sub>, med en
Opløsning af Ammoniumklorid (Salmiak) i smukke
monokline Krystaller. Ved Ophedning afgiver
det sit Krystalvand, derpaa Ammoniak og Vand,
saaledes at der bliver Natriummetafosfat, NaPO<sub>3</sub>,
tilbage. Det anvendes i den analytiske Kemi
under Navn af <sp>Fosforsalt</sp> til
Blæserørsforsøg. Man har tidligere vundet N. ved
Afdampning af gærede dyriske Vædsker.
Middelalderens Kemikere kaldte det <i>Sal microcosmicum</i>.
Det er fundet i Guanolag og hedder som Mineral
<sp>Stercorit</sp>.
<i>M. M-r.</i>
</chapter>

<chapter name="Natriumantimonat">
<b>Natriumantimonat</b>, Na<sub>2</sub>H<sub>2</sub>Sb<sub>2</sub>O<sub>7</sub>,6H<sub>2</sub>O, ogsaa
kaldet <sp>metaantimonsurt Natron</sp>, men
burde kaldes <sp>surt Natriumpyroantimonat</sp>;
dette Salt er i Modsætning til de
allerfleste andre Natriumsalte tungtopløseligt,
og det fældes derfor, naar en neutral ell. basisk
Natriumsaltopløsning sættes til en Opløsning af
Kaliumantimonat, som et mikrokrystallinsk
Bundfald. Dets Dannelse anvendes derfor i den
kemiske Analyse som Reaktion paa Natrium.
<i>M. M-r.</i>
</chapter>

<chapter name="Natriumbikarbonat">
<b>Natriumbikarbonat</b>, <sp>tvekulsurt Natron</sp>,
se <sp>Natriumkarbonater</sp> og <sp>Soda</sp>.
</chapter>

<chapter name="Natriumbikromat (se Natriumdikromat)">
<b>Natriumbikromat</b>, se <sp>Natriumdikromat</sp>.
</chapter>

<chapter name="Natriumbisulfat (se Natriumsulfat)">
<b>Natriumbisulfat</b>, se <sp>Natriumsulfat</sp>.
</chapter>

<chapter name="Natriumbisulfit (se Natriumsulfit)">
<b>Natriumbisulfit</b>, se <sp>Natriumsulfit</sp>.
</chapter>

<chapter name="Natriumborat">
<b>Natriumborat</b>, <sp>borsurt Natron</sp>. Natrium
danner med Borsyre flere Forbindelser, af
hvilke <sp>Natriumtetraborat</sp>, <sp>tetraborsurt
Natron</sp>, Na<sub>2</sub>B<sub>4</sub>O<sub>7</sub>,10H<sub>2</sub>O (eller 5H<sub>2</sub>O)
er den vigtigste, den gaar i Alm. under Navnet
Boraks. Boraks forekommer i Opløsning i flere
Søer i Kina, Tibet o. a. St. i Asien, og vindes
i raa Tilstand ved Vandets Bortdampning, og
bringes i Handelen under Navnet <sp>Tinkal</sp>.
Største Delen af det i Handelen gaaende Boraks
vindes imidlertid ved at neutralisere
Opløsningen af den naturligt forekommende rensede
Borsyre med Natriumkarbonat. Af Opløsningen
udkrystalliserer da ved alm. Temp. Boraks med
10 Molekyler Krystalvand i monokline
Krystaller, medens man af en mættet Boraksopløsning
ved Temp. mellem 56° og 80° faar oktaedriske
Krystaller med 5H<sub>2</sub>O, <sp>Juvelerboraks</sp>.
Boraks smager svagt alkalisk, og opløser sig i
Vand til en alkalisk reagerende Opløsning. Ved
Ophedning af krystallinsk Boraks smelter denne
først i sit Krystalvand og blærer sig stærkt op,
idet der til sidst efterlades <sp>kalcineret
Boraks</sp>, som først smelter ved c. 500°, til
en glasagtig Masse, som formaar at opløse
Metalilter med forsk. Farve, hvorfor Boraks
benyttes i den kem. Analyse og til Fremstilling
af Smeltefarver. Ligeledes anvendes det som
Flusmiddel ved Udsmeltning af Metaller og ved
Lodning, idet det i Glødhede opløser Ilterne
paa Metaloverfladerne, saa at Loddemetallet kan
hæfte fast. Endvidere anvendes det ved
Fremstilling af letsmeltelige Glassorter og Emaille
til Jernkar, samt blandet med Magniumsulfat
som Flammebeskyttelsesmiddel for letfængeligt
Stof, idet dette gennemtrænges med en
Opløsning af de blandede Salte. Ophedes Boraks med
den beregnede Mængde vandfrit
Natriumkarbonat, faas <sp>Natriummetaborat</sp>, som kan
