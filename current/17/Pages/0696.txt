med en herlig Park, Teatro San Carlo fra 1737,
der længe var berømt som det største og
smukkeste Teater, samt det uhyre, 1751 paabegyndte
Fattighus, Albergo de' Poveri. Universitetet, der
stiftedes 1224 af Kejser Frederik II, var opløst
fra 1229—34 og fra 1252—58 forflyttet til
Salerno. Det forfaldt under det sp. Herredømme og
reorganiseredes 1780; men først efter 1860 er
det blomstret op, saa det inden Verdenskrigen
havde 6600 Studenter. Til Univ. er endvidere
knyttet en farmaceutisk Læreanstalt, flere
Museer og Laboratorier, et meteor. Vesuv-Observatorium
samt et Bibliotek, der er grundlagt af
Murat 1812. N. har endvidere en
Ingeniørskole, Dyrlægeskole, et orientalsk Institut,
astronomisk Observatorium, botanisk Have,
Musikkonservatorium samt et kgl. videnskabeligt
Selskab. Af Biblioteker findes yderligere det
farnesiske Nationalbibliotek paa 364000 Bind,
<i>Biblioteca Brancacciana</i> paa 110000 Bind, samt
flere Biblioteker og Manuskriptsamlinger, der
har hørt til de nu ophævede Klostre. Kendt
over hele Verden er den zool. Station med
Saltvandsakvarier og Laboratorier. Bl.
Kunstsamlingerne fortjener <i>Museo nazionale</i>
(tidligere <i>Museo borbonico</i>) en særlig Omtale. Den
vidtløftige Bygning paa Piazza Cavour, der
tidligere benyttedes af Univ., indrettedes 1790
til Optagelse af de kgl. Samlinger og modtog
1816 de rom. Kunstværker, som Kongen
erhvervede som Farnese'rnes Arving. Sit største
Ry har Museet dog vundet ved at rumme
Skattene fra Pompejis og Herculaneums
Udgravning. De antikke Vægmalerier og Bronzer,
Mosaikker (bl. a. Alexanderslaget), Indskrifter og
Marmorværker fra de udgravede Byer samt
en Mængde vigtige Kunstværker som den
farnesiske Tyr og den farnesiske Herkules giver
Museet en enestaaende Interesse. Foruden fl.
Smaateatre for Fremstillinger i neapolitansk
Dialekt har N. 6 større, bl. hvilke Operahuset
<i>San Carlo</i>, <i>Teatro Nuovo</i> og <i>Teatro Bellini</i> er
de vigtigste. N. er Sæde for talrige
Myndigheder, bl. hvilke nævnes en Præfekt, en
Ærkebiskop, en Kassationsret og en Appeldomstol.
Endvidere har N. Generalkommandoen for
10. Armékorps og Garnison af 19. Infanteridivision
og en Kavaleribrigade samt en Flaadeafdeling.

Neapolitanerne er livlige, lidenskabelige,
nøjsomme, men lidet udholdende og i Besiddelse
af naturlig Intelligens og Lærenemhed. Disse
Egenskaber i Forbindelse med den milde,
sydlandske Natur har frembragt den ægte
N.-Type, Lazzaronen, der, klædt i et Par
Pjalter, sov paa Strandbredden eller paa
Kirketrapperne og med Foragt vægrede sig ved at
arbejde, naar han blot Dagen til Ende saa
Udvej til Brødet. Typen er ved at forsvinde,
idet den moderne Industri langsomt opsuger
de lavere Befolkningslag. Og Døden gør en
frygtelig Høst bl. N.'s lavere Lag, der lever
uden al Hygiejne. N. har nu en ikke ringe
Industri, den driver alle de under Provinsen
nævnte Industrigrene, og har desuden
Skibsbyggerier, flere jernindustrielle
Etablissementer, der til Dels er anlagte af tyske og eng.
Firmaer, et Marinearsenal med 6000
Arbejdere, Tobaksfabrikker og Glasværker.
Jernindustrien har særlig slaaet sig ned V. f. Byen;
ved Bagnoli findes Masovne, Jern- og
Staalværker (Elbamalm), ligesaa ved Terra
Annunciata; ved Puzzuoli ligger den armstrongske
Kanonfabrik. Betydelig større Rolle spiller dog
Handelen, idet N. for hele Syditalien er
Indførselshavnen, hvorimod Udførslen har
ringere Vigtighed. Af særlig Betydning er Bank-
og Vekselforretningerne. Handelshavnen, der
blev betydelig forbedret 1890, begrænses mod
Ø. af Molo orientale, mod V. af Molo grande,
der skiller den fra Orlogshavnen: Porto
militare; begge Havne begrænses ud mod Bugten
af den c. 1600 m lange Molo San Vicenza.
Havnen er næst Genuas Italiens betydeligste med
en aarlig Skibsbevægelse paa 7—8 Mill. t. Over
N. sker en betydelig Udvandring af
Syditalienere til Nord- og Sydamerika. Den
indenlandske Trafik fremmes ved flere
Dampskibslinier og ved Baner til Rom, Foggia, Avellino,
over Salerno til Tarento og Reggio foruden
flere af lokal Art. Bytrafikken er i de senere
Aar i stærk Udvikling ved Oprettelsen af et
udstrakt Net af elektriske Sporveje, der ogsaa
fører langt ud i Omegnen. — N. er det gamle
Neapolis (Nyby), der laa 6 romerske Mil fra
det gamle Palæopolis (Gammelby), hvis Plads
maa søges paa Monte Posilipo. Efter Strabo
grundlagde Palæopolis i Forening med
Athenienserne en ny By, der længe hørte sammen
med den gamle under Navnet <sp>Parthenope</sp>.
Begge Byerne erobredes af Samnitterne, men
bevarede deres græske Karakter og
Forfatning. Da Stæderne 327 f. Kr. i den anden
samnitiske Krig kom under Romerne, gjorde
Palæopolis Modstand og forsvandt af Historien,
hvorimod Neapolis sluttede Forbund med
Angriberen. I Aaret 290 kom Byen helt ind
under Rom, men fortsatte sin Blomstring og blev
ved Siden af Tarento Syditaliens største
Søstad. Desuden blev den ved sin græske
Dannelse og Kunst og smukke Natur et
Yndlingsopholdssted for dannede og fornemme Romere.
Efter Romerrigets Fald hørte N. til Teodorik
den Stores Rige, men erobredes 536 af
Belisarius og dannede derefter en Del af
Eksarkatet. Som Følge af Saracenernes Indfald
konstituerede N. sig som uafhængig Republik, men
erobredes af Roger II, der 1130 lod sig krone
som Konge af N. og Sicilien. Videre se
Kongeriget <sp>Neapel</sp>.
<i>(H. P. S.). C. A.</i>
</chapter>

<chapter name="Napoli di Malvasia (se Monemvasia)">
<b>Napoli di Malvasia</b>, se <sp>Monemvasia</sp>.
</chapter>

<chapter name="Napoli di Romania (se Nauplia)">
<b>Napoli di Romania</b>, se <sp>Nauplia</sp>.
</chapter>

<chapter name="Napolitaines">
<b>Napolitaines</b> [napåli↱tæn] kaldes en Slags
bløde, halvuldne Tøjer med Bomuldskæde og
Islæt af Karteuldgarn, som navnlig bruges til
Damekjoler.
<i>K. M.</i>
</chapter>

<chapter name="Napo-Pastaza (se Oriente)">
<b>Napo-Pastaza</b>, se <sp>Oriente</sp>.
</chapter>

<chapter name="nappe Grydelaag">
<b>nappe Grydelaag</b>, en Behændighedsleg.
Deltagerne sidder i en Kreds. I Kredsens Midte
sætter en af dem et Grydelaag op, saaledes at
det snurrer rundt, idet han nævner Navnet
paa en af de Siddende. Det er nu dennes
Opgave at springe op, tage Laaget, før det falder,
sætte det i Gang igen og paa ny nævne et
Navn.
<i>Fr. K.</i>
</chapter>

<chapter name="Napravnik, Eduard">
<b>Napravnik</b>, <sp>Eduard</sp>, bøhm. Musiker, f.
24. Aug. 1839 ved Königsgrätz, Elev af
