Havets Isdække og Landisen gør deres Virkning
gældende, men kan dog sondre mellem forsk. Typer.
Det koldeste Klima, som i hele Verden kun har et
Modstykke paa Antarktis, findes over Grønlands
Indlandsis, hvor Middeltemperaturerne for Jan.
og Juli er indtil ÷ 40° og 0°. Paa det nordlige
af Grønlands Kyster og det meste af Arkipelet
er Klimaet noget taaleligere; især vigtig er
naturligvis den her positive Sommertemperatur,
stigende til 5°. Nordlige Vinde, som skyldes
det polare Maksimum, er fremherskende.
Da Fordampningen i den stærke Kulde
selvfølgelig er meget svag, er Himlen næsten
altid klar og Nedbøren yderst ringe. Derfor
er Gletscherne i disse Egne saa ubetydelige.
Flg. Tal fra Upernivik kan tjene som Eks
paa denne Type: Jan. ÷ 22,8°, Juli 5,0°,
aarlig Nedbør 23,3 cm. I Arkipelet er der
endnu mere koldt og tørt. Polarklimaets
Yderbælte omfatter Fastlandets Nordkyst,
Kysten af Labrador og de sydlige Kyster af
Baffin-Land og Grønland, idet Davis-Strædet
her bevirker, at den relativt høje
Sommervarme gaar ret langt Nord paa.
Ivigtut har i Jan. ÷ 7,6°, Juli 9,7°,
Nedbør 116,7 cm. Dette er en for arktiske
Forhold meget rigelig Nedbør, som skyldes
Havets Nærhed, og paa Fastlandet er der
langt mere tørt. I Vest-Grønland er der
ligeledes p. Gr. a. den aabne Sø i V. et
Slags arktisk Monsunskifte med østlige
Vinde om Vinteren, vestlige om Sommeren.

2) <sp>Det tempererede Klima</sp> naar fra
Juli-Isotermen for 10° til de Egne, hvor der
selv i den koldeste Maaned er c. 15°, ɔ: over

<img>Fig. 1. Nordamerika. Isotermer for Januar. (M. Vahl). </img>

<img>Fig. 2. Nordamerika. Isotermer for Juli. (M. Vahl). </img>
