ældste af disse to Brødre blev Fader til
Oberstløjtnant <sp>Frédéric Guillaume Henri
M.</sp> (1766—1820), der var Lærer i de militære
Videnskaber for Prinserne Christian Frederik
(Christian VIII) og Ferdinand, og som har
efterladt Afkom, og til Direktør i Asiatisk
Kompagni, Justitsraad <sp>René Pierre François
M.</sp> (1768—1836), hvis Søn,
Højesteretsjustitiarius <sp>Charles Ferdinand Léonard M.</sp>
(s. d.), var Fader til Assessor i Hof- og
Stadsretten <sp>Christian Ditlev M.</sp> (1834—80),
der har efterladt Afkom. Den ovenn.
Superkargo var Fader til <sp>Charles Adolph
Denys M.</sp> til Hindemae (1776—1859), bl. hvis
Sønner skal nævnes Klosterlæge paa
Vemmetofte <sp>Frederik Ferdinand M.</sp>
(1804—96), som var Formand for den alm. danske
Lægeforening, og <sp>William Courtonne
M.</sp> til Nakskov Ladegaard, Idasgaard,
Antvorskov Ladegaard og Høvæltegaard
(1806—96). Sidstn.'s Søn, Højesteretsassessor <sp>Paul
Pierre Ferdinand M.</sp> (1837—1905), har
efterladt Afkom. — Urmager J. L. M. var
Fader til Købmand i Genève, senere i Seligny
<sp>Jean George M.</sp> (1727—1806), hvis Søn,
Præst ved reformert Kirke i Kbhvn, Prof.
<sp>Ferdinand Louis M.</sp> (1754—1831), kendt
som personalhistorisk Forf., blev Fader til
Viceadmiral <sp>Konrad Emil M.</sp> (s. d.). Dennes
tre Sønner, Kommandør <sp>Louis Alphonse
M.</sp> (1834—1909), som 1864 med Fregatten
»Sjælland« deltog i Kampen ved
Swinemünde, Forstkandidat <sp>George Alfred M.</sp> til
Valdemarskilde (1838—1920) og Stiftsgartner
paa Vallø <sp>Otto Valdemar M.</sp> (1843—1922),
har efterladt Afkom.

En Datter af den ovenn. Superkargo, <sp>Anne
Marie M.</sp>, blev anden Gang gift med
Generalkrigskommissær, <i>cand. jur.</i> Christian
Petersen til Engelsholm ved Vejle. Deres tre Sønner,
som i Daaben fik Slægtsnavnet <sp>M.-Petersen</sp>,
var den højtfortjente Formand for det danske
Hedeselskab, Landstingsmand, Kammerherre,
Hofjægermester <sp>Peter Paul Christian
Ferdinand M.-P.</sp> til Rugaard (1825—98),
Etatsraad <sp>Adolf Tobias Herbst M.-P.</sp>
til Edelsborg (1826—1912) og Folketingsmand
<sp>Christian Helenus M.-P.</sp> til Gl. og Ny
Ryomgaard (1828—1903).
<i>P. B. G.</i>
</chapter>

<chapter name="Mourier, Charles Ferdinand Leonard">
<b>Mourier</b> [↱mori<sub>ə</sub>r], <sp>Charles Ferdinand
Léonard</sp>, dansk Jurist og Politiker, f. i
Kbhvn 1. Decbr 1800, d. 25. Juli 1880. Han tog
jur. Embedseksamen 1822, arbejdede som ung
Embedsmand i 9 Aar som Privatsekretær hos
A. S. Ørsted, blev 1831 Overretsassessor, 1852
Højesteretsassessor og var fra 1871 til sin Død
Højesterets Justitiarius. Han var en skarpsindig
Jurist og en human og samvittighedsfuld
Dommer. 1849 blev han Medlem af den store
Landbokommission, i hvilken han tog afgjort
Standpunkt imod Tanken om en Tvangsafløsning af
Fæsteforholdet, ligesom han bekæmpede
Teorien om Fæstebondens Medejendomsret til den
Fæstetvang underkastede Jord. 1849—52 var
han Medlem af Folketinget for Kbhvn's 6. Kreds
og indtog her, ligesom senere som Medlem af
Rigsraadene efter Frd. af 26. Juli 1854 og efter
Forfatningerne af 1855 og 1863, et afgjort
konservativt Standpunkt.
<i>N. N.</i>
</chapter>

<chapter name="Mourier, Konrad Emil">
<b>Mourier</b> [↱mori<sub>ə</sub>r], <sp>Konrad Emil</sp>, dansk
Admiral, f. 11. Apr. 1795, d. 26. Apr. 1865, blev
Officer 1813, avancerede efterhaanden gennem
de milit. Grader, blev 1852 Kontreadmiral,
Aaret efter Flaadeinspektør og Viceadmiral og tog
Jan. 1864 Afsked. Som ung Officer deltog han i
Krigen mod Englænderne, derefter var han i
3 Aar ansat i det ostindiske Kompagnis
Tjeneste, 1819—31 var han Admiralitetsadjutant,
men foretog samtidig en Del Sørejser. 1831—38
var M. Guvernør i Trankebar, senere
Skibschef i Vestindien og Sydamerika. 1848
indtraadte han som 3. Deputeret i
Admiralitetskollegiet, overgik fra dette til Stillingen som
Direktør for Marineministeriets Admiralitets
Departement og deltog derfor ikke aktivt i den
første slesvigske Krig. 1854 Eskadrechef, 1855 i
overordentlig Mission til Frankrig, 1856 blev
han Holmens Overekvipagemester, 1858—64
Chef for Orlogsværftet. Under hans
Virksomhed her nedsattes en parlamentarisk
Kommission til Undersøgelse af Værftets Forhold. Ved
sit smukke, hæderlige Eksempel virkede han
som Værftschef betydelig paa Indførelsen af
en bedre Tone og Arbejdsmaade hos sine
Underordnede.
<i>C. W.-S.</i>
</chapter>

<chapter name="Mourier-Petersen (se Mourier)">
<b>Mourier-Petersen</b> [↱mori<sub>ə</sub>r-], se <sp>Mourier</sp>.
</chapter>

<chapter name="Mourmelon le Grand">
<b>Mourmelon le Grand</b> [murm<sub>ö</sub>↱lǡ-l<sub>ö</sub>-↱grã],
By i det nordlige Frankrig, Dept Marne, ligger
N. for Châlons, hvor de store aarlige
Tropperevuer afholdes, (1921) 4900 Indb.
Militærhospital. Delvis ødelagt under Verdenskrigen. — 3
km V. f. Byen ligger ved Banen fra Châlons til
Reims <sp>M. le Petit</sp>, 1000 Indb. Ligeledes delvis
ødelagt under Verdenskrigen.
<i>(M. Kr.). E. St.</i>
</chapter>

<chapter name="Mouscron">
<b>Mouscron</b> [mu↱skrǡ], Kommune i den belg.
Prov. Vestflandern, ligger tæt ved den franske
Grænse ved Jernbanen fra Gent til Tournai, har
et Toldkammer, et biskoppeligt Collège, Uld- og
Bomuldsvæverier og Farverier, driver
Fabrikation af Chokolade, Olie og Tobak og havde 1912
23000 Indb.
<i>G. G.</i>
</chapter>

<chapter name="Mousquetaires">
<b>Mousquetaires</b> [musk<sub>ö</sub>↱tæ.r] (<i>de la garde</i>)
var et af Adelsmænd dannet Korps i det fr.
<i>Maison du Roi</i>. Korpset dannedes af Ludvig
XIII 1622. Senere fik Richelieu og Mazarin ogsaa
en Livvagt, og mellem denne og Tropperne af
<i>Maison du Roi</i> herskede stadig blodige
Stridigheder; 1660 optoges derfor denne Ministerens
Livvagt i <i>Maison du Roi</i>. Opr. bar M. Uniform
efter eget Valg, men senere indførtes for dem
alle rød Vaabenfrakke (<i>maison rouge</i>). I Krig
tjente de som Rytteri, i Fredstid forrettede de
tillige Tjeneste til Fods. Under Ludvig XIV
udmærkede de sig gentagne Gange, særlig 1672.
St Germain hævede Institutionen 1775, den
indførtes dog snart paa ny, indtil den efter de
100 Dage forsvandt for stedse.
<i>(B. P. B.). E. C.</i>
</chapter>

<chapter name="Mousqueton">
<b>Mousqueton</b> [musk<sub>ö</sub>↱tǡl (fr.) er Benævnelsen
for en lille Musket, paa Tysk kaldet »Stutzer«,
der hyppigst brugtes af Jægere. Den har i
Alm. kun et c. 1 m langt Løb og er ellers
ganske lig en alm. Bøsse, kun meget kortere. Med
saadanne M. ell. »Stutzen« var de kendte
Tyrolerjægere bevæbnede.
<i>C. H.</i>
</chapter>
