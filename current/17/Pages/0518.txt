var Redaktør af »Orientalische Bibliographie«,
Bd I—V (1888—92).
<i>V. S.</i>
</chapter>

<chapter name="Müller, Carl">
<b>Müller</b> [↱møl<sub>ə</sub>r], <sp>Carl</sp>, tysk Botaniker
(Bryolog), f. i Allstedt (Weimar) 16. Decbr 1818, d.
i Halle 9. Febr 1899. M., der først var
Farmaceut, redigerede 1852—96 (1852—76 sammen
med O. Ule) Tidsskriftet »Die Natur«. Som
Videnskabsmand har M. navnlig gjort sig
fortjent ved Studiet af eksotiske Bladmosser, af
hvilke han har beskrevet fl. Tusinde ny Arter.
Hans overordentlig rige Mossamling (c. 12000
Arter) tilhører det kgl bot. Mus. i Berlin. Af
hans talrige Skr af bryologisk Indhold kan
fremhæves <i>Synopsis Muscorum frondosorum
omnium hucusque cognitorum</i> (1849—51) og
»Deutschlands Moose, oder Anleitung zur
Kenntnis der Laubmoose Deutschlands, der Schweiz,
der Niederlände und Dänemarks« (1853);
derefter følger en lang Række Specialskrifter om
Mosser fra næsten alle Egne af Jorden. I de
sidste Aar af sit Liv paabegyndte han en
Oversigt over alle hidtil kendte Blad- og
Tørvemosser, men naaede ikke at fuldføre den; den
er senere (1901) udgivet under Titlen <i>Genera
Muscorum frondosorum. Classes Schistocarporum,
Cleistocarporum, Stegocarporum complectentia,
exceptis Orthotrichaceis et Pleurocarpis</i>,
med et Forord af Dr. Carl Schliephacke.
<i>C. J.</i>
</chapter>

<chapter name="Müller, Carl Arnoldus">
<b>Müller</b> [↱myl<sub>ə</sub>r], <sp>Carl Arnoldus</sp>, norsk
Skolemand, f. i Trondhjem 20. Decbr 1818, d. i
Kria 21. Aug. 1893, blev Student 1837, <i>cand.
philol.</i> 1844, virkede 1843—51 som Lærer ved
Nissen's Latin- og Realskole, blev 1850 Adjunkt
ved Kria Katedralskole og udnævntes Novbr
1851 til Rektor ved Trondhjems Skole, 1874 til
Rektor i Kria. Han var som valgt Suppleant
Medlem af Stortinget 1871—73, var i mange
Aar Medlem af Trondhjems Kommunestyre og
indtog baade i Trondhjem og Kria en ledende
Rolle i videnskabelige, kunstneriske og
humanitære Institutioner. Han ansaas for en af de
første bl. Norges Skolemænd. M. udgav Sallust's
<i>Catilina</i> og <i>Jugurtha</i> og oversatte Horats' Breve
(sammen med Fr. Gjertsen), udvalgte Stykker
af gr. og rom. Forf. og nogle Sange af Dante's
<i>Inferno</i>. Under Pseudonymet <sp>Jens
Justesen</sp> udgav han nogle Skuespil, en
Digtsamling (»I bunden Stil«) og Holberg's
Epigrammer, ledsagede af en ypperlig Oversættelse.
<i>(O. A. Ø.). Wt. K.</i>
</chapter>

<chapter name="Müller, Carl Ludvig">
<b>Müller</b>, <sp>Carl Ludvig</sp>, dansk
Numismatiker og Arkæolog, Søn af nedenn. P. E. M.,
f. i Kbhvn 9. Juni 1809, d. smst. 6. Septbr 1891,
blev <i>cand theol.</i> 1832, fik 1834 Univ.'s
Guldmedaille i orientalsk Filologi, tog 1836 den teol.
Licentiatgrad, 1855 den filos. Doktorgrad. 1841
adjungeret Inspektør ved Møntkabinettet paa
Rosenborg, 1847 Inspektør ved denne Samling,
1848 Inspektør ved Thorvaldsen's Mus., 1865
Direktør for Møntsamlingen og 1866 for
Antiksamlingen. Foruden en udførlig Beskrivelse
over Thorvaldsen's Mus.'s Samlinger af
Kunstsager og Antikviteter har han forfattet en Rk.
betydende nuimisniatiske Afh.; særlig maa
fremhæves hans Disputats om Filip II af
Makedoniens Mønter (1855), hans Værk om Alexander
d. Store's Mønter (1855), for hvilket han af det
fr. Akademi fik den numismatiske Prismedaille,
og endelig hans større Arbejde om Afrikas
antikke Mønter (1860—62, Suppl. 1874), hvilket
var forberedt af Falbe og Lindberg.
<i>(P. B.). H. A. K.</i>
</chapter>

<chapter name="Müller, Carl Philip Friedemann Maximilian">
<b>Müller</b>, <sp>Carl Philip Friedemann
Maximilian</sp> (»Max«), dansk Officer, f. 22. Okt.
1808 i Fredericia, d. 28. Oktbr 1884 i Kbhvn,
blev Sekondløjtnant 1825 og var 1846 avanceret
til Kaptajn. M. viste sig 1848 som en sjælden dygtig
Officer, der med Udmærkelse førte sit Kompagni
ved Bov, Slesvig, Nybøl og Dybbøl. 1849 var
han med i de første Kampe i Sundeved, medens
han i Slaget ved Isted (1850) tilbageerobrede
Katbæk Skov ved et Bajonetangreb, et
Vaaben, som han siden altid holdt højt i Ære.
M. kom 1852 til 13. Bataillon og
avancerede her til Major, medens han Aaret efter
forfremmedes til Oberstløjtnant og fik
Befalingen over 1. Bataillon i Rendsborg. Her tilbragte
han 9 Aar og opdrog sine Københavnere ved
anstrengende Øvelser og ved Haandhævelsen
af en streng Disciplin til udmærkede Soldater,
medens han desuden lagde megen Vægt paa
Kompagniernes selvstændige Optræden. Ved
Mobiliseringen 1863 udnævntes M. til Oberst og
Chef for 7. Brigade, bestaaende af 1. og 11.
Regiment, hvoraf 2 Batailloner deltog i
Kampene ved Selk og Kongshøj foran Dannevirke.
Under Tilbagetoget herfra fik han 6. Febr
Ordre til at indtage Stilling ved Sankelmark, for
at dække Hærens Afmarch. Han mente, at en
saadan Opgave bedst løstes ved at angribe
Fjenden, og da Østerrigerne derfor rykkede
mod Stillingen, lod han først 1. Regiment og
derefter 11. Regiment gaa frem, saa det kom
til virkeligt Haandgemæng (se
<sp>Sankelmark</sp>). Senere kom Brigaden atter i Ilden
ved Vejle. Efter Krigen vedblev M. at være
Brigadechef (2. Infanteribrigade), blev 1867
General og var til sin Afsked 1870 Chef for 1.
sjællandske Brigade. Han var dekoreret med
Storkorset af Dannebrog. »Max M.«, det Navn,
hvorunder Samtiden kendte ham bedst, var en
udmærket taktisk Fører, hvorimod den
strategiske Ledelse laa hans kække og djærve
Natur fjernere.
<i>P. Nw.</i>
</chapter>

<chapter name="Müller, Charles Louis">
<b>Müller</b> [my↱læ.r] (<sp>Müller</sp>), <sp>Charles
Louis</sp>, fr. Historie- og Genremaler, f. 22.
Decbr 1815 i Paris, d. smst. 10. Jan. 1892. Han
var Elev af Gros og Cogniet og optraadte fra
1833 paa Salonen. Det var dog først med
»Heliogabal drager med en Skare nøgne Kvinder
gennem Roms Gader« (1841), at han slog
igennem. Han var en Tid lang Publikums

<img>C. P. F. M. Müller.</img>
