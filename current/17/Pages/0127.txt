<i>jésuites etc.</i> [Paris 1865]; <sp>Ramon Lista</sp>, <i>El
Territorio de las M.</i> [Buenos Aires 1883];
<sp>Niederlein</sp>, »Die erste deutsch-argentinische
Landprüfungs-Expedition« [Berlin 1883]).
<i>N. H. J.</i>
</chapter>

<chapter name="Misivria">
<b>Misivria</b>, <sp>Mesembrija</sp>, forfalden Plads i
Bulgarien ligger ved Sortehavet ikke langt fra
Forbjerget Emine og er Sæde for en gr.
Metropolit. M. har ca. 3000 overvejende gr.
Indbyggere, der lever af Fiskeri og Vinavl.
<i>N. H. J.</i>
</chapter>

<chapter name="Miskal">
<b>Miskal</b>, Vægt, i Bagdad = 5,0498, i Basra
(Guld- og Sølvvægt) = 4,6655, i Mokka (Guld-
og Sølvvægt) = 4,6663, i Persien = 4,6, i
Ægypten = 4,6326 g.
<i>H. J. N.</i>
</chapter>

<chapter name="Miskolcz">
<b>Miskolcz</b> [↱mi∫kolts], By i det nordl. Ungarn,
Hovedstad i Komitatet Bersod, vigtigt
Jernbaneknudepunkt, ligger i en Dal omkr. Bækken
Szinva. (1920) 57384 Indb., hvoraf 20 % er Jøder.
Højere protestantisk Gymnasium og lavere kat.;
desuden Handelsskole og Musikskole. M. er
Sædet for en reformert Biskop; der findes
baade rom. og gr. kat., samt lutheranske og
reformerte Kirker. Betydelig Handel med Vin, Korn
og Kvæg; store Markeder. Fabrikation af
Porcelæn og Stentøj.
<i>N. H. J.</i>
</chapter>

<chapter name="Miskow, Sextus">
<b>Miskow</b> [↱miskå^u]. <sp>Sextus</sp>, dansk Musiker,
f. 3. Febr. 1857 i Nyborg. Efter at have gennemgaaet
Konservatoriet i Kbhvn debuterede han
1879 paa det kgl. Teater som Jakob i Méhul's
»Josef og hans Brødre«. 1885—86 opholdt han
sig i Wien for at studere Sangkunst og har
efter sin Hjemkomst virket som Sanglærer i
Kbhvn. Stiftede Kbhvn's Arbejder-Sangkor 1915;
Musikanmelder ved »Berl. Tid.« 1903—14. Som
Komponist er han optraadt med en Række
Romancer, hvoraf fl. har vundet Udbredelse.
Desuden mærkes en Suite for Piano og Violin, Kor
<i>a capella</i>, Sangkredsen »Spanske Nætter«,
Fantasistykker for Klarinet, Musik til Eventyrkomedierne
»Snehvide« (sammen med Chr. Danning),
»Fyrtøjet«, »Den skønne Marseillianerinde« og
fl. Teaterstykker.
<i>A. H.</i>
</chapter>

<chapter name="Misligholdelse (se Kontraktsbrud)">
<b>Misligholdelse</b>, se <sp>Kontraktsbrud</sp>.
</chapter>

<chapter name="Misogam">
<b>Misogam</b> (gr.), <sp>Ægteskabshader</sp>.
</chapter>

<chapter name="Misogyn">
<b>Misogyn</b> (gr.), Kvindehader; <sp>Misogyni</sp>,
Had til ell. Modvillie for Kvinder.
</chapter>

<chapter name="Misol">
<b>Misol</b> (<sp>Meisol</sp>), en af de holl. Papua-Øer,
NV. f. Ny-Guinea, omgiven af Koralrev,
bjergfuld, bedækket med yppig Vegetation og 1740
km<sup>2</sup> stor.
<i>M. V.</i>
</chapter>

<chapter name="Misologi">
<b>Misologi</b> (gr.), Had til Fornuften; Modvillie
for at lade Fornuften komme til Orde (særlig
i religiøse Spørgsmaal). <sp>Misolog</sp> er den, der
nærer M.; jfr <sp>Obskurant</sp>.
</chapter>

<chapter name="Misopogon">
<b>Misopogon</b> (gr.), »Skæghaderen«, Titel paa
et Skr. af Kejser Julian.
<i>H. H. R.</i>
</chapter>

<chapter name="Mispeltræ (se Mespilus)">
<b>Mispeltræ</b>, se <sp>Mespilus</sp>.
</chapter>

<chapter name="Mispickel (d. s. s. Arsenkis)">
<b>Mispickel</b>, d. s. s. <sp>Arsenkis</sp>.
</chapter>

<chapter name="Misraim">
<b>Misraim</b> [mitsra↱jim], i Bibelen Navn paa
Ægypten, egentlig en Totalsform, maaske
fremkommet ved, at man i Oldtiden plejede
at antage, at Ægypten bestod af to Dele,
Øvre- og Nedreægypten. Ordet M.
kendtes ikke af Ægypterne selv, men brugtes
om Ægypten af alle semitiske Folk, dog med
nogen Forskellighed i Udtalen hos hvert af
Folkene. Hos Babylonierne synes Ordet at have
lydt <i>Misr</i>, hos Assyrerne <i>Musr</i>, hos Araberne
<i>Masr</i>, der den Dag i Dag er det arab. Navn
saavel paa Ægypten som paa dets Hovedstad
Kairo. M. opføres i den saakaldte Folketavle i
1. Moseb. (Kap. 10) som en mytisk Stamfader
til de gl. Ægyptere.
<i>V. S.</i>
</chapter>

<chapter name="Misrata">
<b>Misrata</b> (<sp>Mesurata</sp>), Havnestad i den
ital. Koloni Libya (Tripolis), 190 km Ø. f.
Hovedstaden, SV. f. <sp>Kap M.</sp>, med Fyrtaarn, har
c. 10000 Indb., der forfærdiger smukke Tæpper
og Sække af Gede- og Kamelhaar og driver
livlig Handel.
<i>C. A.</i>
</chapter>

<chapter name="Miss">
<b>Miss</b> (eng.), »Frøken«, bruges paa Engelsk,
fulgt af Efternavnet, i Tiltale (ligesom ogsaa i
Omtale) til enhver Kvinde, der ikke har
indgaaet Ægteskab og ikke har Ret til Titelen
Lady. Den ældste Datter i en Familie kaldes
M. fulgt umiddelbart af Familienavnet (Miss Cox
o. s. v.), hvorimod alle yngre Søstre kaldes M.
fulgt af Fornavnet (Miss Maud Cox o. s. v.), i
Reglen dog blot ved Fornavnet uden Efternavn.
Er Talen om fl. ugifte Søstre, vil Efternavnet
regelmæssig faa Flertalsmærke, f. Eks. <i>the M.
Smith's</i>; i daglig Tale bruger man dog mere
Formen the <i>Misses S.</i> M. er opr. en Afkortning
af Mistres, der udtalt <i>misses</i> bruges om gifte
Kvinder.
<i>V. S.</i>
</chapter>

<chapter name="Miss.">
<b>Miss.</b>, Forkortelse af <sp>Mississippi</sp>
(Staten). U. S. A.
</chapter>

<chapter name="Missa (se Messe)">
<b>Missa</b>, se <sp>Messe</sp>.
</chapter>

<chapter name="Missal">
<b>Missal</b>, gl typografisk Betegnelse for en
bestemt Skriftstil (Munkeskrift) og samtidig paa
en vis Skriftstørrelse. Ved Begrebet M. som
Skriftstil (fr. <i>lettres de forme</i>, eng. <i>old black
letters</i>) forstod man i Bogtrykkerkunstens
ældste Periode de høje og spidse Skriftformer, som
først brugtes af Gutenberg, Fust og Schöffer i
»Eyn manung der christenheit wider die
durken« og den 36- og den 42-linede Bibel. Ved
Begrebet M. som Skriftstørrelse (fr. Gros Canon
ell. corps 48, eng. Fourline-Pica) forstod man
senere den Skriftstørrelse, som brugtes i
Messebøgerne (Missales).
<i>E. S-r.</i>
</chapter>

<chapter name="Missale">
<b>Missale</b> (lat.), en Betegnelse for de samlede
Forskrifter ang. Gudstjenesten. Mest kendt er
<i>M. Romanum</i>, det rom.-kat. M., der blev
fastslaaet 1570 efter Tridentinerkoncilet.
<i>A. Th. J.</i>
</chapter>

<chapter name="Missi">
<b>Missi</b> (lat.), Udsendinge, kaldtes i Karolingerriget
en særlig Klasse af rejsende Embedsmænd,
hvis Hverv det var dels at føre Tilsyn med de
lokale Øvrigheder, dels at supplere disses
Forvaltning og Retspleje, hvor den paa Grund af
Begrænsninger i deres Beføjelser ikke strakte
til. Navnlig udøvede M. i et vist Omfang den
kgl. Domsmyndighed. Instituttet havde haft
Forløbere allerede i Merovingertiden, men det var
først Karl den Store, der gav det en fast Organisation.
Riget blev nu inddelt i bestemte Rejsedistrikter
(<i>missatica</i>), der regelmæssig berejstes
af M., ofte samtidig en gejstlig og en verdslig,
dog saaledes, at Personerne jævnlig vekslede og i
Reglen fik en særskilt Udnævnelse for hver
Rejse. Under Karl den Store var M. et af de
vigtigste Organer, hvorigennem den stærke
Kongemagt gjorde sig gældende, men efter Karl's Død
kom Instituttet hurtig i Forfald, bl. a. ved at
den M. tilkommende Myndighed varigt blev
overdraget lokale Magthavere. Rester af det
holder sig dog Karolingertiden ud, enkelte St.
endog længere.
<i>P. J. J.</i>
</chapter>
