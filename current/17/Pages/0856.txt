Deputeretkamret Forslaget om at give ham en Dotation
paa 1/2 Mill. frc. Derimod vedtoges det 1842
at overdrage ham Regentskabet, saafremt hans
Brodersøn Greven af Paris var mindreaarig
ved Farfaderens Afgang, endskønt det var gl
Skik i det fr. Kongehus, at Moderen blev
Regentinde. Men da Februarrevolutionen 1848
udbrød, vovede man ikke at forsøge paa at sætte
Loven i Kraft, og han fulgte selv med sin
Svigerinde til Deputeretkamret for at sikre
Brodersønnens Tronfølge; kun forklædt undkom
han fra Tumulterne og flygtede til England.
1871 vendte han tilbage til Frankrig, men
spillede ingen Rolle; han virkede for Fusionen
mellem de to bourbonske Linier, og drog i
Septbr 1873 til Frohsdorf for at hylde Greven
af Chambord. 1886 maatte han tage Ophold
i Belgien. Hans ældste Søn <sp>Louis
Philippe Gaston</sp>, Greve af Eu (1842—1922), ægtede
1864 Prinsesse Isabella af Brasilien (1846—1921)
og var udset til at regere dette Land sammen
med hende efter Kejser Pedro II; den yngre,
<sp>Ferdinand</sp>, Hertug af Alençon (1844—1910),
havde 1868 ægtet Prinsesse Sofie af Bayern,
Søster til den østerr. Kejserinde Elisabeth, f.
1847, som 1897 omkom ved en Brand under
en Velgørenhedsbasar i Paris. En Datter
Marguerite (1848—93) var gift med Fyrst
Ladislaus Czartoryski (1828—94).
<i>E. E.</i>
</chapter>

<chapter name="Nemours, de (se Dupont, P. S.)">
<b>Nemours, de</b> [-n<sub>ö</sub>↱mu.r], se <sp>Dupont, P. S.</sp>
</chapter>

<chapter name="Nemrod-Dagh (d. s. s. Nimrod-Dagh)">
<b>Nemrod-Dagh</b>, d. s. s. <sp>Nimrod-Dagh</sp>.
</chapter>

<chapter name="Nen">
<b>Nen</b> [nen] eller <sp>Nene</sp>, Flod i det østlige
England, flyder i nordøstlig Retning forbi
Northampton og Peterborough og udmunder
efter 160 km's Løb i Wash-Bugten ved
Vesterhavet.
<i>(M. Kr.). G. G.</i>
</chapter>

<chapter name="Nenagh">
<b>Nenagh</b> [↱ni.n<sub>ə</sub>, ↱ni.næ., ↱ni.na.(к), ↱ne<sub>i</sub>na.],
By i det sydlige Irland, 38 km Nordøst for
Limerick, ved N.-Floden, Tipperary County,
har forholdsvis betydelig Handel og (1911) 4776
Indb.
<i>G. G.</i>
</chapter>

<chapter name="Nena Sahib (d. s. s. Nana Sahib)">
<b>Nena Sahib</b>, d. s. s. <sp>Nana Sahib</sp>.
</chapter>

<chapter name="Nencioni, Enrico">
<b>Nencioni</b> [nen↱t∫åni] <sp>Enrico</sp>, ital. Digter
og Kritiker, f. i Firenze 1840, d. i Ardenza ved
Livorno 26. Aug. 1896. Han begyndte tidlig at
skrive, bl. a. i <i>Italia Nuova</i>, dels Digte, dels
Afh. om pædagogiske Spørgsmaal og om
udenlandsk Litt.: særlig var han en god Kender af
den fr. og den eng. og knyttede personlig
Forbindelse med de mest fremragende eng. Forf.
N. var Lærer ved den højere kvindelige
Normalskole i Firenze. Bøger af ham er <i>Poesie</i>
(1878), fint formede og elegiske i Stemning,
samt <i>Medaglioni</i> (1885), en Samling Essays,
<i>Studi di letterature straniere</i> (2 Bd, 1897—98)
og <i>Saggi critici di lelteratura inglese</i> (1897).
Som Digter staar han Carducci's Retning nær.
<i>(E. G.). E. M-r.</i>
</chapter>

<chapter name="Nengone (se Loyalty-Øerne)">
<b>Nengone</b>, se <sp>Loyalty-Øerne</sp>.
</chapter>

<chapter name="Neniæ">
<b>Neniæ</b>, Klagesange, der hos Romerne blev
afsungne ved Jordefærd, i Reglen under
Processionen gennem Gaderne ell. paa
Begravelsesstedet. I ældre Tider blev de vistnok altid
afsungne af Følget selv, kun undtagelsesvis af
professionelle Grædekoner. Senere overtog disse
dem næsten helt. For <sp>Nenia</sp>, den
personificerede Klage, fandtes et Kapel ved den viminalske
Port.
<i>H. A. K.</i>
</chapter>

<chapter name="Nenndorf">
<b>Nenndorf</b> [↱nændårf], Badested i Tyskland,
Prov. Hessen-Nassau, 71 m o. H., grundlagt
1787 af Landgreve Vilhelm IX af Hessen-Cassel.
Det ligger i en smuk Skovegn og har 4 Sool- og
Svovlkilder, der bruges til Bade, ligesom et
Svovlslam. N. søges især mod Gigt og
Reumatisme, kronisk Hududslet, Kirtelsyge, kroniske
Strubekatarrer samt ældre syfilitiske Lidelser.
N. er Jernbanestation.
<i>(Lp. M.). E. F.</i>
</chapter>

<chapter name="Nenokskij">
<b>Nenokskij</b>, Flække i det nordlige Rusland,
Guv. Archangelsk, ligger 65 km VNV. f.
Archangelsk paa Sommer-Kysten ved <sp>Floden N.</sp>
og har 1200 Indb. N. var allerede kendt i 15.
Aarh. for sine Saltkogerier. 1419 ødelagdes den
af Nordmændene, og 1445 sejrede her Russerne
i en Fægtning over Svenskerne.
<i>N. H. J.</i>
</chapter>

<chapter name="Neo-">
<b>Neo-</b> (gr.), i Sammensætninger: ny.
</chapter>

<chapter name="Neoceratodus">
<b>Neoceratodus</b>, d. s. s. Ceratodus, se
<sp>Lungefisk</sp>.
</chapter>

<chapter name="Neochana (se Laksegedder)">
<b>Neochana</b> [-↱ka.-], se <sp>Laksegedder</sp>.
</chapter>

<chapter name="Neodamoder">
<b>Neodamoder</b> kaldtes i det antikke Sparta
Heloter, som var blevne frigivne efter at have
gjort Krigstjeneste ell. paa anden Maade
indlagt sig Fortjeneste af Staten. De fik ikke
spartansk Borgerret, men var i særlig Grad
forpligtede til Krigstjeneste. Deres Antal var til
visse Tider meget betydeligt.
<i>H. H. R.</i>
</chapter>

<chapter name="Neodym">
<b>Neodym</b>, Nd = 144,3, er et Grundstof, der
hører til de sjældne Jordarters Metaller (se
<sp>Metaller</sp>, <sp>sjældne Jordarters</sp>). Mosander
troede 1840 af Mineralet Cerit at have
fremstillet Iltet af et nyt Metal, som han gav Navnet
Didym. 1885 viste Auer von Welsbach, at
Didymoxyd var en Blanding af to Metalilter, og
han spaltede ved brudt Krystallisation af
Didymets Ammoniumdobbeltnitrat dette i N. og
Praseodym. Af Neodymforbindelser kan nævnes
det lyseblaa <sp>Neodymoxyd</sp>, Nd<sub>2</sub>O<sub>3</sub>.
Neodymsaltene er rødviolette og viser et karakteristisk
Absorptionsspektrum. Det er vanskeligt at
fremstille praseodymfri Neodymforbindelser.
<i>M. M-r.</i>
</chapter>

<chapter name="Neofyt">
<b>Neofyt</b> (gr.: »nyindplantet«), Betegnelse i
den gl. Kirke for et Menneske, der nylig er
optaget i den kristne Menighed, jfr 1. Tim. 3, 6.
Navnet blev senere anvendt i videre Omfang,
bl. a. om saadanne, som var nylig optagne i en
Munkeorden.
<i>A. Th. J.</i>
</chapter>

<chapter name="neogen">
<b>neogen</b> er en Fællesbetegnelse for
Tertiærsystemets to yngste Etager (miocæn og pliocæn),
medens samme Systems tre ældste Etager
(paleocæn, eocæn og oligocæn) betegnes som
<sp>eogene</sp>.
<i>J. P. R.</i>
</chapter>

<chapter name="Neogotik">
<b>Neogotik</b> kan bruges som Betegnelse for
den Genoptagelse af gotiske Stilformer, som
fandt Sted c. 1820—30, den Gang
Nyklassicismen begyndte at tabe sin Magt.
Stilretningen viste baade i Arkitekturen (smlg.
<sp>Bygningskunst</sp>, S. 340) og i dekorativ Kunst,
hvor den endnu kunde gøre sig ret stærkt
gældende paa Verdensudstillingen i London 1851.
<i>C. A. J.</i>
</chapter>

<chapter name="Neograd (se Nograd)">
<b>Neograd</b>, se <sp>Nograd</sp>.
</chapter>

<chapter name="Neogrec">
<b>Neogrec</b> [neo↱græk] betegner i
Bygningskunsten den ell. de Retninger inden for
Nyklassicismen, der i bevidst Modsætning til den
rom. Tradition med Forkærlighed søgte sine
Forbilleder i den klassiske gr. Arkitektur.
N.-Elementer forekommer allerede tidligt (for
