forsk. Sprog og bidrog til at opflamme Hadet
mod Slaveriet. Ny-England frembringer tillige
en Rk. betydelige Historikere. Jared Sparks
(1789—1866) gjorde i sine bindstærke Værker
et bet. Arbejde for den amer. Revolutions
Historie og skrev en udførlig Biografi af
Washington. John Gorham Palfrey (1796—1881) skrev
<i>History of New England</i>, medens Richard
Hildreth (1807—65) skrev <i>History of the United
States</i> til 1821, og George Bancroft (1800—1891)
i Løbet af 50 Aar (1834—84) fuldførte sin store
<i>History of the United States</i> til 1789. Længere
tilbage gik Francis Parkman (1823—93) og
skildrede i en lang Rk. ypperlige Værker
Frankrigs og Englands Kampe om Amerika. Mest
kendte uden for Amerika er vel: George
Ticknor (1791—1871), hvis <i>History of Spanish
Literature</i> er alm. anset, samt William Hickling
Prescott (1796—1859) og John Lothrop Motley
(1814—1877). Prescott's farverige Skildringer fra
Spanien, Mexiko og Peru har vundet ham
mange Læsere, og Motley's »Nederlandenes
Historie« staar endnu uovertruffen. — Det
religiøse Drag i Ny-Englands Fysiognomi
fornægter sig heller ikke i 19. Aarh.; her faar
Unitairianismen sit Hjem og sin Forkæmper i William
Ellery Channing (1780—1842). Denne Religiøsitet
indgaar nu Forbindelser med Strømninger ude
fra, særlig fra den tyske, romantiske Filosofi, og
vi faar den særlig amer. filosofiske Retning, der
gaar under Navnet »Transcendentalisme«. Dens
Tilhængere er det, der gør det kortvarige
Forsøg paa at skabe en Slags socialistisk Stat paa
Brook Farm. Imellem disse kan nævnes Sarah
Margaret Fuller (1810—50), en af Kvindesagens
første Forkæmpere i Amerika, David Thoreau
(1817—62), der i et Par Aar levede ganske alene
i en Hytte i Skoven, og hvis Naturskildringer
er prægede al hans inderlige Forhold til
Naturen, og Amerikas ejendommeligste Tænker,
Ralph Waldo Emerson (1803—82), hvis Særpræg
er en kontemplativ Optimisme, der ytrer sig
med profetisk Korthed. Hans Værker, der er
rige paa Tanker, er ganske usammenhængende
p. Gr. a. denne profetiske Korthed. Ogsaa paa
Skønlitteraturens Omraade har Ny-England en
Række Navne at fremvise. Her kan nævnes
Kvækeren John Greenleaf Whittier (1807—92),
der i sine Digte lidenskabelig angreb Sydens
Slaveejere; større litterær Bet. har dog hans
naturbeskrivende Digte som det berømte <i>Snow
Bound</i> ell. et humoristisk Digt som <i>Skipper
Ireson's Ride</i>. Den amer. Digter, der vel er
videst kendt i Europa, er Henry Wadsworth
Longfellow (1807—82). Han er særlig
Europæeren i amer. Litt. Han rejste meget i Europa
og gjorde som Prof. ved Harvard sine
Landsmænd kendt med europ. Litt. Hans Digtning er
ogsaa paavirket af europ., særlig tyske,
Forbilleder; men han skriver dog i <i>Hiawatha</i> det
nationale Epos, og hans lille Digt <i>A Psalm of
Life</i> er blevet et alm. kendt og følt Udtryk for
mild Religiøsitet. Paavirkningen fra Europa er
ogsaa let kendelig hos James Russell Lowell
(1819—91), der blev Longfellow's Efterfølger
som Prof. ved Harvard. Han er som Digter,
Kritiker og Essayist en Litterat af europ.
Tilsnit; men ogsaa han viser sig paa et enkelt
Omraade som udpræget Amerikaner; hans
<i>Biglow Papers</i>, en ypperlig politisk Satire, er ægte
amer. i sin drøje Humor. Humor er ogsaa
den fremherskende Ejendommelighed hos
Boston-Lægen Oliver Wendel Holmes (1809—94);
hans <i>Breakfast Table</i>-Serier er humoristiske i
bedste Forstand; de forener godmodig
Overlegenhed med en lidt sentimental Følsomhed.
Digtet <i>The One Hoss' Shay</i> er et godt Eksempel
paa den første Side, <i>The Chambered Nautilus</i>
paa den anden. Den mest amer. af disse
Digtere er dog Nathaniel Hawthorne (1804—64). I
hans Roman <i>The Scarlet Letter</i> lever det gamle
puritanske Ny-England lyslevende op igen; men
det er ikke blot det hist., han giver. Han søger
til det inderste i Menneskesjælen, det
gaadefulde, uforklarlige, og skaber Skikkelser, som
man ikke glemmer. Ogsaa han rejser i Europa,
og hans <i>Marble Faun</i> foregaar i Italien; men
han ligger ikke under for Paavirkningen, ogsaa
her bringer han sin dybe Søgen med sig. I sine
<i>Twice Told Tales</i> har han med Mesterskab
fortalt en Række korte Noveller. — Lidt efter
Midten af Aarh. er Ny-Englands litterære
Herredømme forbi, og det sidste halve Aarh. er
det ikke let at faa Overblik over. Efter
Borgerkrigens Slutn. kommer Syden ogsaa frem,
og den uhyre Indvandring aabner det fjerne
Vesten. Universiteter findes alle Vegne,
Tidsskrifter i Hundredevis kappes om at udbrede
Litteraturen, Romaner, der gør Lykke, sælges
i over en Million Eksemplarer, og det hele synes
et Virvar af gærende Kræfter. Ved nærmere
Undersøgelse udskiller der sig dog tydelig
adskilt tre Regioner: Østen, Sædet for den gamle
Kultur, Syden med sit varmblodede Folkefærd,
og Vesten, det store ny Rige med sin
Formløshed. Her kan kun blive Tale om at nævne de
vigtigste af de Forfattere, der repræsenterer
disse 3 Regioner. Østen har vel endnu
Herredømmet i litterær Henseende. Her findes de
gamle Univ. og den gamle Dannelse; men
Litteraturen gaar ogsaa her mest i de gamle Spor.
I New York begyndte den udmærkede
Journalist Horace Greeley Bladet <i>New York Tribune</i>
og knyttede dertil en Række dygtige
Medarbejdere, som Kritikeren George Ripley (1802—80),
Digteren Bayard Taylor (1825—78), der nu mest
huskes for sin fortrinlige Overs. af Goethe's
»Faust«. George William Curtis (1824—92), en
betydelig Essayist og Satiriker, var ligeledes
Medarbejder ved <i>Tribune</i>. Charles Dudley
Warner (1829—1900) har ogsaa ydet betydeligt
Arbejde som Essayist i mange forsk. Retninger.
Josiah Gilbert Holland (1819—81), der
grundlagde <i>Scribner's Magazine</i>, blev under Navnet
Timothy Titoomb en af de mest læste
Essayister. — Imellem de nyere Digtere er Walt
Whitman (1819—92) et eget Fænomen. Hans
Digtsamling <i>Leaves of Grass</i>, der indeholder
hans vigtigste Digte, er mærkelig baade i Form
og Indhold. Han foragter al bunden Form, og
hans Vers er kun ulige lange, urytmiske
Ordrækker; Indholdet er en Lovprisning af Jeg'et
som det eneste interessante i Verden. — Bl.
Periodens mest fremtrædende Prosaforfattere
maa nævnes Will. Dean Howells (1837—1920),
der i en lang Række dygtige Romaner
