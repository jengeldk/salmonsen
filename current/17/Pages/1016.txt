1 Td. Hartkorn, og det samlede Hartkorn var
1895 2857 Tdr. Langs største Delen af Østkysten
strækker sig et næsten uafbrudt Skovbælte, men
i Herredets Indre findes der kun mindre
Skovpartier. Af det samlede Areal var 1919: 14462
ha Ager, Eng, Have o. l., 82 ha Tørvemose, 1279
ha Skov, 13 ha Hede og 202 ha Vandareal. Af
Kreaturholdet var 1920: 3166 Heste, 14052
Hornkvæg, 1497 Faar og 6984 Svin.

Herredet omfatter 12 Sogne og danner
sammen med Hads Herred et Provsti (Tunø hører
dog til Samsø-Tunø Provsti); i verdslig
Henseende hører det til 55. Retskreds (N. Herred
med Hasle, V. Lisbjerg, Framlev og Sabro
Herreder) med Dommer i Aarhus, og danner
sammen med 53. Retskreds 40. Politikreds med
Politimester i Odder.

Gennem den nordlige Del af Herredet gaar
Statsbanen mellem Aarhus og Skanderborg samt
den private Aarhus—Hammel—Thorsø Bane, og
fra Nord til Syd gennemskæres det i hele sin
Længde af Privatbanen Aarhus—Odder—Hov.
Herredet, der i Valdemar II's Jordebog kaldes
<i>Ninggehæreth</i>, hørte i Middelalderen til
Aabosyssel, senere til Aarhusgaard Len; fra 1660
hørte det til Havreballegaard ell. Aarhusgaard
Amt, der 1799 gik op i det da oprettede Aarhus
Amt.
<i>M. S.</i>
</chapter>

<chapter name="Ningpo">
<b>Ningpo</b>, Havnestad i det østlige Kina, Prov.
Tshekiang, ligger ved den sejlbare Jungkiang
paa en meget frugtbar Slette. <sp>Tsinhai</sp> ved
Flodens Munding danner Byens Udhavn. N. er
omgiven af høje Mure, har brede Gader, mange
Templer og Klostre og er forbunden med den
paa den anden Side af Floden liggende
europæiske Bydel ved en Pontonbro. Industrien
frembringer Straahatte, Maatter,
Træskærerarbejder, Lakvarer, Guldsmedearbejder. Byen
er Hovedplads for Fiskehandelen. Til Udlandet
udføres især Te og Straahatte. Befolkningen
angives 1921 til 270000. 1522 grundlagde
Portugiserne en Koloni i Tsinghai, hvorfra de dog
allerede 1542 fordreves. 1841, under
Opiumskrigen, besattes N. af Englænderne, 1842 aabnedes
den for Handelen.
<i>M. V.</i>
</chapter>

<chapter name="Ninib">
<b>Ninib</b>, assyrisk Krigsgud, der ofte omtales i
Indskrifterne. Om Udtalen af Navnet hersker
nogen Tvivl, da det er muligt, at Ordet som saa
mange assyrisk-babylonske Grupper af Tegn er
et Monogram, der skal læses paa en hel anden
Maade; mange læser Ordet: Adar.
<i>V. S.</i>
</chapter>

<chapter name="Ninive">
<b>Ninive</b>, Bibelens Form for Navnet paa den
By, hvis assyriske Navn gerne læses <i>Ninua</i>,
<i>Nina</i> e. l., og som var en af Assyrerrigets
ældste og vigtigste Stæder, og ofte Kongernes
Residens. Fra omtr. 700 til Rigets Undergang var
N. Landets Hovedstad og Kongens Sæde,
medens N. tidligere ofte delte Æren af at være
Residensstad med Kalah (Nimrod) og Assur
(Kaleh Shergat). I ægyptiske Indskrifter synes
N. allerede at nævnes snart efter Aar 1500 f.
Kr. Et Par Tavler med Kileskrift, indeholdende
Breve paa Babylonsk, der er afsendte fra
Assyriens Konge til Farao, og som er fundne i
Tell-el-Armana i Ægypten, synes skrevne i N. Hvor N.
laa, synes at have været glemt i en Del af
Oldtiden, thi Xenofon kom 400 paa sit Tog med de
10000 tæt forbi det Sted, hvor N. fordum laa,
men nævner ikke Byens Navn. Det var først i
19. Aarh., at N. genfandtes af Rejsende omtr. 3
km Øst for Mosul paa den østlige Bred af Tigris.
Det er meget let at paavise Murene, der hæver
sig ikke lidet over det omliggende Terræn. De
danner en lidt uregelmæssig Trapez. Længden
fra Nord til Syd er henved 6 km; Nordsiden er
omtr. 3 km lang, men den omtr. parallelt med
den løbende Sydmur er kun noget over 1 km
lang. Uagtet N. har indtaget et ikke ringe
Fladerum (omtr. 15 km<sup>2</sup>), er dette langt mindre,
end hvad Ktesias opgiver, nemlig 150 Stadier
(28 km) og 90 (17 km) bred. Igennem N. løber
den lille Flod Kosr-su, der ogsaa flyder forbi
Korsabad (Khorsabad), og som neden for N.
falder i Tigris. Denne store Flod beskyllede i
Oldtiden Byens Vestmur; i vore Dage flyder den
henved 2 km vestligere. To Høje hæver sig
betydelig over de øvrige Dele af Byen; den ene,
Kujundschik, Nord, den anden mindre, Nebi
Junus, Syd for Floden Kosr-su. Den første er
den største og bar fordum den vigtigste
Kongeborg. I Ruinerne, som Layard udgravede, fandt
Rassam og siden George Smith talrige
Lertavler, Rester af Assyrerkongernes Bibliotek og
Rigsarkiv. De er nu i British Museum. I
Bibelen fortælles det, at Profeten Jonas optraadte
som Bodsprædikant i N., og at Konge og Folk,
der førte et ryggesløst Liv, forbedrede sig
(Jonas 3, 2—4, 11). Der ligger muligvis noget til
Grund herfor, thi Kileindskrifterne lader
formode, at Assyrien snart efter Aar 800 har
gennemgaaet en Krise, som lykkelig blev overstaaet,
hvorpaa der atter kom Ro og ordnede
Tilstande i Landet, hvorefter N. naaede sin højeste
Blomstring under Sargon og hans Efterfølgere.
Fra 8. og 7. Aarh. stammer alle Pragtbygninger
i N., hvoraf der er fundet Rester. Men 612 kom
fra det indre Asien krigerske Folk, der kastede
sig over Medien og Dele af Assyrien. Da tillige
Babyloniens Konge angreb N., kunde Byen ikke
bevare sin Uafhængighed, Fjenden trængte ind
i N. og ødelagde den. N. forsvinder nu af
Historien. Stedet, hvor N. havde ligget, hørte senere
til Riget Adiabene og er maaske atter blevet
bebygget. Siden kom disse Egne under Rom, og

<img>Plan af Ninive (efter Layard).</img>
