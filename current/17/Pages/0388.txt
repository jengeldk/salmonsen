<chapter name="Moule, Le">
<b>Moule, Le</b> [l<sub>ö</sub>-↱mul], Havneby paa Østsiden
af den fransk-vestindiske Ø Guadeloupe. I
Omegnen findes store Sukkerplantager og
Sukkerfabrikker, hvorfra der over Byen aarlig udføres
Sukker til et Beløb af 5 Mill. Kr. Indsejlingen
til Havnen, der undertiden hjemsøges af stærke
Storme, belyses af et Fyrtaarn. Sammen med
det omgivende Distrikt tæller Byen 10000 Indb.,
hvoraf 2000 indiske Kulier
<i>N. H. J.</i>
</chapter>

<chapter name="Moulins">
<b>Moulins</b> [mu↱lǣ], By i det centrale Frankrig,
Hovedstad i Dept Allier, ligger 225 m o. H. ved
Allier, (1921) 22000 Indb. Over Floden fører en
stor Bro fra 18. Aarh. Knudepunkt paa Orléans-
og Lyon-Banen. Bl. dens Bygninger udmærker
sig den gotiske Katedral (Notre Dame) fra
14.—15. Aarh. med Arbejder af Ghirlandajo og to
95 m høje Taarne. I en tidligere Klosterkirke
findes et smukt Gravmæle over Hertug Henrik
II af Montmorency. Den gotiske Jesu-Hjertes-Kirke
er en moderne Bygning (19. Aarh.).
Foruden Ruinerne af Hertugerne af Bourbons gl.
Slot findes et Klokketaarn fra 15. Aarh., et gl.
Jesuiterkollegium, der benyttes som
Justitspalads, og et nyt Raadhus. Der drives
Savværker, Kunstsnedkerier, Fabrikation af Hatte,
Olie og Eddike. Byen er Sædet for en Biskop, et
Toldkammer og en Handelsdomstol, har et
Lyceum, et gejstligt Seminarium, et
Uddannelsesinstitut for Lærere og Lærerinder, en højere
Kvindeskole, et Musikkonservatorium samt et
naturhistorisk, et Kunst- og Antikvitetsmuseum,
et Bibliotek (paa Raadhuset), et Teater og et
Agerbrugs- og Erhvervskammer. M. er Marskal
Villars' Fødeby.
<i>(M. Kr.). E. St.</i>
</chapter>

<chapter name="Moulmein (se Malmen)">
<b>Moulmein</b> [mu.£'ma^in el. -↱me<sub>i</sub>n], se <sp>Malmen</sp>.
</chapter>

<chapter name="Moulton, Forest Ray">
<b>Moulton</b> [↱mo<sub>u</sub>£t<sub>ə</sub>n], <sp>Forest Ray</sp>, amer.
Astronom, f. 29. Apr. 1872 i Le Roy, Mich. og
siden 1896 Prof. i Astronomi ved Chicago Univ.
I Fagtidsskrifter har han diskuteret
Trelegemersproblemet og sammen med Chamberlin
fremsat en ny Kosmogoni (se <sp>Nebularhypotese</sp>).
Han har udgivet <i>Celestial Mechanics</i> (1914)
og <i>Introduction to Astronomy</i> (1917).
<i>J. Fr. S.</i>
</chapter>

<chapter name="Mounds (se amerikanske Oldsager, Side 629)">
<b>Mounds</b> [ma^undz], se <sp>amer. Oldsager</sp>,
S. 629.
</chapter>

<chapter name="Moundsville">
<b>Moundsville</b> [↱ma^undzvi£], By i U. S. A.,
Stat West Virginia, ligger 18 km SSV. f.
Wheeling paa venstre Bred af Ohio. (1910) 8918 Indb.
M. har fl. Fabrikker samt Statens Straffeanstalt.
Byen har Navn efter den nærliggende <i>mound</i>,
der er en af de største og arkæologisk mest
interessante i U. S. A. Man fandt i den to
Gravkamre, det ene oven over det andet.
<i>N. H. J.</i>
</chapter>

<chapter name="Mounet, Jean-Paul">
<b>Mounet</b> [mu↱næ], <sp>Jean-Paul</sp>, fr.
Skuespiller, f. 5. Oktbr 1847 i Bergerac
(Sydfrankrig), d. Febr 1922 i Paris. M. var Læge og havde
taget Doktorgraden, inden han 1880 fulgte sin
Lyst og debuterede paa »Odéon«; fra 1889 til
sin Død tilhørte han den fr. Nationalscene,
hvor han spillede et omfattende Repertoire i
andet Plan. M. ejede et karakterfuldt Ydre og
en rungende Stemme; han blev navnlig
anvendt i Tragedien — Jago i »Othello« var en af
hans bedste Roller —, men han efterlignede sin
Broder, Mounet-Sully, i sit Spil, hvis aandelige
Indhold var i væsentlig Grad ringere.
Skuespilleren de Feraudy sagde ved hans Grav:
»Det er den største Ros, man kan give Dig, at
Du var blandt de sjældne Mænd, som man i al
Tryghed kan trykke i Haanden. Se, det var
derfor, vi holdt saa inderlig af Dig«.
<i>R. N.</i>
</chapter>

<chapter name="Mounet-Sully, Jean Sully Mounet, kaldet">
<b>Mounet-Sully</b> [mu↱næ-sy↱li], <sp>Jean Sully
Mounet</sp>, kaldet M.-S.. fr. Skuespiller,
f. 28. Febr 1841 i Bergerac (Sydfrankrig), d. Marts
1916 i Paris, udgik 1868 fra Konservatoriet, hvor
han havde haft Bressant til Lærer, og
debuterede paa »Odéon«, men det lykkedes ham
ikke, udpræget Tragiker som han var, at vække
Opmærksomhed; dog, efter Krigen 1870—71, i
hvilken han deltog, vendte Smagen sig i
Retning af Tragedien og det hist. Skuespil, mod
ædle Følelser og klingende Vers, hvilket netop
var det kunstneriske Omraade, som M. evnede
at udtrykke skønnere end nogen anden i
Samtiden, og efter en ny Debut 4. Juli 1872 som
Orestes i <i>Andromaque</i> havde <i>Théâtre
Français</i> faaet sin største Tragiker siden Talmas
Dage. Dér virkede M. til sin Død, kun afbrudt
af enkelte Turnéer til fremmede Lande,
saaledes i Decbr 1899 til Sthlm og Kbhvn, hvor
han paa Folketeatret spillede to af sine
Glansroller, Hamlet og Kong Ødipus. M. ejede den
store, tragiske Stil, som indtil videre uddøde
med ham: Med fanatisk Ekstase kastede han
sig ud i Situationerne og lod sig ene lede af
sin hede Lidenskab. Hans gigantiske
Naturkraft var dybt i Slægt med Hugo's romantiske
Drama, hvis unge Helte han gav det smukke
Handyrs Plastik (<i>Ruy Blas</i>; <i>Hernani</i>). M.
spillede paa sin egen, originale Personlighed, ikke
paa Forvandling; han undgik ikke en vis
Ensartethed, men hans flammende Temperament,
hans sorgfulde Ansigt med den halvtaabne
Mund og de blytunge Øjenlaag, og ikke mindst
hans Stemme, der baade gik til Hjertet og
vakte Rædsel, gjorde det altid til en Oplevelse
at se ham. Hans Livserindringer <i>Souvenirs d'un
tragédien</i> (Paris 1917) giver desværre ikke
Eftertiden noget Begreb om hans Kunst, thi
Bogen er lige saa afdæmpet-diskret i Tonen,
som hans Spil var ubehersket-voldsomt.
(<sp>Litt</sp>.: <sp>Karl Mantzius</sp>, »Skuespilkunstens
Historie i det 19. Aarh.« [Kbhvn 1922]).
<i>R. N.</i>
</chapter>

<chapter name="Mounier, Jean Joseph">
<b>Mounier</b> [mu↱n<sub>i</sub>e], <sp>Jean Joseph</sp>, fr.
Politiker (1758—1806), var en anset Jurist, Medlem
at Parlamentet i Grenoble og førte med megen
Værdighed dettes Opposition mod Regeringen
i Aarene før Revolutionen. 1789 blev han
Medlem af Nationalforsamlingen, hvor han var
Talsmand for en moderat Liberalisme, 1790
emigrerede han, og han gav siden sin
Opfattelse af Begivenhedernes Gang Udtryk i en Del
Pjecer. (<sp>Litt</sp>.: <sp>L. de Laborie</sp>, <i>J. J. M.</i>
[Paris 1887]).
<i>P. M.</i>
</chapter>

<chapter name="Mount">
<b>Mount</b> [ma^unt] (eng.) eller <sp>Mountain</sp>
[↱ma^unt<sub>i</sub>n] (eng.), Bjerg.
</chapter>

<chapter name="Mountain Ash">
<b>Mountain Ash</b> [↱ma^unt<sub>i</sub>n-↱ä∫]. Bjergværksby
i Syd-Wales, i Glamorganshire, ligger ved
Conyon, en Biflod til Taff, har Kul- og Jerngruber
og (1911) 42000 Indb.
<i>G. G.</i>
</chapter>

<chapter name="Mount Carmel">
<b>Mount Carmel</b> [↱ma^unt-↱ka.<sub>ə</sub>me£], 1) By i
de østlige U. S. A., Staten Pennsylvania, ligger
75 km NNØ. f. Harrisburg og har store
Kulgruber samt (1910) 17532 Indb. — 2) By i U. S.
A., Staten Illinois, ligger 225 km ØSØ. f.
