Fru Alving i »Gengangere« hører til hendes
bedste Roller. Ved Centralteatret og Det norske
Teatret har M. vist Evner som en fin og myndig
Instruktør.
<i>E. S-n.</i>
</chapter>

<chapter name="Mowinckel, Johan Ludwig">
<b>Mowinckel</b>, <sp>Johan Ludwig</sp>, norsk
Skiibsreder og Politiker, f. i Bergen 22. Oktbr 1870,
blev Student 1888, <i>cand. phil.</i> 1889 og opholdt
sig derpaa for sin Uddannelses Skyld 3 Aar i
Tyskland, England og Frankrig. 1898
etablerede han egen Skibsrederforretning i sin
Fødeby, hvor han siden 1899 tillige er Medlem af
Kommunestyret; Byens Ordfører var han
1902—06 og 1911—13. M., der allerede tidlig kom
til at indtage en fremskudt Stilling inden for
Bergens Venstre, har repræsenteret Byen paa
alle Storting 1906—09 og 1916—18; igen
indvalgt paa Stortinget for Perioden 1922—24.
Præsident i Odelstinget 1913—15, i Stortinget
1916—18, Formand i Udenrigskomitéen
1917—18. I Perioden 1916—18 Venstrepartiets
parlamentariske Fører. Som staaende uden for
Statskirken var M. længe afskaaret fra at blive
Medlem af Regeringen; men efter at denne
Hindring ved Grundlovsbestemmelsen af 15.
Maj 1919, populært kaldet <i>Lex M.</i>, var blevet
ryddet af Vejen, indtraadte han 22. Juni 1921
i Ministeriet Blehr som Handelsminister, i
hvilken Egenskab han afsluttede Handelsaftalen
af 2. Septbr 1921 med Sovjet-Rusland. 30. Maj
1922 overtog han efter Statsraad Arnold
Ræstad's Afgang tillige Bestyrelsen af
Udenrigsdepartementet, en Ordning, der opr. var
betegnet som midlertidig, men som blev
permanent, efter at der under 20. Oktbr s. A. var
blevet udnævnt en ny Handelsminister. I
Stillingen som Chef for Udenrigsdepartementet
blev det M.'s Opgave først at faa den af ham
som Formand i Udenrigskommissionen af 1919
forberedte Reform af Udenrigstjenesten bragt
i Havn og dernæst at søge genoprettet ordnede
Traktatforhold med de vinproducerende
Lande, Spanien og Portugal, med hvilke Norge p.
Gr. a. sin Alkoholpolitik var kommet i
Toldkrig. 7. Oktbr 1922 afsluttedes den af M. med
stor Energi gennemkæmpede Handelsaftale
med Spanien; Høsten s. A. plejede han i
Henhold til Stortingets Mandat tilsvarende
Forhandlinger med den portug. Regering og
fremlagde Resultatet for Stortinget efter dets
Sammentræden i Jan. 1923. Den kgl. Proposition
til Handelsaftale med Portugal blev imidlertid
nedvoteret og medførte den samlede Regerings
Afgang 6. Marts s. A., hvorpaa M. indtog sit Sæde
i Stortinget. Fra Høsten 1923 har han været
Formand for en Delegation til at forhandle med
Danmark ang. Grønlandsspørgsmaalet. — M.
sidder som praktisk Forretningsmand inde med
solide Fagkundskaber og et betydeligt
administrativt Talent, forenet med Orienteringsevne og
megen sund Sans, Egenskaber, der ogsaa er
kommet ham til Nytte i det offentlige liv. I
Stortinget hører han med sin fint udformede,
lyrisk anstrøgne Veltalenhed til Salens bedste
Debattører.
<i>Wt. K.</i>
</chapter>

<chapter name="Mowinckel, Sigmund Olaf Plytt">
<b>Mowinckel</b>, <sp>Sigmund Olaf Plytt</sp>,
norsk Teolog, f. i Kjerringøy 4. Aug. 1884, blev
Student 1902, <i>cand. theol.</i> 1908 og var
1910—11 vikarierende Kateket ved Egersunds
kommunale højere Almenskole. 1911—13 studerede
han derefter gammeltestamentlig Eksegese og
Assyriologi ved tyske Univ., blev 1915
Universitetsstipendiat, 1916 <i>Dr. theol.</i> paa Afh.
»Statholderen Jeremia«, 1917 Docent og 1922
ekstraordinær Prof. i Teologi ved Univ. i Kria.
Foruden ovenn. Doktorafhandling har M., der
som Teolog er paavirket af Tyskeren Gunkel
og af Danskeren Grønbech, udg. »Zur
Komposition des Buches Jeremia« (1914), »Ezra den
Skriftlærde« (1916), »Kongesalmerne i det gl.
Test.« (1916), »Sangenes Sang« (1919),
»Psalmenstudien« (I—III, 1921—23), »Hvad har vi
som Kristne i det gl. Test.?« (1922) og »Det
gamle Testamentes Salmer i Oversættelse«
(1923), første Del af »Det gamle Testamentes
Salmebok«, et større Arbejde om den bibelske
Salmedigtning. Han har ogsaa leveret mange
Bidrag vedrørende teol., kirkelige og kulturelle
Emner til Tidsskrifter og Dagspresse.
<i>Wt. K.</i>
</chapter>

<chapter name="Moxa (d. s. s. Mokse)">
<b>Moxa</b>, d. s. s. <sp>Mokse</sp>.
</chapter>

<chapter name="Moxo (se Mojo)">
<b>Moxo</b> [↱måк<sub>å</sub>], se <sp>Mojo</sp>.
</chapter>

<chapter name="Moya, Pedro de">
<b>Moya</b> [↱måja], <sp>Pedro de</sp>, sp. Maler, f.
1610 i Granada, d. smst. 1666, var Elev sammen
med Alonso Cano hos Juan Castillo i Sevilla,
kom som Soldat til Flandern, hvor han blev
kendt med v. Dyck's Kunst; Kunstneren selv
opsøgte han i London og var Elev hos ham til
hans Død. M. er mindre kendt ved sine
Værker (Madonna med Barn i Granadas Katedral,
fl. i Prado i Madrid m. v.; adskillige tilmed
ikke autentiske) end ved sit Forhold til
Murillo; det var ham, der, da han vendte tilbage
til Spanien, gav Murillo Kendskabet til flamsk
Kunst og bragte ham i ret Bane.
<i>A. Hk.</i>
</chapter>

<chapter name="Moyeuvre-Grande">
<b>Moyeuvre-Grande</b> [mwa↱jö.vr<sub>ö</sub>-↱grã.d],
Kommune i Kanton M. (Lorraine) ved Orne, 20 km
SV. f. Thionville, nær den gl. fransk-tyske
Grænse. Ligger ved Banen Hagondange—M. og
har (1921) 6317 Indb. Omegnen er rig paa
Jernmalm.
<i>G. G.</i>
</chapter>

<chapter name="Moynier, Gustave">
<b>Moynier</b> [mwa↱n<sub>j</sub>e], <sp>Gustave</sp>, schweizisk
Filantrop (1826—1910), har gjort sig særlig
fortjent ved sammen med Dunant at give Stødet
til Genf-Konventionen (s. d.), ligesom han ogsaa
tog Initiativet til Stiftelsen af <i>Institut de droit
international</i> (s. d.).
</chapter>

<chapter name="Moyobamba">
<b>Moyobamba</b> [måjå↱wamba], By i den
nordlige, indre Del af Peru, Hovedstad i Dept
Loreto, ligger ved den sejlbare Rio Mayo, en
Sideflod i venstre Bred til Rio Huallaga, gennem
hvilken den staar i Forbindelse med
Amazonfloden. M. (»Frugtslette«) ligger 860 m o. H. i
venlige Omgivelser, har stor Udstrækning og
c. 7000 Indb., der især tilvirker Straahatte. En
Ridesti fører i NØ. til Balzapuerto, medens Rio
Mayo danner Vejen til Havnebyen Yurimaguas,
hvor den egl. Flodskibsfart ned ad Huallaga
begynder.
<i>G. G.</i>
</chapter>

<chapter name="Mozarabere">
<b>Mozarabere</b> [sp. måþ↱araw<sub>æ</sub>s] (af arabisk
<i>mustarab</i> ɔ: uægte Araber) kaldtes i de arabiske
Riger i Spanien den kristne, Arabisk talende
Befolkning. Den havde fri Religionsøvelse og
sin egen Liturgi, der paa enkelte Steder er
bevaret lige til vore Dage.
<i>J. Ø.</i>
</chapter>
