Jernplade, der anbringes drejelig om en
vandret Akse. Mørtelen (1 : 2 à 1 : 3) paaføres lagvis
med Murskeen, først et meget vaadt, saa et
meget tørt Lag, der trykkes ned i det vaade,
jævnes med et Retholt og glittes, saa Laget
bliver fast nok til at modstaa Jernets Tryk.
Derpaa udlægges Fordelings jern af 3 mm
Rundjern, der stikkes ind under en Jerntraad, som
er bundet om Formkerne og Mørtellag ved
begge Ender af Kernen, hvorefter den
rundgaaende Armering spoles paa og dækkes med nye
Mørtellag. Saadanne Rør er lette, stærke og
tætte. Rør med over 60 cm Lysvidde kan ogsaa
støbes staaende ligesom alm. Betonrør, men
Betonen maa helst være noget vaadere, da den
ellers ikke slutter sig tæt til Jernindlægget,
saaledes at Rørene bliver utætte.
<i>E. Su.</i>
</chapter>

<chapter name="Monies, David">
<b>Monies</b> [↱monj<sub>ə</sub>s], <sp>David</sp>, dansk Portræt-
og Genremaler, f. af jødisk Slægt i Kbhvn 3.
Juni 1812, d. smst. 29. Apr. 1894, maatte som
Barn hjælpe sine fattige Forældre med at rulle
Cigarer og sælge dem paa Gaden; 12 Aar gl
blev han dog Elev af Kunstakademiet, som han
gennemgik i den korte Tid af næppe 4 Aar,
og malede senere under J. L. Lund. I en Alder
af 16 Aar udstillede han, der allerede Aaret i
Forvejen havde debuteret paa Charlottenborg
med en tegnet Kopi, en Portrættegning og i de
nærmest flg. Aar fl. malede Portrætter; 1833
kom hans første Genrebillede og 1834 det, som
først vakte Opmærksomhed for ham, »En Kunstner,
som spøger med en Bondepige, medens
hendes Fader sover«. Det blev købt af
Kunstforeningen. Hans Genrebilleder er gennemgaaende
ikke betydelige. Højere stod adskilligt af,
hvad M. udførte som Portrætmaler. Mellem
mange tarvelige Arbejder fra dette Omraade
findes ikke faa hæderlige og nogle virkelig gode;
særlig gælder dette om Billedet af Skuespilleren
Lindgren, 1837, og, om end ikke i fuldt saa høj
Grad, om det af Skuespilleren Frydendahl,
1838 (begge i det kgl. Teaters Foyer); desuden
udførte han nogle saavel i Opfattelsen som i
Udførelsen meget smukke Litografiportrætter.
M. var en ualmindelig arbejdsom Maler, der
saaledes paa Charlottenborg har udstillet ikke
mindre end 280 Billeder; i Publikums Gunst
holdt han sig indtil op i sin høje Alderdom.
<i>(S. M.). P. J.</i>
</chapter>

<chapter name="Monilethrix">
<b>Monilethrix</b> [-triks]. Hermed betegnes en i
Reglen 6—8 Uger efter Fødselen indtrædende og i
visse Fam. forekommende Sygdom af Haaret, der
viser sig ved, at dette med Mellemrum af 1 mm
er Sædet for Indsnøringer, imellem hvilke der
findes tenformede Partier. Haaret er meget
skørt og brækker let paa de tynde St., hvorved
Barnet snart bliver omtrent fuldstændig
skaldet. Nogen virksom Behandling kendes ikke.
<i>C. Rch.</i>
</chapter>

<chapter name="Monilia (se Sclerotinia)">
<b>Monilia</b>, se <sp>Sclerotinia</sp>.
</chapter>

<chapter name="Moniquira">
<b>Moniquira</b> [måni↱kira], By i den
sydamerikanske Republik Colombia, i Staten Boyaca,
ligger ved Floden M., en Biflod til Suárez, i en
Højde af 1705 m, har Sukkerplantager og
Kobbergruber; 9600 Indb.
<i>M. Kr.</i>
</chapter>

<chapter name="Monisme">
<b>Monisme</b> (gr.) betyder Enhedslære og
betegner den Verdensanskuelse, der søger at
forklare alt ud fra et enkelt Princip, at føre den i
Fænomenernes Verden fremtrædende Modsætning
mellem Aand og Materie, mellem Sjæl og
Legeme, tilbage til en Enhed, enten en konkret Enhed,
saaledes som f. Eks. de ældste gr. Filosoffer
antog et enkelt Stof som Grundprincip for alt,
ell. en abstrakt, som navnlig Spinoza har
forsøgt i sin Identitetshypotese, der lærer en
enkelt uendelig Substans, bl. hvis uendelig mange
Attributer Aand og Materie er de to eneste,
som er tilgængelige for vor Erkendelse, ell. som
den fremtræder i den tyske Romantiks dristige
spekulative Forsøg paa at føre Aand og Materie
tilbage til en højere Enhed. Der foreligger i
øvrigt i Tænkningens Historie talrige andre
forsk. nuancerede og mere ell. mindre vel
begrundede Forsøg paa M. Som alle andre
Verdensanskuelser arbejder M. paa Videnskabens
Grænser og kan aldrig blive andet end en
Hypotese, hvis overbevisende Kraft og Evne til at
imødegaa de stærke og talrige Indvendinger,
der maa rejse sig imod den, beror paa
Omfanget af det Materiale, den arbejder med, og
den Intensitet, hvormed det gennemtænkes.
<i>W. N.</i>
</chapter>

<chapter name="Monistrol sur Loire">
<b>Monistrol sur Loire</b> [måni↱strål-syr-↱lwa.r],
By i det østlige Frankrig, Dept Haute-Loire,
ligger tæt ved Loires højre Bred, ved
Jernbanen til Lyon, 25 km SV. f. St Étienne, har en
romansk Kirke og et smukt Slot. Fabrikation
af Kniplinger, Laase og Knive. (1911) 4950
Indb.
<i>N. H. J.</i>
</chapter>

<chapter name="Moniteur universel">
<b>Moniteur universel</b> [måni↱tö.r-ynivær↱sæl],
fr. Avis, udkom med sit første Nummer 24.
Novbr 1789 under Titel <i>La Gazette nationale ou
le M. u.</i>, stiftet af Boghandleren Panckoucke.
Den stillede sig som særlig Opgave at
offentliggøre Nationalforsamlingens Debatter og
Beslutninger, Love, Traktater etc., men behandlede
ved Siden deraf Spørgsmaal vedrørende den
indre og ydre Politik, Litteratur, Kunst og
Videnskab. Den fik lige fra Beg. af et officielt
Præg, men blev dog først fra Decbr 1799
Regeringens erklærede officielle Organ, hvilket den
fortsatte at være indtil 1. Jan. 1869 med
Undtagelse af Tidsrummet 8. Juli 1814—1. Febr
1815. Det opr. Navn ombyttedes 1. Jan. 1811
med <i>M. u.</i> Fra 1. Jan. 1869 traadte <i>Journal
officiel</i> i dens Sted som officielt Organ. Bladet har
ikke spillet nogen fremtrædende Rolle i den fr.
Presse. I Beg. af det andet Kejserdømme tog
det et stærkt Opsving og lagde en særlig Vægt
paa Litteratur- og Teaterkritik; bl. dets
Medarbejdere fra denne Tid nævnes Th. Gautier,
Mérimée og Sainte-Beuve.
<i>(K. F.). Wt. K.</i>
</chapter>

<chapter name="Monitor">
<b>Monitor</b> [↱mån<sub>i</sub>tə], et nordamer. Panserskib,
konstrueret 1862 af den sv. Opfinder John
Ericsson. M., der var det første i sit Slags, bestod af
et Skrog, som laa meget lavt paa Vandet og
derfor kun frembød et yderst ringe Maal for
Beskydning; og paa dets Dæk var bygget et
Drejetaarn forsynet med to forholdsvis svære
Kanoner. Skibet havde ingen Rejsning, men blev
drevet frem med Dampkraft. Dets Navn blev
berømt ved de Kampe, det i Krigen mellem
Nord- og Sydstaterne førte mod disses
Panserskib »Merimac«, hvorved det satte en Stopper
for sidstnævntes Ødelæggelse af Nordstaternes
Træskibe. Senere har man benyttet Navnet M.
