For Fjerenes Skyld, der er en søgt
Handelsvare, om end mindre værdifulde end
af den afrikanske Struds, jages Fuglene stærkt,
og deres Æg samles og spises; ofte holdes de
halvtamme ved Boligerne, og en Del opdrættes
nu i Fangenskab for Fjerenes Skyld. Fra andre
Strudsfugle skilles N. ved forsk.
Ejendommeligheder i Benbygningen, bl. a. ved, at <i>proc.
maxillo-palat.</i> er tynde, gennembrudte Plader,
der ikke er i Ledforbindelse med <i>Vomer</i>,
hvilket derimod artikulerer med Ganebenene.
Fossile Former kendes fra Sydamerika. (<sp>Litt</sp>.:
<sp>Böcking</sp>, »Monographie des N.« i »Archiv für
Naturgeschichte« [1863]; <sp>Cunningham</sp>, <i>On
some points in the osteology af Rhea americana
and R. Darwini</i> i <i>Proc. Zool. Soc.</i> [London 1871];
<sp>Mosenthal</sp> og <sp>Harting</sp>, <i>Ostriches and
Ostrich Farming</i> [London 1877]; <sp>Gadow</sp>, <i>On
three Species of Rhea</i> i <i>Proc. Zool. Soc.</i>
[London 1885]).
<i>O. H.</i>

<img>Nandu (<i>Rhea americana</i>).</img>
</chapter>

<chapter name="Nanga Parbat">
<b>Nanga Parbat</b> (<sp>Dajarmur</sp>, <sp>Diyamir</sp>,
<sp>Diamer</sp>), Bjergtop i det nordvestlige
Kashmir, 8116 m høj, hæver sig 2000 m stejlt over
de omliggende Bjergmasser. N. P. er særlig
bekendt ved et Bjergskred, der 1881 ganske
spærrede den ved Bjergets nordlige Fod liggende
Del af Indus-Dalen. Da Floden endelig
gennembrød den ved Skreddet dannede Barre, skete
det med saa stor Voldsomhed, at flere Landsbyer
blev bortskyllede, og mange Mennesker
omkom.
<i>M. V.</i>
</chapter>

<chapter name="Nangasaki (se Nagasaki)">
<b>Nangasaki</b>, se <sp>Nagasaki</sp>.
</chapter>

<chapter name="Nangis">
<b>Nangis</b> [nã↱zi], By i Frankrig, Dept
Seine-et-Marne, 55 km SØ. f. Paris, ved Østbanen.
3180 Indb. Den har Slotsruiner og en Kirke fra
14. Aarh., driver Handel med Korn og Kvæg
og har Sukkerfabrikker og Savværker. Her
besejrede Napoleon I Russerne under Pahlen 17.
Febr 1814.
<i>(M. Kr.). E. St.</i>
</chapter>

<chapter name="Nanhai (se Sydkinesiske Hav)">
<b>Nanhai</b>, se <sp>Sydkinesiske Hav</sp>.
</chapter>

<chapter name="Nanini, Giovanni Maria og Giovanni Bernardino">
<b>Nanini</b> (<sp>Nanino</sp>), 1) <sp>Giovanni Maria</sp>
ital. Komponist (c. 1545—1607), Elev af
Palestrina og en af de fornemste Repræsentanter
for Palestrina's Skole. Ligesom denne var N.
knyttet til Rom, blev sin Lærers Efterfølger
som Kapelmester ved Kirken S. Maria
Maggiore, senere ved den franske Kirke S. Luigi, og
blev 1577 knyttet til Pavens Kapel (Capella
Sistina) som Sanger (Tenorist), fra 1604 som
Kapelmester. Særlig Bet. har N. haft som
Læremester for de unge, idet den af ham grundede
Musikskole blev Hjemstedet og Udgangspunktet
for den saakaldte »romerske Skole«, der i lange
Tider holdt fast ved Palestrina-Stilen. Bl. hans
Elever mærkes Ant. Cifra, Greg. Allegri og
hans nedenn. Nevø. Som Komponist staar han
tæt op til Palestrina. Enkelte Motetter af ham
findes paa ny optrykte i Proske's <i>Musica divina</i>
(Monografi over N. i »Kirchenmusikal. Jahrb.«,
Regensburg 1891, samt af G. Radiciotti, smst.
1907). — 2) <sp>Giovanni Bernardino</sp>,
ovennævntes Broder og Elev (c. 1550—1623), levede
ligeledes i Rom som Kirkekapelmester og som
Lærer ved den før nævnte Musikskole. Hans
Kompositioner viser lgn. Stilejendommeligheder
som hans Broders, dog mærker man enkelte
Steder ogsaa nyere Tider. Fire Salmer af ham
findes i Proske's førnævnte Samling.
<i>A. H.</i>
</chapter>

<chapter name="Nanisme">
<b>Nanisme</b> (lat.) dværgagtig Legemsbygning. I
Plantepatologien kaldes N. (<sp>Dværgvækst</sp>)
det Forhold, at alle en Plantes Organer bliver
mindre og færre end normalt; N. skyldes ofte
Mangel paa Næring, Fugtighed o. l., men kan
ogsaa optræde uden paaviselig ydre Aarsag; i
sidste Tilfælde er N. arvelig, hvorfor man har
Dværgracer ell. -varieteter af forsk. Planter.
<i>(F. K. R.). C. F.</i>
</chapter>

<chapter name="Nanking (kinesisk By)">
<b>Nanking</b> (»den sydlige Hovedstad«), By i det
østlige Kina, Hovedstaden i Prov. Kiangsu,
ligger ved højre Bred af Jang-tse-kiang, 210 km
fra Mundingen. Befolkningen angives (1921) til
380000, hvoraf 1/3 Muhammedanere. Byens
officielle Navn er <sp>Kiangning</sp>, men dette har
ikke kunnet fortrænge det ældre Navn N. I N.
findes Arsenal og Marineakademi. For kin.
Videnskab har N. fra gl Tid været Hovedsæde, og
her indfandt sig aarlig Tusinder af Kandidater
til Mandarineksaminerne. Industrien frembringer
det efter N. opkaldte Bomuldstøi. I 14.
Aarh. var N. Rigets Hovedstad og skal have
talt 800000 Indb. Den nuv. By indtager kun en
meget ringe Del af Arealet inden for Ruinerne
af Murene fra Glanstiden. Under Taiping-Oprøret
var N. Oprørernes Hovedstad, men 1864
erobredes den af den kejserlige Hær og blev
fuldstændig ødelagt. Ved den Lejlighed blev
ogsaa det berømte 165 m høje Porcelænstaarn
ødelagt.
<i>M. V.</i>
</chapter>

<chapter name="Nanking (Bomuld)">
<b>Nanking</b>, <sp>Nangkin</sp>, kaldes dels en Slags
gullig Bomuld, dels forsk. Bomuldstøjer. Opr.
var N. Betegnelsen for en Slags kin.
Bomuldstøj, vævet af haardt, stærkt snoet rustgul
Bomuld, der var meget stærkt og holdbart i Farven.
Senere fremstilledes en lgn. Vare i England, og
Indførselen fra Kina ophørte fuldstændig,
