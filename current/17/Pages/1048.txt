1818 udgav han <i>Jean Sbogar</i>, en Roman om en
illyrisk Røver med en egen bidende anarkistisk
Livsfilosofi. Havde N. allerede i sine første
Bøger været en Forløber for den frembrydende
Romantik, blev han det nu mere og mere under
Indflydelse af eng. og tysk fantastisk Poesi,
Walter Scott's Spøgelsehistorier og Hoffmann's
dristige Mareridtsnoveller. Fuld af
Drømmesyner og natlige Fantasterier er <i>Smarra, ou les
démons de la nuit</i> (1821), <i>Trilby</i> (1822)
byggedes over et skotsk Folkesagn, <i>Thérèse Aubert</i>
(1819) og <i>Souvenirs de jeunesse</i> over
Barndomserindringer, dels uhyggelige og ængstende, dels
følsomme og smægtende. Helt den romant.
Retning tilhører fremdeles den sp. Spøgelsehistorie
<i>Ines de la Sierras</i> og de fantastiske Fortællinger
<i>Histoire du roi de Bohéme et de ses sept
châteaux</i> (1830), <i>La fée aux miettes</i> (1831) o. fl.
N.'s vilde og fantastiske Hang er paa
ejendommelig Maade parret med den sarteste Ynde og
Friskhed i Følelsen. De natlige Feberdrømme
og overnaturlige Hallucinationer tager ikke
sjælden Farve af et underlig vildt og barokt
Lune, der nærmer sig til germansk Humor.
Hans Fantasteri er oprindeligt og friskt som
ingen anden fr. Romantikers. I øvrigt samlede
den ny Bevægelse sig omkr. N., efter at han
1824 var bleven Bibliotekar i Arsenalet. I hans
Salon samledes de unge Romantikere, der saa
op til N. som til en Fader og Ven og som til
Romantismens egl. første Ophav. Værdifulde
Optegnelser findes i hans <i>Souvenirs, épisodes,
portraits pour servir à l'histoire de la
Révolution</i> (1831). 1833 optoges han i Akademiet. S. A.
udkom <i>Le dernier banquet des Girondins</i>. Hans
Digte samledes 1827 af Delangle. Hans <i>Œuvres</i>
udkom 1832—34 i 12 Bd. Hans overordentlig
rige Sprogkundskaber fik ogsaa Udslag i de rent
sproglige Arbejder: <i>Dictionnaire raisonné des
onomatopées de la langue française</i> (1808),
<i>Dictionnaire universel de la langue française</i> (2 Bd,
1822), <i>Examen critique des dictionn. de la langue
française</i> (1828) og <i>Éléments de linguistique</i>
(1834). 1876 udgav Estignard hans
<i>Correspondance inédite</i> (1796—1844). (<sp>Litt</sp>.: <sp>Mme
Mennessier-Nodier</sp>, <i>Ch. N., épisodes et
souvenirs de sa vie</i> [1867]; <sp>Fr. Wey</sp>, <i>Vie de Ch.
N.</i> [1884]; <sp>Lovenjoul</sp>, <i>Bibliographie et
littérature</i> [1903]; <sp>Georg Brandes</sp>,
»Hovedstrømninger«, I og V).
<i>S. Ms.</i>
</chapter>

<chapter name="Nodzu, Mischizura">
<b>Nodzu</b> [↱nådzu], <sp>Mischizura</sp>, Grev, jap.
Marskal, f. 30. Novbr 1841 i Kagoshima, d. 18.
Oktbr 1908. Han var et fremragende Medlem af
den gl. Adel (Samurai) og udmærkede sig under
Borgerkrigen 1868—71, saa at han avancerede
til Major og alt 1874 var Oberst. Han sendtes
1876 til Philadelphia og 1885 sammen med den
senere Marskal Oyama til Europa for at
studere dettes Militærforhold. Under en 2. Rejse
1887 opholdt han sig, forfremmet til
Generalmajor, længere Tid i Tyskland. I den jap.-kin.
Krig var han først Chef for 5. Division og viste
sig som en fortrinlig Fører, navnlig under
Operationen fra Korea over Jalu-Floden til
Haitscheng (Efteraaret 1894), hvornæst han fra
Slutn. af Novbr i St f. den syge Grev Yamagata
blev Chef for 1. Armé. Efter Fredsslutningen
blev han Greve, Kommandør for Garden og
Generalinspektør for det militære
Undervisningsvæsen, i hvilken Stilling han udøvede en
fremragende Indflydelse. Endnu inden Krigen
med Rusland udbrød 1904, optoges han i
Kejserens Krigsraad og sendtes i Slutn. af Juni til
Fastlandet som Chef for 4. Armé, hvilken
udgjorde Felthærens Centrum og Reserve, og
sejrede ved Simutschön (31. Juli). Den førtes
derefter med stor Dygtighed og Energi i Slagene
ved Liaoyan, Schaho og Mukden.
<i>P. Nw.</i>
</chapter>

<chapter name="Noé, Amédée de">
<b>Noé</b> [nå↱e ell. no↱e], <sp>Amédée de</sp>,
Karikaturtegner, se <sp>Cham</sp>.
</chapter>

<chapter name="Noë, Heinrich August">
<b>Noë</b> [↱no.e], <sp>Heinrich August</sp>,
tysk Forfatter, født i München 16. Juli 1835,
død i Bozen 26. August 1896. Han studerede
Naturvidenskab i sin Fødeby og i Erlangen, var
Bibliotekar i München 1857—63, foretog en
Række Rejser og bosatte sig 1875 i Wien,
hvor han bl. a. redigerede »Die Alpenzeitung«.
Som Forf. var hans særlige Domæne
Naturskildringer — f. Eks. »Bayerisches Seebuch« og
»Deutsches Alpenbuch in Wort und Bild«.
Fremdeles har han skrevet Romaner og
Noveller — ofte med Alpenaturen som Baggrund.
Nævnes kan »Gasteiner Novellen« (1875),
»Robinson in der Hohen Tauern« (1875),
»Geschichten aus der Unterwelt« (1892). (<sp>Litt</sp>.: N.'s
Autobiografi i »Das irae« [München 1872]).
<i>C. B-s.</i>
</chapter>

<chapter name="Noël">
<b>Noël</b> [nå↱æl], opr. en folkelig fr. Julesang,
i senere tillige anvendt som Betegnelse for Sang
ell. Melodi af populær Art, <i>Noël politique</i>, <i>Noël
royal</i> o. l.
<i>A. H.</i>
</chapter>

<chapter name="Noël, Achille Jules">
<b>Noël</b> [nå↱æl], <sp>Achille Jules</sp>, fr. Maler
(1815—81), har malet, med ret broget
Farvevirkning, Landskaber og Mariner: Søstykke
(1840, Mus. i Nantes), Brests Havn
(Besançon-Mus.) etc, adskillige Orientbilleder: Erindring
fra Rhodos o. a.
<i>A. Hk.</i>
</chapter>

<chapter name="Noema">
<b>Noema</b> (gr.), det tænkte, Tanken; <sp>Noesis</sp>,
Fornuftserkendelse.
</chapter>

<chapter name="Nœud">
<b>Nœud</b> [nø] (Knob, Knude), fransk nautisk
Maal, = 1/120 <i>mille marin</i> (Sømil), tidligere =
15,4299 og nu 15,4324 m.
<i>(N. J. B.). Th. O.</i>
</chapter>

<chapter name="Nogaier">
<b>Nogaier</b>, tyrk.-tatarisk Folkestamme i
Rusland, bor i et Antal af omtr. 1/4 Mill. Nord for
Kaukasus ved Kuban-Floden, endvidere paa
Krim og ved Volgas nederste Løb. N., der
hovedsagelig ernærer sig ved Agerdyrkning, er
Muhammedanere. De stammer fra Befolkningen
i det af Russerne erobrede Rige Kiptshak og er
stærkt blandede med Kumaner, Petsheneger og
Kazarer.
<i>M. V.</i>
</chapter>

<chapter name="Nogaisk">
<b>Nogaisk</b> [na↱gajsk], By i Ukraine, Guv.
Taurien, ligger ved Obitotschnaja nær ved det
asovske Hav. 4000 Indb.
<i>N. H. J.</i>
</chapter>

<chapter name="Nogaret">
<b>Nogaret</b> [någa↱ræ], fr. Familienavn. Blandt
Personerne med dette Navn fremhæves:

1) <sp>Guillaume de N.</sp> (c. 1260—1313), Filip
IV's Kansler. Som anset Retslærd blev han
højtbetroet Embedsmand hos denne Konge, hvem
han var hengiven med Liv og Sjæl. Det var
ham, der 1303 ledede Angrebet paa Pave
Bonifacius VIII, ligesom han 1306 var virksom ved
Jødeforfølgelserne i Languedoc og 1307 ved
Tempelherrernes Fængsling. 1308 blev han fr.
Kansler.

2) <sp>Jean Louis de N.</sp>, Hertug af Épernon
(1554—1642), en af Henrik III's <i>mignons</i>,
spillede en vigtig Rolle under Henrik IV og Ludvig
XIII's Mindreaarighed.
