Aflæsningen opsøger man da den Streg <i>c</i> paa Nonien, som
er nærmest i Flugt med en Streg paa Kredsen;
er dette Tilfældet med den <i>p</i><sup>de</sup> Streg (idet
Stregen ved Noniens Nulpunkt ikke medregnes),
har man Stykket paa Kredsen

<i>ac</i> = <i>pα</i>

og paa Nonien <i>bc</i> = <i>p</i> · ((<i>n</i>—1)/ <i>n</i>) · α,

altsaa <i>ab</i> = <i>ac</i> — <i>bc</i> = <i>p</i> · α/<i>n</i>.

Paa Fig. bliver Aflæsningen i hele Minutter
(<i>p</i> 15′/15) 61° 22′. Var <i>n</i> = 30, fik man
Aflæsningen i halve Minutter. Ogsaa i dette Tilfælde
lader man dog Tallene angive det Antal hele
Minutter, som aflæses ved vedkommende
Delstreg paa Nonien, saaledes at der f. Eks. ved
den 10. Streg staar 5.
<i>H. V. N.</i>

<img>Nonius.</img>
</chapter>

<chapter name="Nonius Marcellus">
<b>Nonius Marcellus</b>, lat. Grammatiker fra
Numidien, levede henved 300 e. Kr. Han har
efterladt os <i>Compendiosa doctrina</i>, et Leksikon
over forældede Ord. Skønt Planen for Værket
er daarlig, og Forklaringerne ofte fejlagtige, er
dets Betydning ikke ringe, idet det dog gør os
bekendt med gamle lat. Ord og giver talrige
Citater af ældre Forf. Det er udg. af Quicherat
(Paris 1872), L. Müller (Leipzig 1888) og W.
Lindsay (Leipzig 1903).
<i>H. H. R.</i>
</chapter>

<chapter name="Nonkombattant (se Kombattanter)">
<b>Nonkombattant</b>, se <sp>Kombattanter</sp>.
</chapter>

<chapter name="Non-Konformister (se Konformister)">
<b>Non-Konformister</b>, se <sp>Konformister</sp>.
</chapter>

<chapter name="non liquet (se liquet)">
<b>non liquet</b>, se <sp>liquet</sp>.
</chapter>

<chapter name="non multa, sed multum (d. s. s. multum, non multa)">
<b>non multa, sed multum</b>, d. s. s. <sp>multum,
non multa</sp>.
</chapter>

<chapter name="Nonne (person)">
<b>Nonne</b>, en Kvinde, som har aflagt
Klosterløfterne. N., der er et koptisk Ord og betyder
»kysk«, »hellig«, bruges første Gang paa Latin
af Hieronymus. Foruden Hunkønsformen <i>nonna</i>
forekommer Hankønsformen <i>nonnus</i> ogsaa i
middelalderlig Latin om et Klosters ældre
Munke og Overordnede.
<i>L. M.</i>
</chapter>

<chapter name="Nonne (tekn.)">
<b>Nonne</b> (tekn.), en Pressecylinder ell.
ringformet Matrice. Tillige Navnet paa de
understliggende Tagsten i et Tegltag, naar dette var
tækket med de gamle saakaldte Munkesten. De
øverstliggende Sten kaldtes da Munkene og
lagdes saaledes, at de dækkede de førstes Rande.
<i>D. H. B.</i>
</chapter>

<chapter name="Nonne (insekt)">
<b>Nonne</b> (<i>Bombyx monacha</i>), Navnet paa et
til Spindernes Familie hørende meget skadeligt
Insekt. Forvingerne er hvide med skarpe, sorte
tværløbende Siksakstriber, Bagvingerne er
graalige; Bagkroppen udstyret med sorte og
rosenfarvede Tværbaand; Hannens Følehorn er
stærkt kamdannede, Hunnens Vingefang c. 5
cm. Larven er grøngraa med en bred, mørk
Længdestribe i Midtlinien; anden Brystring har
en fløjlssort Plet; Længde 4 cm. Puppen er
brun med Bronzeglans. Flyvetid i Danmark
Juli—Aug, Æggene lægges paa Barken af de
Træer, hvorpaa Larverne lever, ofte under
Barkskæl; Æggene overvintrer, og Larven kommer
frem i Maj; den lever mest af Naalene paa Gran
og Fyr, anfalder ogsaa Lærk, men desuden Løvtræer,
helst Bøg, Avnbøg og Birk. Angrebene varer i
Almindelighed nogle Aar i Træk, optræder
i Almindelighed pludselig, idet uhyre Sværme
kan slaa sig ned paa en Egn; er Angrebet
alvorligt, afæder Larverne saa at sige alt;
Granerne, og ofte ogsaa Fyrrerne, afnaales og
gaar som Følge af Angrebet ud; naar dette har
varet nogle Aar, optræder der hyppig Sygdom
mellem Larverne, foraarsaget af Svamp og
snyltende Insekter. N. har optraadt overordentlig
hærgende, navnlig i Vestrusland, Østpreussen,
Sverige o. a. St., og store Skovstrækninger
blev for lange Tider totalt ødelagte. I Danmark
er N. i Alm. sjælden, og kun enkelte Gange
har den foraarsaget Angreb, som dog har
været af mindre Bet. Størst var Angrebet i
Bromme Plantage c. 1848. I Norge er N. fundet een
Gang, ved Kria. Paa mangfoldige Maader har
man søgt at hemme N.'s Indflydelse. Ligefrem
Indsamling af Æg og Larver er sjælden af
større Bet.; bedst nytter Limringe, der hindrer
Larverne i fra Jorden at naa op i Træet, og

<img>Nonne (<i>Bombyx monacha</i>).
Sommerfugl og Larve.</img>
