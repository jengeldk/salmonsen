I Nordeuropa forekommer M. kun sjældent
og spredt. Under byzantinsk Paavirkning lærte
Araberne derimod Kunsten og bragte den til
Spanien. Særegen for den muhammedanske
Verden er den højt udviklede Flisemosaik (s.
d.), der arbejder med glasserede Lerstykker.
(<sp>Litt</sp>.; <sp>F. R. Friis</sp> i »Tidsskr. for
Kunstindustri« [1887]; <sp>Heiberg</sp>, »Italien« [1904];
<sp>C. Elis</sp>, »M.- und Glasmalerei« [Leipzig 1891];
<sp>W. Kern</sp>, »Marmor Intarsia« [Hannover 1921];
<sp>J. Kurt</sp>, »Die Mosaiken von Ravenna«
[München 1912]).
<i>C. A. J.</i>
</chapter>

<chapter name="Mosaikguld">
<b>Mosaikguld</b> (mosaisk Guld), 1) d. s. s.
Chrysorin, 2) d. s. s. Musivguld (Svovltin).
</chapter>

<chapter name="Mosaikgulve">
<b>Mosaikgulve</b> er Betongulve, hvis Slidlag
er fremstillet af Cementmørtel uden Sand, men
med smaa Kalkstensstykker i. Underlaget maa
være plant afrettet, men saa ru som muligt.
Mosaikbelægningens Tykkelse er 2 cm inkl. et
c. 7 mm tykt Lag af alm. Mørtel, der tjener til
at tilvejebringe en intim Forbindelse mellem
Mosaikken og Underlaget. Arbejdet udføres ofte
af ital. Arbejdere, der har stor Øvelse deri.
Af de forsk. Sorter skal nævnes:

<sp>Granito</sp>, som er den billigste Art M., men
iøvrigt udføres til højst forsk. Priser af de
forsk. Firmaer, efter som der anvendes mer ell.
mindre Omhu og mer ell. mindre gode Materialer.
Prisen varierer efter den Grad, Fladen
er forsynet med Borter, Midterstjerner o. s. v.
Den fremstilles af smaa brogede Kalkstensstykker
(af Størrelse som Granitkorn), der blandes
med Cement og Vand og eventuelt et
Farvepulver og efter Udlægningen komprimeres
meget stærkt, f. Eks. ved Tærskning med lange
smalle Slagjærn. Den hærdnede Masse slibes
og olieres, men poleres ikke, da den saa bliver
for glat. Slibearbejdet vokser med
Stenstørrelsen, men af Hensyn til Udseendet bør Stenene
dog ikke være for smaa; kun naar Granitoen
skal lægges i Mønstre, er man nødt til at bruge
smaa Sten for at faa skarpe Konturer.
Undertiden anvendes kunstigt farvede Kalksten, der
er billigere, men ogsaa blødere end de
naturlige. Granito bruges i Rum, hvor der ønskes et
fugefrit, vandtæt og smukt udseende
Gulvbelægningsmateriale, f. Eks. i Badeværelser,
Sygeværelser, Køkkener, Trapperum o. s. v. Oftest
gaar den under Navn af Terrazzo.

<sp>Terrazzo</sp> adskiller sig fra Granito, ved at
Stenene er større og ikke blandes i Mørtlen,
men hensættes for Haanden, efter at den
sandfri Cementmørtel er udlagt; naar de er trykket
ned i Mørtlen, og denne er hærdnet, behandles
Overfladen ganske som Granitoens.

<sp>Rom. Mosaik</sp> fremstilles ligesom
Terrazzo, men af kvadratiske Sten, der sættes i
regelmæssige Rk. ell. Mønstre. Stenene kan enten
være Kalksten, og i saa Fald slibes de efter
Lægningen, ell. brændt Ler, der ikke slibes.
Rom. Mosaik bruges dels til hele Gulve, dels
til Borter uden om Stranito og Terrazzo, og
Stenene benævnes da undertiden Stifter.
<i>E. Su.</i>
</chapter>

<chapter name="Mosaiksygdom hos Tobaksplanten">
<b>Mosaiksygdom</b> <sp>hos Tobaksplanten</sp>.
Smitsomheden af denne Sygdom (Plettethed af
Bladene) fastslaaet af <sp>A. Meyer</sp> i 1887. Han
udpressede Saften af syge Blade, fyldte den i
Haarrør og stak disse ind i sunde Planter,
der derved smittedes. I 1892 viste
<sp>Iwanowski</sp>, at Sygdommens Mikrob passerede
Porcellænsjordsfilter, altsaa maatte være meget
lille (under Grænsen for det mikroskopisk
synlige). Denne Paavisning danner Indledningen
til vort Kendskab af saakaldte ultravisible,
filtrerbare Virusarter. Virus er meget
modstandsdygtigt.
<i>O. T.</i>
</chapter>

<chapter name="Mosaiktryk (d. s. s. Congrevetryk)">
<b>Mosaiktryk</b>, d. s. s. <sp>Congrevetryk</sp>.
</chapter>

<chapter name="mosaisk">
<b>mosaisk</b>, d. e. stammende fra Moses, bruges
om det, der tilhører den israelitiske Religion,
ogsaa specielt om Bestemmelser, man afleder
fra Moses selv.
<i>J. P.</i>
</chapter>

<chapter name="mosaisk Trossamfund (se Jøder, Side 313)">
<b>mosaisk Trossamfund</b>, se <sp>Jøder</sp>, S. 313.
</chapter>

<chapter name="Mosaismen">
<b>Mosaismen</b>, den israelitiske Religion, efter
Stifteren Moses.
<i>J. P.</i>
</chapter>

<chapter name="Mosambik">
<b>Mosambik</b>, <sp>Moçambique</sp>, »Østafrikanske
Fristat« (Africa Oriental Portugueza), portug.
Koloni paa Sydafrikas Østkyst mellem Kap
Delgado i N. og Delagoa Bay i S. eller 26° 45′
og 10° 24′ s. Br. Grænsen mod N. over for
britisk Tanganyika Territoriet er Floden
Rovuma, mod V. naar M. til Søen Nyassa og britisk
Nyassaland, strækker sig derpaa paa begge
Sider af Sambesi-Floden til den 30. Længdegrad
omgivet af de britisk-sydafrikanske Besiddelser,
bøjer tilbage mod Ø. og derpaa mod S. til
Transvaal, hvis Østgrænse den følger indtil
Swasi- og Tonga-Land. Arealet er 1108800 km<sup>2</sup>
med 3120000 Indb., hvoraf 10500 Hvide og 1100
Asiater. Kysten er flad og sumpet, mod det
Indre hæver Landet sig til Sydafrikas
steppeagtige Højslette; det gennemstrømmes af
Floderne <sp>Rovuma</sp>, <sp>Sambesi</sp>, <sp>Sabi</sp> og
<sp>Limpopo</sp>. Indbyggerne bestaar overvejende af
Negerstammer, hørende til Bantu-Folkene; de
vigtigste Stammer er Zuluerne, Tongaerne,
Makuaerne og Makomberne. Endvidere findes en
Del Arabere, Hinduer og Europæere. De
vigtigste Udførselsartikler er Sukker, Kautsjuk,
Mineraler (Guld), Voks og Elfenben.
Administrativt deles M. i 3 Distrikter: Provinsen M. med
Lourenço Marquez til Hovedstad, Manica og
Sofala (Companhia de Moçambique) og
Nyassa-Rovumaland (Companhia do Nyassa). Det
første, der styres af en Generalguvernør, deles i
5 Distrikter: Lourenço Marquez, Inhambane,
Quilimane, Tete og M.; Organisationen af
Provinsien er ordnet 1907, efter at man havde
forsøgt med M. som selvstændiig Fristat. Manica
og Sofalaregionen styres af et Kompagni med
administrativ Myndighed, der har udrettet
meget for Udviklingen af Egnene om Sambesi og
navnlig af disses Mineralrigdomme.
Nyassakompagniet styrer paa samme Maade Egnen
mellem Rovuma og Nyassa-Søen. De vigtigste
Havnebyer er fra N.—S. <sp>Ibo</sp>, <sp>M.</sp>,
<sp>Quilimane</sp>, <sp>Chinde</sp>, <sp>Beira</sp>, <sp>Sofala</sp>,
<sp>Inhambane</sp> og <sp>Lourenço Marquez</sp>
(13154 Indb.). Indførslen beløb sig 1919 til 27,9
Mill. Escudos, Udførslen til 11,7 Mill. og Transit
(fra Transvaal) til 362,7 Mill. Escudos. Escudo
er regnet til 4,5 paa 1 £, men i den daglige
Omsætning benyttes alm. den indiske Rupie
eller (i Lourenço Marquez) engelsk Mønt.
Jernbanenettet er 656 km; en Hovedlinie fører fra
Lourenço Marquez til Transvaals Hovedstad
Prætoria, en anden fra Beira til Salisbury i
Rhodesia. Der er 7973 km Telegraf og 1774 km
Telefon (1919). — M. hørte ved Portugisernes
