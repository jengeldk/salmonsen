1878 udarbejdede han en Plan
for en stor eng. Ordbog paa Grundlag af det
Materiale, som <i>Philological Society of London</i>
allerede for længe siden havde begyndt at
indsamle, og fra 1879 viede han sig til sin Dødsdag
til dette store Arbejde. Millioner af Citatsedler
blev indsamlede, og 1884 kunde det første store
Hefte udgives. Han flyttede til Oxford og byggede
der et <i>Scriptorium</i>, hvor han og hans voksende
Stab af Medarbejdere bearbejdede det enorme
Materiale paa mønsterværdig Maade. <i>The New
English Dictionary</i> (nu ofte kaldt <i>The Oxford
Dictionary</i>) er ubetinget Verdens bedste
Ordbog, fyldig, paalidelig, vel ordnet, overskuelig
og ogsaa typografisk fortræffelig; den er da
ogsaa taget til Mønster af de forsk. store
Ordbøger, der efter dens Begyndelse er sat i Gang
i forsk. Lande. Og dens fortræffelige
Egenskaber skyldes for største Delen M.'s Snille og
utrættelig Energi. Senere viste det sig
nødvendigt for at fremskynde Udgivelsen at
overlade enkelte Dele til andre, og Henry Bradley,
W. A. Craigie og C. T. Onions har hver
selvstændigt udarbejdet fl. Bogstaver. Nu (1923)
mangler der kun en ganske ubetydelig Del af
dette Kæmpeværk.
<i>O. Jsp.</i>
</chapter>

<chapter name="Murray, John (engelsk Bogforlægger)">
<b>Murray</b> [↱măr<sub>i</sub>], <sp>John</sp>, eng. Bogforlægger,
f. 27. Novbr 1778, d. 27. Juni 1843, var Søn af
en Skotte, John Mac M., som 1768 grundlagde
Forretningen. Han stod i Venskabsforhold til
Tidens store Aander, hvis Bøger han fik paa
Forlag: Byron, Campbell, Irving, Scott, Southey
m. fl. (se <sp>Smiles</sp>, <i>A publisher and his friends</i>
[2 Bd, 1891]). 1809 grundlagde han sammen
med George Canning og Walter Scott det
indflydelsesrige Tidsskrift <i>The Quarterly review</i>.
Sønnen <sp>John M.</sp> (III), f. 16. Apr. 1808, d. 2.
Apr. 1892, dyrkede med Forkærlighed den
videnskabelige Retning (Skr af Layard,
Livingstone, Darwin, Crown, Cavalcaselle o. a.) og
blev vidtbekendt ved sin <i>Handbok for
travellers</i>, der dannede Forbilledet for de senere saa
talrige Rejsehaandbøger. De nuværende
Indehavere af Firmaet er John M. (IV), f. 1851, og
A. H. Hallam-M., f. 1854. af hvilke den første
er Forf. til <i>Memoirs of John M.</i> (III), Udgiver
af Gibbon's Autobiografi, Byron's Breve o. a.,
medens den sidste, jævnsides sin Virksomhed
som Forlægger, har vundet sig et Navn som
Akvarelrnaler.
<i>J. L. L.</i>
</chapter>

<chapter name="Murray, John (engelsk naturforsker)">
<b>Murray</b> [↱măr<sub>i</sub>], <sp>John</sp>, Sir, eng.
Naturforsker, f. i Coburg i Kanada 3. Marts 1841, d. ved
Edinburgh 16. Marts 1914. kom, 16 Aar gl til
England, hvor han, efter at have fuldendt sin
Skolegang, en lang Rk. Aar drev ret forskelligartede
Studier ved Univ. i Edinburgh, men i
øvrigt ikke underkastede sig nogen afsluttende
Eksamen. 1872 indtraf den store Begivenhed i
hans Liv; under Ledelse af Prof. Wyville
Thomson udrustedes og afsejlede den berømte
»Challenger«-Ekspedition paa sit 4 Aars Togt, og
som en af Naturhistorikerne var han selv med.
Paa Rejsen studerede han ivrigt det pelagiske
Dyreliv, Aflejringerne paa det store Havdyb
samt Dannelsen af Koralrevene, og de mange
interessante Resultater, han opnaaede, fæstnede
hos ham den Interesse for hydrografiske
Studier, han bevarede hele Livet igennem. I den
videnskabelige Beretning om Rejsens
Resultater har han dels givet Bidrag til den alm.
Skildring af Ekspeditionen, dels sammen med en
Ven Abbé Renard skildret Dybhavsaflejringerne;
desuden var han, siden 1881, Hovedredaktør
for denne imponerende Publikationsrække,
der omfatter 50 mægtige Kvartbind.
Senere hen har hans Interesse for Havets
Udforskning givet sig Udslag i Oprettelsen af
marine Laboratorier ved Firth of Forth og ved
Firth of Clyde samt ved Togter til Færø-Kanalen
og 1910 til Atlanterhavet; om det sidstnævnte,
hvis Omkostninger han selv betalte og
hvori hans Ven, Nordmanden <i>Dr.</i> J. Hjort,
deltog, foreligger der en læseværdig Beretning:
Murray and Hjort: <i>The Depths of the Ocean</i>,
1912 (ogsaa paa Norsk: »Atlanterhavet«).
Endelig maa nævnes, at han 1898 paabegyndte en
bathymetrisk Undersøgelse af de skotske Søer,
og at han fik denne gennemført til Trods for,
at han mistede sin Medarbejder og Ven, Fred
Pullar.
<i>R. H. S.</i>
</chapter>

<chapter name="Murray, J. S. (se Morray)">
<b>Murray</b> [↱măr<sub>i</sub>], <sp>J. S.</sp>, se <sp>Morray</sp>.
</chapter>

<chapter name="Murraysburg">
<b>Murraysburg</b> [↱măr<sub>i</sub>zbəg], By i Kaplandet,
Hovedstad i et Distrikt af s. N., ligger 125 km
NØ. f. Beaufort-West paa Nordskraaningen af
Koudeveldbjergene. (1914) 3000 Indb.
<i>C. A.</i>
</chapter>

<chapter name="Murrhardt">
<b>Murrhardt</b> [↱morhart], By i den württembergske
Neckar-Kreds ved Neckars Tilløb Murr
og Jernbanelinien Waiblingen—Hessenthal, (1910)
4210 Indb.; Latinskole, Stadskirke, opr.
tilhørende et Benediktinerabbedi, med et meget
gammelt Kapel (Walderichskapelle). Jernindustri,
Væveri, Mølledrift, Træ- og Kvæghandel.
<i>N. H. J.</i>
</chapter>

<chapter name="Murrinske Kar">
<b>Murrinske Kar</b> (<i>murrina vasa</i>) kaldtes hos
Romerne i Oldtiden en Art kostbare Bægre o. a.
Kar, der kom fra Orienten. De første m. K.
skal Pompejus have hjembragt fra Kong
Mithradates' Skatkamre og skænket til den
kapitolinske Jupiter's Tempel; i Beg. af Kejsertiden
fandtes der i Stormandshusene i Rom ikke faa
af dem; dog vedblev de at staa i meget høj
Pris (der nævnes endog en Betaling af 300
Talenter for et Kar af denne Art). De m. K. var
forfærdigede af et Stof <i>murra</i>, der efter
Plinius' Beskrivelse utvivlsomt har været en
naturlig Stenart, ikke et Kunstprodukt: det
fandtes kun i smaa Stykker, var skørt,
uigennemsigtigt, af vekslende Farve (rødt og hvidt),
undertiden med et ejendommeligt Farvespil. Disse
o. a. Oplysninger, der i den antikke Litteratur
findes om m. K., tillader næppe en sikker
Bestemmelse af Materialets Art. Just herfor har
dette Spørgsmaal i lang Tid med Forkærlighed
været drøftet af antikvariske Forfattere; der
foreligger en stor Rk. Afhandlinger derom, fra
det 16. til 19. Aarh. Den Antagelse, der i nyere
Tid har fundet mest Tilslutning, gaar ud paa,
at <i>murra</i> skulde være Flusspat.
<i>C. B.</i>
</chapter>

<chapter name="Murrude (se Asplenium)">
<b>Murrude</b>, se <sp>Asplenium</sp>.
</chapter>

<chapter name="Murrumbidgee">
<b>Murrumbidgee</b> [↱măr<sub>ə</sub>m↱bidзi.], Flod i det
sydøstlige Australien, efter Darling Murray
Rivers betydeligste Tilløb, opstaar kun 60 km
fra Australlandets Østkyst paa den nordøstlige
Skraaning af Monaro Range (35° 40′ s. Br.),
flyder først mod N. gennem Forbundsdistriktet,
derefter mod V., gennem vidtstrakte Græssletter,
