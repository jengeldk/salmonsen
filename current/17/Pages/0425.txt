<chapter name="Mumier (fortsat)">
Ægypten, ogsaa M. af hellige Dyr, f. Eks.
Krokodiller, Katte, Ichneumon, Falke, Ibis'er, visse
Fiskearter m. m. I ældre Tider balsameredes
kun de Eksemplarer af de hellige Dyr, som
fandtes i Templerne som Repræsentanterne for
ell. Inkarnationer af visse Guddomme, men
senere hen (fra 26. Dynasti) balsameredes alle
Eksemplarer af de hellige Dyr; derfor er
Antallet af M. af Dyr, der efterhaanden er
opdagede i Ægypten, meget stort. — Herodot, som
besøgte Ægypten i 5. Aarh. f. Kr., giver
Oplysninger om, hvad det kostede at balsamere et
Lig og gøre det til M. Den dyreste
Fremgangsmaade kostede et Talent (4000 Kr); en mindre
bekostelig medførte en Udgift af 20 Miner
(1450 Kr); men de allerfleste M. har faaet en
langt simplere og billigere Behandling (se
<sp>Balsamering</sp>). (<sp>Litt</sp>.: <sp>Pettigrew</sp>, <i>History
of Egyptian mummies</i> [Lond. 1834]; <sp>E.
Wallis Budge</sp>, <i>The Mummy</i> [Cambridge 1893]).
<i>V. S.</i>
</chapter>

<chapter name="Mumiebilleder">
<b>Mumiebilleder</b> (hermed 1 Tavle) kaldes
de Portrætter af Afdøde fra Ægypten, som
man paa enkelte Steder i Ægypten har
fundet dels fastbundne foran Ansigtet paa
Mumier, dels løsrevne fra deres
oprindelige Plads. Nogle M. er malede paa Linned,
men det store Flertal af de M., der hidtil er
opdagede, er malede paa Træ enkaustisk. Den
største Samling af M. ejedes af Tæppehandler
Th. Graf i Wien, der 1887 erhvervede dem i
Fajjûm, hvor de nylig var blevne fundne af
der boende Arabisk talende Muhammedanere.
De stammer fra Rubajat og afbilder,
synes det, Folk, der har levet i den lille By
Korte ved Fajjûm. Graf har siden afstaaet
enkelte af sine M. til offentlige Samlinger i
Europa, bl. a. til Antiksamlingen og Glyptoteket
i Kbhvn. Petrie har ved sine Udgravninger i
Havara fremdraget adskillige M., af hvilke
nogle endnu fandtes paa deres Plads paa selve
Mumien (se Fig.). Disse M. er fordelte mellem
Museerne i Ægypten og i England. Alle de M.,
der kendes, er Brystbilleder ell. blot Hoveder,
saavel af Mænd som af Kvinder i alle Aldre.
Disse M. er aabenbart Portrætter, der vistnok
i Reglen har været ophængte i Familiens Hjem,
indtil den Afbildede døde og bisattes.
Ægyptere, der besad en større Lejlighed, bevarede
stundom deres Forfædres Mumier med
Portrætterne af dem foran Mumiens Ansigt, i
deres bedste Stuer. Huse med saadanne
Portrætmumier er vistnok aldrig opdagede, men
Petrie fandt i Havara, paa en Plads til Affald,
Fejeskarn, kasserede Sager o. l., Mumier med
Portrætter, der maa have tilhørt en Familie,
der var nødt til at opgive sit Hus,
hvorefter den ny Ejer har kastet Mumierne af
den tidligere Ejers Familie paa Affaldspladsen.
(<sp>Litt</sp>.: <sp>Viktor Rydberg</sp>, »Portrætter
fra Fajum« [i »Letterstedt Foren.'s Tidskr.«
1891]; <sp>L. Dietrichson</sp>, »De ny Fund af
gr.-rom. Portrætter i ægypt. Grave« [i
»Oversigt over Kria Videnskabernes Selskabs Forh.«
1893, S. 10—38, Kria 1894]; <sp>Jul. Lange</sp> i
»Illustr. Tidende« [Kbhvn 1892]; <sp>W. M.
Flinders Petrie</sp>, <i>Hawara Biahmu and Arsinoe</i>
[London 1889]; Petrie har selv samlet og udg.
de bedste af de af ham fundne
Mumieportrætter i <i>The Hawara Portfolio Paintings of the
Roman Age 1888—1911</i> [1913]).
<i>V. S.</i>

<img>Fig. 1. Portrætmumie af Artemidoros. Billedet er malet enkaustisk
paa en Træplade og anbragt foran den Dødes Ansigt. Mumien er omsluttet
af en fortrinlig udført, stiv, rød Omhylling. Fundet i Fajjûm og givet af Petrie
til British Museum. Tegnet af Ingeborg Lady Molesworth St. Aubyn.</img>

<img>Fig. 2. Art Portræt af en Beboer af Ægypten i Kejsertidens Dage, i
sort Skrift og ledsaget af det græske Navn, anbragt paa en Art Maske, der
har dækket en af Petrie i Havara fundet Mumie.</img>

<img>Fig. 3. Mumiebillede (fra Fajjûm).</img>
</chapter>

<chapter name="Mumiekister">
<b>Mumiekister</b> (hermed 1 Tavle), Kasser af
Træ ell. Sten, anvendte som Ligkister til
Mumier, er i stor Mængde fremdragne af Grave
i det gamle Ægypten. M. har dels Form af
aflange, rektangulære Kister (Fig. 1—3), dels Form
af Mumier (Fig. 3—5, S. 399). Fra det »Gamle Rige«
kan der endnu ikke paavises M. af Mumieform.
I det »Mellemste Rige« kommer M. af
Mumieform op ved Siden af rektangulære Kister. De
Afdøde bisattes ofte i en dobbelt, undertiden i
en tredobbelt, Kiste. Den yderste er gerne af
