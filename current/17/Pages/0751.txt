Det forpuffer ved Ophedning med brændbare
Stoffer. Da det er hygroskopisk, kan det ikke
anvendes til Krudt. Derfor omdannes store
Mængder N. til Kaliumnitrat, saakaldt
Konversionssalpeter.
<i>M. M-r.</i>
</chapter>

<chapter name="Natriumnitrit">
<b>Natriumnitrit</b>, <sp>salpetersyrligt Natron</sp>,
NaNO<sub>2</sub>, faas ved Ophedning af Natriumnitrat
med Bly som Reduktionsmiddel. NaNO<sub>3</sub>+Pb=NaNO<sub>2</sub>+PbO.
Det udludes med Vand af Smeltemassen
og udkrystalliserer af Opløsningen i
firsidige, skæve Prismer, der let flyder hen i
Luften. Det anvendes meget i
Tjærefarveindustrien til Fremstilling af Diazofarvestoffer.
<i>M. M-r.</i>
</chapter>

<chapter name="Natriumoverilte (se Natriumoxyder)">
<b>Natriumoverilte</b>, se <sp>Natriumoxyder</sp>.
</chapter>

<chapter name="Natriumoxyder">
<b>Natriumoxyder</b>, <sp>Natriumilter</sp>. Ved
Glødning af Natriumnitrat ell. Natriumnitrit
med metallisk Natrium dannes under
Udvikling af Kvælstof det hvide <sp>Natriumoxyd</sp>,
<sp>Natriumilte</sp>, Na<sub>2</sub>O, der er meget
ubestandigt. Det giver med Brint Natriumhydroxyd og
metallisk Natrium og med Vand Natriumhydroxyd.
Opheder man metallisk Natrium i tør Ilt
ell. i tør og kulsyrefri Luft, dannes
<sp>Natriumperoxyd</sp>, <sp>Natriumsuperoxyd</sp>,
<sp>Natriumdioxyd</sp>, <sp>Natriumoverilte</sp>,
Na<sub>2</sub>O<sub>2</sub>, som et lysegult, næsten
hvidt, Pulver. I Teknikken foregaar Ophedningen
til c. 400° i flade Aluminiumsbeholdere.
Det opløses meget let i Vand under Iltudvikling
og stærk Opvarmning. Med iskolde fortyndede
Syrer danner det Natriumsaltet af Syren og
Brintoverilte. Da det meget let afgiver Ilt, er
det et meget kraftigt Iltningsmiddel og benyttes
derfor meget i Kemien og i Teknikken. Den
med Natriumperoxyd og Syrer dannede
Brintoverilte anvendes meget til Blegning.
<i>M. M-r.</i>
</chapter>

<chapter name="Natriumperborat">
<b>Natriumperborat</b>, <sp>Perborax</sp>, NaBO<sub>3</sub>,4H<sub>2</sub>O,
er Natriumsaltet af <sp>Perborsyre</sp>,
<sp>Boroversyre</sp>, HBO<sub>3</sub>; det faas ved lidt efter lidt
at tilsætte Natriumperoxyd til en 1,2 % iskold
Borsyreopløsning. Det er tungtopløseligt i
neutral og basisk Opløsning og udskilles ved
ovennævnte Proces som hvide Krystaller; det er
lettere opløseligt i sur Vædske. Opløsningen af N.
virker kraftigt iltende; det benyttes derfor ofte
blandet med Natriumkarbonat som Vaske- og
Blegemiddel.
<i>M. M-r.</i>
</chapter>

<chapter name="Natriumperoxyd (se Natriumoxyder)">
<b>Natriumperoxyd</b>, se <sp>Natriumoxyder</sp>.
</chapter>

<chapter name="Natriumpyrosulfit (se Natriumsulfit)">
<b>Natriumpyrosulfit</b>, se <sp>Natriumsulfit</sp>.
</chapter>

<chapter name="Natriumsalte">
<b>Natriumsalte</b>. Disse er farveløse, naar den
Syre, hvoraf de afledes, er farveløs. De
fleste N. er opløselige i Vand. Indbringes de i
den farveløse Vinaandsflamme eller Gasflamme,
meddeler de denne en gul Farve. I en neutral
Opløsning af et N. frembringer
Kaliumantimonat et tungtopløseligt Bundfald af
Natriumantimonat, Na<sub>2</sub>H<sub>2</sub>Sb<sub>2</sub>O<sub>7</sub> . 6H<sub>2</sub>O. N. omtales
enkeltvis under deres respektive Navne.
<i>(O. C.). M. M-r.</i>
</chapter>

<chapter name="Natriumsiliciumfluorid (se Siliciumfluorid)">
<b>Natriumsiliciumfluorid</b>, se
<sp>Siliciumfluorid</sp>.
</chapter>

<chapter name="Natriumsilikat">
<b>Natriumsilikat</b>, <sp>kiselsurt Natron</sp>, er
Bestanddel af mange Mineraler og af Glas. Ved
at sammensmelte Kiselsyreanhydrid (Siliciumdioxyd),
f. Eks. som Sand, med Natriumkarbonat
i forsk. Forhold, kan man faa dannet N.
af forsk. Sammensætninger, Na<sub>2</sub>SiO<sub>3</sub>, Na<sub>4</sub>SiO<sub>4</sub>
o. a., f. Eks. efter Ligningen SiO<sub>2</sub>+Na<sub>2</sub>CO<sub>3</sub>=Na<sub>2</sub>SiO<sub>3</sub>+CO<sub>2</sub>.
Smeltemassen kan opløses i
Vand, og en saadan Opløsning gaar i Handelen
under Navnet <sp>Natronvandglas</sp>. Dette
anvendes til at imprægnere Tøj og Træ, for at
gøre det mindre letantændeligt, samt til Glas-
og Porcelænskit og til Fremstilling af kunstige
Sandsten.
<i>M. M-r.</i>
</chapter>

<chapter name="Natriumstannat">
<b>Natriumstannat</b>, <sp>tinsurt Natron</sp>, Na<sub>2</sub>SnO<sub>3</sub>
med 3H<sub>2</sub>O eller 10H<sub>2</sub>O; bundet som Krystalvand.
Det fremstilles ved at smelte Tin med
Natriumkarbonat og Natriumnitrat og udlude med
Vand; ved Inddampning af Opløsningen faas det
som hvide Krystaller, der er tungere opløselige
i varmt end i koldt Vand. Det bruges som
Bejdse i Tøjtrykkeriet under Navnene
<sp>Præparersalt</sp> og <sp>Grundersalt</sp>.
<i>M. M-r.</i>
</chapter>

<chapter name="Natriumsubklorid (se Natriumklorid)">
<b>Natriumsubklorid</b>, se <sp>Natriumklorid</sp>.
</chapter>

<chapter name="Natriumsulfat">
<b>Natriumsulfat</b>, <sp>svovlsurt Natron</sp>,
Na<sub>2</sub>SO<sub>4</sub>,10H<sub>2</sub>O, kaldes ogsaa <sp>Glaubersalt</sp>,
<i>sal mirabilis Glauberi</i>, efter dets Opdager J. R.
Glauber. Det er en Bestanddel af mange
Mineralvande og Saltkilder og findes ogsaa i smaa
Mængder i Havvandet. Sammen med Gips,
Kogsalt og Bittersalt danner det flere Steder hele
Bjergmasser, saaledes i Spanien og i Kaukasus.
Det fremstilles ved at behandle Natriumklorid
i Varmen med koncentreret Svovlsyre, hvorved
der gaar Klorbrinte bort, der absorberes i Vand
til Saltsyre; det er et Mellemprodukt ved
Fabrikationen af Natriumkarbonat (Soda) efter
Leblanc's Metode. Af Magniumsulfat (fra
Stassfurt) kan det vindes ved at lade dette indvirke
paa en Natriumkloridopløsning i Kulden; denne
Metode er derfor indskrænket til om Vinteren
i Frost. N. fremstilles ogsaa, efter Hargreave's
Metode, ved at lede en Blanding af Luft,
Svovlsyrling og Vanddamp over ophedet
Natriumklorid. De vundne Raaprodukter renses ved
Omkrystallisation. Der faas da ved alm. Temp.
hvide Krystaller af ovenn. Sammensætning;
disse er letopløselige i Vand. Ved Opvarmning til
c. 32° spaltes de til Vand og vandfrit Salt;
under 32° dannes igen Na<sub>2</sub>SO<sub>4</sub>,10H<sub>2</sub>O. Der er
altsaa et Omdannelsespunkt ved 32°, der ogsaa
giver sig til Kende ved, at Saltets Opløselighed
i Vand ændres meget pludselig ved denne Temp.
N. danner let overmættede Opløsninger; den
ved 32° mættede Opløsning kan afkøles til alm.
Temp., uden at der udskilles Krystaller, men
bringes en Krystal, den være sig mikroskopisk,
af. N. ned i Opløsningen, stivner denne hurtig
til en Krystalmasse. N. anvendes, som nævnt, i
Sodafabrikationen, endvidere i stor Mængde til
Fremstilling af Glas, til Ultramarin og
Tjærefarver, samt i Medicinen, hvor det anvendes
som Afføringsmiddel.

<sp>Natriumdisulfat</sp>, <sp>Natriumbisulfat</sp>,
<sp>surt Natriumsulfat</sp>, NaHSO<sub>4</sub>,H<sub>2</sub>O,
faas som Biprodukt ved Fremstilling af
Salpetersyre af Natriumnitrat og Svovlsyre,
NaNO<sub>3</sub>+H<sub>2</sub>SO<sub>4</sub>=NaHSO<sub>4</sub>+HNO<sub>3</sub>. Det
krystalliserer i lange firsidige Søjler; det har en stærk
sur Reaktion og Smag. Anvendes som Erstatning
for Vinsten i Farveriet.
<i>M. M-r.</i>
</chapter>

<chapter name="Natriumsulfider">
<b>Natriumsulfider</b>, Forbindelser af Natrium
og Svovl. Ophedes Natriumsulfat med Kul, dannes
<sp>Natriumsulfid</sp>, <sp>Svovlnatrium</sp>,
