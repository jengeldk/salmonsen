forholdsvis længere og tykkere Hale, der er
beklædt med temmelig lange og noget udstaaende
Haar. Hælspidsen er helt ell. næsten helt
haarklædt, medens den alm. S. har nøgen Hæl.
Ogsaa efter Tænderne kan de to Arter holdes ude
fra hinanden; en Unge af den alm. S. har lige
saa store Tænder som de Voksne, derfor
paafaldende store i Forhold til Dyrets Størrelse,
Dværgspidsmusen har mindre Tænder. — Den
findes paa lgn. Steder som den alm. S., men
er overalt mindre almindelig.

<sp>Vandspidsmusen</sp> (<i>Crossopus fodiens</i>
[Pall.]) er noget større end den alm. S.,
Kroplængden er c. 75 mm, Halens Længde godt
60 mm; den kendes let fra denne ved, at
Haarene langs Føddernes Rande er lange og rager
ud over Siderne som en Svømmebræmme;
ogsaa Haarene langs Midten af Halens
Underside er forlængede. Grænsen mellem den sorte
Overside og den lyse Underside er skarpere
end hos S. Vandspidsmusen findes i Nærheden
af ferske Vande, Søer, Bække, Grøfter o. l.,
hvortil dens underjordiske Gange gaar. Den
svømmer og dykker udmærket. Føden bestaar
af Vandinsekter, Orme, Snegle, Mus, døde Fisk,
Fiske-Yngel og -Rogn. Udbredelsen er
væsentlig som hos alm. S.

Til Slægten Sorex hører i Europa, foruden
den alm. S. og Dværgspidsmusen, ogsaa
<sp>Alpespidsmusen</sp> (<i>S. alpinus</i>, Schinz). Den er
noget større end vor alm. S., Undersidens
Farve er mørkere, saa der ingen skarp Grænse er
mellem Over- og Undersiden. Den findes i
Alperne, Riesengebirge, Østerrig, Karpatherne og
Harzen.

Af Gruppen <i>Crocidurinæ</i>, med hvide Tænder,
skal kun et Par Arter af Slægten <i>Crocidura</i>
nævnes: <sp>Husspidsmusen</sp> (<i>C. aranea</i>
[Schreb.]), der er alm. i Tyskland, og den
sjældnere <sp>Markspidsmus</sp> (<i>C. leucodon</i>, Herm.).
Da deres Nordgrænse ikke er sikkert kendt,
den angives omtrentlig at være Mellemtyskland,
er det ikke utænkeligt, at de kan vise sig hos
os, ell. at de i Fortiden har været her. —
Slægten <i>Crocidura</i>, med Underslægten <i>Pachyura</i>,
har bredt sig ud over Sydasien og Dele af
Afrika. Her findes <sp>Moskusspidsmusene</sp>,
f. Eks. <i>Pachyura coerulea</i>, Kerr., af
Englænderne i Indien ogsaa kaldet <sp>Moskusrotte</sp>.
Den har en Kroplængde af 15 cm og er altsaa
et Eksempel paa, at S. dog kan opnaa en anselig
Størrelse. Moskusspidsmusen er berygtet p. Gr. a.
dens gennemtrængende Moskusduft, der kan
gøre de Genstande, Dyret kommer i Berøring
med, ubrugelige. Dette er saa meget desto
ubehageligere, som Moskusspidsmusene holder til i
Huse. — I Afrika forekommer desuden Slægten
<i>Surdisorex</i>, der har uddannet sig som Graver
med meget stærke Kløer paa Forlemmerne.
Dens Hvirvler har ejendommelige Udvækster,
som bevirker, at den opadkrummede Rygrad
kan taale et meget stort lodret Tryk uden at
bøje sig og derved beskadige de ædlere
Organer. For de Indfødte er det en yndet Sport at
demonstrere dette ved paa eet Ben at staa paa
Dyret; naar Foden da trækkes tilbage, løber
Dyret ugenert videre. — I Nordamerika findes
foruden Slægten <i>Sorex</i>, som vi allerede har
nævnt, Slægten <i>Soriculus</i> (»Blarina«), hvis
Udbredelsesomraade gaar saa langt imod Syd som
det nordligste Sydamerika. Den er den eneste
sydamerikanske Insektæder. — Uddøde
Insektædere af S.'s Familie kendes fra Eocentiden.
<i>M. D.</i>

<img>Vandspidsmus.</img>
</chapter>

<chapter name="Spidsning">
<b>Spidsning,</b> se <sp>Mølleri</sp>, S. 581.
</chapter>

<chapter name="Spidsrod">
<b>Spidsrod</b> (af tysk <sp>Spiess</sp>- eller
<sp>Spitzruten</sp>) skal have sit Navn fra de
middelalderlige Landsknægtes autonome Strafferet: af
Landsknægtenes Eneret til at bære Spyd udvikledes
den for dem ejendommelige
Fuldbyrdelsesmaade af Dødsstraf, at Delinkventen »joges
gennem« de opstillede Kammeraters Spyd. Gustaf
Adolf gjorde i sine Krigsartikler
Spidsrodstraffen til en for Militære alm. anvendt
Legemsstraf, idet Spydene erstattedes af Hassel-
ell. Pilekæppe, og Straffen bestod i, at
Synderen afklædt til Bæltestedet, med Hænderne
bundne paa Brystet, førtes gennem en Afdeling
Soldater, opstillede rodevis med Front mod
hinanden, paa 100—300 Mand, der hver under
Delinkventens Forbimarch tildelte ham et
kraftigt Slag over Ryggen med Kæppen. For at
forhindre for hurtig Gang gik en Underofficer
foran den dømte, hvis Smertesudbrud søgtes
overdøvede ved stadige Trommehvirvler; i
Munden fik han en Blykugle for at kunne »bide
Smerten i sig« (smlgn. <sp>Wessel</sp>: »Kærlighed
uden Strømper«, 3. Optog, 6. Optrin). S. idømtes
for Desertion, for Ulydighed, for at forlade
Vagten o. l. og kvalificeredes dels ved Rodernes, dels
ved Gennemgangenes forøgede Antal: 6 Gange S.
gennem 300 Mand i 3 Dage regnedes lig med
Dødsstraf og medførte som Regel ogsaa Døden.
Sank Domfældte under Marchen om paa
Jorden, og S. saaledes ikke kunde fuldbyrdes,
lagdes vedkommende paa Straa og fik tildelt
Resten af de idømte Slag. S. er nu overalt
afskaffet; i Tyskland i Beg. af 19. Aarh., i Norge
1814, i Danmark 1836, i Rusland først 1863.
<i>A. Gl.</i>
</chapter>

<chapter name="Spidsrod, løbe Spidsrod">
<b>Spidsrod,</b> <sp>løbe Spidsrod</sp>: Straf i Leg.
Deltagerne danner to Rækker. Den, der skal
straffes, løber da mellem Rækkerne, medens
de andre slaar ham paa Ryggen. (<sp>Litt</sp>.:
<sp>Feilberg</sp>, »Jydsk Ordbog«).
<i>Fr. K.</i>
</chapter>

<chapter name="Spidsrotte,">
<b>Spidsrotte,</b> d. s. s. <sp>Desman</sp> (s. d.).
</chapter>

<chapter name="Spidsrør">
<b>Spidsrør,</b> se <sp>Rør-Formstykker</sp>.
</chapter>

<chapter name="Spidssnegle">
<b>Spidssnegle,</b> se <sp>Limacidæ</sp> og <sp>Limax</sp>.
</chapter>

<chapter name="spidstakket eller -tandet">
<b>spidstakket</b> (bot.) eller -<sp>tandet</sp> kaldes
Randen af et Blad, hvor Indskæringerne er
afrundede og de mellemliggende Takker spidse.
<i>A. M.</i>
</chapter>
