»David-Billede«, »Det glade Par« (Kunstneren
og hans Hustru) og »Den Gerrige«, kommet en
værdifuld Forøgelse ved de tre Billeder i
Malerisamlingen paa Nivaagaard (særlig »Børnenes
Maaltid«; Børnene er Kunstnerens egne). Flere
Billeder i Sthlm's Nationalmus. Paa den holl.
Udstilling i Kbhvn 1922 saas foruden to
hollandske Billeder det store »Antonius og
Kleopatra«. (<sp>Litt</sp>.: T. van <sp>Westrhoene</sp>, »J. S.«
[Haag 1850]; <sp>C. Lemcke</sp>, »J. S.« [i Dohme,
»Kunst und Künstler«, I, 2. Leipzig 1878]; <sp>Karl
Madsen</sp>, »J. S.'s Billeder i Amsterdam«
[»Julealbum«, Kbhvn 1894]; <sp>A. Rosenberg</sp>,
»Terborch und J. S.« [»Künstlermonographien«
XIX, Bielefeld og Leipzig 1897]. — Jfr. ogsaa
<sp>Holger Drachmann</sp>, »Brevet om J. S.«
[»Rejsebilleder«, Kbhvn 1882]).
<i>(A. R.). A. Hk.</i>
</chapter>

<chapter name="Steen, Johannes Vilhelm Christian">
<b>Steen,</b> <sp>Johannes Vilhelm
Christian</sp>, norsk Statsminister og Skolemand, f.
22. Juli 1827 i Oslo, d. paa Voss 1. Apr. 1906,
blev 1844 Student fra Tromsø Skole, ved
hvilken han 1849
ansattes som
Timelærer efter
1848 at have
taget filologisk
Embedseksamen. 1850 blev
han Adjunkt
ved Bergens
Skole, besøgte
1854 med
offentlig
Stipendium den
internationale
Skoleudstilling i
London og
udnævntes efter
Hjemkomsten til
Overlærer
ved Tromsø
Skole. Denne Stilling ombyttede han 1862
med Rektoratet ved Skolen og forflyttedes
1866 til Stavangers lærde og Realskole, som
han forestod 1867—91. Fra første Tid af fulgte
han med vaagen Interesse Udviklingen af det
Demokrati, som kom til Gennembrud i Europa
gennem Februar- og Marts-Revolutionerne; han
blev under disse Impulser en varm Tilhænger
af Fremskridtets Sag og en Talsmand for
Nationalitetsideerne. Med denne sin Interesse for
offentlige Gøremaal deltog han 1854 i
Grundlæggelsen og Redaktionen af det frisindede Blad
»Bergensposten«, blev 1859 indvalgt i Tromsøs
Kommunestyre og repræsenterede 1859—60
Byen paa Stortinget, hvor han gjorde sig
bemærket ved sin fremragende Dygtighed, ved
Deltagelsen i Stiftelsen af »Reformforeningen«
og ved sit Forhold til den rejste Statholder sag.
Ogsaa paa samtlige Ting 1863—67 var han
Tromsøs og Finmarksbyernes Repræsentant. I
Stavanger var han Medlem af Kommunestyret,
Ordfører i Formandskabet og
Forligelseskommissær m. m., og han repræsenterede
Stavanger og Haugesund paa alle Storting fra det
sidste treaarlige (1868—69) til og med
Valgperioden 1886—88, med Undtagelse af
Valgperioden 1874—76, da han ikke var valgt; heller
ikke var han genvalgt for Aarene 1889—91.
Under den lange Stortingstid beklædte han en
Række af Tingets Tillidshverv, Præsident i
Odelstinget 1871—73 og 1877—81, Stortingspræsident
1881—88 og Formand i Valg- og
Fuldmagtskomiteerne. Af særlig Betydning var det Arbejde,
som S. udfoldede for det norske Skolevæsens
Udvikling; bl. a. var han Formand i den under
14. Novbr 1885 nedsatte kgl. Kommission, som
1885—86 udarbejdede de ny Love for
Folkeskolen. Skønt udelukket fra Stortinget ved
Valgene 1888 ansaas S. siden Ministeriet Sverdrup's
Udnævnelse 1884 som Venstres anerkendte
Fører, og da Ministeriet Stang 23. Febr 1891
havde indgivet sin Demission, dannede S. den
ny Regering; i denne, som udnævntes 6. Marts,
blev han Statsminister og Chef for Finans- og
Tolddepartementet. Om den Krise, som
skabtes ved Kongens Holdning over for Regeringens
Indstilling af 15. Juni 1892 i Anledning af
Stortingets Beslutning i Konsulatsagen af 10. s. M.,
og Ministeriets Fratræden 2. Maj 1893, se
<sp>Norge</sp>. Efter Valgene 1894 repræsenterede S.
Trondhjem og Levanger paa Tinget 1895—97,
hvor han fungerede som Stortingspræsident og
Formand i Fuldmagts- og Valgkomiteen,
valgtes 1897 til Repræsentant for Mjøsbyerne for
1898—1900, men indtraadte umiddelbart efter
Tingets Sammentræden i det af ham dannede
ny Ministerium, der udnævntes 17. Febr 1898 og
under 21. Apr. 1902 afløstes af Ministeriet Blehr.
Om det Afsnit af Norges Historie, det andet
Steen'ske Ministerium tilhørte, se <sp>Norge</sp>, S.
209.
<i>(O. A. Ø.). Edv. B.</i>

<img>J. V. C. Steen.</img>
</chapter>

<chapter name="Steenberg, Andreas Sophus Schack">
<b>Steenberg,</b> <sp>Andreas Sophus Schack</sp>,
dansk Biblioteksmand, f. 16. Decbr 1854 i
Hamburg. Som Adjunkt ved Statsskolen i Horsens
(Overlærer 1903—09) begyndte han i 1890'erne
efter engelsk-amerikansk Mønster et
systematisk Arbejde for at udvikle de hidtil ganske
forsømte Folkebiblioteker til et frugtbringende
Led i Folkeoplysningens Tjeneste, fik 1899
nedsat en Komité til Understøttelse af
Folkebogsamlinger og blev 1909 Chef for det dertil
knyttede Kontor; Biblioteksloven af 5. Marts 1920
er et Resultat af denne hans energiske
Virksomhed. Han har bl. a. udgivet
»Folkebogsamlingerne, deres Historie og Indretning« (1909),
»Skolen og Bøgerne« (1905) og »Erindringer fra
mit Biblioteksarbejde« (1923). Efter sin Afgang
1920 som Chef for det folkelige Biblioteksvæsen
har han helliget sig Studiekredsbevægelsen.
<i>C. S. P.</i>
</chapter>

<chapter name="Steenberg, Carl Marinus">
<b>Steenberg,</b> <sp>Carl Marinus</sp>, dansk
Zoolog, f. 24. Novbr 1882 i Vester Brønderslev, blev
Student 1902 og tog Magisterkonferens i
Zoologi 1909. Efter i en Række Aar at have
undervist i forskellige Skoler ansattes han i 1908
som Assistent ved Universitetets histologiske
Laboratorium; endvidere fik han 1923 det Hverv
som Lektor at undervise i sammenlignende
Anatomi ved Universitetet. Som Zoolog har han
navnlig givet sig af med Molluskerne og har,
foruden flere mindre Arbejder, udgivet den
værdifulde Haandbog over Danmarks
Landsnegle (1911), en Bearbejdelse af Furesøens
