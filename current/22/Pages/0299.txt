debuterede med »Proletarien Lieder« (1885),
senere fulgte Digtsamlinger som »Excelsior« og
»Höhenrauch«, det episke Digt »Die Insel
Ahasvers«, Dramaet »Diomed«, »Die Richtschwert
von Tabor und andere Novellen«, »Waldskizzen
ans Oberösterreich«, »Wildfeuer« (1912) og
»Weltanschauung« (1921). »Gesammelte
Erzählungen« og »Gesammelte Gedichte« (1906). Han
er en ivrig Forkæmper for Afholdssagen.
(<sp>Litt</sp>.: <sp>Wilh. v. Scholz</sp> i »Lit. Echos«, V).
<i>C. B-s.</i>
</chapter>

<chapter name="Sterna">
<b>Sterna,</b> se <sp>Terner</sp>.
</chapter>

<chapter name="Sternberg">
<b>Sternberg</b> ['∫tærnbærk], By i den tyske
Fristat Mecklenburg-Schwerin, 28 km ØNØ. for
Schwerin ved S.-Sø, har (1910) 2896 Indb.
Bødkeri, Hesteavl.
<i>O. K.</i>
</chapter>

<chapter name="Sternberg, Alexander, Friherre v. Ungern S.">
<b>Sternberg</b> ['∫tærnbærk], <sp>Alexander,
Friherre v. Ungern S.</sp>, tysk Forf., f. paa
Godset Noistfer i Estland 22. Apr. 1806, d. i
Dannenwalde i Mecklenburg 24. Aug. 1868. Han
studerede Jura og Filosofi i Dorpat og drog
1829 til Petrograd for at søge Embede. Men da
Forholdene ikke tiltalte ham, bosatte han sig
1830 i Dresden, hvor han sluttede sig nøje til
Tieck. I de flg. Aar førte han et meget
omflakkende Liv, levede fra 1832 i Mannheim, besøgte
1836 Østrig, boede i Aarene 1838—41 i Weimar,
1842—48 i Berlin, hvor han atter traf Tieck, og
desuden omgikket W. Alexis, Gutzkow og
Varnhagen, fra 1850 igen i Dresden. Sine sidste Aar
tilbragte han paa Godset Gramzow i Ukermark,
som hans Svoger ejede. Han har skrevet en
Række Romaner, som yder en ret overfladisk
Underholdning. I sine Bøger er han en
udpræget Junkertype, som hylder Reaktionen og
Adelens Forrettigheder. Ofte efterligner han den
frivole fr. Roman. Af hans Bøger kan nævnes
Novellerne »Die Zerrissenen« (1832) og »Eduard«,
Romanerne »Galathée«, »Psyche«, »Susanna«,
»Royalisten«, »Die gelbe Gräfin«, »Die Ritter v.
Marienburg« og »Dorothea v. Kurland«. Enkelte
af disse er i vore Dage blevet genoptrykt,
ligeledes hans interessante, ikke altid paalidelige
Memoirer »Erinnerungsblätter« (6 Bd, 1855—61).
(<sp>Litt</sp>.: <sp>Feodor Wehl</sp>, »Zeit u. Menschen«,
II [1889]).
<i>C. B-s.</i>
</chapter>

<chapter name="Sternberg, Kaspar Maria v.">
<b>Sternberg</b> ['∫tærnbærk], <sp>Kaspar Maria
v.</sp> (1761—1838), bøhmisk Greve og
Naturforsker. Skrev om Alpeplanter og den bøhmiske
Flora; hans Hovedværk: »Versuch einer
geognostisch-botanischen Darstellung der Flora
der Vorwelt« (2 Bd med 160 Tavler, 1820—32).
Brevveksel med Goethe (1820—32), udgivet af
Bratranek (1866). (<sp>Litt</sp>.: <sp>Palacky</sp>, »Leben
des Grafen K. S.'s« [Prag 1868]).
<i>A. M.</i>
</chapter>

<chapter name="Sternberg, Wassilj">
<b>Sternberg</b> ['stjernb<sub>i</sub>rk], <sp>Wassilj</sp>, russisk
Maler, f. 1818, d. 1845 i Rom. Han blev kun 27
Aar, men opnaaede dog ved sine Skildringer af
russ. Bondeliv — under Paavirkning af russ.
Litteratur: Gogol (»Revisoren«) og Puschkin —
at vise den nationale Kunst hen til ny Emner.
<i>A. Hk.</i>
</chapter>

<chapter name="Sternbergia">
<b>Sternbergia</b> W. et K., Slægt af
Narcisfamilien, Løgvækster med tragtformede, gule eller
røde Blomster og kødede Frugter. 12 Arter
fra det østlige Middelhavsomraade. <i>S.
colchiciflora</i> W. et K. (<i>S. macrantha</i> J. Gay) har
underjordisk Skaft; Bladene følger efter
Blomstringen; Blomsterne er krokuslignende. <i>S.
lutea</i> Ker., med gule Blomster paa et
overjordisk, c. 15 cm langt Skaft i Efteraaret, dyrkes
ligesom foregaaende; dens Blade kommer før
Blomsterne.
<i>A. M.</i>

S. formeres ved Sideløg og fordrer en varm
og tør Vokseplads. Den maa dækkes om
Vinteren og omplantes hvert 4. Aar.
<i>(L. H.). P. F.</i>
</chapter>

<chapter name="Sternbergit">
<b>Sternbergit</b> {<sp>Sølvkis</sp>), et Mineral fra de
sølvførende Gange i Erzgebirge, er sortebrunt
metallisk, krystalliserer rombisk og bestaar af
Svovl, Jern og Sølv (AgFe<sub>2</sub>S<sub>3</sub>).
<i>(N. V. U.). O. B. B.</i>
</chapter>

<chapter name="Sternberk">
<b>Sternberk</b> ['stjernb<sub>i</sub>rk] (tysk <sp>Sternberg</sp>),
By i TschekkoSlovakiet, i Mähren, 15 km N. f.
Olomouc, har (1920) 14601 Indb. Gammelt Slot;
Statsvæverskole, Bomuldsvæverier, Olie- og
Tobaksfabrikker.
<i>O. K.</i>
</chapter>

<chapter name="Sterne, C.">
<b>Sterne</b> ['∫tærn<sub>ə</sub>], <sp>C.</sp>, se <sp>Krause, E. L.</sp>
</chapter>

<chapter name="Sterne, Lawrence">
<b>Sterne</b> [stə.n], <sp>Lawrence</sp>, eng. humoristisk
Forf., f. 24. Novbr 1713 i Clonmel i Irland, d.
18. Marts 1768 i London. Han var Søn af en
Officer, der med sit Regiment blev
kommanderet om fra Sted til Sted, saa at den lille
Lawrence førte en meget omflakkende
Tilværelse, indtil en Slægtning tog sig af ham og
betalte for hans Skolegang og Ophold ved
Universitetet. 1732 kom han til Cambridge, og her
tog han 1740 Graden som <i>Master of Arts</i>. Aaret
efter skaffede en Onkel ham et Præstekald i
Sutton og tillige et Kanonikat i York, og da han
samtidig giftede sig, fik han med sin Kone
endnu et Kald. Han levede et stille Liv paa Landet,
indtil han 1759 i York udgav de to første Bind
af <i>The Life and Opinions of Tristram Shandy,
Gent.</i>, da han med eet Slag blev berømt. Han
rejste nu til London, hvor Bogen havde gjort
stor Lykke, og hvor en ny Udgave kort efter
udkom. Her blev han i høj Grad feteret, og
han forfulgte sit Held ved at udgive <i>Sermons
of Mr. Yorick</i> 1760, et Navn, der er hentet fra
<i>Tristram Shandy</i>. Ligeledes fortsatte han
denne Roman, der indtil 1769 udkom i 9 Bd. 1762
og de flg. Aar rejste S. i Frankrig og Italien,
og Resultatet af disse Rejser var <i>A
Sentimental Journey by Mr. Yorick</i> (1768). — S.'s
Berømmelse hviler hovedsagelig paa disse to
Værker. <i>Tristram Shandy</i> er et egenartet Værk, i
hvilket Historien i den Grad afbrydes af alle
Slags Digressioner, at man ganske glemmer
den; den begynder med at fortælle om Heltens
Undfangelse; men han bliver først født midt i
Bogen. Imidlertid er den i al sin barokke
Formløshed en ren Guldgrube af humoristiske og
rørende Træk, grebne lige ud af det daglige
Liv, og dens Skikkelser virker endnu ved, deres
sprudlende Liv. I <i>The Sentimental Journey</i> har
S. givet et af den følsomme Litteraturs
Hovedværker; den blev beundret og efterlignet baade
i England og paa Fastlandet; i Danmark er
Baggesen's »Labyrinten« tydelig paavirket af
den. Efter S.'s Død udkom hans Breve, udgivne
af hans Datter (2 Bd, 1775), samt <i>Letters from
Yorick to Eliza</i> (1775). En samlet Udgave af
hans Værker kom i 4 Bd 1873, nyt Opl. 1884.
(<sp>Litt</sp>: <sp>Thackeray</sp>, <i>English Humorists in
the Eighteenth Century</i>; <sp>Percy
Fitzgerald</sp>, <i>Life of S.</i> [2 Bd., 1864, ny Udg. med
en Del nyt Stof 1896]; <sp>Trail</sp>, <i>L. S.</i> [1882, i
