ejendommelige Kunst tiltalte ham meget. Efter sin
Hjemkomst 1895 udstillede han en større
Samling af sine ny Malerier og viste her et helt
forandret kunstnerisk Fysiognomi: Var han
begyndt som heftig Naturalist og med
Tendenser i Retning af socialistisk Maleri, viste han
sig nu efter Paavirkningen fra Roll som en
Forkynder af Skønheden, Solskinnet og
Livsfylden i Kunsten. Den fyldige, lyse, sonore
Kolorit med Genklang fra de gamle Mestre blev
fra nu karakteristisk for hans Kunst, som mest
behandler Sommerlandskaber, Portrætter og
Figurgrupper, hvor Kvinder spiller en
fremtrædende Rolle. Senere har S. ofte haft
Udstillinger baade hjemme og i Udlandet, saaledes i
Paris 1903, i Sthlm og Kbhvn 1904 og overalt
vundet megen Anerkendelse. Ved
Verdensudstillingen i Paris 1900 var han Montør, ligesom
han oftere har været Jurymedlem ved norske
Udstillinger baade hjemme og i Berlin,
München og Sthlm. Fra 1900—25 har han været
Medlem af Nationalgalleriets Direktion i Oslo.
Her findes ogsaa flere af hans dygtigste Billeder:
Portræt af Fru Kjærboe, Aften i Oslo, Portræt
af Kunsthistorikeren Emil Hannover (1899) samt
et kraftigt malet Bondeinteriør. I Trondhjems
Galleri: Portræt af hans Hustru, født Topsøe
(1897). I <i>Galeria moderna</i> i Venedig:
»Dugurshvil« (1890). Luxembourg-Galleriet: »Ung Mor«
(1895, Guldmedaille i Paris 1900).
»Skomagerværksted« (udstillet i Kbhvn 1888, <i>mention
honor</i>. Paris-Udstillingen 1889, tilhører Sandvig
paa Lillehammer). Uffizi-Galeriet i Firenze har
hans Selvportræt indlemmet i sin berømte
Samling af Kunstnerportrætter. S. har i de seneste
Aar udfoldet en rig Produktion af
Landskabsbilleder med Figurer samt Portrætter. Siden 1885
har han udstillet paa Statens Udstillinger i Oslo,
1907 i Venedig og 1910 i Rom. Han har stadig
udviklet sin Kunst i Retning af større
impressionistisk Bredde, højere Lysstyrke, tættere
Stofskildring. Denne Retning tilhører hans
Interiørstudie fra en Bondestue ved Lillehammer
(1905), ligesom hans store Figurgruppe »I
Furulund« (1909) samt et større Barnebillede
(1923), som alle tilhører Kunstmuseet i Oslo.
Han foretog 1910 en Rejse til London, Berlin,
Paris o. fl. nordeuropæiske Byer, 1911 til Rom,
hvor han var norsk Kommissær ved den
internationale Kunstudstilling. Siden Oprettelsen af
det norske Kunstakademi i Oslo 1910, for
hvilket han har udfoldet en ivrig Virksomhed, er
han Prof. ved dette, og fra 1925 Direktør.
Han udstillede 1915 paa Verdensudstillingen i
S. Francisco (Guldmedaille) og afholdt 1923 i
Anledning af sin 60 Aars Fødselsdag en stor og
repræsentativ Udstilling af ældre og nyere
Værker i Oslo. S. har indehaft en Række Tillidshverv,
som viser den Anseelse, han nyder bl. sine
Kolleger som bl. Publikum. Han er en af de mest
betydelige nulevende norske Kunstnere. (<sp>Litt</sp>.:
<sp>A. Aubert</sp> i Kalenderen »Norge« 1895; <sp>Jens
Thiis</sp>, Norske malere og billedhuggere« II
[1907], S. 150, 157, 344-348, 413. »Samtiden«
1907, S. 635 ff., 1923, S. 615 ff.).
<i>C. W. Sch.</i>
</chapter>

<chapter name="Strøm, Hans">
<b>Strøm,</b> <sp>Hans</sp>, norsk Præst og Naturforsker,
f. i Borgund paa Søndmøre 25. Jan. 1726, d. paa
Eker 1. Febr 1797. Samtidig med sin
Præstegerning dyrkede han Studiet af
Naturvidenskaberne, særlig sin Fødeegns Naturhistorie. Som
Frugt af dette udkom 1762—69 hans
fortjenstfulde »Søndmøres Beskrivelse«. 1764 blev han
Sognepræst til Volden, hvor han udgav
»Tilskueren paa Landet«, hvoraf 2 Dele udkom
1775—76. I Sammenhæng med denne
populærvidenskabelige Virksomhed leverede han en
Rk. Afh., dels af bot., dels af zool. Indhold,
der blev optagne i det norske og i det danske
Videnskabsselskabs Skrifter. 1778 blev han
Præst til Eker og hædredes i det flg. Aar med
Titel af ekstraordinær Prof. i Teologi og blev
1790 <i>Dr. theol.</i> Fra denne Del af hans Liv
mærkes hans 1784 udgivne Beskrivelse over Eker
og hans 1792 udgivne Aargang Prædikener.
(<sp>Litt</sp>.: <sp>Hj. Christensen</sp> i »Edda«, Bd
XI-XII).
<i>(O. A. Ø.). Edv. B.</i>
</chapter>

<chapter name="Strøm, Vincens">
<b>Strøm,</b> <sp>Vincens</sp>, dansk Naturhistoriker,
f. 28. Novbr 1818 paa Langeland, d. 16. Juli
1899 i Odense, tog 1842 teologisk
Embedseksamen og ansattes 1850 som Lærer ved
Katedralskolen i Odense, hvor han virkede til 1889.
Foruden at være en dygtig Naturhistorielærer,
om hvilket hans lille, i sin Tid meget benyttede
Botanik bærer Vidne, interesserede han sig
meget for Insekter, navnlig Sommerfugle, og var
en dygtig Samler. I »Naturhistorisk Tidsskrift«
udgav han 1866—67 et Par foreløbige
Fortegnelser over de danske Sommerfugle; først 1891
lykkedes det ham dog at fuldføre det endelige
Arbejde »Danmarks større Sommerfugle«, en
baade nøjagtig og for Samlere meget nyttig
Haandbog.
<i>R. H. S.</i>
</chapter>

<chapter name="Strømaftagere">
<b>Strømaftagere,</b> se <sp>elektriske
Sporveje</sp>, S. 2.
</chapter>

<chapter name="Strømand">
<b>Strømand,</b> se <sp>Ænder</sp>.
</chapter>

<chapter name="Strømanker">
<b>Strømanker,</b> se <sp>Strøm</sp>.
</chapter>

<chapter name="Strømbegrænser">
<b>Strømbegrænser.</b> 1. Betalingen for
Elektricitet sker i Alm. efter Antallet af forbrugte
Kilowatttimer. For Konsumenter, der faar Strøm
fra Vandkraftanlæg, anvendes imidlertid ofte
en anden Afregningsnfaade, idet der kun
betales en vis aarlig Afgift pr Kilowatt maksimal
Belastning, uafhængigt af, hvor lang Tid
Strømmen aftages. Dette sker ud fra den
Betragtning, at Centralens Udgifter saa godt som
udelukkende er Forrentning, Afskrivning,
Lønninger m. v., medens der ikke findes væsentlige
Udgifter, der, som ved Dampcentraler, er
direkte afhængige af det producerede Antal
Kilowatttimer. Ved Anvendelse af denne
Betalingsmaade, den saakaldte Pauschaltarif, maa
Værket sikre sig, at Konsumenten ikke aftager en
større Strøm end han er berettiget til, og
derfor indsættes der i hans Installation en
saakaldt S., et Apparat, der afbryder Strømmen,
naar denne overstiger den tilladte Værdi.

En S. (se Fig.) kan bestaa af en med
Kvægsølv delvis fyldt Glasbeholder, der er
sammensat af en vandret og en lodret Del. I det
vandrette Rør er der indsmeltet to Kontakter,
hvorigennem Forbrugsstrømmen føres, og
Forbindelsen mellem de to Kontakter sker normalt
igennem Kvægsølvet. I det lodrette Rør findes
neddykket i Kvægsølvet et Stykke Jern. Omkring
dette Rør er anbragt en af Forbrugsstrømmen
gennemløbet Spole. Naar nu Strømmen bliver
