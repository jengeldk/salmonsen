interradialt, 5 Basalia; talrige uddøde Former
har desuden en laveste Kreds, der kaldes
Infrabasalia og afveksler med Basalia; hvilken
Kreds der end er nederst, kan den ved
Sammenvoksning reduceres til 2 ell. 3 Plader;
endelig kan stilkløse Former som <i>Marsupites</i> o. a.
have en Centralplade, <i>Centrodorsale</i>, der
sikkert svarer til Stilken, ligesom Rygknappen
hos Fjerstjernerne repræsenterer øverste
Stilkled; under Udviklingen hos disse reduceres
Basalia til en lille Plade, der ligger inden for
Rygknappen. Ofte regnes alt oven for de 5
Radialia til Armene; man maa da altid regne med
5 Arme, der oftest deler sig fra andet Led
(<i>Axillare</i>); andre regner derimod kun Armene
fra første bevægelige Ledforbindelse, i saa Fald
maa man altsaa hyppigst regne med 3
Radialled i Række, og det øverste (<i>Axillare</i>) har da
2 skraatstillede Ledflader, der hver bærer en
Arm, ell. en enkelt Ledflade hos 5-armede
Former. Hos ældre S. med de store mangetavlede
Bægere er alle disse Forhold endnu mere
indviklede, navnlig findes ofte indskudte Partier af
Kalkstykker mellem Radialrækkerne, de kaldes
Interradialia. Paa Bægerets Tag findes Munden
i Reglen central og Gattet i en Interradie ofte
paa en skorstenslignende Forlængelse; denne
kan hos mange uddøde Former blive
overmaade mægtig og være beklædt med tavlede
Plader (Analrør). Hos talrige ældre Former er
den Interradie, der bærer Gattet, langt
stærkere udviklet, saa det bliver Munden, der med
sine Fodgange skydes til Side. Taget er i
Reglen læderagtigt med mindre, uforbundne
Kalkplader, hos mange uddøde og hos den
nulevende <i>Hyocrinus</i> er der dog 5 store 3-kantede
Oralplader, hos andre nulevende Arter
(<i>Rhizocrinus</i>) er de ganske smaa, og hos <i>Pentacrinus</i>
og Fjerstjerner er de helt forsvundne hos den
Voksne, mens de hos de sidstes Larver er
veludviklede og kan aabnes og lukkes (se
<sp>Fjerstjerner</sp>). De staar interradialt, saa at
Aabningerne mellem de 5 Plader staar radialt
lige over Mundskivens Fodgange
(Ambulacralfurer). Af disse udgaar 5 fra en Ring om
Munden; er der 10 Arme fæstet til Bægeret, deler
Furerne sig hver i 2 Grene (se
<sp>Fjerstjerner</sp>, Fig. 4). Langs Fodgangene findes hos
<i>Pentacrinus</i> og Fjerstjerner smaa Kalkplader
(Sideplader, Sømplader), der kan aabnes og
lukkes; hos mange uddøde Former er de
sammenvoksede indbyrdes og med interradiale

<img>Fig. 1. <i>Botryocrinus
decadactylus</i> med Analrør.</img>

<img>Fig. 2. <i>Encrinus
liliiformis</i>.</img>

<img>Fig. 3. Vestindisk Søpalme (<i>Pentacrinus</i>).</img>

<img>Fig. 4.
Led af Søpalme.</img>

<img>Fig. 5.
<i>Holopus</i>.</img>

<img>Fig. 6.
<i>Rhizocrinus lofotensis</i>.</img>

