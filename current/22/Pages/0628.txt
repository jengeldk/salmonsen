Søjler med ejendommelige Kapitæler, hvoraf
Rester ses i Paris, i Louvre. Her er der ogsaa
udstillet en Model af denne Bygning, der paa
Oldpersisk kaldes <i>Apadana</i>. Rester af Dareio's
Palads fandtes ved senere Udgravninger;
disse begyndtes 1897 under Ledelse af
J. de Morgan, hvis særlige Maal det var at
udfinde Stedet, hvor den gamle elamitiske,
før-pers. By havde ligget. Det lykkedes til fulde.
J. de Morgan stødte snart paa Ruinerne af de
gamle indfødte Kongers Palæ, og han fandt her
bl. a. adskillige Kileindskrifter, dels
Indskrifter i det gamle elamitiske Sprog, dels ogsaa
Indskrifter i babylonsk Sprog og Skrift. Der var
ogsaa ældgamle, højst mærkelige Skulpturer
(Basrelief) i en ejendommelig Stil, der vidnede
om, at der i en tidlig Tid havde udviklet sig
en egen Kunst i Elam, særlig i S. Af de
elamitiske Indskrifter i S. sammenholdte med de
Oplysninger, vi finder i bab. og ass.
Kileindskrifter, er vi nu i Stand til at følge Stedets
Historie gennem flere Aartusinder. En Del af de
Mindesmærker, med bab. Skrift, som er fundne
af de Morgan, erkendtes snart af ham og hans
Medarbejdere at være Trofæer fra Babylonien,
bortførte af sejrrige Konger i S. og opstillede
i ell. ved Kongens Palads i S. Det vigtigste af
disse oldbabylonske Mindesmærker er en Art
Støtte med en lang Kileindskrift, der
indeholder den bab. Konge Khamurabi's Love. Teksten
blev hurtig udg. i et fortrinligt Faksimile og
ledsaget af en fortræffelig Oversættelse af Pater
Scheil, Medlem af Ekspeditionen, og har
senere været Genstand for mange Undersøgelser
(om Indskriften se, foruden Overs. af <sp>Johns</sp>,
<sp>Hilprecht</sp>, <sp>Peiser</sp>, <sp>Winckler</sp> o. a.,
Bemærkninger om Indholdet af J. C. Jacobsen
og K. Berlin [i »Dansk Tidsskrift«, 1903], af
F. Buhl [i »Letterstedt's Tidsskrift«, 1903],
af Fr. Dahl [i »Juridisk Ugeskrift«, 1903 og
1905], af V. Schmidt [i »Architekten«, 1904,
S. 105—111] o. a.). Efter Alexander's Dage
vedblev S. endnu i flere Aarh. at være en vigtig By,
der oftere omtales af gr. og rom. Forfattere,
hvilke gerne kalder Kongeborgen i S. for
»Memnonion«, idet de henfører den til Sagnenes
Memnon. Efter at S. var faldet i Arabernes Hænder,
gik den snart tilbage; imidlertid omtales S. dog
endnu af Benjamin af Tudela som et Sted, hvor
der bl. a. boede 7000 Jøder, men siden forfaldt
Byen mere og mere, saa at Stedet til sidst blev
ubeboet. Af særlig Betydning for den ældste
Historie og Arkæologi er de keramiske Fund
fra S. De kendetegnes ved en rig Linie- og
Dyreornamentik, dels stærkt stiliseret i
fremragende teknisk Udførelse (1. Stil), dels mere
naturalistisk og grovere gjort (2. Stil). Denne
Keramiks arkæologiske Bestemmelse er endnu
under Diskussion, men Overensstemmelser
mellem Genstande af 1. Stil og Fund i
Sydbabylonien — med Keramikken fra Tepeh Musyan i
Vest-Susiana som Mellemled — peger hen mod
et tidligt Kulturfællesskab, indbefattende Elam
og ældre end den ældste sumeriske Kultur i
Babylonien. (<sp>Litt</sp>.: <sp>Jane Dieulafoy</sp>, <i>A
Suse. Journal des fouilles</i> [Paris 1888];
<sp>Marcel Dieulafoy</sp>, <i>L'Acropole de Suse</i> [5 Dele,
Paris 1889—90]; for de nyeste Fund se <i>Délégation
en Perse. Mémoires publiés sous la direclion de
M. J. de Morgan</i> [Paris 1902 o. s. v.]. Heri
findes <sp>Scheil</sp>, <i>Textes Élamites sémitiques</i>;
<sp>Pézard-Pottier</sp>, <i>Catalogue des Antiquités de
la Susiane</i> [Paris 1926]; Keramikken: <i>Mémoires</i>
vol. XIII (Pottier); <sp>H. Frankfort</sp>, <i>Studies
in Early Pottery of the Near East I</i> [London
1924).
<i>(V. S.). O. R.</i>
</chapter>

<chapter name="Susaa">
<b>Susaa,</b> ogsaa kaldet Næsby Aa, Sjællands
største Vandløb, udspringer N. f. Præstø i
Fakse Herred paa de høje Bakker i Kongsted
Sogn og løber derpaa i store Bugtninger mod
NV., hvorpaa den drejer mod SV.; paa denne
Strækning optager den i højre Bred den
betydelige Ringsted Aa samt Afløb fra flere Søer,
navnlig Sorø og Tuel Søer. Efter at være
blevet sejlbar for Pramme ved Næsby løber den
ind i Tystrup Sø og gennemstrømmer nu i
sydøstlig Retning denne og Bavelse Sø; noget N.
f. Næstved tager den sydlig Hovedretning,
løber forbi Herlufsholm og gennem Næstved,
hvorpaa den efter et Løb af c. 83 km falder ud
i Karrebæk Fjord kun c. 18 km fra Udspringet.
Dens hele Tilløbsomraade er 835 km<sup>2</sup>, hvoraf
248 km<sup>2</sup> falder paa Ringsted Aa. I tidligere Tid
skal den have været langt mere sejlbar og
kunde befares af Skibe helt op til Næsby, hvor der
paa Frederik II's Tid omtales en Havn. Om
den Danneskjoldske Kanal, se Bd V, S. 755.
<i>(H. W.). M. S.</i>
</chapter>

<chapter name="Susam Adasy">
<b>Susam Adasy,</b> se <sp>Samos</sp>.
</chapter>

<chapter name="Susanne">
<b>Susanne</b> (hebr. <i>shoshanna</i>, en Blomst, efter
alm. Antagelse Lilien), Hovedpersonen i et
Tillæg til Daniel's Bog, som findes i lidt forsk.
Affattelse i Theodotion's og Septuaginta's græske
Oversættelser. S., der var gift med Joakim,
vakte to jødiske Ældstes Attraa, og da hun
afviste dem, anklagede de hende for
Ægteskabsbrud. Hun blev imidlertid frelst ved den
unge Daniel's Kløgt, idet han førte Anklagerne
i Modstrid med hinanden.
<i>J. P.</i>
</chapter>

<chapter name="suscitere">
<b>suscitere</b> (lat.), vække, opmuntre;
<sp>Suscitation</sp>, Vækkelse, Opmuntring.
</chapter>

<chapter name="Susdal">
<b>Susdal</b> ['suzd<sub>ə</sub>£], <sp>Suzdal</sp>, By i storrussisk
Guv. Vladimir, ligger 40 km N. f. Vladimir paa
begge Bredder af Kamenka. 8000 Indb. S.'s
ældste, centrale Del ell. Kreml omgives af
Jordvolde og Grave og rummer Katedralen, der
stammer fra 10. Aarh. og indeholder berømte
Helgenlevninger og Fyrstegrave, det
biskoppelige Palæ samt nogle Klostre og flere Kirker. I
Omegnen drives stort Havebrug, og Byen
tilvirker Sæbe, Læder og Lærred og handler med
Havebrugsprodukter. S., der er en af Ruslands
ældste Byer, omtales første Gang 1024 og blev
1170 Hovedstad i det selvstændige
<sp>Fyrstendømme S.</sp> Dettes Regering flyttede senere til
Vladimir, og 1390 gik Fyrstendømmet S. op i
Storfyrstendømmet Moskva. I denne Periode
var S. en af Ruslands rigeste og største Byer,
der endogsaa havde sin egen Malerskole til
Fremstilling af hellige Billeder, der af
Bissekræmmere spredtes over hele Rusland.
Nutildags har denne Virksomhed, der endnu drives
i et Par nærliggende Landsbyer, faaet et
latterligt Skær, og et »S.-Maleri« er i Rusland et
Udtryk for et slet Kunstværk.
<i>(H. P. S.). N. H. J.</i>
</chapter>

<chapter name="Suse, Theodor">
<b>Suse</b> ['zu.z<sub>ə</sub>], <sp>Theodor</sp>, tysk Forf., f. i
Hamburg 28. Dec. 1857, studerede Jura og Filosofi
i Heidelberg, Berlin og Würzburg, var Advokat
