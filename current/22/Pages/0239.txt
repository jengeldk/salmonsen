Kaptajn 1841 og foretog forsk. Rejser. 1848 var
S. i Italien, hvorfra han straks rejste hjem, da
han erfarede Oprørets Udbrud, men fik først i
Maj, udnævnt til Major, Stabschef stillingen ved
højre
Flankekorps og
senere samme
Stilling ved
Generalkommandoen paa Fyn.
1849 blev han
Stabschef hos
General Rye og
var med ved
Kolding,
Alminde-Dons,
Vejle og
Aarhus, hvorefter
han fik
Oberstløjtnants
Karakter. Han
fulgte ikke med
Rye til
Fredericia, men
forblev som
Stabschef paa Helgenæs. Aaret efter var han
Stabschef hos General Moltke, der førte 1.
Division ved Helligbæk og ved Isted, og
udnævntes derpaa til Oberstløjtnant. Efter
Fredsslutningen blev S. Stabschef ved
Generalkommandoen i Slesvig og avancerede 1854 til Oberst og
1862 til Generalmajor. Foraaret 1863 blev han
Kommandør for 3. Infanteribrigade, og allerede
samme Efteraar Kommandør for 3. Division i
Kiel under vanskelige Forhold, idet en
Forbundseksekution i Holsten truede. Efter at have
rømmet Hertugdømmet 29. Decbr besatte han
med sin Division Dannevirke-Stillingen fra Slien
til Skanse Nr 13; den kom først i Kamp 3. Febr
1864 ved Jagel og Selk og dannede under
Tilbagetoget fra Stillingen Arrièregarden. Under
Fægtningen ved Sankelmark saaredes S. af en
Granatstump, men meldte sig, næppe fuldt
helbredet, atter 12. Apr. til Tjeneste. Han fik da
Kommandoen over 1. Division, som 18. Apr.
deltog i Kampen om Brohovedet og ved
Sønderborg, og blev kort efter højestbefalende paa Als.
Imod hans bestemte Forestillinger
formindskedes Troppestyrken paa denne Ø, saa at han 29.
Juni ikke var i Stand til at modstaa
Preussernes overlegne Angreb. Regeringen tillagde ham
ikke Ansvaret for Als' Tab, idet den 4. Juli
udnævnte ham til Generalløjtnant og Dagen
efter til Overgeneral i St f. General Gerlach.
Allerede 12. Juli indlededes
Vaabenstilstandsforhandlinger, og S.'s Hovedvirksomhed bestod
derfor i at sikre Fyns Forsvar.

Efter Fredsslutningen blev S.
kommanderende General i Jylland og indtraadte 26. Aug. 1874
som Krigsminister i Ministeriet Fonnesbech; han
hævdede i Modsætning til sin Forgænger,
General Thomsen, at Kbhvns Landbefæstning var
unødvendig, hvorimod han vilde have Byen
befæstet fra Søsiden samt Befæstningsanlæg ved
Store og Lille Bælt. For yderligere at
imødekomme Venstre vilde han formindske Fodfolkets
første Uddannelsestid fra 6 til 5 Maaneder; men
desuagtet lykkedes det ham ikke at sætte noget
af sine Forslag igennem, inden hele Ministeriet
afgik 11. Juni 1875. Decbr 1877 anmodedes S.
om atter at overtage Generalkommandoen i
Jylland, og denne Stilling varetog han til 1882, da
han afskedigedes p. Gr. a. Alder og trak sig
tilbage til sin Gaard.
<i>(P. Nw.). E. C.</i>

<img>P. F. Steinmann.</img>
</chapter>

<chapter name="Steinmetz, Charles Proteus">
<b>Steinmetz</b> [tysk '∫ta^inmæts, amerikansk
'sta^inm<sub>i</sub>ts], <sp>Charles Proteus</sp>, amerikansk
Ingeniør, f. 1865 i Breslau, d. 1923 i Scenectady,
U. S. A. Studerede i Berlin og Zürich, men
udvandrede 1889 til Amerika; her fik han
Ansættelse ved Verdensfirmaet General Electric
Company, hvor han efterhaanden avancerede til
Chefingeniør. S. var en fremragende
matematisk Begavelse og har gennem sit Arbejde i
Firmaet haft overordentlig stor Indflydelse paa
Udviklingen af den moderne Elektroteknik. 1893
indførte han Brugen af komplekse Tal ved
Beregningen af Vekselstrømsproblemer og
lettede derved disse Beregninger i meget høj
Grad. Han har arbejdet paa næsten alle
Omraader inden for Elektroteknikken, saaledes
vedrørende Hysteresetabet, Kabler og
Luftledninger, Transformatorer og elektriske
Maskiner. Af hans større Værker, der alle er
udkomne i flere Oplag, maa nævnes: <i>Theory and
calculation of alternating currents; General
lectures on Electrical Engineering; Theoretical
Elements of Electrical Engineering</i> (1901).
<i>A. W. M.</i>
</chapter>

<chapter name="Steinmetz, Karl Friedrich">
<b>Steinmetz</b> ['∫ta^inmætsl, <sp>Karl Friedrich</sp>,
Preuss. Generalfeltmarskal, (1796—1877). Efter
at have været Kadet udnævntes han 1813 til
Løjtnant og deltog med Udmærkelse i det
York'ske Korps i Kampene 1813—14. Under
Felttoget mod Danmark 1848 førte S. et
Regiment; han blev 1858 Generalløjtnant og 1863
Chef for 2. Armékorps, hvilket han 2 Aar senere
ombyttede med 5. Korps. I Spidsen for dette
sejrede han 27. Juni 1866 ved Nachod, 28. ved
Skalitz og 29. s. M. ved Schweinschädel. 1870
kommanderede han 1. Armé, men opfyldte ikke
de Forventninger, man havde næret til ham,
hvilket skyldtes Servraadighed og deraf
følgende Uenighed med Hovedkvarteret. Han
kæmpede ved Spichern og Colombey-Nouilly samt
ved Gravelotte. Kort efter sidstnævnte Slag
underlagdes han Prins Friedrich Karl, men blev
ikke lang Tid efter Guvernør i Posen og
Schlesien. Efter Krigen fik han efter Ansøgning sin
Afsked og fik Titel af Generalfeltmarskal.
<i>(B. P. B.). E. C.</i>
</chapter>

<chapter name="Steinschneider, Moritz">
<b>Steinschneider</b> ['∫ta^in∫na^id<sub>ə</sub>r], <sp>Moritz</sp>,
østerrigsk Lærd af jødisk Herkomst, f. 1816 i
Prossnitz i Mähren, d. 1907 i Berlin. Han blev
Dr. phil. i Leipzig 1850, var 1869—90 Leder af
den jødiske Pigeskole i Berlin, blev Prof. 1894.
S. besad en enestaaende Viden paa den jødiske
Litteraturs Omraade. Han har udgivet
Kataloger over hebr. Haandskrifter i den
Bodleianske Samling i Oxford (1857), Leiden (1857),
München (1875, 2. Udg. 1895), Hamburg (1878),
Berlin (1878—97). Hans Afh. om »Jødisk
Litteratur« i Ersch og Gruber's »Allgemeine
Encyclopädie« (1850, eng. Overs. 1857, hebr. 1897—99)
er den første omfattende og grundige
Behandling af dette Emne. »Die hebr. Übersetzungen
des Mittelalters« (1893) blev prisbelønnet af
