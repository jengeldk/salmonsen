Bjergningsentreprise«, det nu opløste »Thingvalla
Dampskibsselskab«, Søassurance-Selskabet »De private
Assurandører«, Privatbanken og Kbhvn's
Telefonaktieselskab.
<i>C. B-h.</i>
</chapter>

<chapter name="Suenson, Edouard (Bygningsingeniør)">
<b>Suenson,</b> <sp>Edouard</sp>, dansk
Bygningsingeniør, f. 27. Oktbr 1877 i Kbhvn, Søn af
foreg., blev Student 1896, <i>cand. polyt.</i>
(Bygningsingeniør) 1902. Kastede sig over Studiet af
Materialprøvevæsenet, bl. a. som Assistent hos
Professorerne Bach i Stuttgart og Föppl i
München 1902—03; nedsatte sig 1904 i Kbhvn som
den første raadgivende Ingeniør med
Jernbetonkonstruktion som Speciale. Samme Aar Docent
ved Den polytekniske Læreanstalt i
Materialisere, fra 1910 ogsaa i Jernbeton; i 1916 blev de
samlet i eet Professorat. Af offentlige Hverv
kan nævnes: Medlem af Statsprøveanstaltens
Bestyrelsesraad, af den overordentlige
Kommission og af Forretningsudvalget for Dansk
Studiefond. S. er en frugtbar og omhyggelig
Forsker paa Jernbetonens og Materialprøvningens
Omraade, og en Række værdifulde Arbejder,
særlig vedrørende Cement, Beton og Jernbetons
Teori og Brug i Praksis, er udgaaede fra hans
Laboratorium. Som Lærer har han haft stor
Betydning ved at skabe forøget Interesse ved den
polytekniske Læreanstalt for de vigtige Fag
Materialisere og Jernbeton; de af ham med
største Flid og Grundighed udarbejdede Lærebøger
i disse Fag har nærmest Karakter af
Haandbøger og har ogsaa været til stor Nytte for de i
Praksis staaende Ingeniører. Af praktiske
Ingeniørarbejder er særlig knyttet til hans Navn
Jernbetonkonstruktionerne i Kristiansborg. Det
nye Teater, Paladshotellet og H. C.
Ørstedværket.
<i>Carl J.</i>
</chapter>

<chapter name="Suenssen, Fanny Margarethe Kirstine">
<b>Suenssen,</b> <sp>Fanny Margarethe
Kirstine</sp>, dansk Forfatterinde, f. 1832, d. 1918;
debuterede 1862 med Fortællingen »Amalie
Vardum« og vandt med denne og med sine andre
Fortællinger »Tekla Eichel«, »I Tusmørke«,
»Han er Jøde« m. fl. en betydelig Læsekreds.
S. skrev ogsaa Skuespil, af hvilke kan nævnes
»En Skilsmisse«.
</chapter>

<chapter name="Suera">
<b>Suera,</b> d. s. s. <sp>Tassurt</sp>, se <sp>Mogador</sp>.
</chapter>

<chapter name="Sues">
<b>Sues</b> [da. 'su.æs], <sp>Suez</sp>, By i Ægypten ved
den inderste Vinkel af S.-Bugten fra det Røde
Hav. (1917) 31000 Indb. Det er en meget
gammel By, der i Oldtiden førte Navnet <sp>Arsinoë</sp>,
senere <sp>Kleopatra</sp>, men har dog først faaet
Bet. efter Bygningen af S.-Kanalen, for hvilken
den danner det sydlige Endepunkt; med Kairo
er den forbundet med en Jernbane over
Ismaïlia. S. bestaar af to Staddele, den arabiske
med en Mur omgivet Bydel, og den europ. 3 1/2
km mod SØ. liggende Havneby, forbundet med
S. ved en Stendæmning. Her findes en
Handelshavn og en Krigshavn (Port Ibrahim) med en
Tørdok (125 m lang, 30 m bred og 11 m dyb).
Byen forsynes med Drikkevand fra
Ferskvandskanalen fra Nilen. Den er Karantænestation for
Pilegrimme til Mekkas Havneby Djidda.
<i>C. A.</i>
</chapter>

<chapter name="Sues-Kanalen">
<b>Sues-Kanalen</b> [dansk 'su.æs-], Kanal, der ved
at gennemskære Landtangen ved Sues
forbinder Middelhavet med det røde Hav, hvorved
Vejlængden mellem Europa og Indien,
sammenlignet med Vejen omkring Afrikas Sydspids, er
forkortet betydeligt. Saaledes er Afstanden fra
London, Marseille og Triest til Bombay
forkortet med henholdsvis 44, 59 og 63 %, mellem
London og Hongkong med 28 % o. s. fr.

Tanken om Etablering af en Vandvej mellem
de to Have kan føres tilbage til længst
forsvundne Tider.
Saaledes berettes
det, at de
ægyptiske Konger, Setis
I og Ramses II
(omkring det 13.
Aarh. f. Kr.)
planlagde og
tilvejebragte en
Kanalforbindelse mellem
Nilen og Timsah
Søen og videre
gennem
Bittersøerne til Sues
Bugten. I de
følgende
Aarhundreder blev Kanalen
snart ødelagt,
snart atter
istandsat og aabnet
(saaledes bl. a. under
Darius I og
Ptolemaios II, 5. og 3.
Aarh. f. Kr.)
indtil den omkring 770
e. Kr. blev endelig
nedlagt og
afspærret af Kalifen af
Bagdad. Først 1000
Aar senere, saavel
under Ludvig XIV
som under Ludvig
XVI, blev Tanken
om Kanalen — dog
nu som en direkte
Forbindelse mellem
de to Have ved
Gennemskæring af
Landtangen —
genoptaget, ligesom
Bonaparte under
sit Ophold i
Ægypten syslede med
Kanalprojektet.

Den nuværende
Kanal er
projekteret af den franske
Diplomat og
Ingeniør <sp>Ferdinand
de Lesseps</sp>,
under hvis Ledelse
den er bygget,
efter at Vicekongen
af Ægypten i 1856
havde givet Koncession til et fransk Kompagni.
Først i 1859 paabegyndtes Arbejdet med det
vældige Moleanlæg ved Port-Said, der danner
Indløbet til S. fra Middelhavssiden. Fra
Havnen ved Port-Said er Kanalen paa en
Strækning af 40 km ført gennem den delvis
udtørrede Menzaleh-Sø (se Fig.), passerer ved
Højdeterrainet El Kantara Endepunktet af Palæstina
Banen og gaar gennem Timsah-Søen, ved hvis
vestre Bred Kompagniet har anlagt Byen

<img>Situationsplan over Sues-Kanal.</img>
