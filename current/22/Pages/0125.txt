Nybygninger, dog engagerer Magistraten i
adskillige Tilfælde private Arkitekter hertil. S.
udarbejder i Forening med Stadsingeniøren
Gade- og Bebyggelsesplaner for Kbhvn. Han fører
Tilsyn med det af Kommunen og Staten
støttede Privatbyggeri, baade større
Boligbygninger samt Parcelbyggeri.
Vedligeholdelsesarbejdet ved Kommunens Bygninger, som f. T. (1926)
ikke ledes af S., tænkes indlagt under ham.
<i>C. B-r.</i>
</chapter>

<chapter name="Stadsbygd">
<b>Stadsbygd,</b> Herred, Fosen
Sorenskriveri, Uttrøndelag Politidistrikt, Sør-Trøndelag
Fylke, 135,7 km<sup>2</sup>, hvoraf 4,8 km<sup>2</sup> Ferskvand,
med (1920) 1888 Indb., altsaa 14 pr km<sup>2</sup>, udgør
et Sogn under S. Præstegæld og begrænses af
Herrederne Hevne, Rissa, Leksvik, Byneset og
Børsa samt Trondhjems Bymark. Herredet
ligger paa begge Sider af den ydre Del af
Trondhjemsfjorden, der her er c. 4 km bred og uden
dybere Indskæringer; det deles ved denne i to
Afsnit. Landet N. f. Trondhjemsfjorden udgør
den sydvestlige Del af den store Halvø mellem
denne og Frohavet; det er smaatoppet og
lavlændt, med Højder op til 400 m, Varheia (359
m), Storhaug (402 m). Bebyggelsen er
væsentlig knyttet til Præstelvens Dalføre, der er godt
opdyrket og bebygget; langs Kysten er kun paa
enkelte Steder Plads for Bebyggelse. Landet
S. f. Trondhjemsfjorden er smaakuperet med
Højder op til 470 m; Hoveddalføret, hvor al
Bebyggelse er samlet i den nedre Del, er
Ingdalselvens Dalføre, der under Navn af
Langengdalen fortsætter ind i Børsen Herred. Af
Højder kan i dette Parti mærkes Grænsefjeldene
mod Børsen: Langleiet (426 m) og Ausvaslifjeld
(451 m). Herredet har i alt 29 Indsøer, hvoraf
dog ingen af større Udstrækning; de er til Dels
omgivne af udstrakte Myrer. Af Elve kan
foruden de ovenn. mærkes Lennaelv i Herredets
nordlige Del. Arealet opgives at være 16,6 km<sup>2</sup>
Ager og Eng, 50,3 km<sup>2</sup> Skov, 4,7 km<sup>2</sup>
Ferskvand og Resten Udmark, Snaufjeld og Myr.
Herredet er fattigt paa Skov, og Tørv til
Brændsel anvendes i adskillig Udstrækning.
Foruden Agerbrug og Fædrift spiller
Deltagelsen i Fiskerierne en stor Rolle for Herredet.
Af industrielle Anlæg mærkes flere Møller,
Savbrug og Mejerier. Bl. dets største Gaarde kan
nævnes Alshaug (Præstegaard), Lillerein,
Grønning, Ingdalen, Skei, Lein m. fl. — S. (Alshaug)
Kirke er bygget 1842; Herredets ældste Kirke
hed Reins Kirkja á Staði.

Kommunikationerne er ret gode; Hovedvej
fører fra Stadsbygden til Rissen Kirke, og af
andre rodelagte Køreveje og gode Gaardveje
findes en Flerhed, bl. a. Bygdeveje fra S. til
Hindersheim Kirke i Leksviken og paa
Sydsiden af Trondhjemsfjorden fra Børsen over
Ingdal ind i Rissen. Herredet staar i lokal
Dampskibsforbindelse med Trondhjem. Antagen
Formue 1923 var 3,5 Mill. Kr og Indtægt 773000
Kr. (<sp>Litt</sp>: »Norges Land og Folk«: <sp>A.
Helland</sp>, »Søndre Trondhjems Amt« [Oslo
1898]).
<i>(N. S.). M. H.</i>
</chapter>

<chapter name="Stadsbygmester">
<b>Stadsbygmester,</b> se
<sp>Bygningsmyndigheder</sp>.
</chapter>

<chapter name="Stadsbygmesteren i Kbhvn">
<b>Stadsbygmesteren</b> i Kbhvn er
Bygningskommissionens forretningsførende Medlem og
Bygningsinspektørernes nærmeste Foresatte.
<i>(E. S.). C. B-r.</i>
</chapter>

<chapter name="Stadsdyrlæge">
<b>Stadsdyrlæge</b> er Betegnelsen for en
kommunalt ansat Dyrlæge, hvis Hverv i Danmark
hidtil nærmest har været det at varetage de i
Kommunen forefaldende veterinær-hygiejniske
Forretninger.
<i>F. N.</i>
</chapter>

<chapter name="Stadsfysikus">
<b>Stadsfysikus</b> var i Danmark en Betegnelse
for den øverste Embedslæge i to Byer
(Helsingør, Fredericia), medens Titelen var
Stadslæge i nogle andre Byer (Frederiksberg,
Odense, Aarhus, Randers og Aalborg), og i alle
andre Byer, med Undtagelse af Kbhvn,
Distriktslæge. Siden 1915 kaldes alle civile Embedslæger
Kredslæger ell. i de Byer, hvor der bor
Amtmænd, Amtslæger. I Kbhvn er der en
Stadslæge, der er kommunal Embedsmand (Valget
stadfæstes af Kongen).
<i>G. N.</i>

I Norge haves nu (1926) S. (tidligere kaldet
»Stadsmedikus«) i Oslo, Fredrikstad, Drammen,
Skien, Kristiansand, Stavanger, Haugesund,
Bergen, Aalesund, Kristiansund og Trondhjem.
Han er Embedsmand og lønnes delvis af
Staten, delvis af Kommunen. S.'s Funktioner er de
samme som i Danmark, men han kan ikke være
Fattiglæge. Han er selvskreven Ordfører i
vedkommende Bys Helseraad
(Sundhedskommission).
<i>(K. F.). Wt. K.</i>
</chapter>

<chapter name="Stadsfæstemand">
<b>Stadsfæstemand,</b> den, der for Betaling yder
sin Medvirken til Afslutning af
Tyendekontrakter, der skal opfyldes i en Stad. Al
Fæstevirksomhed i Danmark forudsætter Erhvervelsen
af en særlig Bevilling, jfr. L. Nr. 53 af 1. Apr.
1891 og L. Nr. 17 af 23, Febr 1894. Disse Love
er forblevet uberørte af Medhjælperloven af 6.
Maj 1921, der har afløst Tyendeloven af 10.
Maj 1854, og er indførte i de sønderjydske
Landsdele ved L. Nr. 523 af 21. Decbr 1921.
<i>(E. T.). A. D. B.</i>
</chapter>

<chapter name="Stadsguardein">
<b>Stadsguardein</b> [-guar'da^i'n] kaldes den
Embedsmand, som i Kbhvn besørger Stempling af
Guldvarer og Sølvvarer m. H. t. deres
Holdighed, jfr. Lov 5. Apr. 1888. Det er f. T.
Møntguardeinen ved den kgl. Mønt, der tillige
fungerer som S. Se iøvrigt <sp>Guardein</sp>.
<i>P. J. J.</i>
</chapter>

<chapter name="Stadshauptmand">
<b>Stadshauptmand</b> [-'ha^upt-] var tidligere
Benævnelsen for den øverstbefalende over
Borgervæbningerne i de danske og norske
Købstæder og paa de vestindiske Øer.
<i>(C. V. N.). P. J. J.</i>
</chapter>

<chapter name="Stadsingeniør">
<b>Stadsingeniør</b> er en kommunal
Embedsmand i større Byer, som varetager
Planlæggelse, Udførelse og Vedligeholdelse af alle
Byens Ingeniørarbejder saasom Gade- og
Kloakanlæg, Vandforsyning, Belysning og
Havnevæsen, for saa vidt disse Administrationsgrene
ikke har deres særlige Ingeniører, de sanitære
Anlæg i alle offentlige Bygninger, Tilsynet med
private Spildevandsinstallationer o. l. I
Landkommuner med bymæssig Bebyggelse betegnes
den tilsvarende Embedsmand sædvanlig som
Kommuneingeniør.
<i>A. L-n.</i>
</chapter>

<chapter name="Stadskleiv, Torleiv Jørgensen">
<b>Stadskleiv</b> [-klæ^iv], <sp>Torleiv Jørgensen</sp>,
norsk Maler, f. i Bø i Telemarken 10. Oktbr 1865.
Han er vokset op og har tilbragt største Delen
af sit Liv under Bondeforhold, som har stillet
