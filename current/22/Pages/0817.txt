Kulekalk, Mørtel, Beton m. m.; jo hurtigere
Udtørringen sker, des større bliver Svindforskellen
og des stærkere Revnedannelsen. Naar Træ
revner, er Aarsagen den samme, men desuden
at Træet svinder mindre i Marvstraalernes
Retning end vinkelret paa denne, saaledes at man
selv ved den langsomste Udtørring ikke kan
undgaa S. Gennemgaaende Revner opstaar,
naar ydre Kræfter modsætter sig Svindet, som
naar en svindende Betonbjælke er fastholdt
ved Enderne, idet der da opstaar
Trækspændinger i hele Tværsnittet. Ved alle
Betonkonstruktioner er det en af Ingeniørens vigtigste
og vanskeligste Opgaver at bekæmpe disse
Revnedannelser.
<i>E. Su.</i>
</chapter>

<chapter name="Svineabe">
<b>Svineabe,</b> se <sp>Macacus</sp>.
</chapter>

<chapter name="Svineavl">
<b>Svineavl.</b> Svinet har levet i Danmark i den
ældre Stenalder. I Mullerupfundet og dermed
beslægtede Fund har man fundet Knogler af
Vildsvin. I den yngre Stenalder tages der fat
paa Husdyrbrug og Agerdyrkning, og man
mener, at Svinet allerede paa dette Tidspunkt
har hørt til Husdyrene, omend det er
vanskeligt at begrunde denne Antagelse. At Svinet
efterhaanden kom til at spille en stor Rolle, er
der adskillige Forhold, der tyder paa. I
Oldtiden hørte Flæsk med til Festmaaltiderne, og
efter alt at dømme har Flæsk været et vigtigt
Næringsmiddel i Middelalderen. Antallet af
Svin har i alt Fald været stort, og selv om
Fiæskeproduktionen ikke stod i samme
Forhold til Antallet som nu, har Datidens Svin
været af en ikke ringe Betydning. Føden fik
Svinene i Skovene, og Svin og Skove var saa
nøje knyttet sammen, at en Skovs Værdi
stod i Forhold til det Antal Svin, den kunde
føde. Det er derfor ganske naturligt, at Antallet
gik tilbage i Skovenes Forfaldsperiode i det
15., 16. og 17. Aarhundrede. Efter Landbrugets
Reformperiode begynder en Opgangstid saavel
for Svineholdet som for Kvæg- og Hesteholdet,
Antallet øges, og Plejen og Fodringen bliver bedre.

Ved Midten af forrige Aarhundrede var
Antallet af Svin nærmest lille. Et enkelt Aar
kunde der udføres godt 1000 Stykker, i 1852
saaledes 1395, men i det store og hele havde vi
ikke stort flere Svin, end der passede til vort
eget Forbrug af Flæsk. Men nu begynder der
at komme Fart i Svineavlen. En Udvidelse af
Mejeribruget var til Dels Skyld heri, thi
samtidig med, at der kom mere Fart i
Mejeribruget, produceredes der en stedse større Mængde
Skummetmælk, Kærnemælk og Valle, og for at
faa disse Mejeriprodukter omsat i Penge var
man nødt til at opfodre dem paa Svin.
Efterhaanden som Samfærdselsmidlerne blev bedre
og bedre, gik det ogsaa lettere at sende Svin
fra Produktionsstedet til et Marked, der laa
langt herfra, og alt i alt øgedes Antallet her i
Landet, samtidig med at Udførselen til
Udlandet steg.

Antallet af Svin her i Landet var:
<table>
<td>1800<td r>c. 225000
<td>1861<td r>303976
<td>1881<td r>527417
<td>1903<td r>1456699
<td>1914<td r>2496686
<td>1926<td r>c. 3034000
</table>

Til en Begyndelse var der nærmest kun Tale
om Eksport af levende Svin. I Slutningen af
1860'erne var Overskudsudførselen c. 30000
Stkr, en halv Snes Aar senere omkring 250000
Stkr aarlig, og den naaede sit Højdepunkt i
1883, da der udførtes 374495 Svin her fra
Landet. Langt de fleste af de udførte Svin gik til
Tyskland (Hamburg), men i 1887 forbød den
tyske Regering Indførsel af Svin fra Danmark.
Der var udbrudt Svinedifteritis forskellige
Steder her i Landet, og det tyske Forbud kom
frem under Paaskud af Fare for
Smitteoverførsel. Forbudet hævedes 1890, men blev paa ny
udstedt 1895. Det danske Landbrug maatte
søge sig et andet Marked, og dette lykkedes
ogsaa bedre og hurtigere, end man paa Forhaand
turde have ventet. Der var i adskillige Aar
udført en Del Flæsk til Storbritannien, og efter
Udstedelsen af det tyske Forbud blev alle
Kræfter sat ind paa at tilpasse Forholdene til det
storbritanniske (engelske) Marked. Samtidig
kom der Fart i Bygning af Slagterier, og der
er Grund til at formode, at det var til stor
Gavn for Udviklingen, at mange af disse ejedes
af Landmændene selv. Det første af den Slags
Andelsslagterier begyndte sin Virksomhed i
Horsens 1887. For Tiden er der i Danmark 51
Andelsslagterier foruden 17 Privatslagterier.

Produktionen og Eksporten af Flæsk tog
stærkt til i Aarenes Løb. Af Flæsk og Skinker
eksporteredes ifølge O. H. Larsen:
»Landbrugets Historie og Statistik« fra:
<table>
<td>1871—75<td r>7,0<td c>Mill.<td c>kg<td c>aarlig
<td>1881—85<td r>7,9<td c>—<td c>-<td c>—
<td>1891—95<td r>41,3<td c>—<td c>-<td c>—
<td>1901—05<td r>76,4<td c>—<td c>-<td c>—
<td>1911—15<td r>122,7<td c>—<td c>-<td c>—
<td>1925 var Eksporten<td r>191,5<td c>—<td c>-<td c>—
</table>

Denne Produktion og Eksport er blevet en af
Landbrugets vigtigste Indtægtskilder. Konsulent
Ivar Dokken oplyser i »Tidsskrift for
Landøkonomi«, at Mængden og Værdien af
Eksporten i 1925 var for: Levende Svin og Grise 12600
Stkr 3,0 Mill. Kr, Flæsk og Skinker 191,5 Mill.
kg 520 Mill. Kr, Slagteriaffald 22,8 Mill. kg 19,9
Mill. Kr. Ialt 542,9 Mill. Kr.

I Sammenligning med Værdien for de 2
andre af Landbrugets vigtigste Eksportartikler
stillede Forholdet sig saaledes i 1925:
<table>
<td c>Eksporteret:<td 3 c>For:
<td>Mælkeriprodukter<td>616,2<td c>Mill.<td c>Kr
<td>Slagteriprodukter<td>542,9<td c>—<td c>—
<td>Æg<td>123,4<td c>—<td c>—
</table>

I Krigens Tid saavel som i Aarene
umiddelbart efter Krigen var der en stærk
Forskydning i den jævne Udvikling, der var i Gang før
Krigen, og som igen er kommet i Stand i de
sidste Aar. I 1918 var Antallet af Svin saaledes
gaaet ned til c. 1/2 Mill. Stkr, og i 1919 beløb
Eksporten af Flæsk og Skinker sig kun til 0,9
Mill. kg. En Overgang udførtes der et ret
betydeligt Antal levende Svin. i 1924 godt 200000
Stkr. De fleste gik til Tschekoslovakiet; men
omtrent lige saa mange eksporteredes til
Tyskland, som ved Krigens Begyndelse havde
ophævet det i 1895 udstedte Forbud.
