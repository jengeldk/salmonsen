Karakter) og <i>Haud illaudabilis Imi gradus</i> og <i>Ildi
gradus</i> (2. Karakters 1. og 2. Grad). Den, der
har bestaaet S. E., betegnes som Kandidat i
Statsvidenskab, hvilket Udtryk sædvanlig
erstattes med <i>cand. polit.</i> Efter de ældre Regler
fra før 1892 var Betegnelsen officielt
<i>candidatus politices</i> (<i>cand. polit.</i>), efter Anordn. af 1892
henholdsvis <i>candidatus politices</i> (for
statsvidenskabelig Embedseksamen) og <i>candidatus
magisterii</i> (<i>cand. mag.</i>) i Statsvidenskab (for
økonomisk-statistisk Eksamen). Ved Anordn. af 1904
fik dog de fra denne Periode stammende <i>cand.
mag.</i> Ret til at betegne sig som
statsvidenskabelige Kandidater. S. E. giver Adgang til
saadanne Embeder i og under de forskellige
Ministerier, med Hensyn til hvilke den erhvervede
juridiske Kundskab maa anses for
fyldestgørende, dog med Undtagelse af saadanne, for
hvis Opnaaelse fuldstændig juridisk
Embedseksamen udtrykkelig er gjort til Betingelse.
Statsvidenskabelige Kandidater finder saaledes
Ansættelse i Udenrigsministeriet, i Diplomatiet,
i Finansministeriet, i Told-, Post- og
Telegrafvæsenet, i Statsbanernes Administration, i de
forskellige Institutioner til Gennemførelse af
den sociale Lovgivning o. s. fr. S. E. giver
fremdeles dem, der har faaet 1. Karakter,
Adgang til at erhverve akademiske Grader,
derunder den ved kgl. Resol. 5. April 1902
(Bekendtg. 7. April s. A.) oprettede
Doktorgrad i Statsvidenskab, hvis
Indehavere betegnes som Doktorer i Statsvidenskab
(<i>Dr. polit.</i>). — Juridiske Kandidater med 1.
Karakter er der aabnet Adgang til at blive
statsvidenskabelige Kandidater ved at tage en
Tillægseksamen i de 4 ovenfor nævnte
øknomisk-statistiske Fag ved S. E.'s 2. Del.
<i>P. J. J.</i>
</chapter>

<chapter name="Statsøkonomi">
<b>Statsøkonomi</b> er i videre Forstand Statens
hele økonomiske Virksomhed, i snævrere
Forstand dens Finansvæsen.
<i>C. T.</i>
</chapter>

<chapter name="Statsøkonomisk Eksamen">
<b>Statsøkonomisk Eksamen.</b> L. af 9. Oktbr
1905 med Tillægslove af 27. Maj 1910 og 6. Juli
1923 bestemmer, at der ved Oslo Univ. af det
jur. Fakultet skal afholdes en statsøkonomisk
Eksamen med skriftlig og mundtlig Prøve i
Statsøkonomi, Finansvidenskab, Statistik og
elementær Forsikringsmatematik. Adgang til at
underkaste sig denne Eksamen har foruden de
egl. Studenter paa visse Betingelser ogsaa
Landbrugskandidater, Handelsgymnasiaster,
Ingeniører og Søofficerer. Studietiden er 2 à 3 Aar.
Planer om en Udvidelse af dette Studium,
saaledes at det kunde føre frem til en hel
statsvidenskabelig Embedseksamen, har endnu ikke
kunnet realiseres.
<i>Wt. K.</i>
</chapter>

<chapter name="Statue">
<b>Statue</b> (lat. <i>statua</i>) er en fritstaaende
Afbildning af en enkelt fuldstændig Menneskeskikkelse
ell. et i Menneskelignelse tænkt Væsen —
Guddom, Genius, allegorisk Figur o. s. v. Ordet
»Rytterstatue«, hvorved forstaas Billedet af et
Menneske til Hest, har dog ogsaa vundet
Hjemmel. S. kan være udført i et plastisk Stof som
Ler og Gips, udhugne ell. udskaarne i Sten og
Træ ell. støbte i Metal.
<i>(S. M.). P. J.</i>
</chapter>

<chapter name="statuere">
<b>statuere</b> (nylat.), fastslaa, bestemme; lade
finde Sted, opstille (iværksætte) til Advarsel (s.
<sp>et Eksempel</sp>).
<i>H. H. R.</i>
</chapter>

<chapter name="Statuette">
<b>Statuette</b> (fr.) betyder »lille Statue«. Ordet
anvendes som Regel kun om Figurer, der højst
er c. 1/3 af den naturlige Størrelse.
<i>P. J.</i>
</chapter>

<chapter name="Statur">
<b>Statur</b> (lat.), Legemsstørrelse og Skikkelse,
Vækst.
</chapter>

<chapter name="Status">
<b>Status</b> (lat.), Tilstand, Forfatning; <i>Status quo</i>,
den Tilstand, hvori noget befinder sig i
Øjeblikket, <i>Status quo ante (bellum)</i>. Tilstanden som
den var tidligere (særlig brugt ved
Fredstraktater om Tilstanden før Krigen).
<i>H. H. R.</i>
</chapter>

<chapter name="Status, Statusopgørelse">
<b>Status,</b> <sp>Statusopgørelse</sp>, kaldes en
hvilken som helst regnskabsmæssig Opgørelse
af Ejendele og Gæld (<sp>Aktiver</sp> og
<sp>Passiver</sp>), hvoraf Størrelsen af den tilstedeværende
Formue ell. Underbalance fremgaar som
Resultat. Betegnelsen finder navnlig Anvendelse paa
den i en Næringsvirksomhed efter Udløbet af
hvert Driftsaar foretagne Opgørelse, som tillige
med den samtidig udarbejdede <sp>Gevinst</sp>- og
<sp>Tabskonto</sp>, Regnskabet over Indtægter og
Udgifter, giver den fuldstændige
Regnskabsaflæggelse over Aarets Drift. Naar de to
sammenhørende Opgørelser, S. og Gevinst- og
Tabskonto, fremgaar som Resultat af et rigtig
ført dobbelt Bogholderi (se <sp>Bogholderi</sp>), vil
de nøje supplere hinanden og med matematisk
Nødvendighed stemme overens, og den formelle
Rigtighed al den udfundne Formuetilstand er
dermed given. Hvorvidt den saaledes
beregnede Fortjeneste i Driftsaaret ogsaa virkelig kan
siges at være indvunden, og hvorvidt den
Formue, som S. udviser, ogsaa virkelig kan siges
at være til Stede, er et helt andet Spørgsmaal.
Dette afhænger af, om de Aktiver, som er
opførte i S., virkelig forefindes og efter et
forsvarligt Skøn har den Værdi, hvortil de er
ansatte. For de forsk. Arter af Aktiver gør der
sig her forsk. Forhold og Hensyn gældende.
<sp>Faste Ejendomme</sp> vil i Tider, hvor
Prisniveauet ikke er større Svingninger underkastet,
som Regel kunne ansættes til den Sum, de har
kostet i Indkøb, med Tillæg af de Beløb, der er
anvendte paa dem paa en saadan Maade, at
deres Salgsværdi ell. i alt Fald den Værdi, de
har for Udøvelsen af vedk. Virksomhed, derved
væsentlig er bleven forøget. Derimod bør alle
Udgifter, som kun er Vedligeholdelse ell.
Forbedringer af mindre Bet., føres paa en
Udgiftskonto og saaledes belastes Aarets Drift. En
Vejledning har man ogsaa i
Ejendomsskyldvurderingen, der skal lægges til Grund ved
Skatteopgørelser. Paa Bygninger bør under Hensyn
til deres Forældelse foretages regelmæssige
<sp>Afskrivninger</sp> (s. d.), som oftest mellem 1 og
5 % p. Ct. aarlig af deres opr. Værdi. Er en
Ejendom købt for dyrt, er den ved en Nedgang
i det alm. Prisniveau ell. ved ugunstige
Konjunkturer sunken væsentlig i Værdi, ell. er der
tilskrevet den Beløb, anvendte til Forbedringer,
som senere har vist sig ikke at yde den
tilsigtede Besparelse i Driften ell. det tilsigtede
Merudbytte, bør den Sum, hvormed Ejendommen er
ført for højt til Bogs, snarest mulig atter
afskrives, og Ejendommen opføres i S. med en
nedsat Værdi. <sp>Indkøbte Salgsvarer</sp>
ell. <sp>Raavarer</sp> saavel som <sp>færdige
Fabrikata</sp> bør som Regel ansættes til deres
Kalkulationspris (se <sp>Kalkulation</sp>). Har
Konjunkturerne siden Indkøbet, henh.
