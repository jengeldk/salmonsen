for stor, vil Spolen suge Jernstykket op af
Kvægsølvet; derved vil dette løbe ud af det
vandrette Rør, og Forbindelsen mellem de to
Kontakter vil blive afbrudt. Derved afbrydes
Strømmen i Installationen og ligeledes i den
ovennævnte Spole. Jernet vil da falde ned i
Kvægsølvet igen
og dette vil stige
og atter slutte
Kontakterne i det
vandrette Rør; der
kommer igen Strøm
i Spolen og
Metallationen, Spolen
suger saa atter
Jernkernen op og
Strømmen afbrydes igen.
Resultatet vil
blive, at Lamperne i
Metallationen vil
vedblive at blinke,
indtil Belastningen
bliver sat ned paa
den paa den
tilladelige Værdi.

I Stedet for det
beskrevne
Arrangement kan
anvendes en Anordning, hvorved Røret med
Kvægsølvkontakterne vippes, naar Strømmen
bliver for stærk, hvorved Forbindelsen mellem
Kontakterne afbrydes.

2. Ved større Vekselstrømsgeneratorer
anvendes i Almindelighed automatisk Regulering
af Spændingen. Ved indtrædende
Kortslutninger vil der derved foraarsages en yderligere
Overbelastning af Generatoren, idet
Spændingsregulatoren vil søge at opretholde den normale
Spænding paa Systemet. For at undgaa
Beskadigelse af Maskinen som Følge heraf maa man
derfor i dennes Magnetbevikling indkoble et
Apparat, en saakaldt S., der svækker
Magnetiseringsstrømmen i Maskinen og derved
nedsætter dennes Spænding, naar den bliver udsat
for skadelig Overbelastning.
<i>R. J. J.</i>

<img>Strømbegrænser.</img>
</chapter>

<chapter name="Strömberg, Johan Peter">
<b>Strömberg</b> ['strömbærj], <sp>Johan Peter</sp>,
sv. Skuespiller og Teaterdirektør, f. 1772 i
Sthlm, d. 20. Septbr 1834 i Oslo. S. var
Skuespiller og Danser i sv. Provinsbyer og havde
1800 oprettet Teatret i Nyköping, inden han
1805 kom til Oslo som Danselærer og
Instruktør ved »Det dram. Selskab«. 1810 fik han kgl.
Privilegium til at oprette det første offentlige
norske Teater, hvis Aabning han dog først
gennemførte 30. Jan. 1827. Denne Handling blev
en Gerning af hist. Interesse, selv om
Foretagendet i dets norske Form allerede ophørte
Juni 1828, dels fordi de indfødte Fremstillere
stod tilbage for de danske, dels fordi Byens
Befolkning endnu ikke i tilstrækkelig Grad
havde Forstaaelsen af et norsk Teaters
Betydning. (<sp>Litt</sp>.: <sp>Blanc</sp>, »Kria Theaters
Historie« [Oslo 1899]).
<i>R. N.</i>
</chapter>

<chapter name="Strømbryder">
<b>Strømbryder,</b> Redskab til at afbryde en
elektrisk Strøm. Se <sp>elektriske
Installationer</sp>, S. 886.
</chapter>

<chapter name="Strømflasker">
<b>Strømflasker</b> anvendes paa flg. Maade ved
hydrografiske Undersøgelser: Tomme, lukkede
Flasker, indeholdende en passende skriftlig
Meddelelse til evt. Findere, kastes i Havet, f.
Eks. inden for en Havstrøms Omraade. Hvis de
senere driver i Land, evt. paa forsk. Kyster,
kan Meddelelsen herom, samt Tiden for
Fundet, give Oplysninger om Strømmens Retning,
evt. Forgrening, samt Strømmens
gennemsnitlige Fart.
<i>H.-P.</i>
</chapter>

<chapter name="Strömfors">
<b>Strömfors</b> (finsk Ruotsin Pyhtää), Sogn ved
|. Mundingen af Kymmene älv, Uudenmann
(Nylands) Län, Finland, 278 km<sup>2</sup>; af Befolkningen
er over 50 % svensktalende. (1914) 4421 Indb.
S. Jernbrug ligger ved Kymmene älv.
<i>M. H-n.</i>
</chapter>

<chapter name="Strömgren, Bengt">
<b>Strömgren</b> ['strömgre.n], <sp>Bengt</sp>, dansk
Astronom, f. 21. Jan. 1908 i Göteborg, begyndte
allerede 1920 at observere, og har i den senere
Tid offentliggjort talrige Observationer af
Smaaplaneter og Kometer. Ved Siden heraf har han
beregnet Elementer og Efemerider for flere af
de i den sidste Tid opdagede Smaaplaneter og
Kometer. Sammen med J. Johannsen har S.
1921—23 bestemt Rektascensionen af 131
Stjerner N. f. 65° Deklination. Observationerne er
udført med Registrermikrometer, anbragt paa
Observatoriets Passageinstrument med brudt
Akse. (»Bestimmung der Rektascensionen von
131 polnahen Sternen«, 1925). Han har
konstrueret et Apparat til »Photoelektrische
Registrierung vom Sterndurchgängen« (1925), som
lover meget.
<i>J. Fr. S.</i>
</chapter>

<chapter name="Strömgren, Svante Elis">
<b>Strömgren</b> ['strömgre.n], <sp>Svante Elis</sp>,
dansk Astronom, f. 31. Maj 1870 i Helsingborg,
studerede i Lund, hvor han 1898 blev Docent,
var fra 1901 ansat ved Redaktionen af
»Astronomische Nachrichten« i Kiel, Docent 1904, og
blev 1907 Professor i Astronomi ved Univ.
i Kbhvn og Direktør for Observatoriet smst.
S. har hovedsagelig arbejdet med
Perturbationsteorien og har i »Astr. Nachr.«, i »Meddelanden
från Lunds astronomiska Observatorium«, men
fornemlig i »Publikationer og mindre
Meddelelser fra Kbhvn's Observatorium« publiceret sine
Studier (hidtil udgivet 53 Numre). En samlet
Oversigt over det teoretiske Arbejde, han inden
Trelegemeproblemet dels selv, dels sammen
med talrige Elever har udført i Kbhvn,
meddelt i 35 Afh., har han givet i »Tre Aartier
celest Mekanik paa Kbhvn's Observatorium«
(1923). En grafisk Fremstilling af
Hovedresultaterne over de forsk. Baneformer, som er
udledet, er ophængt i »Deutsches Museum« i
München. En kortfattet Oversigt over det hele
Arbejde er givet i »Unsere Kenntnisse über die
Bewegungsformen im Dreikorperproblem«
(»Ergebnisse der exakten Naturwissenschaften«, IV,
1925). Ved Siden af dette banebrydende
Arbejde har S. i forsk. Afh., men spec. i »Über den
Ursprung der Kometen« (1914) vist, at
Kometerne tilhører vort Solsystem. Sammen med Kreutz
har S. udg. »Genäherte Oerter der Fixsterne,
von welchen in der Astr. Nachr. Band 113 bis
163 selbständige Beobachtungen angefuhrt sind«
(Kiel 1904). S. har ogsaa vundet sig et agtet
Navn som populær astron. Forf. ved sit Skrift:
»Astronomiske Miniatyrer« (1921), udg. tillige
paa Svensk og Tysk. »Die Hauptprobleme der
modernen Astronomie« (1925) er en udvidet Udg.
af hans »Astronomi i det 19. Aarh.«. I
