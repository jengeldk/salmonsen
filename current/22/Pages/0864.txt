Nogle Kulturplanter, som Kakaotræet, lykkes
ikke langt uden for Regnskovsomraadets
Grænser. I Skovene vokser mange Kautsjuktræer af
højst forsk. Familier. Andre Træer er
værdifulde ved deres Frugter og Ved.
Gennemgaaende har Regnskovens Træer dog mere løst
Ved end Træer, der er vokset, hvor
Vegetationsperioderne afbrydes af en Tørtid.

<sp>Savanneregionerne</sp> omfatter de Dele
af Tropezonen, hvor der findes en tydelig
udpræget Tørtid. Vegetationen i disse Egne
falder i tre Hovedtyper efter de vekslende
Fugtighedsforhold. De optræder dels i klimatisk
begrænsede Arealer, hvis Grænser det dog i
Øjeblikket kun paa meget faa Steder er muligt
at skitsere, dels findes de indvævede i
hverandre, idet større Fugtighed i Jordbunden kan
bøde paa mindre Nedbør og omvendt. Hvor
Fugtighedsforholdene er bedst, vokser der
frodige, løvfældende Skove. Træerne er i Reglen
middelhøje, omtr. som i de europ. Skove.
Underskoven kan enten overvejende bestaa af
Buske ell. af Urter. I Træerne vokser Epifyter,
men i langt ringere Mængde end i Regnskoven.
Hvor Nedbør ell. Bundfugtighed er noget
mindre, afløses disse saakaldte Savanneskove af
aabne Savanner med Græssteppe og spredte,
højere og lavere Træer i større ell. mindre
Antal. I Brasilien kaldes Savannen <i>Campo
serrado</i>, hvor den er rig paa Træer, ellers <i>Campo
aberto</i>. Paa de mindst gunstige Steder vokser
Kratskov og Krat af løvfældende Træer og
Buske, som alle bærer Spor af at være tilpassede
til lange Tørkeperioder og i vid Udstrækning
forsynede med Torne. I disse Krat, som i
det spansktalende Amerika kaldes <i>Chaparral</i>, i
Brasilien <i>Catinga</i>, spiller Cacteer og tornede
Mimosaceer en stor Rolle. Endelig kan der i
de Dele af Savanneregionerne, hvor Tørtiden
ikke er for lang ell. for regnfattig, langs
Vandløbene vokse lange, smalle Striber af
Regnskov, medens der i mindre gunstige Egne findes
løvfældende Skov langs Floderne.
Savanneregionerne egner sig udmærket til Kvægavl, og der
græsser store Hjorder af Hornkvæg baade paa
Venezuelas Llanos, paa Guayanas Savanner og
Brasiliens Campos, men de byder ogsaa gode
Betingelser for Planteavl. I Regntiden kan der
efter dens Længde og Kulturplanternes Art
tages en ell. to Afgrøder, og ved kunstig Vanding
kan Dyrkningen udstrækkes til hele Aaret.
Savannelandets Skovpletter er p. Gr. a. deres
gunstigere Fugtighedsforhold særlig velegnede
til Opdyrkning. Mindst Værdi som Kulturland
har de Egne, hvor Chaparrales udgør den
naturlige Vegetation. S.'s Savanneregioner er
adskilt i flere Dele. N. f. Ækvator træffer man
løvfældende Savanneskov, aaben Savanne og
Chaparral i den nordlige Del af Colombia. I
Venezuela har Chaparral stor Udbredelse langs
Kysten, medens Regnskoven dækker de højere
Bjergskraaninger. Paa Orinoco Sletterne er
græsrige Savanner overvejende. I det Indre af
Guayana findes ligeledes store Strækninger af
Savanne og aaben Savanneskov. S. f. de
ækvatoriale Regnskovsomraader ligger en Strækning
med Chaparral og Savanne ved
Stillehavskysten, særlig mellem 1° og 4° s. Br.
Savannelandet N. f. Guayaquil Bugten er dog i stor
Udstrækning blevet dyrket op. Den største
Udstrækning har dog Savannerne (<i>Campo</i>) i
Brasilien og den østlige Del af Bolivia.
Chaparrales (<i>Catinga</i>) er overvejende i den regnfattige,
nordøstlige Del af Brasilien, f. Eks. i det Indre
af Staterne Bahia, Pernambuco og Ceará.

De to <sp>subtropiske
Regnskovsregioner</sp> gaar i Forlængelse af Bjergskovene i
Bolivia og det østlige Brasilien. I Bolivia findes
paa Cordillerernes Østskraaning Regnskov N.
f. c. 17° s. Br. Herfra og ned til 27° s. Br. i
Argentina findes subtropisk Regnskov. Paa
Østskraaningen af det brasilianske Højland gaar den i
Fortsættelse af Tropeskoven som et Bælte inden
for Østkysten, indtil den i Staten Rio Grande
do Sul bøjer ind i Landet, følgende
Sydskraaningen af Serra Geral. Klimaet afviger navnlig fra
Tropeklimaet ved ikke at være helt frostfrit.
Tilstedeværelsen af en, om end meget mild,
Vinter giver sig til Kende i Træernes Bygning
navnlig derved, at de fleste af dem, selv om de
er stedsegrønne, dog er forsynede med
Knopskæl. Nedbøren er stor i det brasilianske
Omraade til alle Aarstider, medens der i det
argentinske Regnskovsomraade findes en Tørtid
om Vinteren, som dog heroppe i Bjergene
hverken er lang eller regnløs. Luftens store
Fugtighed viser sig ved Tilstedeværelsen af
en rig Epifytflora, som beklæder Skovtræernes
Grene. Begge de to subtropiske
Regnskovsomraader er vel egnede til Agerbrug og efter
sydamerikanske Forhold ret godt befolkede,
saaledes at Skovene over betydelige Strækninger
er fældede, og Jorden forvandlet til Agerland.
Fra Sydbrasiliens Regnskove faas Paraguay-Te,
som er en vigtig Udførselsartikel fra disse
Egne.

Den <sp>subtropiske Savanneregion</sp>
strækker sig mod Syd i Forlængelse af den
sydlige tropiske Savanneregion og omfatter den
største Del af Paraguay og det nordlige
Argentina. Vegetationen bestaar af aabne
Savanner, Skove og Krat i stadig Veksel. Flertallet
af Træerne er løvfældende. De økologiske
Forskelligheder, som skiller Vegetationen i den
tropiske og den subtropiske Savanneregion, er
endnu kun lidet kendt. I klimatisk Henseende
er der en Grundforskel, idet den subtropiske
Region ikke er frostfri. Allerede i den tropiske
Savanneregion kan der findes Steder, hvor
lokal Rimfrost af og til kan optræde og gøre
Skade paa de i snævreste Forstand tropiske
Kulturplanter. Her i det subtropiske Bælte er
Dyrkningen af saadanne Planter udelukket p.
Gr. a. den lejlighedsvis optrædende Nattefrost
I Modsætning til Græsstepperegionen længere
mod Ø. har Savanneregionen en Tørtid om
Vinteren, som ved Regionens Østgrænse kun er
kortvarig og ikke regnløs, men som henimod
Foden af Cordillererne bliver længere og mere
tør. I den østlige Del af Savanneregionen
veksler Skov og Savanne med træløs Steppe.
Regnskov trænger langs Rio Paraná og Rio
Uruguay ind over Regionens Grænser i det
argentinske Guv. Missiones, og ligeledes findes
Regnskov i Bjerglandet i Republikken Paraguay,
men længere V. paa mangler den. Paa lavere
