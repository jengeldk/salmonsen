paa Ringkanalen, de Poli'ske Blærer. Gennem
Armene gaar de 5 Radialkanaler lige til den
uparrede Føler; de ligger inderst i Vinkelen
mellem Ambulacralpladerne og sender Grene til
Sugefødderne, hver med en lille Ampulle, der
ligger i Armens Indre, saa dens Kanal kommer
i Forbindelse med Sugefødderne gennem
Aabninger mellem Ambulacralpladerne; ved
Aabpullens Kontraktion udspiles Sugefoden, idet et
Klapapparat hindrer
Vandet i at gaa tilbage
i Radialkanalen.
Blodkarsystemet bestaar som
hos de andre Pighude
af en Ring omkr.
Svælget, hvorfra
Radialaarer gaar ud i Armene
mellem Nerve og
Vandkanal; Kar fra en Ring
paa Rygsiden forsyner
Mave og Kønsorganer.
Et langstrakt, sækformet
Organ mellem de 2
Ringe langs Stenkanalen
er Axialorganet, der
tidligere ansaas for Hjerte,
men fungerer som en
Slags Lymfekirtel, der
frembringer de amøboide
Vandreceller, som
besørger Ekskretionen. S.
er ligesom
Slangestjernerne mere
regelmæssige end de øvrige Pighude, idet ogsaa
Tarmkanalen væsentlig er radiært bygget. Munden
ligger centralt paa Undersiden, hvor
Fodgangene mødes, den er ubevæbnet, men som nævnt
fungerer de inderste Furepigge som Tænder;
fra den fører et kort Spiserør til den
tyndvæggede, sækformede Mave, der udfylder hele
Skiven, en kort Endetarm fører endelig til
Gattet, der ligger midt paa Oversiden, men er lille
og ofte vanskeligt at se. Maven er forsynet med
10 radiale, fint forgrenede Blindsække, som 2
og 2 strækker sig ud i Armene, de fungerer
som Fordøjelseskirtler; ogsaa Endetarmen kan
have nogle (interradiale) Blindsække. Hos
Astropectinidæ mangler Gattet, hos Luidia baade
Gat og Blindsække, saa Fordøjelsesorganerne
kun bestaar af Maven; ufordøjelige Dele
udføres da gennem Munden. Kønsorganerne er
som sædvanlig interradiale, det er simple ell.
grenede Sække, der er fæstede paa hver Side
af de Skillevægge, som mellem Armene
forbinder Skivens Over- og Underside, de findes
altsaa i Armenes dobbelte Antal; hos nogle kan de
dog forlænge sig langt ud i Armene.
Kønsaabningen, ell. undertiden flere (<i>Asterias</i>) for
hvert Organ, findes paa Rygsiden ved Grunden
af Armene. Kønsorganerne er hvide hos
Hannen, rødlige ell. gule hos Hunnen, en ydre
Farveforskel mellem Kønnene kan, om end
sjælden, være til Stede; næsten alle S. har
adskilt Køn. S. viser stor Regenerationsevne, idet
navnlig Arme let gendannes; S. med Arme i
Regeneration ses meget hyppigt (<i>Asterias</i>,
<i>Brisinga</i>), ligeledes Individer med grenede Arme.

<img>Fig. 1. <i>Asterias rubens</i>, delvis aabnet fra Rygsiden.
<i>ac</i> Ambulacralstykker, <i>s</i> Sugefødder, <i>c</i> anale
Blindsække, <i>sp</i> Mave, <i>g</i> Kønskirtler.</img>

<img>Fig. 2. Skematisk
Fremstilling af
Vandkanalsystemet af en Søstjerne.
<i>Rc</i> Ringkanal, <i>Ap</i>
Poli'sk Blære, <i>Stc</i>
Stenkanal, <i>M</i> Madreporplade,
<i>P</i> Sugefod, <i>Ap'</i> Ampul.</img>

<img>Fig. 3. Et Armsegment af en <i>Astropecten</i>. <i>a</i>
Ambulacralstykker, <i>b</i> Adambulacralstykker, <i>e</i> Rygplader
med Paxiller, <i>d</i> og <i>c</i> øvre og nedre Randplader.</img>

<img>Fig. 4. Larve af <i>Luidia Sarsi</i> med den unge
Søstjerne. <i>O</i> Mund, <i>A</i> Gat.</img>
