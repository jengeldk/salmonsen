spillede siden ingen større politisk Rolle, men
har forfattet <i>Mémoires des sages et royales
œconomies d'Estat domestiques, politiques et
militaires de Henri le Grand</i>, der er et Kildeskrift
til Henrik IV's Historie (<sp>Litt</sp>.: <sp>E. Lavisse</sp>, <i>S.
d'après ses Mémoires</i> [i <i>Revue pol. et littéraire</i>,
1869]; <sp>Philippson</sp>, »Henrik IV og Philipp
II« [1873]; <sp>Ritter</sp>, »Die Memoiren S.«
[München 1871]; <sp>Pfister</sp>, <i>Les Économies royales
et le Grand Dessein. Rev. historique</i> [1894];
<sp>Fagnies</sp>, <i>Économie sociale de la France sous
Henri IV</i> [1897]; <sp>Sainte Beuve</sp>, <i>Lundis</i> [8
Bd]; <sp>Dussieux</sp>, <i>Étude biogr. sur S.</i> [1887]).
<i>(J. L.). H. J-n.</i>
</chapter>

<chapter name="Sully, Thomas">
<b>Sully</b> ['sal<sub>i</sub>], <sp>Thomas</sp>, eng.-amer. Maler,
f. 1783 i Horncastle (Lincolnshire), d. 1872 i
Philadelphia. S. kom som Barn til Amerika, gik
i Lære i Charleston (under Belzons), senere i
Boston (G. Stuart) og London (B. West). Han
blev en af Amerikas mest berømte
Portrætmalere; malede (under sine mange
Europa-Rejser) Dronning Victoria i Kroningsdragt (1838),
Lafayette m. v., endvidere Jefferson, C. F.
Cooke, Skuespillerinder og andre
Dameportrætter o. s. fr. Hans populære »Washington gaar
over Delavare« kom til Mus. i Boston. Han
udførte ogsaa Illustrationer (Shakespeare m. v.).
<i>A. Hk.</i>
</chapter>

<chapter name="Sully-Prudhomme, René François Armand Prudhomme">
<b>Sully-Prudhomme</b> [sy'li-pry'dåm], <sp>René
François Armand Prudhomme</sp>,
kaldet S.-P., fr. Digter, f. i Paris 16. Marts 1839,
d. smst. 6. Septbr 1907. Udgaaet af en
Købmandsfamilie
vaklede han
nogen Tid i
Valget af
Livsstilling, studerede
Matematik og
Naturvidenskab,
forsøgte sig som
Ingeniør,
derpaa som Jurist,
til han omsider,
modnet i
alsidig Dannelse
og ved Studiet
af Filosofien,
helligede sig
Digtekunsten.
Leconte de
Lisle vakte først
hans Beundring.
1865 udgav han Digtsamlingen <i>Stances et
poèmes</i>, der allerede anslaar hans
digteriske Ejendommelighed. 1866 fulgte
Sonetsamlingen <i>Les épreuves</i> og det fortællende Digt
<i>Les écuries d'Augias</i>, 1869 <i>Croquis italiens</i>, de
skønne Digte <i>Les solitudes</i> samt Oversættelsen
af 1. Bog af Lucretius' <i>De natura rerum</i> med
et betydningsfuldt filos. Forord. S.-P. udvikler
sig efterhaanden til en mærkelig
Refleksionsdigter, en filosoferende Lyriker, der vil forene
Tro og Viden, og som gennem Naturforskning
og Kendskab til Udviklingslæren stræber efter
Sandhedens Erkendelse i en fin og dyb
Tænkning, som vel til Tider kan forfalde til filos.
Abstraktion, men ogsaa ofte skaber en
ejendommelig sørgmodig og dog fortrøstningsfuld
Stemning i Troen paa evige Magter og en
indre Sjælskraft. 1872 udgav han Digtet <i>Les
destins</i>, der vejer Optimisme og Pessimisme mod
hinanden, 1874 <i>La revolte des fleurs</i>, der
besynger Blomsternes Magt over Menneskesindet,
1875 <i>Les vaines tendresses</i>, der endnu bitrere
end <i>Les solitudes</i> anslaar dystre Stemninger,
1876 <i>Au Zenith</i>, en storstilet Hymne til
Videnskaben og dens Sejre, 1878 paa ny
Lukrets-Oversættelsen i Forbindelse med <i>La justice</i>, et
Digt om Retfærdigheden, der ikke er til at
finde i Tilværelseskampen, men alene i
Menneskets Samvittighed og Hjerte. 1886 fulgte
Digtet <i>Le prisme</i>, 1888 <i>Le bonheur</i>, en Art videre
Udvikling af Faust-Sagnet, idet Faust selv efter
sin Død higer mod Visdom og forgæves søger
Trøst hos alle Tiders Filosoffer, indtil Pascal
lærer ham, at Kærligheden er det eneste sande.
Herefter skrev S.-P. næsten ikke mere Vers,
men helligede sig filos. Studier, hvoraf kan
nævnes: <i>De l'expression dans les beaux-arts</i> (1884),
<i>Réflexions sur l'art des vers</i> (1892), <i>Testament
poétique</i> (1901), <i>La vraie religion selon Pascal</i>
(1907) og <i>Le lien social</i> (1909). <i>Hans Œuvres</i>
udkom i 14 Rd. Efter hans Død udgaves
Digtene <i>Épaves</i> (1908). 1914 rejstes der ham et
Monument i Lyon. 1881 blev han Medlem af
Akademiet. 1901 tilkendtes den første litterære
Nobel-Pris S.-P. (<sp>Litt</sp>.: <sp>Gaston Paris</sp>,
<i>S.-P.</i> [overs. paa Svensk og udg. paa
Foranledning af det sv. Akademis Nobel-Komité 1901];
<sp>C. Hémon</sp>, <i>La Philosophie de S.-P.</i> [1907]; <sp>E.
Zyromiski</sp>, <i>S.-P.</i> [1907]).
<i>S. Ms.</i>

<img>R. F. A. P. Sully-Prudhomme.</img>
</chapter>

<chapter name="Sully sur Loire">
<b>Sully sur Loire</b> [sy'li-syr-'lwa.r], By i det
nordlige Frankrig, Dept Loiret, ved venstre
Bred af Loire og ved Orléans-Banen, ØSØ. f.
Orléans, 2500 Indb. S. s. L. har et smukt Slot
(13.—14.- Aarh.), hvor der findes en Statue af
Sully, som boede her fra 1634 til sin Død 1641.
Byen har Maskinfabrikker og Garverier.
<i>(M. Kr.). E. St.</i>
</chapter>

<chapter name="Sulmona">
<b>Sulmona,</b> <sp>Solmona</sp>, By i Mellemitalien,
Prov. Aquila, ligger 50 km SØ. f. Aquila degli
Abruzzi, 478 m d. H. og ved Banelinien
Roma—Castellamare Adriatica. (1911) 18500 Indb. S.
ligger i en Bjergdal og har flere smukke
Rygninger, der dog har lidt meget ved Jordskælv
1803 og 1806. S. er Bispesæde. Pescaras lille
Biflod Gizio giver Drivkraft til Byens
Papirfabrikker, Klædefabrikker og Kobberværk. —
N. f. S. ligger Pietro di Morrones (Pave
Celestinus V's) Kloster, nu Fængsel.
<i>C. A.</i>
</chapter>

<chapter name="Sulphur Island">
<b>Sulphur Island</b> ['sa£fə-'a^i£<sub>ə</sub>ndz], se
<sp>Riukiu Øerne</sp>.
</chapter>

<chapter name="Sulphur philosophorum">
<b>Sulphur philosophorum</b> [-fur-fi-fo.-],
»filosofisk Svovl«, gl. Betegnelse for Svovlsyre,
vundet ved Destillation af Vitriol. Den først
overdestillerede svagere Syre kaldte man <i>Mercurius
philosophorum</i>; den senere overdestillerede
stærkere Syre kaldtes S. ph.
<i>(O. C.). S. P.</i>
</chapter>

<chapter name="Sulpicia">
<b>Sulpicia,</b> rom. Digterinde paa Kejser
Domitian's Tid. Under hendes Navn er opbevaret
et mindre Digt, som sædvanlig kaldes <i>Sulpiciæ
satira</i>, og hvori der klages over Domitian's
Regering, men det antages i Alm. at være et
Skolearbejde fra en langt senere Tid. Det er
trykt i flere Udg. af Persius og Juvenal og i
Raehrens' <i>Poetæ latini minores</i>, V. (<sp>Litt</sp>.:
