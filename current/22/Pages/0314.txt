paa Casino som Grosserer Lind i »Pigernes
Jens«. — Hans Søn, <sp>Alfred Valdemar S.</sp>,
dansk Skuespiller (1867—1914), debuterede 1891
som Ambrosius paa Aarhus Teater, forsøgte sig
siden paa Casino og blev i en Aarrække
Hovedkraften paa Odense Teater, hvor han endnu
virkede Aftenen før sin Død. Hans ydre og
indre sceniske Egenskaber mindede om
Faderens, men under det Slid, S. blev udsat for
paa Provinsens Scener, stivnede hans Evne
snart i Rutine. (<sp>Litt</sp>: <sp>Robert
Neiiendam</sp>, »Folketeatrets Hist. 1857—1908« [Kbhvn
1919]; <sp>Karl Schmidt</sp>, »Odense Teater«,
I—II [Odense 1896; 1914]).
<i>R. N.</i>
</chapter>

<chapter name="Stig Andersøn Hvide">
<b>Stig Andersøn Hvide,</b> se <sp>Hvide, Stig
Andersøn</sp>.
</chapter>

<chapter name="Stigbord">
<b>Stigbord,</b> en oftest lodret, undertiden dog
lidt hældende, Flade ell. Tavle, der lukker for
Gennemstrømningsaabningen i en Sluse, og som
bevæges, <sp>trækkes</sp> ell. <sp>sættes</sp>, ved at
forskydes i sin egen Plan, idet den under
Bevægelsen styres (glider) i en ved hver af
Aabningens Sider anbragt Fals.

S. bygges af Træ ell. Jern. I første Tilfælde
bestaar det i Reglen af 2 hinanden krydsende
Lag Planker, medens det i sidste Tilfælde
enten bestaar af en ved paastøbte
Forstærkningsribber styrket Støbejernsplade eller af en af
sammennittede Profiljern dannet Ramme
forsynet med en Klædning af Smedejernsplader
ell. Bølgeblik. S. bevæges ved et foroven
anbragt Spil, der løfter det enten ved et Par
Kæder (se Fig.) ell. ved een ell. to Tandstænger
ell. Skruer. Spillet bevæges hyppigst ved
Haandkraft; dog benyttes ved store S. ofte
Maskinkraft, hyppigst ved Elektricitet.

Naar Vandtrykket paa S. bliver stort, bliver
den Friktion, der skal overvindes under dets
Bevægelse, ogsaa stor, og det kan da ofte være
vanskeligt at skaffe tilstrækkelig stærke Spil til
S.'s Manøvrering. Man har i saadanne Tilfælde
enten delt S. i flere mindre, der manøvreres
enkeltvis, eller man har formindsket Friktionen
ved at lade S. bevæge sig paa Hjul ell. Ruller,
som ruller paa Skinner, anbragte i Falsene;
selve S. kommer i dette Tilfælde til at minde
om en Trolje (<sp>Rullestigbord</sp>).
<i>(C. Ph. T.) J. M.-P.</i>

<img>Stigbord.</img>
</chapter>

<chapter name="Stigbøjle">
<b>Stigbøjle,</b> Støtte for Foden under Ridning
og under Op- og Afsidning. S. bestaar
almindeligvis af en Metal-Halvring forneden forbundet
ved et Fodtrin, der ikke maa være for smalt
og ikke glat. Metallet maa være holdbart.
Mange forsk. Opfindelser er gjort til Konstruktion
af en Sikkerheds-S., d. v. s. en S., Rytteren
vanskelig kan blive hængende fast i, hvis han
falder af, ell. hvis Hesten falder. Det
væsentligste er imidlertid, at S. er rummelig,
saaledes at Foden har rigelig Plads i den, og at
Rytterens Fodtøj ikke har fremstaaende
Kanter og Sammensyninger, f. Eks. mellem Saalen
og Svangen, der kan bevirke, at Støvlen
hænger fast i S.
<i>O. P.</i>
</chapter>

<chapter name="Stige">
<b>Stige,</b> Landsby og Havneby med til Dels
bymæssig Karakter paa Fyn (Lumby Sogn, Lunde
Herred, Odense Amt); den ligger ved Sydenden
af Odense Fjord og ved Kanalen c. 4 km NNØ.
f. Odense Havn. 1921 var der 162 Gaarde og
Huse med 683 Indb., af hvilke kun 192 levede
af Landbrug, 136 af Haandværk og
Industri og 79 af Trafikvirksomhed. Der er
Filialkirke (opført 1886), Skole, Friskole, Kro,
Afholdsrestaurant, Forsamlingshus, Havn og
Lodsstation m. m. S. har tidligere været Udhavn
for Odense og benyttes en Del af dennes
Beboere som Udflugts- og Badested.
<i>M. S.</i>
</chapter>

<chapter name="Stigell, Robert Konstantin">
<b>Stigell</b> [sti'jæl], <sp>Robert Konstantin</sp>,
finsk Billedhugger, f. 14. Maj 1852 paa
Sveaborg, d. 1. Decbr 1907 i Helsingfors. Han fik sin
Uddannelse i Helsingfors og hos Ruffinoni i
Petrograd, senere især i England, i Rom
og Paris (1877 <i>École d. beaux-arts</i>), fik
Guldmedaille 1900 paa Verdensudstilingen i Paris.
Efter Værker som »Amor med en Rose« (1876)
og »Slavinde« (1883) tog han Emner fra
national-finsk Forestillingsliv og skabte Statuerne
»Väinämöinen spiller Kantele« og »Ilmarinen
smeder Sampo« (begge paa Studenterhusets
Façade i Helsingfors). Andre Værker
»Bueskytten« (prisbelønnet 1887), den voldsomme
Gruppe »Skibbrudne« (1889—91; i større Format
1895—97 i Bronze til Observatorieberget i
Helsingfors), »Slyngekaster« (1877), »Vellamo« (1878),
»Slavinde« (1883). I Gal. i Helsingfors en lille
Bronzegruppe (1903), Portrætbuste af H. F.
Antell m. m.
<i>A. Hk.</i>
</chapter>

<chapter name="Stiger">
<b>Stiger,</b> se <sp>Bjergmand</sp>.
</chapter>

<chapter name="Stighjul">
<b>Stighjul,</b> det Hjul i Ure, der drives frem af
den bevægende Kraft og i bestemte Perioder
standses af det regulerende Apparat, Pendulet
ell. Uroen, som det paa sin Side hver Gang
giver en Bevægelsesimpuls.
<i>(F. W.). D. H. B.</i>
</chapter>

<chapter name="Stig Hvide">
<b>Stig Hvide</b> (i Knytlingasaga: <i>S. hvítaleðr</i>),
dansk Herremand, faldt 1151 i Slaget ved
Viborg; var gift med Valdemar den Stores Søster
Margrete; besunget i et Par lidet hist.
Folkeviser: Ridder Stig's Bryllup med Kongedatteren
Regisse og Ridder Stig's Fald. (»Danmarks,
gamle Folkeviser«, Nr 76 og 117).
<i>(A. O.). H. El.</i>
</chapter>

<chapter name="Stighøjde">
<b>Stighøjde</b> kaldes den Højde under ell. over
Jordoverfladen, hvortil Vandet naar i artesiske
Boringer, og som er afhængig af det Tryk, der
udøves nedenfra.
<i>J. P. R.</i>
</chapter>

<chapter name="Stigliano">
<b>Stigliano</b> [sti'l<sub>j</sub>ano], By i Syditalien, Prov.
Potenza, ligger 43 km SV. f. Matera 900 m
o. H. paa Sydøstskraaningen af Montagna (1113
m). (1911) 7000 Indb. S. driver Handel med Vin
og Olivenolie.
<i>C. A.</i>
</chapter>

<chapter name="Stiglmayer, Johann Baptist">
<b>Stiglmayer</b> ['∫teg<sub>ə</sub>lma^i<sub>ə</sub>r], <sp>Johann Baptist</sp>,
tysk Bronzestøber, Medaillør og Billedhugger, f.
1791 i Fürstenfeldbruck ved München, d. i
München 2. Marts 1844. 1819 kom S. til Rom
for at lære Bronzestøberteknikken. Hans
