Fabrikationen, forandret sig væsentlig til deres Ugunst,
kan det være nødvendigt at foretage en
Afskrivning i den bogførte Værdi. At tage en ved
gunstige Konjunkturer medført Værdistigning
til Indtægt paa S., saa længe Varerne endnu
henligger ubearbejdede ell. usolgte, vil derimod
kun undtagelsesvis være forsvarligt. M. H. t.
Beholdningernes Størrelse bør der ved en S. aldrig
stoles paa Lagerbøgernes Udvisende, men der
bør saa vidt muligt foretages en nøjagtig
Tælling, Maaling, Vejning af de tilstedeværende
Varemængder, og Resultatet heraf
sammenholdes med Bøgerne, saaledes at Svind og Manko
fraskrives i disse, Overtal, Overmaal, Overvægt
tilføres. <sp>Maskiner</sp> og <sp>Inventar</sp> kan,
ligesom fast Ejendom, sættes op i Værdi med de
Beløb, som er medgaaede til væsentlige
Forbedringer og Forøgelser, men samtidig bør der,
under Hensyn til Slid, Forældelse og til, at disse
Aktiver aldrig ved Salg kan indbringe, hvad de
har kostet at anskaffe, regelmæssig ved hver
Aarsopgørelse foretages en Nedskrivning i deres
Værdi med som Regel mellem 5 og 25 % af
Anskaffelsesprisen, saaledes at de i Løbet af en
kortere Aarrække er fuldstændig bortskrevne.
Endelig bør de <sp>udestaaende
Fordringer</sp> (Tilgodehavender) i S. kun opføres til fuld
Værdi, naar Skyldnerne er utvivlsomt solide;
tvivlsomme Fordringer bør nedskrives, om
fornødent helt bortskrives. Som alm. Regel ved
Opgørelse af en S. gælder, at man, hvor
Skønnet spiller en Rolle ved Ansættelsen af
Aktivernes Værdi, altid bør sørge for at være paa den
sikre Side og hellere sætte Værdierne for
lavt end for højt. I Stedet for at ell. foruden at
foretage Afskrivninger paa de forsk. Aktiver
foretages ogsaa ofte, og navnlig ved Opgørelse
af Aktieselskabers S., saakaldte
<sp>Henlæggelser</sp> til særlige Konti ell. <sp>Fonds</sp>:
<sp>Amortisationsfond</sp>, <sp>Delkrederekonto</sp> o. l.,
der da optræder paa S.'s Passivside, som
uegentlige Fordringshavere for de Beløb, der er
henlagte til dem. Den økonomiske Virkning af
Henlæggelser og Afskrivninger er nøjagtig den
samme: Opsparing af Kapital til Imødegaaelse
af Aktivernes Værdiforringelse og af Driftstab.
Saadan Opsparing spiller særlig en stor Rolle
ved Regnskabsopgørelser for Aktieselskaber og
andre Selskaber med begrænset Ansvar, fordi
Aarsfortjenesten her udbetales Aktionærerne
(Interessenterne) som Udbytte og saaledes
berøves Virksomheden (se ogsaa
<sp>Aktieselskab</sp>), medens den enkelte fuldt ansvarlige
Indehaver af en privat Næringsvirksomhed kun
udtager af denne, hvad der medgaar til hans
Forbrug, og i øvrigt kan holde hele den øvrige
Aarsfortjeneste til Raadighed som Driftskapital
og til Imødegaaelse af Tab. For de egl.
Passivers Vedkommende kan næppe nogen Sinde
være andet at iagttage end, at de alle opføres i
S. til fuld Værdi; og naar Regnskabet føres som
dobbelt Bogholderi, og dette stemmer, kan der
vanskelig blive Tale om Fejl i saa Henseende.
Kun maa der sørges for, at der ikke skyldes
Penge bort, som ikke er opførte i Bøgerne,
altsaa navnlig at Regninger fra saadanne
Fordringshavere, som ikke har særlig Konto, enten
betales ell. godskrives paa Konto pro Diverse.
Naar en Næringsvirksomhed stiftes, ell. naar
den skifter Ejer, og navnlig naar den fra at
være i Enkeltmands Besiddelse gaar over til at
drives af et Aktieselskab, vil der saa at sige
altid løbe større ell. mindre Udgifter paa, som
ikke med Rimelighed kan afholdes af et enkelt
Aars Drift, saaledes navnlig ved Ejerskifte den
Betaling, der ydes for <sp>Forretningen</sp>
(Firmanavnet, Kundekredsen, Anseelsen, et øvet og
indarbejdet Personale, eng. <i>goodwill</i>). Disse
Udgifter maa da belastes en særlig Konto,
sædvanlig kaldet <sp>Etableringskonto</sp>, der i S.
kommer til at optræde paa Aktivsiden, skønt i
det højeste kun delvis og uegentlig
repræsenterende et Aktiv, og som det derfor er af
Vigtighed ved Afskrivninger i Løbet af en muligst
kort Aarrække at bringe ganske ud af Verden.

Ensbetydende med S. bruges <sp>Balance</sp>,
<sp>Balancekonto</sp>, <sp>Generalbalancekonto</sp>
o. a. En fuldstændig og detailleret
Sammenstilling af Aktiver og Passiver, udarbejdet ikke
efter det dobbelte Bogholderis Principper, men
i Form af en Fortegnelse, kaldes <sp>Inventur</sp>
ell. <sp>Inventar</sp>; ofte bruges dog disse Udtryk
ogsaa om den Fortegnelse, der som Grundlag
for enhver S. maa udarbejdes blot over de
tilstedeværende Beholdninger af Varer, Inventar,
Maskiner o. l. (<sp>Litt</sp>.: <sp>Hans Bjarne</sp>,
»Bogholderi i Teori og Praksis« [Kbhvn 1921]).
<i>(C. V. S.). J. Th.</i>
</chapter>

<chapter name="Status epilepticus">
<b>Status epilepticus</b> (lat.), se <sp>Epilepsi</sp>.
</chapter>

<chapter name="Status hypoplasticus">
<b>Status hypoplasticus</b> har man kaldt en
Lidelse, ved hvilken der findes en svag
Udvikling af hele Karsystemet.
<i>K. H. K.</i>
</chapter>

<chapter name="Statusopgørelse">
<b>Statusopgørelse,</b> se <sp>Status</sp>.
</chapter>

<chapter name="Status thymico-lymphaticus">
<b>Status thymico-lymphaticus</b> [-fa'-] hos
smaa Børn har man kaldt et Sygdomsbillede, som
viser sig ved Forstørrelse af de lymfoide
Organer, saasom bl. a. af Milt, Tonsiller og Thymus.
Børnene, der i Reglen er overernærede, blege
og undertiden tillige lidende af Ekzem, er ofte
kun lidet modstandsdygtige over for Infektion,
og denne Omstændighed forklarer i mange
Tilfælde de ellers ret gaadefulde Dødsfald, som
pludselig kan optræde hos disse Børn (<i>Mors
thymica</i>).
<i>P. H.</i>

S. er i den voksne Alder en Lidelse, hvor
Lymfekirtlerne og <i>Thymus</i> (Brisselen) har
samme stærke Udvikling som hos Børn.
Samtidig hermed findes ofte forsinket
Kønsudvikling og ringe Udvikling af Karsystemet.
<i>K. H. K.</i>
</chapter>

<chapter name="Statut">
<b>Statut</b> (lat.), Vedtægter for et Selskab eller en
Institution, især hvis de er stadfæstede af
Regeringen, anvendtes tidligere ogsaa om visse Love
af mere lokal Natur eller særlig begrænset
Rækkevidde.
<i>(C. V. N.). G. R.</i>
</chapter>

<chapter name="Statuta provincialia">
<b>Statuta provincialia,</b> se
<sp>Provinskoncilium</sp> og <sp>Synodalstatutter</sp>.
</chapter>

<chapter name="Statuta synodalia">
<b>Statuta synodalia,</b> se
<sp>Synodalstatutter</sp>.
</chapter>

<chapter name="statutarisk">
<b>statutarisk</b> (lat.), hvad der indeholdes i
eller stemmer mediet Statut.
</chapter>

<chapter name="Statutkollission">
<b>Statutkollission,</b> Sammenstød mellem
Retsnormer. Reglerne om, hvilket Lands
Lovgivning der skal anvendes paa et foreliggende
privatretligt Retsforhold, f. Eks. paa en Kontrakt,
som en Dansk og en Svensk indgaar i Frankrig,
fremstilles af den Gren af Retsvidenskaben,
der kaldes <sp>international Privatret</sp>
(s. d.).
<i>G. R.</i>
</chapter>
