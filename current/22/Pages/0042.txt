mellem 300 og 500 m. Af de to
Udbredelsesomraader i Atlanterhavet ligger det østlige
mellem Canarerne og de Capoverdiske Øer; det
vestlige strækker sig fra Guiana over et stort
Omraade omkring de vestindiske Øer til
Bermudas Øerne og Sargassohavet. (<sp>Litt</sp>.: <sp>Johs.
Schmidt</sp>, <i>Live Specimens of Spirula, Nature</i>,
Vol. 110 [Lond. 1922]).
<i>(R. H. S.). C. M. S.</i>
</chapter>

<chapter name="Spirulina">
<b>Spirulina,</b> ejendommelig Slægt af blaagrønne
Alger (s. Bd III, S. 356), bestaar af lange, tæt
skruesnoede enlige Celler, der er i Stand til
at bøje sig. Lever baade i Fersk- og Brakvand.
<i>C. H. O.</i>
</chapter>

<chapter name="Spiræa">
<b>Spiræa</b> L., Slægt af Rosenfamilien
(Mjødurt-Gruppen), Urter ell. Buske med hele, lappede
ell. delte Blade, ofte uden Akselblade, og hvide
ell. rosafarvede Blomster i Top ell. Klase.
Blomsterne er næsten stedse tvekønnede og har
talrige Støvdragere og 5—15 fri Frugtblade med
1—mange Æg. Frugterne er Bælgkapsler, der
ikke omsluttes af Underbægeret. Henved 50
Arter i nordlig tempererede Egne. <i>S. ulmaria</i>
L. (<sp>Alm. Mjødurt</sp>, <sp>Engdronning</sp>) er
fleraarig og indtil 1 m høj; Bladene er
fjersnitdelte med ægdannede Afsnit og har Akselblade.
De smaa, hvide og honningduftende Blomster,
der indeholder Salicylsyre, sidder i en stor
Top. Bælgkapslerne er snoede. Ogsaa Bladene
har en ejendommelig krydret Duft, der træder
stærkt frem ved Gnidning af dem. Alm. paa
Enge og i fugtige Krat og Skove baade i
Danmark og Norge, ligeledes paa Island. <i>S.
filipendula</i> L. (<sp>Knoldet Mjødurt</sp>) er mindre
end foregaaende og adskiller sig endvidere ved
knoldformet opsvulmede Rodgrene, meget
smallere Bladafsnit og lidet større, i Begyndelsen
rosafarvede Kroner i en mindre og mere aaben
Stand (Maj—Juli). Den vokser paa tørre Steder,
høje Enge, i Krat, hist og her i Danmark og
det sydøstlige Norge. Rodknoldene er spiselige.
Denne o. a. Arter af samme Gruppe dyrkes i
Haver. — Af den store Gruppe S.-Arter, der
er Buske, og som har hele, savtakkede Blade
uden Akselblade og smaa, hvide ell. rosa
Blomster i tætte Stande, er en Mængde Arter
Prydbuske i Haver (nogle undertiden forvildede
derfra). Der er yderligere ved Kulturen opstaaet
talrige Bastarder og Varieteter. Om de
vigtigste Arter og deres Kultur se ndf.
<i>A. M.</i>

Som Prydbuske dyrkes i Haverne: <i>S.
albiflora</i> Miq., Japan, en lav Busk med hvide
Blomster i Halvskærme fra Aug. og til Efteraaret.
<i>S. ariæfolia</i> Sm., Nordamerika, høj Busk med
meget store, overhængende Toppe af gullighvide
Blomster, Juli. <i>S. Blumei</i> G. Don., Japan,
middelhøj Busk med hvide Blomster i smaa tætte
Halvskærme, Juni. <i>S. bracteata</i> Zabel., Japan,
middelhøj Busk med store hvide Blomster i
Halvskærm, Juni. <i>S. Bumalda</i> hort., Bastard,
lav Busk med smukke, karmin-rosarøde
Blomster i store flade Skærme, Juli—Aug. <i>S.
canescens</i> D. Don., middelhøj Busk med smaa hvide
Blomster i smaa Halvskærme, Juni. <i>S.
chamædryfolia</i> L., Sibirien, middelhøj Busk med
temmelig store, hvide Blomster i smaa Halvskærme,
Maj—Juni. <i>S. Douglassii</i> Hook., Nordamerika,
middelhøj Busk med rosarøde Blomster i lange
pyramideformede Toppe, Juli—Aug. <i>S. expansa</i>
Wall., Himalaja, mellemhøj Busk med rosarøde
Blomster i store flade Halvskærme, Juli—Aug.
<i>S. japonica</i> L. fil., Japan, lav Busk med mørk
karminrosarøde Blomster i store flade
Halvskærme, Juli—Aug. <i>S. Lindleyana</i>, finnede Blade og
hvide Blomster i store Toppe, Aug. <i>S.
opulifolia</i> L., Nordamerika, høj Busk med hvide
Blomster i tætte Halvskærme, Juni. <i>S.
prunifolia</i> Sieb. & Zucc, Japan, med Varieteten <i>flore
pleno</i>, sidstnævnte er en middelhøj Busk med
smukke fyldte, hvide Blomster, Juli—Aug. <i>S.
sorbifolia</i> L., Japan, mellemhøj Busk med store
finnede Blade og hvide Blomster i store
pyramideformede Toppe, Juli. <i>S. Thunbergii</i> Sieb. &
Zucc, Japan, lav Busk med smaa, hvide
Blomster i Halvskærme, Maj. <i>S. van Houttei</i> Briot,
Bastard, middelhøj Busk med hvide Blomster i
Halvskærme, Juni. — <i>S. ariæfolia</i>, <i>opulifolia</i> og
<i>japonica</i> formeres lettest ved Frø, de øvrige
ved Aflægning ell. Stikning samt enkelte som
<i>S. sorbifolia</i> og <i>Lindleyana</i> ved Rodskud. Til
Drivning, i Potte, i Foraarstiden anvendes <i>S.
prunifolia</i> fl. pl., <i>S. Thunbergii</i> og <i>S. van
Houttei</i>.

Som Stauder dyrkes: <i>S. Aruncus</i> L.,
Mellemeuropa, med smukt Løv og hvide Blomster i
pyramideformede Toppe. <i>S. alstilboides</i> Carr.,
Japan, med hvide Blomster. <i>S. Filipendula</i> L.
<i>flore pleno</i> med fyldte hvide Blomster. <i>S. lobata</i>
Jacq., Nordamerika, rosenrøde Blomster i en
stor løstbygget Top. <i>S. l. var. venusta</i> har
purpurrosa Blomster. <i>S. palmata</i> Thunb., Japan,
purpurrøde Blomster. De formeres ved Deling.
<i>(L. H.). P. F.</i>

<img>Spiræa.</img>
</chapter>

<chapter name="Spiseolier">
<b>Spiseolier,</b> se <sp>Olier, fede</sp>.
</chapter>

<chapter name="Spiserør">
<b>Spiserør,</b> se <sp>Tarm</sp>.
</chapter>

<chapter name="Spisevogn">
<b>Spisevogn</b> (<sp>Restaurant</sp>-, <sp>Hotelvogn</sp>),
en Jernbanevogn, hvori de Rejsende i et Tog
kan indtage deres Maaltider under Kørslen. S.
er som Regel delt i et Par større Spiserum
med Borde og 18 à 22 Stole i hvert, og
Midtergang samt de nødvendige Anretter- og
Køkkenrum med Komfur, Vask m. v. S. er i øvrigt
udstyret med megen Komfort, elektrisk Lys
og Centralvarmeapparater (med egen
Dampkedel), Ringeapparater o. s. v. De bygges nu
til Dags som Bogievogne. Den første S.
