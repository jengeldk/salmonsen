Denne var ogsaa Udgiver af det flg. Tidsskrift
<i>The Spectator</i> (1711—12); men S. skrev heri en
Række Afhandlinger. Af S.'s senere Tidsskrifter
kan nævnes: <i>The Guardian</i> (1713), <i>The
Englishman</i> (1713—14) og <i>The Lover</i> (1714). Disse
Tidsskrifter med deres højst forsk. Indhold,
belærende, underholdende, humoristisk, satirisk,
gjorde megen Lykke, fremmede Læselysten og
højnede den alm. Dannelse. Imidlertid havde
S. i sine Bidrag udtalt sig i afgjort frisindet
Retning, hvilket førte til, at han blev anklaget
for politisk Satire og 1714 udelukket af
Parlamentet. Da Whiggerne kom til Magten ved
Georg I's Tronbestigelse, fik S. dog Oprejsning
og blev gjort til Overstaldmester ved de kgl.
Stalde i Hampton Court. Hans sidste Skuespil
<i>The conscious Lovers</i> blev opført 1722. Senere
trak han sig tilbage fra London og levede sine
sidste Aar paa Landet. — Af hans Lystspil
udkom en Udg. 1761. Hans Breve blev udg. 1787.
Et Udvalg af hans Essays udgav A. Dobson
(Oxford 1886). (<sp>Litt</sp>.: <sp>Thackeray</sp>, <i>English
Humourists</i>; <sp>Montgomery</sp>, <i>Memoir of Sir
R. S.</i> [2 Bd, 1865]; <sp>G. A. Aitkin</sp>, <i>Life of Sir
R. S.</i> [2 Bd, 1889]).
<i>(T. L.). I. O.</i>
</chapter>

<chapter name="Steell, John">
<b>Steell</b> [sti.£], <sp>John</sp>, Sir, eng. Billedhugger,
f. 1804 i Aberdeen, d. 15. Septbr 1891 i
Edinburgh. S. var Elev af Edinburgh-Akademiet,
studerede derefter længere Tid i Italien og slog
sig 1833 ned i Edinburgh. Her har han udfoldet
en meget betydelig Virksomhed i
Monumentalskulpturen (han var saa at sige Byens officielle
Skulptør: Hofbilledhugger, derefter Ridder); i
hans Kunst brydes Indflydelsen fra det antikke
Syn (Gibson) med moderne Realisme og
Paavirkning fra de ital. Quattrocentister. Efter at
have udført den kolossale »Alexander og
Bukefalos« (Edinburgh), der straks gav ham Navn,
vandt han yderligere Ry ved sin Marmorstatue
(siddende) af W. Scott og ved Kolossalstatuen
af Dronning Victoria (<i>Roy. Institution</i>), der
ligesom Rytterstatuen af Wellington, Statuerne af
Lord Melville (Bronze), Lorderne Jeffrey og
Boyle (Marmor), A. Ramsay, Th. Chalmers
(Bronze) og det storslaaede Nationalmonument
for Prins Albert {1876) o. fl. er opstillede i
Edinburgh. Andre Værker: Monument for faldne
Highlanders (Katedralen i Dunkeld), R. Burns,
Admiral de Saumarez (Greenwich), Florence
Nigthingale etc.
<i>A. Hk.</i>
</chapter>

<chapter name="Steelton, Baldwyn">
<b>Steelton</b> ['sti.£t<sub>ə</sub>n], <sp>Baldwyn</sp>, By i U. S. A.,
Pennsylvania, ligger 3 km SØ. f. Harrisburg
paa venstre Bred af Susquehannah og ved
Jernbanen Philadelphia and Reading. (1920)
13428 Indb. S. har store Staalværker.
<i>G. Ht.</i>
</chapter>

<chapter name="Steen">
<b>Steen</b> [ste.n], holl. Handelsvægt, nu 3 kg,
før 1821 enten 8 Pond = 3,952? ell. 6 Pond =
2,9645 kg.
<i>H. J. N.</i>
</chapter>

<chapter name="Steen, Adolph">
<b>Steen,</b> <sp>Adolph</sp>, dansk Matematiker, f. i
Kbhvn 7. Oktbr 1816, d. smst. 10. Septbr 1886.
S. blev Student 1834 og tog 1839 Eksamen for
Mekanikere ved Polyteknisk Læreanstalt. I
Aarene 1841—46 virkede han ved Siden af at
undervise i private Skoler som Repetent ved
Læreanstalten, og da Pladsen ved denne som
Lærer i Matematik for Kemikerne skulde
besættes 1847, indstilledes han til den af Ramus;
desuagtet foretrak man Fysikeren Holten, en
Forbigaaelse, der bragte S. til at føre en heftig
Polemik med Læreanstaltens Bestyrelse. Efter
et otte Maaneders Studieophold i Paris
1846—47 holdt han Forelæsninger ved Univ. som
Privatdocent; derefter deltog
han, der hele
sit Liv igennem
var en varm
Færelandsven,
som frivillig i
Krigen 1848—49.
1850 afløste han
Holten i den
ovenfor
omtalte Lærerplads
og var fra den
Tid til 1885
knyttet til
Polyteknisk
Læreanstalt, fra 1857
som fast Lærer.
1854 erhvervede
han
Doktorgraden, og 1862 optog Videnskabernes Selskab ham
som Medlem. 1861 ansattes han som ord. Prof.
ved Univ.; 1854—63 var han Lærer ved den
militære Højskole.

S.'s videnskabelige Afh. maa søges i
Videnskabernes Selskabs Skr og Oversigter,
Universitetsprogrammer og Matematisk Tidsskrift; et
meget fremtrædende Emne for dem er
Differentialligningers Integration. Men S. var, hvad
han selv lejlighedsvis udtalte, langt mere Lærer
end Videnskabsmand. Hans klare og velformede
Foredrag var vel egnede til at lette Vejen for de
mindre begavede; som Eksaminator fordrede han
med stor Udholdenhed og Energi klare Svar,
og kunde end en vis Utaalmodighed, som han
havde svært ved at lægge Baand paa, indgyde
mange Eksaminander Frygt, maa det paa den
anden Side siges, at han i Virkeligheden var
human og retfærdig i sin Dom. En særlig Adgang
til at hæve den matematiske Undervisning i
Danmark havde han fra 1875 gennem sin
Stilling som Formand for
Undervisningsinspektionen for de lærde Skoler og Realskolerne.
Erfaringerne fra hans tidligere Virksomhed ved
Skoler hjalp ham til at kunne optræde som
Raadgiver for Lærerne, og han besad ypperlige
Betingelser for Stillingens administrative Side.
S. har udgivet en Række Lærebøger, der i en
Række Aar dannede et godt Grundlag for
Undervisningen.

S.'s hurtige Dømmekraft og Tilbøjelighed til
klart og uforbeholdent at udtale og forfægte sin
Mening drog ham naturlig ind i det offentlige
Liv, bl. a. som Politiker (Medlem af
Folketinget 1864—69) og Borgerrepræsentant; flere Gange
indvikledes han i heftige Polemiker, af hvilke
især den er bekendt, som han 1860 førte med
Filosoffen R. Nielsen, der efter S.'s Mening i
sine filosofiske Forelæsninger havde misbrugt
Matematikken. S. var Medstifter og
Medbestyrer af Spareinstituttet Bikuben samt 1881—86
Formand for Forsvarsforeningen i Sjælland.
<i>Chr. C.</i>

<img>A. Steen.</img>
</chapter>
