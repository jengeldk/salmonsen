<h1>S</h1>

<chapter name="Spekulation">
<b>Spekulation</b> (lat.) betegner filosofisk den
Erkendelsesform, der sættes over eller i
Modsætning til den erfaringsmæssige
Fremgangsmaade. Begrebet S. har særlig fundet
Anvendelse inden for den tyske Romantik; den
»højere« Erkendelse, som S. skulde betegne,
blev hos Schelling den kunstneriske Intuition,
hos Hegel den paa Modsætningernes Opgaaen
i en højere Enhed hvilende dialektiske Metode.
<i>(A. T-n.).</i>
</chapter>

<chapter name="Spekulation ell. Spekulationshandel">
<b>Spekulation</b> ell. <sp>Spekulationshandel</sp>
betegner Forretninger saavel i Varer som
Effekter og i faste Ejendomme, der foretages for at
opnaa en Gevinst ved Forandring i
Konjunkturerne (s. d.). S. bestaar enten i et Køb, der
foretages i Forventning om, at Prisen skal
stige, ell. i et Salg, der sker i Forventning om,
at den skal falde. S. kan foregaa ved, at man
opkøber Varer, Papirer ell. Ejendomme for at
besidde dem til et senere Tidspunkt, ell. ved at
man køber ell. sælger paa senere Levering i
Forventning om, at man inden Leveringstiden
atter kan have solgt ell. købt med Gevinst. En
saadan Leveringsforretning kan dreje sig om et
individuelt bestemt Vareparti, f. Eks. en
»svømmende« Ladning, ell. den kan være en
saakaldet »Terminsforretning« (s. d.), hvorved
man blot forpligter sig til paa et vist senere
Tidspunkt at modtage ell. levere et bestemt
Kvantum af en vis Vare. — S. kan udarte til
rent Hasardspil, men har inden for sine
naturlige Grænser, naar den drives med Forstand og
Forudseenhed, stor økonomisk Bet., idet den
kan bidrage til at udjævne Overflod og Mangel
og hindre voldsomme Prissvingninger. Naar
en Vare, som f. Eks. Korn, paa et enkelt
Tidspunkt fremkommer i stor Overflod, saa at
Prisen synker, griber S., ifald den formener, at
Udsigterne for næste Høst er daarlige, ind med
sine Indkøb, hvorved Prisen stiger og
Forbrugerne bringes til at omgaas sparsommeligere
med Varen og opsamle Forraad til de
kommende knappe Tider. Naar omvendt
Forraadene er knappe, men S. forventer, at der vil
komme en rigelig Høst, vil den ved sine
Leveringssalg kunne hindre, at Prisen drives op til
en urimelig Højde. Nytten af S. saavel som
Spekulantens egen Fortjeneste vil under
Tingenes naturlige Gang begge være betingede af, at
Beregningerne over Fremtidens Forhold slaar
til. Et Misforhold mellem Gevinsten og den
samfundsmæssige Nytte kan naturligvis
fremkomme, naar Spekulanten er i Stand til at
bibringe Publikum falske Forestillinger om
Tingenes Værdi, f. Eks. naar den, der har købt
Korn paa S., kan fremkalde urigtige Rygter
om slette Høstudsigter og derved bringe
Forbrugerne til at købe til højere Priser o. l.
<i>(J. Th.). E. M.</i>
</chapter>

<chapter name="Spekulationsarealer">
<b>Spekulationsarealer</b> kaldes i Skovbruget
saadanne Afdelinger, som ikke kan indordnes i
Distriktets Driftsklasser, men ved hvis Drift
økonomiske Hensyn alligevel er afgørende; man
borttager S.'s Vedmasse paa saadanne
Tidspunkter, da Prisen paa den paagældende
Træart er særlig høj.
<i>C. V. P.</i>
</chapter>

<chapter name="spekulativ">
<b>spekulativ</b> [ell. -'ti'v] (nylat.), anlagt for
Spekulation (s. d.), hvad der vedrører
Spekulation. <sp>Spekulere</sp>, sysselsætte sig med
Spekulation, overveje grundig; lægge Planer for
indbringende Pengetransaktioner, regne med
stigende og faldende Kurser (»spekulere i
Papirer«) o. l.
<i>H. H. R.</i>
</chapter>

<chapter name="spekulere">
<b>spekulere,</b> se <sp>spekulativ</sp>.
</chapter>

<chapter name="Spello">
<b>Spello</b> ['spæl.o], By i Mellemitalien, Prov.
Perugia, ligger 5 km NNV. f. Foligno paa
Sydskraaningen af Monte Subasio ved Banelinien
Terontola-Foligno. (1911) 5900 Indb. I S.
findes Kirkerne Santa Maria Maggiore, der er
ombygget i 16. Aarh. og indeholder Fresker af
Perugino og Pinturicchio samt et smukt
Højalter, og Sant' Andrea fra 1190, hvori findes et
stort Alterbillede af Pinturicchio. Byen har
Gymnasium og teknisk Skole og driver
Olivenavl. S. er det gl. <i>Hispellum</i>, hvoraf der endnu
er betydelige Rester.
<i>(H. P. S.). C. A.</i>
</chapter>

<chapter name="Spelt">
<b>Spelt,</b> se <sp>Hvede</sp>, S. 942.
</chapter>

<chapter name="Speluga">
<b>Speluga,</b> se <sp>Splügen</sp>.
</chapter>

<chapter name="Spemann, Wilhelm">
<b>Spemann</b> ['∫pe.man], <sp>Wilhelm</sp>, tysk
Forlægger (1844—1910), grundlagde 1873 i Stuttgart
et Forlag, som hurtig udviklede sig meget
betydeligt. Hans Interesse knyttede sig særlig til
Skønlitteratur, Kunst- og Kulturhistorie, og de
Værker, der udgik fra Forlaget, forener indre
Værd med en mønsterværdig tekn. Udførelse.
S. planlagde og gennemførte store
Foretagender, som »Collektion Spemann«, der indeholder
et skønsomt Udvalg af Verdenslitteraturens
