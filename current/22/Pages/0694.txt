Byer, er efterhaanden næsten raserede,
saaledes at Savværkerne maa hente deres Træ pr.
Bane længere inde i Landet, naar de ikke vil
nøjes med unge Stammer fra Omegnen.
Udskibningsstedet yder derfor ingen Garanti for
Kvaliteten. Naar man nu om Stunder taler om
Kalmartræ, mener man den Kvalitet, der
tidligere udskibedes fra Kalmar, og lægger ofte
ikke Vægt paa, om Træet just kommer fra
denne By.

<sp>Kalmartræ</sp> er Betegnelse for gammelt,
stærkt, kernefuldt og harpiksrigt Træ, der er
egnet til at taale Fugtighed og derfor
foretrækkes til Ingeniørarbejder. Tidligere var Kalmar
det vigtigste Udskibningssted, nu kommer det
meste fra Vestervik. I Form af hugget
Tømmer er det kun svagt behugget, undertiden er
Topenden helt rund.

<sp>Halmstadtræ</sp> er knap saa varigt, men
mindre barkkantet.

<sp>Vesterviksk Træ</sp> er Betegnelsen for
gammelt, fintringet, knastfattigt Træ, der er let
at bearbejde og derfor søgt af Snedkere og
Tømrere til indendørs Brug i Form af
Planker og Brædder. Træ af denne Art kommer
ikke blot fra Vestervik, men fra hele
Midtsverige.

<sp>Sydsvensk Fyrretømmer</sp> bruges til
Bygningstømrerarbejde, saaledes til Bjælkelag,
Murlægter og Tagspær; endvidere til
Jernbanevogne samt til Brolægningsklodser. I
Brobygningen bruges sydsvensk Fyr til
midlertidige Broer og Stilladser. Det er varigere
end Fyr fra nordligere Egne, men ikke saa
varigt som pommersk Fyr; Kernen er
varigere end Gran, ikke Splinten. Tømmeret er
kun behugget, ikke skaaret, og Tildannelsen er
ofte tarvelig, idet Skovene for en stor Del ejes
af Smaabønder, og Driften er primitiv.
Dimensionerne kan heller ikke maale sig med det
pommerske Tømmers, 10". 10" er Maksimum
af, hvad der kan præsteres fra Sydsverige i
større Partier. Stammerne er meget koniske,
saa Diameteren er langt mindre i Topenden
end i Rodenden, og Tømmeret kan derfor ikke
blive fuldkantet i hele Længden, uden at der
fjernes uforholdsmæssig meget Ved, hvilket de
sv. Skovejere ikke indlader sig paa. I Reglen er
det sydsvenske Tømmer meget barkkantet ell.
helt rundt i Topenden. Behugningsgraden
karakteriseres ved Længden af Tømmerets
fuldkantede Del samt af enten de behuggede
Fladers Bredde, hvor denne er ringest (som Regel
i Topenden), ell. af Barkkantens Bredde (maalt
paa Tømmeret), hvor denne er størst. Fælles
Behugningsregler eksisterer ikke.

<sp>Sydsvenske Planker og Brædder</sp>
bruges f. Eks. til Brodæk, Skibsdæk,
Plankeværker, Gulve, Fodpaneler, Vindueskarme m.
m. Stilles der ingen særlige Fordringer til
Træet (Brædder til Indskud, Forskalling,
Betonstøbning), leverer Tømmerhandlerne gerne
de saakaldte <sp>Stambanebrædder</sp>, der
skriver sig fra Malmö—Sthlm-Banens Opland
og føres over med Malmøfærgen. De bedre
Kvaliteter, der er nævnt ndf., tilføres med Skib
og ikke altid fra de Byer, efter hvilke de
benævnes, men ogsaa fra det sydlige Norrland.
<sp>Kalmarkvaliteten</sp> forlanges af
Ingeniører til Skibs- og Brodæk, Stilladsridebrædder
og anden Anvendelse, der kræver Styrke og
Varighed. <sp>Vestervikkvaliteten</sp>
forlanges af Arkitekter til Trappetrin,
Vinduesrammer, Dørrammer og anden Anvendelse, der
kræver fint, knastfrit Ved af særlig god
Kvalitet. Meget ofte er det samme Kvalitet, der
leveres under begge Navne. Barkkantede
Planker og Brædder af disse Kvaliteter er en
særlig fin Vare. De er saa brede, at de kan
marvskæres, hvorved de bliver særligt egnede til
Snedkerarbejde. De er for gode til at
kantskæres, da Snedkerne, der sjældent bruger
meget lange Stykker, kan faa mere ud af dem,
naar de har deres naturlige trapezoidale Form;
kun ringere Kvaliteter kantskæres, hvorved
den Mærkelighed fremkommer, at kantskaaret
Kalmartræ er billigere end barkkantet.
<sp>Lybske Brædder</sp> er en gammel Betegnelse
for de barkkantede Kalmarbrædder.

2) <sp>Træ fra Midtsverige</sp> kan
naturligvis være fortræffeligt til mange Anvendelser,
hvor det ikke er udsat for at raadne (f. Eks.
naar det skal imprægneres), og der er da
ingen Grund til at udelukke det; kun maa man
ikke betegne det som sydsvensk. Det
midtsvenske Træ udskibes navnlig over Göteborg og
Norrköping og i meget store Mængder. De
fleste Savværker i Värmland og Dalarne
eksporterer over Göteborg.

3 <sp>)Norrlandsk Tømmer</sp> kommer fra
Sundsvall, Umeå, Skellefteå, Piteå og Luleå.
Det er spinklere, lettere, mindre
harpiksholdigt og mere finaaret end det sydsvenske og
taaler ikke godt Fugtighed; det kan derfor kun
bruges indendørs, og kun hvor det ikke er
udsat for at raadne. Det anvendes hovedsagelig
til Tagspær, sideordnet med dansk Tømmer.
Det meste norrlandske Tømmer er iøvrigt Gran,
og denne er fuldt saa god som Fyrren og
foretrækkes i mange Tilfælde p. Gr. a. dens
ringere Vægt og større Slankhed.

<sp>Norrlandske Planker og
Brædder</sp> er det mest benyttede Materiale til
Bygningssnedkerarbejde og Møbler. De kommer
næsten alle fra Gefle og nordligere Steder og
er ligesom Tømmeret af en lettere Kvalitet end
de sydsvenske og ikke slidfaste, men de
svinder og revner mindre og er langt bedre
behandlet. Naar Snedkerne foretrækker det
nordsvenske (og finske) Træ, er det dels p. Gr. a.
dets løse, letbearbejdelige Væv, dels fordi det
er harpiksfattigt, saa Udsvedninger, der
ødelægger Malingen, forekommer mindre hyppigt
end hos sydsvensk Træ. Medens det Træ, der
udskibes oppe fra Bunden af den bottniske
Bugt, i lovlig høj Grad har disse Egenskaber,
saaledes at dets Styrke og Modstandsevne mod
Angreb af Orm og Svamp kun er ringe,
forener Træet fra Norrlands sydlige Havne Gefle,
Söderhamn og Sundsvall Letbearbejdelighed
med Varighed og skattes derfor meget af
Snedkere. Særlig fra Tunadal i Sundsvall
Distrikt kommer der udmærket Træ, idet der her
endnu findes gamle Skove med fintringet Ved i
Modsætning til de fleste andre Steder i Sverige,
hvor Træerne allerede fældes, naar de er c. 70
