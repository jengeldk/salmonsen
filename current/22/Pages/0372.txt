Brobuer. S. ligger hovedsagelig i Cheshire, men
delvis i Lancashire. Byen er gl; men det er
først i den nyeste Tid, at den er bleven en stor
og folkerig Stad. P. Gr. a. det ujævne Terræn
er Byen meget uregelmæssig bygget. Der findes
en Latinskole, oprettet 1487, en Søndagsskole,
som er en af Englands største (5000 Elever),
Bibliotek, Blindeinstitut, et Teater og en stor
Torvehal, der er opført af Jern. Sin Vækst
skylder Byen Udviklingen af en storartet
Bomuldsindustri. Af andre Industrigrene maa
nævnes Hattefabrikation, Fabrikation af Maskiner,
Jern- og Messingvarer, Hampeindustri begyndte
i 16. Aarh., Tilvirkning af overtrukne Knapper
i 17. Aarh. 1732 anlagdes et Silkespinderi, men
Silkeindustrien blev slaaet ud af
Bomuldsindustrien i Slutn. af 18. Aarh. (1921) 22,2 km<sup>2</sup> med
123315 Indb.
<i>(M. Kr.). M. H-n.</i>
</chapter>

<chapter name="Stocksbridge">
<b>Stocksbridge</b> ['ståksbridз], By i det
nordlige England, West-Riding of Yorkshire, 12 km
NV f. Sheffield, med Fabrikation af Staaltraad.
Desuden Kulgruber og (1921) 9062 Indb.
<i>(M. Kr.). M. H-n.</i>
</chapter>

<chapter name="Stockton (on Tees)">
<b>Stockton (on Tees)</b> ['ståkt<sub>ə</sub>n-], By i det
nordlige England, Durhamshire, ved venstre
Bred af Tees, 6 km ovf. Middlesborough, er ved
en Bro forbunden med <sp>South S.</sp> (i North
Riding of Yorkshire), tilsammen med hvilken
den har (1921) 64126 Indb. S. har en Havn,
over hvilken der 1924 var en Indførsel af 919730
£ og en Udførsel af 543572 £. Den industrielle
Virksomhed er for en stor Del knyttet til
Søfarten, idet der drives Fabrikation af Sejldug,
Tovværk og findes et Skibsværft. Tillige har
Byen Højovne, Støberier, Maskinfabrikker,
Fabrikation af Glas, Lervarer og Teglsten.
Handelen er særlig betydelig med Nederlandene og
Østersøhavnene. Eksporten bestaar af
Jernvarer, Kul og Landbrugsprodukter, medens
Importen omfatter Tømmer (Props), Jern, Korn
o. s. v. Under Verdenskrigen bombarderedes
Fabrikker og Jernbanen af tyske Flyvere 3. Maj
1916. — N. f. Byen ligger Grev Clarendon's
Herresæde <sp>Wynyard</sp>.
<i>(M. Kr.). M. H-n.</i>
</chapter>

<chapter name="Stockton (By i U. S. A.)">
<b>Stockton</b> ['ståkt<sub>ə</sub>n], By i U. S. A., California,
ligger 96 km ØNØ. f. San Francisco i en
frugtbar Egn ved flere Jernbaner og er ved en Kanal
forbunden med den 5 km fjerne San Joaquin
River. (1920) 40296 Indb. S., der er anlagt 1849,
vokser meget hurtigt som Handelscentrum for
den frugtbare San Joaquin Dal. Den har
Tilvirkning af Agerbrugsredskaber.
<i>G. Ht.</i>
</chapter>

<chapter name="Stockton, Frank Richard">
<b>Stockton</b> ['ståkt<sub>ə</sub>n], <sp>Frank Richard</sp>,
amer. Forf., 1834—1902. Som saa mange amer.
Forf. tjente han sine Sporer ved Journalistik i
Philadelphia og New York og banede sig
efterhaanden Vej i Litteraturen, først ved sine
Fortællinger for Børn som: <i>The Ting-a-Ling Stories</i>
(1870), <i>Roundabout Rambles in Lands of Facts
and Fancies</i> (1873); <i>Tales out of School</i> (1875);
senere vandt han stor Yndest bl. voksne Læsere
ved sine fornøjelige Smaahistorier og Skitser;
de bedste Samlinger i denne Genre er <i>Rudder
Grange</i> (1879), <i>The Lady or the Tiger?</i> (1884),
<i>The Beeman of Orn</i> (1887).
<i>(T. L.). I. O.</i>
</chapter>

<chapter name="Stockton—Darlington-Banen">
<b>Stockton—Darlington-Banen</b>
['ståkt<sub>ə</sub>n-'da.<sub>ə</sub>lingt<sub>ə</sub>n-] i England regnes for Verdens
første, med Damplokomotiver drevne Jernbane.
Banen aabnedes for Drift 27. September 1825
(se <sp>Stephensen, Georg</sp>).
</chapter>

<chapter name="Stockwell (Bydel London)">
<b>Stockwell</b> ['ståkwe£], Kvarter i det sydlige
London, indenfor <i>Metropolitan Borough
Lambeth</i>.
<i>M. H-n.</i>
</chapter>

<chapter name="Stockwell (Fuldblodshingst)">
<b>Stockwell</b> ['ståkwe£], eng. Fuldblodshingst,
f. 1849, sejrede i flere af de største Løb, men har
især vundet et stort Navn i Stuteritjenesten.
Fra S. nedstammer bl. a. Ormonde, f. 1883, der
aldrig blev slaaet, og som i Regelen omtales
som »Aarhundredets Hest«, »den mægtige
Ormonde« o. s. v. 1894 havde af S.'s Afkom 238
Heste sejret i 443 Løb til en samlet Værdi af
101739 £ St.
<i>(C. G. B.). O. P.</i>
</chapter>

<chapter name="Stockwell, John Nelson">
<b>Stockwell</b> ['ståkwe£], <sp>John Nelson</sp>,
amer. Astronom, f. 10. Apr. 1832 i Northampton,
Mass., d. 18. Maj 1920 i Cleveland, Ohio, var en
Tid Kalkulator ved <i>V. S. Coast Survey</i>. S. har
hovedsagelig beskæftiget sig med
Perturbationsteorien (<i>Motion on the secular variation of the
elements of the orbit of the eight principal
planets</i> [1873]), og da spec. Maanens Teori, som han
har behandlet i en Række Afh. i Fagtidsskrifter,
foruden i sit Værk: <i>Theory of the moon's motion</i>
(1881). Ved Siden heraf har han skrevet om
enkelte af de gl. Solformørkelser og deres Bet.
for Kronologien: <i>Chronology and eclipses</i>
(1892—96), <i>Eclipse cycles</i> (1901). Af hans senere
Arbejder nævnes: <i>Rigorous method for calculating
the maximum lunation</i> (1921).
<i>J. Fr. S.</i>
</chapter>

<chapter name="Stod (Herred)">
<b>Stod,</b> <sp>Herred</sp>, Inderøy Sorenskriveri,
Inntrøndelag Politidistrikt, Nord-Trøndelag Fylke.
256,6 km<sup>2</sup> med (1920) 1298 Indb., altsaa 6 pr.
km<sup>2</sup> Land. S., der svarer til Stod Sogn af S.
Præstegæld, begrænses af flg. Herreder: Klingen,
Overhalla, Snaasa, Beitstad, Kvam og
Namdalseid, det sidstnævnte kun i et enkelt Punkt
(Fjeldet Mosehatten). Ved det kun 24 m o. H.
liggende betydelige Snaasenvand (117 km<sup>2</sup>, hvoraf
c. 56 km<sup>2</sup> tilhører dette Herred) deles S. i 2
Hoveddele. I den vestlige Del er der nogle
veldyrkede Bakkepartier langs Snaasenvand;
den midterste Del er væsentlig opfyldt af
Skovaaser, men den østre Del er skovbar. Fjeldene
naar i Brandheiklumpen op i 820 m. Agerbrug
og Fædrift er Herredets Hovednæringsveje, og
begge regnes for at være i god Fremgang.
Skovdriften er derhos af stor Bet., da her findes
betydelige, til Dels meget værdifulde Skove. Af
Arealet er 12,3 km<sup>2</sup> Ager og Eng, 74,2 km<sup>2</sup> Skov,
66,9 Ferskvand, Resten er Snaufjeld og Myr. Af
industrielle Anlæg findes nogle Møller,
Tørvstrøfabrikker og Teglværker foruden flere Mejerier.
Herredet gennemskæres af den Hovedvej, som
fra Steinkjer fører op forbi Lømsen samt Føling
Kirke og derpaa langs hele den nordre Bred af
Snaasenvandet. Desuden er det vel forsynet
med Bygdeveje, særlig i Egnen omkr.
Hovedkirken. Sunnan Station paa Hell—Sunnanbanen
ligger ved Herredets Vestgrænse.
Nordlandsbanen gaar gennem Herredet. Antagen Formue
1925 var 2,8 Mill. Kr og Indtægt 1,32 Mill. Kr.
<i>(P. N.). M. H.</i>
</chapter>

<chapter name="Stod">
<b>Stod</b> er oprindelig en Betegnelse for et
Stutteri, men i Tidens Løb blev det ogsaa meget
almindelig brugt som Betegnelse for en Del af et
Stutteri. I Herregaardenes og Hofstutteriernes
Tid (se <sp>Heste</sp>, S. 401) var det almindeligt, at
