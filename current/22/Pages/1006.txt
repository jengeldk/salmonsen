Lovregler om Assurance findes i Chr. V's danske
Lov, 4. Bog, 6. Kap., hvis 11 Artikler »Om
Asseurance« alle stammer fra Karl XI's svenske
Sølov af 1667. I 1726 oprettedes det ældste
danske Søforsikringsselskab, nemlig »Det kgl.
oktroierede Sø-Assurance-Kompagni«, efter
samtidigt hollandsk og engelsk Forbillede. I
Overensstemmelse med Tidens Principper fik dette
Selskab den 20. April 1726 Monopol til som
Selskab at drive S. i Kongens Riger og Lande.
Derimod blev det ikke forbudt at tegne
Assurancer i Udlandet og heller ikke forbudt
Privatpersoner at overtage S. i Fællesskab, naar de
blot ikke hæftede solidarisk. Compagniets
Kapital var oprindelig 150000 Rigsdaler, men
udvidedes bl. a. i 1748 til 600000 Rigsdaler.
Octroien blev fornyet 1. Juli 1746. I Octroien
indeholdtes ikke alene Compagniets Statutter, men
ogsaa dets Forsikringsbetingelser. Allerede kort
efter Compagniets Stiftelse begyndte
Privatpersoner at overtage S., oprindelig tilfældigt og
enkeltvis, men senere arbejdede disse
»particulaire« Assurandører i et virkeligt Fællesskab.
Trods Modstand fra Compagniets Side
opnaaede disse private Assurandører i 1783
Regeringens stiltiende Anerkendelse, og fra 1786 regner
man, at det oprindeligt tilfældige Samarbejde
er blevet saa fast, at man kan tale om den
Forening, der har dannet Grundlaget for »De
private Assurandeurer«. Interessenterne heri
hæfter med deres hele Formue for de overtagne
Søforsikringer, dog kun efter Andele, altsaa ikke
solidarisk.

Ogsaa »De private Assurandører«
benyttede Konventionen af 1. Juli 1746 som
Grundlag for deres Police. Denne blev senere
helt omarbejdet af en nedsat Kommission, og
den ny Konvention opnaaede den 2. April 1850
kongelig Stadfæstelse. Derimod blev
Compagniets Monopol ikke forlænget under Hensyn til
Grundlovens Paabud om Næringsfrihed. Af
denne Grund oprettedes allerede i Maj 1852 »Den
kjøbenhavnske Sø-Assurance-Forening« og i
1863 »Fjerde Søforsikringsselskab«. I disse to
Selskaber hæfter Andelshaverne ogsaa med hele
deres Formue, for hver sin Andel, altsaa ikke
solidarisk. Efter at disse ny Selskaber var
stiftet, begyndte et virksomt Samarbejde mellem
de 4 danske Selskaber. Man reassurerede i vidt
Omfang hos hinanden, man havde fælles
Besigtelses- og Taksationsmænd, og man formulerede
i Fællesskab med Dispachørerne de
Policeklausuler og Ændringer i Konventionen, som
Udviklingen gjorde nødvendig. Før og efter Aar 1900
søgte de store udenlandske Selskaber at vinde
Indpas i Danmark, og ved en voldsom
Konkurrence, især ved kraftige Præmiereduktioner,
lykkedes det dem at erhverve sig den direkte
S. af en betydelig Del af den danske Skibsfart
og Handel. Ved Verdenskrigens Udbrud maatte
de udenlandske Selskaber imidlertid standse
deres Virksomhed i Danmark. Samtidig
oprettedes en Mængde ny danske Selskaber. Bl. a.
dannede Staten, i Forbindelse med de større
Søforsikringsselskaber og forskellige Redere, de
2 store Krigsforsikringsinstitutter
»Krigsforsikringen for danske Skibe« og »Dansk
Krigs-Søforsikring for Varer«. Disse to Institutter er
senere afviklet med et betydeligt Overskud. I
Løbet af kort Tid kom herefter al dansk Sø-
og Krigsforsikring paa danske Hænder. Heri er
der næppe sket Ændring senere, selv efter at
flere af de ny Selskaber i Aarene 1919—26 har
maattet likvidere. Foruden de 4 gamle
Søforsikringsselskaber, bør af de nyere fremhæves:
Forsikringsselskabet »Danske Lloyd«, der
oprindeligt udelukkende drev S., stiftet 1899,
Forsikringsaktieselskabet »Skandinavia«, stiftet 1899,
og Forsikringsaktieselskabet »National«, stiftet
1905, der begge ved Verdenskrigens Udbrud
1914 optog direkte S. I 1915 stiftedes
Assurance-Compagniet Baltica.

Selskabernes Størrelse og Omfang
fremgaar i øvrigt af nedenstaaende Tabel, der
udviser deres samlede Kapitalforhold, medens
den anførte Præmieindtægt og de tekniske
Reserver alene angaar
Søforsikringsretningen:
<table>
<td v2><td 2 c>Garanti-<br>eller Aktiekapital.<td c>Kapitalreserver<br>ultimo<br>1925<td 2 c>Præmieindtægt<br>bogført i<br>1925<td c>Præmiereserve<br>ultimo<br>1925<td c>Skadesreserve<br>ultimo<br>1925
<td c>Tegnet<td c>Indb. Kr.<td c>Kr. Ø.<td c>Brutto<br>Kr. Ø.<td c>Netto<br>Kr. Ø.<td c>Kr. Ø.<td c>Kr. Ø.
<td>De Private Assurandører. Limiteret<td v3>Hver Garant<br>(Andelshaver) hæfter<br>udover det<br>indbetalte Depot uden<br>solid Ansvar med<br>hele sin Formue.<td r>80000<td c>heri<br>incl.<br>Kapitalreserver<td r>5795897.24<td r>1206300.85<td r>28679.79<td r>1218137.74
<td>Fjerde Søforsikringsselskab. Limiteret<td r>600000<td r>57610.24<td r>1845586.61<td r>738239.25<td r>71603.55<td r>573782.79
<td>Den kjøbenhavnske Sø-Assurance-Forening. Limiteret<td r>960000<td r>395727.01<td r>6689338.40<td r>2758137.67<td r>350622.68<td r>1936713.54
<td>Det kgl. oktr. Sø-Assurance-Kompagni. A/S<td c>Kr.<br>—<td r>2000000<td r>78467.08<td r>3716157.23<td r>÷ Reassurancekommission<br>1742523.46<td 2 c>\-/<br>1601127.74
<td>Forsikrings-Aktieselskabet Danske Lloyd<td r>4000000<td r>1000000<td r>520000.00<td r>4233613.11<td r>1977125.12<td r>390163.00<td r>1294985.00
<td>Assurance-Compagniet Baltica. A/S<td r>17000000<td r>4250000<td r>3210000.00<td r>12933792.00<td r>3633679.64<td r>854000.00<td r>2527000.00
<td>Forsikrings-Aktieselskabet Skandinavia<td r>20000000<td r>5700000<td r>4000000.00<td r>15259443.82<td r>6731835.94<td r>1211701.00<td r>4375253.00
<td>Forsikrings-Aktieselskabet National<td r>6000000<td r>1500000<td c>—<td r>3521728.66<td r>2487525.67<td r>445000.00<td r>2133899.75
<td>Forsikringsselskabet Nordisk Union A/S<td r>1000000<td r>333333<td r>35894.00<td r>1285532.48<td r>766657.63<td 2 c>727598.90
</table>
De fleste af de ovenanførte Selskaber driver tillige Forsikringsvirksomhed i en Række andre Brancher.
