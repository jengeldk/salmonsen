<sp>Stemmebjælker</sp>, <sp>Stigbord</sp>, <sp>Naale</sp>,
<sp>Tavler</sp> ell. <sp>Jalousier</sp>; anvendes de to
førstnævnte Lukker, hvad der hyppig finder Sted
ved mindre Gennemstrømsaabninger,
benævnes disse oftest: <sp>Frisluser</sp>; men
anvendes et af de tre sidstnævnte Lukker, benævnes
Slusen oftest efter Lukkets Art, henholdsvis
<sp>Naaledæmning</sp>, <sp>Tavledæmning</sp>
eller <sp>Jalousidæmning</sp>.

α) <sp>Stemmebjælker</sp> (Fig. 1) bestaar af
vandretliggende Bjælker af firkantet Tømmer,
der stables oven paa hinanden, idet der ved
hver af Gennemstrømsaabningens Sider
findes anbragt en lodret Fals, i hvilken
Bjælkernes Ender faar fornøden Støtte mod
Vandtrykket. Aabningens Størrelse varieres ved at tage
Bjælker op ell. lægge Bjælker ned. Ved smaa
Aabninger kan i St f. Bjælker benyttes Planker.

β) <sp>Stigbord</sp> er lodrette Plader af Træ
ell. Jern, der bevæges ved at forskydes i
lodret Retning i False anbragte i Aabningens
Sider (se <sp>Stigbord</sp>).

γ) <sp>Naale</sp> (Fig. 2) er smalle Planker, der
stilles Side om Side i oprejst Stilling i en lidt
mod det lave Vand hældende Plan; de støtter
forneden mod en i Aabningens Bund anbragt
Fals (<sp>Tærskel</sp>) og foroven mod en over
Aabningen anbragt <sp>Bom</sp>. Aabningens Størrelse
varieres ved at <sp>trække</sp> eller <sp>sætte</sp> een
eller flere af Naalene, hvilket hyppigst udføres
ved Haandkraft.

δ) <sp>Tavler</sp> er rektangulære Plader af Træ
ell. Jern stillede Side om Side lidt hældende
mod det lave Vand; de er indrettede saaledes,
at de kan dreje om en vandret Akse, og
Aabningens Størrelse varieres ved, at de enten
drejes om i vandret Stilling, <sp>nedlægges</sp>,
ell. rejses op i den opr. Stilling, <sp>rejses</sp>.
Drejningsaksen ligger enten ved Tavlens nedre
Rand, og i dette Tilfælde støttes den i rejst
Stilling ved en Skraastiver, der fjernes, naar
Tavlen skal lægges, ell. Drejningsaksen, <i>a</i> (Fig.
3), ligger lidt over Tavlens, <i>T</i>'s, nederste
Trediedel, og Tavlens nedre Rand støttes mod en
i Aabningens Underdel anbragt Tærskel, <i>t</i>.
Akslen er i dette Tilfælde anbragt paa en
Ramme, <i>r</i>, der er drejelig om Hængsler, <i>h</i>,
forneden, og som støttes af en Skraastiver, <i>s</i>,
ved hvis Fjernelse Rammen og dermed Tavlen
lægger sig ned paa
Gennemstrømningsaabningens Bund.

ε) <sp>Jalousier</sp> dannes af korte
vandretliggende Træstokke af kvadratisk Tværsnit,
samlede indbyrdes ved Hængsler og støttende mod
en Fals ved hver af Aabningens Sider; de
aabnes ved at rulles op ved Hjælp af en om
Jalousiet ført Kæde.

De fleste og i alt Fald alle mindre S.
manøvreres ved Haandkraft; men man har ogsaa
bygget S., hvor man har benyttet den ved S.
fremkaldte Niveaudifferens til Manøvreringen
og har derved faaet S., der manøvreres ved
Vandtryk. Lukkerne er i dette Tilfælde Tavler,
Klapper ell. Porte, og der gives en Mængde
sindrige Konstruktioner, for hvilke dog flg.
Hovedprincip er fælles: selve Lukket er i
Forbindelse med en lidt større Tavle, Klap eller
Port (Styrefløj), paa en saadan Maade, at
Gennemstrømsaabningen lukkes og holdes
lukket, saa længe der virker samme Vandtryk
(den ved S. fremkaldte Niveaudifferens) paa
begge, men aabnes, saa snart Vandtrykket paa
Styrefløjen forringes ell. ophæves; Styrefløjen
drejer sig da oftest i et i Aabningens Bund ell.
Sider udsparet halv- ell. kvartcylinderformet
Rum, og efter som dette Rum sættes i
Forbindelse med det høje ell. det lave Vandspejl,
hvilket sker ved Manøvrering af smaa Lukker
(Ventiler, Drejeklapper ell. Stigbord) anbragte
i Kanaler, der forbinder det nævnte Rum med
henh. det høje ell. det lave Vand, rejses ell.
lægges S. (<sp>Tromledæmning</sp>).

Da S. altid føres fra Bred til Bred i
Vandløbet, vil det ofte paa en bekvem Maade kunne
benyttes til at føre en Vej over dette. En
saadan Vej føres da direkte over den høje, faste
Del af S. paa dettes Krone, medens den
over Gennemstrømsaabningerne føres paa en
Bro; men selv om der ingen Vej føres over
S., maa der dog altid, naar Lukkerne skal
manøvreres med Haandkraft, over
Gennemstrømsaabningerne føres en lille Løbebro,
fra hvilken Manøvreringen finder Sted. Er
Gennemstrømsaabningernes Vidde stor,
deles den i Reglen enten ved Piller ell. ved
lodrette Støtter af Træ ell. Jern (<sp>Standere</sp>),
der dels tjener som Sideunderstøtning for
Lukkerne, hvis disse kræver en saadan
(Stemmebjælker, Stigbord, Jalousier), dels tjener til at
bære Løbebroen. Frygter man, at disse
Standere ved Isgang skal give Anledning til
Isstopning, indrettes de saaledes, at de kan fjernes,
ell. blot løftes ell. ved Drejning (henh. om den
nedre ell. øvre Ende) lægges ned paa Bunden
ell. op under Broen (<sp>bevægelige
Standere</sp>).
<i>(C. Ph. T.). J. M.-P.</i>

<img>Fig. 1.</img>

<img>Fig. 2.</img>

<img>Fig. 3.</img>

</chapter>

<chapter name="Stemning">
<b>Stemning</b> I. er en Fællesbetegnelse for
forskelligartede, midlertidige, men dog forholdsvis
varige Tilstande, hvori Individer kan befinde
