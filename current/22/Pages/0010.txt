bedste Værker, senere udvidet med en
Afdeling for moderne Skønlitteratur,
Familietidsskriftet »Vom Felz zum Meer«, som talte
Tysklands bedste Forfattere og Kunstnere blandt
sine Medarbejdere og straks vandt en
enestaaende Udbredelse, og særlig »Die Deutsche
Nationallitteratur«, en kritisk Udgave af de tyske
Klassikere (i alt 220 Bd). Det maa ogsaa
nævnes, at S. gød fornyet Liv i det gamle,
ansete Pierer's »Konversations-Lexikon« og udgav
»Kürschner's Taschen-Konversations-Lexikon«,
som blev Mønstret for lgn. i andre Lande, bl. a.
i England, Danmark og Norge. Forlaget, som
1882 havde oprettet Filial i Berlin, blev 1890 i
Forbindelse med to andre Forlag i Stuttgart,
Hermann Schönlein og Brødrene Kröner,
omdannet til et Aktieselskab under Firma »Union
Deutsche Verlagsgesellschaft«.
<i>Alex. S.</i>
</chapter>

<chapter name="Spencemetal">
<b>Spencemetal</b> ['spens-], sammensmeltet
Blanding af Svovl med visse Svovlmetaller, navnlig
Svovljern, Svovlbly og Svovlzink. Det er en
graaligsort, metallignende Masse med
Vægtfylde omkr. 3,5; Smeltningen foregaar ved
Temperaturer omkr. 150—170°. Det er ret
modstandsdygtigt mod Paavirkning af Vand,
Syrer og Alkalier og tjener som
Forbindelsesmateriale for Rør, som Tætningsmateriale og til
Støbeforme, hvortil det er særlig egnet, da
det giver skarpe Afstøbninger af de anvendte
Forme.
<i>Carl J.</i>
</chapter>

<chapter name="Spencer (Navn paa fl. Byer i U. S. A.)">
<b>Spencer</b> ['spensə], Navn paa fl. Byer i U.
S. A., den vigtigste er S. i Massachusetts, 15
km V. f. Worcester ved Banen fra Albany til
Boston. (1920) 5930 Indb. S. har Fabrikation af
Skotøj og Uldvarer.
<i>G. Ht.</i>
</chapter>

<chapter name="Spencer (Trøje)">
<b>Spencer</b> ['sbæns<sub>ə</sub>r] er en Trøje, der naar til
Bæltestedet. Om dens Oprindelse fortælles, at
Lord Spencer til en Middag havde taget
Overfrakke paa, fordi han frøs. Ikke helt ædru satte
han sig ved Kaminen, faldt i Søvn og kom til at
svide Overfrakkens Skøder, som han saa lod
sprætte af, medens han beholdt Overdelen paa.
Da han viste sig saaledes paaklædt paa Gaden,
troede man, at det var en ny Mode, og
efterlignede ham. S. optoges som Damemode i Paris c.
1797 og ses endnu paa Modeblade mellem 1810
og 1820. Ogsaa i Danmark er den brugt og
holdt sig paa Landet til Midten af 19. Aarh.
<i>Elna M.</i>
</chapter>

<chapter name="Spencer, Charles">
<b>Spencer</b>  ['spensə], <sp>Charles</sp>, Jarl af
Sunderland, se <sp>Marlborough</sp>.
</chapter>

<chapter name="Spencer (eng. Jarler)">
<b>Spencer</b> ['spensə], eng. Jarletitel siden 1765.
1) <sp>George John</sp>, Jarl S., Statsmand og
Bogelsker, f. 1. Septbr 1758, d. 10. Novbr 1834.
Han blev 1780 som Lord Althorp valgt til
Underhuset, hvor han hørte til Whiggerne, og blev
1783 ved Faderens Død Peer. 1793 sluttede han
sig til W. Pitt og blev Juni 1794
Lordseglbevarer, men allerede Decbr s. A. første
Admiralitetslord; som saadan var han »Sejrens
Organisator« i den eng. Flaades mest glimrende Tid,
indtil Febr 1801. Senere var han
Indenrigsminister i Grenville's Ministerium 1806—07. Han
samlede et udmærket Bibliotek, særlig rig
paa Sjældenheder fra Bogtrykkerkunstens
ældste Tider (<i>Bibliotheca Spenceriana</i>, Katalog af
Th. F. Dibdin 1814—15); den var opstillet paa
Slægtens Slot Althorp i Northamptonshire,
indtil den 1892 solgtes til Mrs. Rylands for at
indlemmes i Manchester's offentlige Bibliotek. Hans
Hustru <sp>Lavinia S.</sp> (d. 1831) var ved sin
Skønhed og Forstand en af de mest glimrende
Damer i London's fornemme Selskabsliv. — Om
hans Søster <sp>Georgiana S.</sp> se
<sp>Devonshire</sp>. — 2) <sp>John Charles</sp>, Jarl S.,
foreg.'s Søn, f. 30. Maj 1782, d. 1. Oktbr 1845.
Som Lord Althorp valgtes han 1804 til
Underhuset; var opr. Tory, men blev 1806—07
Skatkammerlord, og sluttede sig 1809 til Whiggerne.
Dog var han i en Aarrække mest optagen af
Jagt og Væddeløb, og først fra 1819 tog han
stadig og ivrig Del i det offentlige Liv. Han
krævede særlig bedre Ordning af Fallitlovgivningen
og udvirkede ogsaa vigtige Ændringer heri;
ligeledes rejste han Kravet paa stedlige Domstole,
hvad der gav Stødet til Grevskabsretternes
Dannelse. Marts 1830 blev han Partiets Leder i
Underhuset og i Novbr s. A. Skatkammerkansler.
Han gennemførte streng Sparsommelighed og
delte med John Russell Fortjenesten af at føre
Valgreformen til Sejr, men tog ogsaa vigtig Del
i Arbejdet for Whig-Ministeriets andre store
Reformer. Hans Forslag til en irsk Kirkelov førte
Juli 1834 til Ministeriet Grey's Opløsning, og da
han i Novbr s. A. ved Faderens Død blev Peer,
havde dette det ny Ministerium Melbourne's
Fald til Følge. Han vilde ikke senere indtræde
i Regeringen og ofrede sine Kræfter til
Landbrug og Godsstyrelse: dog optraadte han 1843
som Modstander af Kornlovene og tog 1845
Ordet for Statstilskud til det katolske Kollegium i
Maynooth. (<sp>Litt</sp>.: <sp>Le Marchand</sp>, <i>Memoirs
of J. Ch., third Earl of S.</i> [London 1876]). —
3) <sp>John Poynty</sp>, Jarl S., foreg.'s Brodersøn,
f. 27. Oktbr 1835, d. 13. Aug. 1910, arvede 1857
Peersværdigheden og havde 1858—66 høje
Hofembeder hos Prins Albert og siden hos Prinsen
af Wales. Decbr 1868—Febr 1874 var han
Vicekonge i Irland under Gladstone's Ministerium;
blev Apr. 1880 Præsident i Geheimeraadet, men
indtog Apr. 1882 sin tidligere Post; med stor
Fasthed hævdede han den offentlige Sikkerhed
paa Øen indtil Ministeriets Afgang Juni 1885
(Nationalister gav ham derfor Navnet »den
blodige Spencer«). Under Gladstone's 3. kortvarige
Styrelse 1886 var han igen Præsident for
Geheimeraadet, og Aug. 1892—Juni 1895 første
Admiralitetslord. Siden var han det liberale Partis
Leder i Overhuset, indtil Sygdom 1905 tvang
ham til at trække sig tilbage.
<i>E. E.</i>
</chapter>

<chapter name="Spencer, Herbert">
<b>Spencer</b> ['spensə], <sp>Herbert</sp>, eng. Filosof,
f. i Derby 27. Apr. 1820, d. i Brighton 8. Decbr
1903. Hans Undervisning lededes først af
Faderen, en frisindet Skolemand, senere af
Farbroderen, der vilde forberede ham til Univ. Denne
Vej vilde S. imidlertid ikke gaa; allerede tidlig
havde han næret stor Interesse for
naturvidenskabelige Studier, hvorimod han stedse stod
uforstaaende over for Værdien af klassisk
Dannelse. 1837—47 virkede han da som Ingeniør,
særlig ved de større engelske Jernbaneanlæg, men
nødtes til atter at opgive denne Vej. 1848—52
var han Underredaktør ved Ugeskriftet <i>The
Economist</i>; i denne Tid skrev han sit første
større Værk: <i>Social Statics</i> (1850), der vakte
Opsigt i videnskabelige Kredse og bragte ham i
