24,9°, 23,1°, 18,5° og 20,5°. Forskellen skyldes
den i Forhold til Breddekredsenes
Normaltemperaturer kolde peruanske Havstrøm langs
Vestkysten og den varme brasilianske Strøm
langs Østkysten. De lavere Temp. i den
peruanske Strøm skyldes dels dens Herkomst fra c. 40°
s. Br., men i endnu højere Grad den
Omstændighed, at Sydøstpassaten, som i nogen
Afstand fra Kysten til alle Aarstider er den
hyppigste Vind, driver Overfladevandet bort fra
Kysten, saaledes at dette erstattes af koldt
opstigende Bundvand. S.
f. 35° s. Br. hører
Forskellen mellem de to
Kyster op om Vinteren.
Her har Concepción i
Chile 10,2° i
Middeltemp. for Juli, medens
Montevideo i Uruguay
har 10,4°. Herfra og
videre S. paa har
Vestkysten den mildeste
Vinter, medens Østkysten
er varmest om
Sommeren. S. f. 40° s. Br.
bliver Strømforholdene ved
S.'s Kyster ogsaa
ganske anderledes. Langs
Vestkysten gaar her en
relativ varm Strøm mod
Syd, for under Navn af
Kap Hoorn Strømmen
at gaa Sønden om
Ildlandet ind i
Atlanterhavet. Her fortsættes den
under Navn af Falkland
Strømmen mod Nord
langs Østkysten af
Patagonien. Endnu ved
Falkland Øerne er dens Temp.
lidt højere end den
for Breddekredsen
normale, men herfra og op
til La Plata Mundingen,
hvor den bøjer mod
Ø. og forener sig med
den bras. Strøm, er den
relativ kold. Denne
kølige Strøm har dog kun
ringe Bet. for Kystens
Temp., idet vestlige
Vinde paa den største Del
af denne Kyst er meget
overvejende. Det tempererede S. faar da ved
Vestkysten en overordentlig mild Vinter og en
meget kølig Sommer. Paa Fastlandets Østkyst
er Temperaturforskellen mellem Sommer og
Vinter ganske vist ikke større end paa
Europas Vestkyst, men Aarstiderne er dog langt
mere udprægede end ved S.'s pacifiske Kyst.
Saaledes har Ancud paa Øen Chiloé ved
Vestkysten (42° s. Br.) 7,6° og 14,1° i
Middeltemperatur fer koldest og varmest Maaned, medens
Chubut paa Østkysten (43° s. Br.) har 5,5° og
21,2°. De tilsvarende Tal er for Evanjelistas
mod V. (52,4° s. Br.) 3,5° og 8,9°, for Rio
Gallegos mod Ø. (51,6° s. Br.) ÷ 0,8° og 13,7°. Den
ringe Forskel paa Aarstiderne, ell. rettere den
kolde Sommer, er uheldig for Agerbruget, og
særlig ugunstig er Vestkysten i denne
Henseende. Ved Kap Hoorn, S.'s Sydspids, er Aarets
Middeltemp. 5,4° ligesom i Oslo, men medens
Juli i Oslo har 17,0° i Middeltemp., og
Sommeren er rigelig varm nok baade for
Skovvækst og Kornavl, har Kap Hoorn for varmest
Maaned kun 8,1° og ligger lige S. f. den
sydlige Skovgrænse, og Kornavlen er hørt op langt
længere mod Nord. At koldest Maaned ved
Kap Hoorn er 6,6° varmere end i Oslo, er ikke
til Nytte for nogen.

Lufttryks- og Vindforholdene er endnu
ufuldstændigere kendt end Temperaturforholdene, og
særlig gælder dette de store
Indlandsstrækninger, saaledes at Luftstrømningerne over
Fastlandet kun i de grove Hovedtræk kan skitseres,
og mange Enkeltheder endnu venter paa deres
Forklaring. I Juli ligger lavt Lufttryk over den
nordlige Del af Verdensdelen. Lavtrykkets Akse
gaar tæt S. f. Panama Bugten, omtr. langs
Rio Orinoco til Cayenne. N. f. denne Linie
hersker paa denne Aarstid Nordøstpassaten hele
Aaret rundt, medens den S. f. denne Linie i
den nordlige Halvkugles Sommer afløses af
sydlige Monsunvinde, som ved Colombias Vestkyst

<img>Fig. 2. Isortermer for Januar i Sydamerika. (M. Vahl).</img>
