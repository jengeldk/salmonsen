Bugsiden og er omgivet af et Hulrum
(<i>Pericardium</i>), det aabner sig fortil og bagtil, og
Blodstrømmen gaar gennem snævre Kanaler, der
ikke er egl. Kar, men ligesom Pericardiet
Rester af den opr. Krophule. Ejendommelig er
den Vekslen af Blodstrømmens Retning, man
har iagttaget, idet Hjertet efter et Øjebliks
Stilstand begynder igen med Kontraktion i modsat
Retning. Centralnervesystemet er hos de
Voksne indskrænket til en stor Nerveknude over
Svælget. S. er næsten udelukkende tvekønnede,
oftest dog med Modning af de 2 Slags
Kønsstoffer til forsk. Tid; desuden er en ukønnet
Formering ved Deling ell. Knopskydning meget
alm., og det kommer ofte til Dannelse af
Kolonier. De fleste S. har en Larveform, der ret
nøje ligner de ndf. omtalte Appendicularier.
Alle S. er Havdyr, mange er lysende. De deles
i Appendicularier, Søpunge med Ildpølser og
Salper med Tøndesalper.

<sp>Appendicularierne</sp> (<i>Copelata</i>) er
ganske smaa Dyr, der i stor Mængde findes i
Plankton; de er tøndeformede og forsynede med
en Svømmehale, der egl. er sammentrykt, men
er drejet 90°, saa Rygkanten vender til venstre.
Halen, der udgaar fra Kroppens Underside, er
slaaet om paa Bugsiden. Munden, der ligger i
Forenden, fører ind i en Svælgsæk, der har en
Gælleaabning paa hver Side forsynet med
stærke Fimredannelser; bagtil begynder den
fordøjende Del af Tarmen, der munder direkte paa
Bugsiden gennem Gattet, idet som nævnt et
Kloakrum mangler. Hjertet er en tværstillet
Sæk, der sidder paa Undersiden, hos enkelte
kan dog Hjertet saavel som Fimrebuer og
Bugfure mangle. Kønsorganerne ligger i Kroppens
Bagende. Appendicularierne er med en enkelt
Undtagelse tvekønnede. Nervesystemet er stærkt
udviklet, den tredelte Hjerneganglie staar i
Forbindelse med en Fimregrube og et
Ligevægtsorgan og fortsætter sig i en Streng, der i
Halen p. Gr. a. dens Drejning gaar til venstre
for, altsaa paa Rygsiden af en Støttestreng
(Rygstrengen, <i>Chorda dorsalis</i>), der
gennemsætter hele Halen. Appendicularierne danner
klare, geléagtige Huse, der tillige er meget
komplicerede Fangstapparater til Fangst af det
allermindste Plankton, især Bakterier, smaa
Flagellater og Diatomeer, idet alle større
Organismer holdes ude ved, at Vandet sies gennem 2
fine Gittervinduer, der findes i Husets Forende;
Vandbevægelsen og dermed tillige
Stedbevægelsen besørges ved Slag af Halen. Naar Huset
bliver forurenet, forlades det, og i Løbet af
næppe en Time bliver et nyt dannet, det sker
ved Afsondring fra Legemsepithelet, og Huset
svarer altsaa til Kappen hos de øvrige S.
Hertil hører bl. a. Slægter <i>Appendicularia</i> og
<i>Oicopleura</i>. Bygningen hos de voksne
Appendicularier og de øvrige S.'s Larver svarer meget
nøje til Grundplanen hos Hvirveldyrene,
Beliggenhed af Tarmkanal, Hjerte, Nervesystem og
Chorda er ganske som hos disse, ligesom
Udviklingen foregaar paa samme Maade (se
<sp>Søpunge</sp>); man er da nu enig om, at S.'s Rk.
er nær beslægtet med Hvirveldyrenes (System
se under <sp>Fisk</sp>, S. 141). Til de øvrige
Afdelinger henvises, Tøndesalper se <sp>Salper</sp>.
<i>T. K.</i>
</chapter>

<chapter name="Säkerhetsakten">
<b>Säkerhetsakten,</b> se <sp>Forenings</sp>- og
<sp>Sikkerhedsakten</sp>.
</chapter>

<chapter name="Sækkebetonering">
<b>Sækkebetonering,</b> se <sp>Beton</sp> S. 133.
</chapter>

<chapter name="Sækkedale">
<b>Sækkedale,</b> se <sp>Botn</sp>.
</chapter>

<chapter name="Sækkeholder">
<b>Sækkeholder</b> er et lille Apparat, der tjener
til at holde Sække under Hyldningen, som saa
kan udføres af en Mand.
S. kan simplest
fremstilles af en Stok med to
Pigge i Enderne og
ophængt i en Snor, men
forhandles nu i
specielle Former som Ringe,
Bøjler e. l., enten til
Ophængning eller paa
Fod. Sækken fastholdes
ved Hjælp af Kroge ell.
Kløer; paa nogle S. er
det indrettet saaledes, at
Kløerne ved Hjælp af et
Haandgreb kan trækkes
ind, og Sækken paa den
Maade frigøres. I nogle
Tilfælde er S. anbragt
paa en Sækkevogn.

<img>Sækkeholder</img>
<i>A. C-n.</i>
</chapter>

<chapter name="Sækkekalk">
<b>Sækkekalk,</b> se <sp>Melkalk</sp>.
</chapter>

<chapter name="Sækkelærred">
<b>Sækkelærred,</b> se <sp>Lærred</sp>.
</chapter>

<chapter name="Sækkeløfter">
<b>Sækkeløfter</b> tjener alm. til at hæve Sække
fra Gulvet til Skulderhøjde, saa de bekvemt kan
tages paa Nakken. De kan være ret simple og
drives ved Haandsving, eller de kan forbindes
med et Tærskeværk og drives af dette. Enkelte
Sækkevogne er tillige S., ell. S. kan kombineres
med Vægte. Paa større Magasiner indrettes
med Fordel Sækketransportører, der kan være
indbyggede ell. transportable. De indbyggede
S. bestaar af endeløse Rullekæder, der gaar i
Skakter gennem Magasinets Etager; de kan
indrettes til Selvaflægning. Transportable S. er
paa Hjul ell. Ruller og finder særlig Anvendelse

<img>Sækkeløfter kombineret med en Decimalvægt.</img>
