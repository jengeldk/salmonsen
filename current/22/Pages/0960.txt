den efterexilske Tid har man, uvist fra hvilken
Tid, kun een (Sir. 26, 19; 1. Makk. 1, 23;
4, 49). Den er afbildet i Relief i Titusbuen
(s. d.).
<i>J. P.</i>
</chapter>

<chapter name="syvende Dags Adventister, Den">
<b>syvende Dags Adventister, Den,</b> se
<sp>Adventister</sp>.
</chapter>

<chapter name="Syvende-Dags-Baptister">
<b>Syvende-Dags-Baptister,</b> se <sp>Baptister</sp>.
</chapter>

<chapter name="Syvende Juni-Medaillen">
<b>Syvende Juni-Medaillen</b> [-'dalj<sub>ə</sub>n],
oprettet ved kgl. Resol, 23. Juni 1906 til Minde om
Begivenhederne i Norge 7. Juni 1905 for
Stortingets og Regeringens daværende Medlemmer.
Medaillen er udført i forgyldt Sølv og af
Størrelse som en Tokrone.
<i>Wt. K.</i>
</chapter>

<chapter name="syvende Mands Grænse">
<b>syvende Mands Grænse.</b> Efter D. L.'s
Arveregler var der i visse Tilfælde, nemlig naar
det drejede sig om Arv efter andre end
Descendenter, Ascendenter eller disses Søskende, sat
den Grænse for Arveadkomsten, at ingen kunde
arve, der var beslægtet med Arveladeren
gennem mere end 7 Led. Den gennem 7 Led
beslægtede kaldtes »syvende Mand«, f. Eks.
Arveladerens Farfaders Broders Sønnesøns Søn.
Gaar man nemlig her ud fra den fælles
Stamfader: Arveladerens Oldefader, stiftes
Slægtskabet gennem 7 Fødsler, 3 paa Arveladerens og
4 paa den anden Side. Det vil ses, at s. M. G.
for de nærmere Arveklassers Vedkommende
ingen Rolle spiller, idet dens praktiske
Anvendelse ved Arvefald forudsætter, at der lever
meget fjerne Descendenter efter den fælles
(nære Stamfader), og at alle Mellemledene er
døde, da efter Repræsentationssystemet (se <sp>Arv</sp>).
Ascendenterne arver forud for Descendenterne
i de enkelte Arveklasser. — D. L. anvender ved
Arv den saakaldte romerske eller civile
Beregningsmaade, hvor man tæller Fødslerne paa
begge Sider. Ved den saakaldte »kanoniske«
Beregningsmaade tælles kun Fødslerne paa den
ene Side, og »s. M. G.« bliver da endnu
fjernere. »S. M. G.« er ophævet ved
Arveforordning af 28. Maj 1845.
<i>A. D. B.</i>
</chapter>

<chapter name="Syversen, Ole">
<b>Syversen,</b> <sp>Ole</sp>, dansk Afholdsagitator, f. i
Oslo 31. Oktbr 1801, d. i Kbhvn 23. Aug. 1847,
var 1822-39 Underofficer og derefter
Privatlærer i Kbhvn, averterede 1841 om Oprettelse
af en »Maadeholdsforening«, som det lykkedes
ham at faa stiftet 1843, og som krævede fuld
Afholdenhed af sine Medlemmer. Han begyndte
1846 at udgive et Blad »Menneskevennen«,
oprettede Januar 1847 en Afholdsrestauration og
indviede Juni samme Aar den første
Afholdsfane i Danmark. S., for hvem der er rejst et
Mindesmærke i Fælledparken i Kbhvn, var den
danske Pioner for en Sag, der først 30 Aar
efter hans Død skulde vinde virkeligt Fodfæste
i Landet. (<sp>Litt</sp>.: <sp>A. Schmidt</sp>, »Mindeskrift
om O. S.« [1904] og »Afholdsbevægelsens
Virksomhed« III [1903]; »Historiske Meddelelser
om Kjøbenhavn«, IV [1915]).
<i>H. J-n.</i>
</chapter>

<chapter name="syv fri Kunster">
<b>syv fri Kunster,</b> <i>séptem artes liberales</i>
(lat.), kaldtes i Middelalderen de Videnskaber
og aandelige Færdigheder, som ansaas for en
fri Mand værdige, i Modsætning til Haandværk
o. l., som man mente passede sig for Trælle.
I den Tids Pædagogik deltes de i <i>Trivium</i>, der
indbefattede Grammatik, Dialektik og Retorik
og dannede det lavere Kursus, og <i>Quadrivium</i>,
hvortil hørte Aritmetik, Geometri, Musik og
Astronomi. Spor af den gamle Benævnelse
haves endnu i Navnet <i>Artium</i> om
Studentereksamen og i de akademiske Titler <i>Magister
artium</i> og <i>Magister scientiarum</i>. I nyere Tider
har imidlertid her en anden Forskel gjort sig
gældende, f. Eks. i England mellem <i>arts</i> og
<i>sciences</i>, saaledes at det første betegner de
saakaldte humane Fag (under det filosofiske
Fakultet), det andet de saakaldte eksakte.
<i>E. G.</i>
</chapter>

<chapter name="Syvmilestøvler">
<b>Syvmilestøvler,</b> Støvler, der kan gaa 7
Mil i hvert Skridt; alm. Forestilling i
Eventyr, især i dem, der handler om Rejse til
Verdens Ende. Jævnfør <sp>Svanejomfruer</sp>.
(<sp>Litt</sp>.: <sp>H. F. Feilberg</sp>, »Jysk Ordbog«, III,
S. 642).
<i>(A. O.). H. El.</i>
</chapter>

<chapter name="syv mod Theben">
<b>syv mod Theben</b> [-'te'-]. Efter gr. Sagn,
der sammenfattes under denne Betegnelse og
var fortalte i Digtet »Thebaïs«, blev Byen
Theben efter Oidipus' Død angrebet og erobret af
7 gr. Fyrster. Anledningen var, at Oidipus'
Søn <sp>Polyneikes</sp> mod den trufne Aftale
blev fordrevet af Broderen Eteokles. Han søgte
Tilflugt hos <sp>Adrastos</sp> i Argos og bevægede
ham samt 5 andre, <sp>Tydeus</sp> fra Ætolien,
<sp>Amfiaraos</sp>, <sp>Kapaneus</sp> fra Messene,
<sp>Parthenopaios</sp> og Adrastos' Søstersøn
<sp>Hippomedon</sp>, til at deltage. Toget førtes
med stor Voldsomhed, men endte med
Nederlag, og kun Adrastos slap derfra med Livet.
Sagnet har ofte, dog i mere ell. mindre ændret
Form, givet Stof til de attiske Tragikere,
navnlig Sofokles (»Antigone«), Aischylos (»De 7
mod Theben«) og Euripides (»Foinikerinderne«);
smlg. <sp>Thebaïs</sp> og <sp>Theben</sp> (myt.). —
Toget mod Theben fornyedes senere med Sejr
af de syvs Sønner (<sp>Epigonerne</sp>).
<i>H. A. K.</i>
</chapter>

<chapter name="Syvsoverdag">
<b>Syvsoverdag,</b> se <sp>Syvsovere</sp>.
</chapter>

<chapter name="Syvsovere, de hellige">
<b>Syvsovere,</b> <sp>de hellige</sp>, 7 Kristne, som
efter et Sagn fra 6. Aarh. blev murede inde i
en Hule under Kejser Decius' Forfølgelse. De
faldt i Søvn i Hulen og vaagnede først c. 200
Aar efter under Theodosius II Aar 447. Hulen
var aaben, de kom ud, og alle dalevende hørte
om Underet, men S. selv lagde sig snart igen
og døde. En Biskop, som havde benægtet
Dødes Opstandelse, blev omvendt ved
Begivenheden. Sagnets Oprindelse er uklar, men S.
dyrkedes længe som Helgener, og deres
Mindedag, <sp>Syvsoverdag</sp>, var 27. Juli (i den gr.
Kirke 4. Aug. og 22. Oktbr). Senere flyttedes
Dagen i nogle Kirker til 27. Juni.
<i>A. Th. J.</i>
</chapter>

<chapter name="Syvsovere (Gnaverfamilie)">
<b>Syvsovere</b> (<i>Myoxidæ</i>), Gnaverfamilie. Hertil
mindre Gnavere, der er paa Størrelse med
Musene, men i det Ydre med den lange, haarede
Hale og den tykke, bløde Pels minder om
Egern. Øjnene er store; Ørene er afrundede,
store, næsten nøgne. Paa Forlemmerne findes
der 4 veludviklede Tæer. Tommelen er
rudimentær og forsynet med en flad Negl;
Baglemmerne har 5 Tæer. Tandsættet er 1 . . 4 5 6 7/1 . . 4 5 6 7 :
foruden Fortanden findes i hver Kæbehalvdel
4 Kindtænder, der har lave Tværkamme og
tydelig afsat Rod. S. findes i den gamle Verden.
De holder til i Træer og Buske og er
fortræffelige Klatrere, der om Dagen holder sig i Ro,
om Natten søger Føde, der især bestaar af Frø
og Frugter; men mange tager ogsaa Insekter,

