<chapter name="Stenay">
<b>Stenay</b> [st<sub>ö</sub>'næ], By i det nordøstlige
Frankrig, Dept Meuse, ved højre Bred af Meuse
(Maas) og ved Østbanen, 3900 Indb. S. har
Jernværker, Savmøller og Fabrikation af Malt
og Makaroni.
<i>(M. Kr.). E. St.</i>
</chapter>

<chapter name="Stenberg, Emerik">
<b>Stenberg</b> ['ste.nbærj] (<sp>Isak Johan</sp>),
<sp>Emerik</sp>, svensk Maler, f. 1873. Han
studerede paa Akademiet i Stockholm, og
blev almenkendt ved »Likvaka i Leksand«
(1897, Göteborg Museum). Han var hermed
inde paa den Folkelivsskildring fra Dalarne, der
ved den dygtige omhyggelige Karakterskildring
og det gode maleriske Foredrag bragte ham saa
mange Venner i Publikum: »Leksandskvinder i
Kirke«, »Rättvikskulla« etc.; til Nationalmuseet
i Sthlm kom »Skumringstimen«; i Motivernes
Opstilling, ikke i Farvevalg og -virkning, kan
der til Tider være Mindelser om Zorn.
Ogsaa i Portrætfaget har S. ydet meget godt:
Kunstnerens Fader, Prof. Rudin (Upsala Univ.),
O. Montelius, G. Rydberg, Nils Personne (1922,
Kgl. dram. Teatern, Sthlm) o. m. fl. Paa den
baltiske Udstilling i Malmö 1914 var S. fyldig
repræsenteret, bl. a. med det smukke
Aftenbillede »Der bages«. Ogsaa i Danmark har hans
Kunst været udstillet, særlig paa den sv.
Udstilling 1916, hvor der saas en Del
Leksand-Billeder (Gaardinteriør) og Portrætter, hvoriblandt
fl. af de ovenn. 1909—12 var S. Professor ved
Kunsthögskolan i Sthlm.
<i>A. Hk.</i>
</chapter>

<chapter name="Stenbider">
<b>Stenbider,</b> se <sp>Skivefisk</sp>.
</chapter>

<chapter name="Stenbjergene">
<b>Stenbjergene,</b> d. s. s. <sp>Rocky
Mountains</sp>.
</chapter>

<chapter name="Stenblomster">
<b>Stenblomster</b> (<i>Blastoldea</i>) er en Afdeling af
uddøde, stilkede Pighude, nærmest beslægtede
med Cystideerne, hvorfra de maaske kan
afledes, fjernere med de egl. Søliljer. Stilken, der
næsten aldrig er bevaret i Sammenhæng, bestod
af korte, cylindriske Led; Bægeret var
sammensat af 13 regelmæssigt ordnede og
ubevægeligt forbundne Stykker, nederst 3 Basalia, de 2
større, saa Stykkerne utvivlsomt opr. svarer
til 5, 5 gaffeldelte Radialia og endelig
afvekslende med dem 5 3-kantede ell. rhombeformede
Deltoidea (Interradialia). Den indbyrdes
Størrelse af de forsk. Pladekredse er meget forsk.,
hyppigst danner de første Basis, de næste
Siderne, og de sidste Topfeltet af Bægeret, men
de sidste kan dog hos nogle gaa langt ned
paa Siderne. I Centrum af Topfeltet ses altid
en 5-straalet Mund, og interradialt, sædvanlig
gennemborede et Deltoidstykke, en
excentrisk Aabning, Gattet. Begrænsede af
Udsnittene i Radialia og af Deltoidstykkerne findes 5
bladformede ell. liniære Armfelter
(Ambulacralfelter); de kan snart være væsentlig
indskrænkede til Topfeltet, snart strække sig
gennem næsten hele Bægerets Længde; de svarer
aabenbart til de med Rygsiden fastvoksede
Arme hos visse Cystideer. Paa langs gennem
Midten af et Armfelt findes et smalt, tilspidset
Lancetstykke, gennemboret af en Kanal, som
vist har indeholdt Nervesystemets Aksestreng;
paa hver Side af Lancetstykket findes i Reglen
2 Rækker 3-kantede Pore- ell. Sideplader, de
ydre er smaa og kan begrænse 2 Rækker
Porer til Siderne, de indre store og kan
undertiden bedække Lancetstykkerne; smaa Gruber
paa Sidepladerne har været Fæste for tynde
<i>Pinnulæ</i> (se <sp>Søliljer</sp>), hvis Skelet bestaar af
2 Rækker Led; de er kun sjælden bevarede.
Midt langs Armfeltets Lancetstykke fører en
Fure op til Munden, og vinkelret paa den lige
saa mange vekselvis stillede Tværfurer, som
der har været <i>Pinnulæ</i>, hvorpaa de har fortsat
sig; alle disse Furer har sikkert været
fimreklædte og dannet Fodgangene
(Ambulacralfurerne). Enkelte Fund viser, at hele
Furesystemet tillige med Munden har været dækket med
et Tag af Smaaplader, ligesom Tilfældet var
med mange uddøde, ældre Søliljer, saa
Næringen (Smaaorganismer) blev ført ved

<img>Fig. 1. En <i>Pentremites</i>
med Pinnulæ.</img>

<table>
<td><img>Fig. 2 A. Tværsnit gennem et Armfelt af<br><i>Codaster</i>.</img><td><img>Fig. 2 B. Tværsnit gennem et Armfelt af<br><i>Pentremites</i></img>.
<td 2><i>L</i> Lancetplade, <i>sp</i> Sideplader, <i>osp</i> ydre<br>Sideplade, <i>cp</i> Dækplader, <i>br</i> Pennulæ, <i>R</i> Radiale,<br><i>sl</i> Underlancetstykke. Nederst ses Hydrospirfolderne.
</table>

<img>Fig. 3.
En <i>Pentremites</i>, set fra oven.</img>

<img>Fig. 4.
<i>Codaster trilobatus</i>.</img>
