Indhold blandes med Æggemmets. Baade Sæd-
og Æggemme indeholder flere Cellekerner; men
ved Befrugtningen smelter kun een hanlig og
een hunlig sammen, hvorved Ægsporen dannes
(Fig. 5, 3); denne omgiver sig med en tyk Væg,
hvortil bl. a. de overflødige Kerner i
Æggemmet bruges. Efter denne Type foregaar
Befrugtningen hos <i>Peronosporaceæ</i>; hos
<i>Saprolegniaceæ</i> findes lgn. Forhold. Hos begge Familier
kan Ægsporen dannes partenogenetisk, uden
Befrugtning.

Medens Kønsprocessen ved
Ægsporedannelsen er let at paavise og i lang Tid har været
kendt, forholder det sig anderledes med de
tilsvarende Forhold ved Dannelsen af Sæksporen
og Stilksporen.

<sp>Sæksporen</sp> har Navn deraf, at
Sporedannelsen finder Sted i det indre af et
sækformet Legeme, <i>Ascus</i> (Fig. 6). Ved
Sækdannelsen foregaar Sammenbringningen af de to
x-Kerner i nogle Tilfælde paa lgn. Maade som ved
Ægsporedannelsen, d. v. s. man kan paa et
ganske tidligt Stadium af Udviklingen paavise
et typisk Sædgemme og et lige saa typisk
Æggemme; Væggene opløses, og de to Kønskerner
lægger sig ved Siden af hinanden i Æggemmets
Indre. Æggemmet udvikles derpaa enten
direkte til en Sæk, ell. det udsender Hyfer, som
ender i Sække. I den ganske unge Sæk er de to
x-Kerner endnu ikke sammensmeltede; en Tid
lang ligger de adskilte ved Siden af hinanden,
men derpaa foregaar Sammensmeltningen, og
2x-Kernen dannes. Denne deler sig under
Reduktion ved 3 paa hinanden flg. Tvedelinger,
saaledes at der inde i den fuldt udviklede Sæk
dannes 8 Sporer (Fig. 6), hver indeholdende en
x-Kerne. I sjældnere Tilfælde kommer flere ell.
færre Sæksporer til Udvikling, alt efter
Tvedelingernes Antal. — Hele Sækkens Indhold
gaar ikke med til Sporedannelsen, men langs
Væggen findes der en Belægning af Cytoplasma,
der betinger, at Sporesækken kan beholde sin
Saftspænding, til Sporerne er modne (se ndf.).

Sammenbringningen af de to x-Kerner kan
altsaa ved Sækdannelsen finde Sted paa en
ganske lgn. Maade som ved Ægsporedannelsen,
men i mange Tilfælde foregaar den simpelt hen
derved, at Væggen mellem to Naboceller, der
er hinanden ganske lig i Størrelse og Udseende,
opløses, saaledes at to x-Kerner bringes til at
ligge i samme Celle. Af denne Celle opstaar
efter et Antal Delinger den unge Sæk, og her
foregaar først Sammensmeltningen af Kernerne.

Hos de lavest staaende Sæksvampe er
Sporesækkene uregelmæssig fordelte paa Hyferne;
men efterhaanden antager det sporedannende
Væv en bestemtere Form (Frugtlegeme), og
Sporesækkene findes uregelmæssig fordelte
inden i et kugleformet Væv. Udformningen kan
gaa videre, idet Frugtlegemet faar Form af en
Beholder (<sp>Perithecium</sp>), der aabner sig
med en Pore i Spidsen og i sin indre Hulhed
har Sporesækkene samlede i et særligt Lag
(Hymeniet), se Fig. 7; i dette findes ofte golde
Hyfer (Safttraade, Parafyser) mellem
Sporesækkene (se Fig. 6 og 7). Peritecierne kan optræde
enkeltvis (Fig. 7) ell. flere samlede paa et fælles
»Stroma« (se Fig. til Artiklen
<sp>Meldrøjesvamp</sp>). Hos de højest udviklede Sæksvampe
er Hymeniet aabent, fladt udbredt og
Frugtlegemet derfor skive- ell. skaalformet (<i>Apothecium</i>,
se Fig. 8).

<img>Fig. 4. <i>Monoblepharis sphærica</i> <i>a</i> Sædgemme,
<i>o</i> Æggemme, <i>s</i> Sædceller, <i>osp</i> Ægspore. (Forstørr.).</img>

<img>Fig. 5. Befrugtning hos Peronosporaceer. <i>1</i>
<i>Peronospora</i>, <i>og</i> ungt Æggemme, <i>an</i> Sædgemme, <i>2</i> Hvidrust,
Æggemme og Spidsen af Sædgemme, <i>3</i> samme, <i>o</i>
Ægspore, <i>p</i> Periplasma. (Forstørr.).</img>

<img>Fig. 6. Del af Hymeniet
af Morkel, <i>a</i> Sække,
<i>p</i> Parafyse, <i>sh</i> Hyfe.
(Forstørr.).</img>

<img>Fig. 7. Peritecie af <i>Podospora</i>
i Længdesnit, <i>s</i> Sække, <i>a</i>
Parafyser, <i>e</i> Perifyser, <i>m</i>
Mycelietraade. (Forstørr.).</img>
