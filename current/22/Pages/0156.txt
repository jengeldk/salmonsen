Efterretningen om Fundet af Livingstone gjorde S. til en
berømt Mand, og efter at have deltaget i
Ekspeditionen til Ashanti 1873, blev han af <i>Daily
Telegraph</i> og <i>New York Herald</i> sendt ud paa
en Ekspedition, der skulde krydse den sorte
Verdensdel fra Ø. til V. I Novbr 1874 forlod
han Bagamoyo paa Østkysten i Spidsen for en
stor Karavane, hvoriblandt tre Hvide, der alle
døde paa Rejsen. Dennes Resultater var
overordentlig store: Victoria Njansa omsejledes,
Albert Njansa opdagedes, Kendskabet til
Alexandra Nilens Omraade udvidedes,
Tanganyikasøen omsejledes og dens Udløb Lukuga
undersøgtes og endelig foretoges den navnkundige
Baadsejlads paa Kongofloden fra Njangve til
dens Udløb. Efter sin Hjemkomst blev han af
Kong Leopold af Belgien engageret til paa
<i>Comité d'études du Haut Congo</i>'s Vegne at
kolonisere de nyopdagede Kongoegne. Fra
1879 til 1884 arbejdede han for Komiteen med
Vejanlæg, Afslutninger af Overenskomster med
indfødte Fyrster, Anlæggelse af Stationer helt
op til Stanley Faldene o. s. v. De indfødte gav
ham Navnet »Mbula Matadi« ɔ:
»Klippebryderen«. 1884 var han U. S. A.'s Repræsentant ved
Kongo-Konferencen i Berlin. Endnu en Gang
blev S. sat i Spidsen for et stort Foretagende i
Afrika, nemlig at undsætte Emin Pasha, der af
Mahdisterne var fordrevet fra Sudan til Albert
Njansa. S. valgte Kongoruten, og 1887 drog
han med en Undsættelsesekspedition opad
Kongofloden og dens Biflod Aruwimi og
gennem den store Urskov til Albertsøen, hvor han
traf Emin; han maatte dog tilbage til Kongo
for at redde sin Bagtrop, og disse gentagne
Rejser gennem Urskovene kostede mange
Menneskeliv. Først i Jan. 1889 kunde han drage
med Emin fra Albertsøen til Østkysten, hvor
Emin gik i tysk Tjeneste og atter drog ind i
det indre, medens S. vendte tilbage til Europa.
— Efter sin Hjemkomst blev han naturaliseret
som engelsk Borger og repræsenterede
1895—1900 North Lambeth i Underhuset, hvor han
for øvrigt kun sjælden tog Ordet. Sine sidste
Aar henlevede han i Ro paa sin Ejendom
<i>Furze Hill</i> i Surrey, kun 1897 foretog han en
sidste Rejse til Afrika, hvor han i Kap
overværede Aabningen af Kap—Buluvajo-Banen.
1899 blev han Ridder af Bath Ordenen og
derved adlet. Af hans Rejsebeskrivelser, der er
oversat paa flere fremmede Sprog, kan
fremhæves: <i>How I found Livingstone</i> (1872), <i>Trough
the dark continent</i> (1878), <i>The Congo and the
founding of its freestate</i> (1885), <i>In darkest
Africa or the quest, rescue and retreat of Emin,
governor of Equatoria</i> (1890). (<sp>Litt</sp>.: »S.« ved
<sp>Paul Reichard</sp> [Berlin 1897];
<i>Geographical Journal</i>'s Biografi af S.; <i>The Autobiography
of Sir Henry Morton S.</i> [London 1909]).
<i>C. A.</i>
</chapter>

<chapter name="Stanley, John">
<b>Stanley</b> ['stän£<sub>i</sub>], <sp>John</sp>, eng. Musiker
(1713—86), var fra Barn af blind, men blev allerede
i 11-Aars-Alderen Organist ved en
London-Kirke. 1782 blev han Organist ved <i>Chapel Royal</i>;
han stod Händel nær og skrev i hans Stil et
Par Oratorier foruden Koncerter, Fløjtesonater
m. m.
<i>W. B.</i>
</chapter>

<chapter name="Stanley, Simon Carl">
<b>Stanley</b> ['stän£<sub>i</sub>, da. 'stanli], <sp>Simon Carl</sp>,
Billedhugger, f. i Kbhvn af eng. Forældre 12.
Decbr 1703, d. smst. 17. Febr 1761, uddannede
sig først i Kbhvn under den flinke
Dekorationsbilledhugger Sturmberg, senere i Holland og
England; i London levede han fra 1727 til 1746.
Sidstnævnte Aar blev han hjemkaldt og fik kort
efter en Del Arbejde for Kong Frederik V; flere
af hans Statuer staar endnu i Fredensborg
Slotshave. Af mere Værd er hans i Afstøbninger
ret udbredte Buste af Johannes Ewald; den har
sikkert lignet godt og gør et ret personligt
Indtryk. S. virkede ikke alene som Billedhugger,
men ogsaa som Oversætter af engelske Bøger.
<i>{S. M.). P. J.</i>
</chapter>

<chapter name="Stanley Falls">
<b>Stanley Falls</b> ['stän£<sub>i</sub>-få.£z] (se
<sp>Kongofloden</sp>) er Navnet paa syv Strømhvirvler
paa Kongoflodens øvre Løb, hvor Floden
første Gang krydser Ækvator, og hvor den ændrer
sin Retning fra N. til NV. Faldene strækker sig
over c. 100 km; de er ikke af større Højde, idet
det samlede Fald kun er 120 m, men praktisk
talt forhindrer de Sejlads mellem Øvre- og
Mellem-Kongo. De første 5 Fald ligger nær
sammen, 15 km fra det første til det femte, det
sjette ligger c. 35 km og det syvende atter c.
50 km længere nede. Det sidste er det mest
imponerende ved de enorme Vandmasser, der
trænges sammen i en c. 450 m bred Kanal.
Faldene omgaas af en Jernbanelinie.
<i>C. A.</i>
</chapter>

<chapter name="Stanley Pool">
<b>Stanley Pool</b> ['stän£<sub>i</sub>-'pu.£] er Navnet paa
en indsølignende Udvidelse af Kongofloden
umiddelbart ovf. den nedre Vandfaldsegn
(Livingstonefaldene). Dens Højde o. H. er 280 m
og Arealet c. 600 km<sup>2</sup>; den har en Længde af
40 km og en Bredde af 26 km. Søen er for en
stor Del fyldt af skovklædte Øer, af hvilke den
største er Bamu. Ved den sydvestlige Ende,
hvor Floden har sit Udløb, ligger paa
Kongostatens Side Byen Leopoldville og lige over for
paa fr. Territorium Brazzaville. S. opdagedes
af Stanley 12. Marts 1877.
<i>C. A.</i>
</chapter>

<chapter name="Stanleyville">
<b>Stanleyville</b> ['stän£<sub>i</sub>vi£], By i Kongostaten i
Mellemafrika, ligger ved Kongofloden
umiddelbart N. f. Stanleyfaldene. Den blev grundlagt
af H. M. Stanley 1883 og er Hovedstad for den
af 7 Distrikter bestaaende Østprovins. Ved S.
ophører Skibsfarten op ad Mellem-Kongo, og
der er derfor anlagt en Jernbane fra S. til
Ponthierville (aabnet 1906), som omgaar Faldene.
En anden Jernbanelinie fra S. til Albert Njansa
er under Bygning.
<i>C. A.</i>
</chapter>

<chapter name="Stannater">
<b>Stannater</b> er Salte af <sp>Tinsyre</sp> (s. d.).
</chapter>

<chapter name="Stanniforbindelser">
<b>Stanniforbindelser,</b> Forbindelser af
tetravalent Tin, se <sp>Tin</sp>.
</chapter>

<chapter name="Stanniklorid">
<b>Stanniklorid,</b> <sp>Tintetraklorid</sp>,
<sp>Tintveklor</sp>, SnCl<sub>4</sub>, fremstilles ved Indvirkning
af Klor paa metallisk Tin ell. paa Stannoklorid,
SnCl<sub>2</sub>. S. er en farveløs Vædske, der ryger
stærkt, naar den udsættes for Luftens Adgang,
har Vægtfylde 2,23 ved 15°, koger ved 114°,
opløser Svovl, Jod og Fosfor og virker stærkt
ætsende. Med lidt Vand stivner S. til en
krystallinsk Masse (Tinsmør); ved Tilsætning af
mere Vand faas en Opløsning af Tinsyre i
Saltsyre; en saadan Opløsning dannes ogsaa ved
Behandling af <i>a</i>-Tinsyre med Saltsyre, ved
Tilledning af Klor til en Opløsning af
Stannoklorid, SnCl<sub>2</sub>, og ved Opløsning af Tin i
Kongevand. Den sidstnævnte Opløsning indeholder
