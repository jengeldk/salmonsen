<chapter name="Sterlingit">
<b>Sterlingit,</b> se <sp>Glimmer</sp>.
</chapter>

<chapter name="Sterlitamak">
<b>Sterlitamak</b> [st<sub>i</sub>rl<sub>ji</sub>ta'mak], By i
Baschkir-Republikken, ligger 123 km. S. f. Ufa. 10000 Indb.,
hvoraf 1/3 er Muhammedanere. S. driver stor
Tilberedning af Skind og Læder samt Handel
med Kvæg, Læder og Pelsvarer. I Omegnen er
flere Jernværker. S. er anlagt i anden Halvdel
af 18. Aarh.
<i>(H. P. S.). N. H. J.</i>
</chapter>

<chapter name="Stern, Alfred">
<b>Stern</b> [∫tærn], <sp>Alfred</sp>, tysk Historiker, f.
i Göttingen 26. Novbr 1846. 1873 blev han Prof.
i Bern og 1888 i Zürich ved »Polytechnicum«.
Han vandt et smukt Navn, bl. a. ved »Geschichte
der Revolution in England« (1881, 2. Udg. 1898),
og i 1894 paabegyndte han sit Hovedværk:
»Geschichte Europas seit den Verträgen von 1815
bis zum Frankfurter Frieden von 1871«. Han
satte sig som Maal at give en indgaaende
Fremstilling af dette Tidsrum, bygget ikke blot paa
trykte Kilder, men ogsaa paa Arkivstudier, og
han har til den Ende benyttet Arkiverne rundt
om i Europa, bl. a. ogsaa i Danmark. Det blev
et udmærket Arbejde, gennemført med stor
Grundighed og præget af en ivrig Stræben efter
objektiv Bedømmelse, og det er lykkedes Forf.
at faa det fuldendt; dets 10. og sidste Bd udkom
1924.
<i>Kr. E.</i>
</chapter>

<chapter name="Stern, Adolf">
<b>Stern</b> [∫tærn], <sp>Adolf</sp>, egl. <sp>Ernst</sp>, tysk
Forf. og Litteraturhistoriker, f. i Leipzig 14.
Juni 1835, d. i Dresden 15. Apr. 1907. Han tog
først Plads som Sætter i Brockhaus' Trykkeri,
uddannede sig paa egen Haand, studerede i
Leipzig og Jena Filosofi, Litteratur og
Kunsthistorie, levede vekselvis i Weimar, hvor han
lærte Peter Cornelius og Liszt at kende, Jena
og Zittau, og blev 1860 Lærer ved det
Kraus'ske Institut i Dresden. 1869 udnævntes han til
Hettner's Efterfølger som Prof. i Kultur- og
Litteraturhistorie ved Polytechnikum, den
senere tekn. Højskole. Som Forf. debuterede han
med det episke Digt »Sagenkönig Hiarne«
(1853) og skrev derpaa mange Romaner og
Noveller, blandt hvilke »Die Wiedertäufer« i
Samlingen »Historische Novellen« danner
Højdepunktet. Det er imidlertid hans
litteraturhistoriske Arbejder, som efter hans Død
særlig bevarer hans Navn. Han har skrevet
»Geschichte der neueren Literatur« (7 Bd,
1882—85), »Hermann Hettner, ein Lebensbild«, »Die
deutsche Nationalliteratur von Goethes Tode bis
zur Gegenwart« (Fortsættelse af Vilmar's Værk),
»Studien zur Literatur der Gegenwart« (2 Bd,
1895 og 1904), »Otto Ludwig, ein Dichterleben«
(1890, ny omarbejdet Udg. 1906), Biografien af
hans Hustru »Margarethe Stern, ein
Künstlerinnenleben« (1901), »Ausgew. Werke« (6 Bd,
1906, 8 Bd med Indledning af G. Klee, 1908),
»Ausgew. Novellen« (4. Opl. 1912). Efter hans
Død udgav Chr. Gaehde »Zwölf Jahre Dresdner
Schauspielkunst« (1909) og Karl Reuschel
Romanfragmentet »Die Ausgestössenen« (1911).
(<sp>Litt</sp>.: <sp>R. Stiller</sp>, »A. S. und seine
dichterische Werke« [1901]; <sp>Ad. Bartels</sp>, »A. S.,
der Dichter und Literaturhistoriker« [1905];
<sp>Heinrich Spiero</sp>, »Deutsche Geister«
[1910]).
<i>C. B-s.</i>
</chapter>

<chapter name="Stern, Daniel">
<b>Stern</b> [stærn], <sp>Daniel</sp>, se <sp>Agoult, M. C. S.</sp>
</chapter>

<chapter name="Stern, Julius">
<b>Stern</b> [∫tærn], <sp>Julius</sp>, tysk Musiker og
Dirigent (1820—83), stiftede 1847 den <sp>Stern'ske
Sangforening</sp>, som han ledede til 1874
(efterfulgt af J. Stockhausenj, Max Bruch, E.
Rudorff og Fr. Gernsheim), og som hurtig blev
en af de mest ansete Koncertforeninger i
Tyskland. 1850 grundlagde han sammen med <sp>Th.
Kullak</sp> og <sp>A. B. Marx</sp> et
Musikkonservatorium, der bærer hans Navn.
<i>S. L.</i>
</chapter>

<chapter name="Stern, L. William">
<b>Stern</b> [∫tærn], <sp>L. William</sp>, tysk Psykolog,
f. 1871 i Berlin, blev 1907 Prof. i Breslau; fra 1916
Forstander for den psykologiske Institution i
Hamburg, fremsatte 1900 (»Ideen zu einer
Psychologie der individuellen Differenzen«) en
»Differentialpsykologi«, en Sjæleforskning, der
gaar ud over den tidligere i Psykologien
raadende Undersøgelse af det for Individerne
fælles Sjæleliv, til Forskningen af det, der
adskiller de enkelte, de Variationer som indtræder
med Individernes forsk. Alder, Køn, Nation,
Samfundslag, Helbred, Begavelse, Temperament
o. s. v. (Individualpsykologi). Han betegner
dette som en »Psykografi« (i Modsætning til
Psykologi) og inddeler igen denne i
»Psykognostik« (Sjælekendskab) og »Psykoteknik«
(Sjælebehandling). Med den første nærmer
Psykologien, som i lang Tid mest har været drevet som
Naturvidenskab, sig Aandsvidenskaberne som
Hjælp for Historie, Litteraturforskning o. l.
ligesom Psykoteknikken bliver Hjælpevidenskab
for Retsplejen, Lægekunsten og især
Pædagogikken. Paa det sidste Omraade har S. leveret
vigtige Bidrag, navnlig Intelligensmaalingen, men
ogsaa Grupperinger af Børn efter deres
Egenart, Problemer, som den moderne Pædagogik
har lært at arbejde med. (Hovedværker: »Die
differentielle Psychologie« [1911, ny Udg. af
ovennævnte Værk fra 1900], »Zur Psychologie
der Aussage« [1902], »Psychologie der früheren
Kindheit« [1914], »Die Intelligenz der Kinder u.
Jugendlichen« [1920]. Sin almindelige
filosofiske Anskuelse har S. fremsat i »Person und
Sache« I—III [1906—24]). Han udgiver sammen
med O. Lipman siden 1907 »Zeitschrift für
angewandte Psychologie u. psychologische
Sammelforschung«.
<i>Edv. L.</i>
</chapter>

<chapter name="Stern, Margarethe">
<b>Stern</b> [∫tærn], <sp>Margarethe</sp>, f. <sp>Herr</sp>,
tysk Pianistinde (1857—99), Elev af Liszt og
Clara Schumann, har foretaget Koncertrejser i
Tyskland, England, Schweiz, Rusland og
Skandinavien (Kbhvn 1885 og 1897). 1881 ægtede hun
ovenn. <sp>Adolf S.</sp>
<i>S. L.</i>
</chapter>

<chapter name="Stern, Maurice Reinhold">
<b>Stern</b> [∫tærn], <sp>Maurice Reinhold</sp>, tysk
Forf., f. i Reval 3. Apr. 1860, kom paa
Gymnasiet i Dorpat, var 1876—79 russ.
Officersaspirant, blev saa Jernbaneembedsmand og
Journalist ved »Revalsene Zeitung« i sin Fødeby, men
rejste 1881 til Tyskland. 1882—85 opholdt han
sig i De forenede Stater, særlig i New York,
hvor han bl. a. var virksom som Journalist.
Efter sin Hjemkomst til Europa studerede S.
Filosofi og Medicin i Zürich og Bern, blev
Medarbejder ved »Züricher Volksblatt« og udgav
et litterært Blad. Han var en Tid Boghandler,
men bosatte sig 1898 i Øvre-Østerrig, hvor han
stadig lever, for kun at dyrke sit Forfatterskab.
Han har været en meget produktiv Lyriker, hos
hvem først den sociale Tendens traadte
afgørende frem, medens senere hjemlige, mere
afdæmpede Toner har gjort sig gældende. Han
