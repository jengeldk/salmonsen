afhængig af, at Sagen drejede sig om en vis, i
Lovgivningen nærmere bestemt Værdi, S. a.
I vor nugældende Retspleje er denne Betingelse
for Appel principielt opgivet, og S. a. kommer
nu kun i Betragtning ved Appel af visse
Bødedomme, jfr. <sp>Paaanke</sp>.
<i>K. Hch.</i>
</chapter>

<chapter name="Summander">
<b>Summander,</b> d. s. s. Addender, se <sp>Addition</sp>.
</chapter>

<chapter name="summarisk">
<b>summarisk</b> (nylat.), kortfattet, i store Træk.
</chapter>

<chapter name="summarisk Proces">
<b>summarisk Proces</b> vil sige en afkortet,
simplificeret Proces, en Procesform, der er anlagt
paa større Simpelhed og Hurtighed end den
alm. og derfor bringes til Anvendelse paa Sager
af mindre Betydning eller særlig Klarhed. I
dansk Ret kan saaledes f. Eks. Behandlingen af
offentlige Politisager og Vekselsager betegnes
som s. P.
<i>(E. T.). K. Hch.</i>
</chapter>

<chapter name="Summarium">
<b>Summarium</b> (lat.), kortfattet Hovedindhold
af et Skrift.
</chapter>

<chapter name="summa summarum">
<b>summa summarum</b> (lat.: »Summernes
Sum«), alt i alt, i det hele.
</chapter>

<chapter name="Summation">
<b>Summation</b> (mat.). Ved S. tænkes alm. paa
Bestemmelsen af Summen af de Værdier, som
en Funktion <i>f (x)</i> antager, naar man indsætter
en Række ækvidistante Værdier for <i>x</i>. Er <i>a</i> og <i>b</i>
første og sidste Led i denne Række, betegnes
Summen ved <i>b</i>Σ<i>a</i> <i>f (x)</i>, idet tillige den konstante
Differens mellem Rækkens Led maa angives.
En berømt Formel til tilnærmet Beregning af
en saadan Sum er opstillet af Mac Laurin og
Euler, men først offentliggjort af den sidste,
hvis Navn den i Reglen bærer. I den omvendte
Differensregning (se <sp>Differensregning</sp>)
lykkes det ofte at udtrykke Summen nøjagtig
som en Funktion af <i>a</i>, <i>b</i> og den konstante
Differens mellem <i>x</i>'s Værdier.
<i>Chr. C.</i>
</chapter>

<chapter name="Summationstoner">
<b>Summationstoner,</b> se
<sp>Kombinationstoner</sp>.
</chapter>

<chapter name="summere">
<b>summere</b> (lat.), optælle, sammentælle, jfr.
<sp>Summation</sp>.
</chapter>

<chapter name="Summerside">
<b>Summerside</b> ['saməsa^id], By i Dominion of
Canada, Prov. Prins Edvards Ø, ligger 57 km
V. f. Charlottetown og er Øens næststørste By.
(1911) 2678 Indb. S. har en god Havn og driver
Fiskeri samt Handel med Landbrugsprodukter.
<i>G. Ht.</i>
</chapter>

<chapter name="Summister">
<b>Summister,</b> Betegnelse for de skolastiske
Teologer, som kaldte deres Dogmatik <i>Summa</i>
(underforstaaet <i>theologiæ</i>, »Teologiens
Hovedsum«). Blandt disse var især <sp>Thomas af
Aquino</sp>.
<i>A. Th. J.</i>
</chapter>

<chapter name="Summit">
<b>Summit</b> ['sam<sub>i</sub>t], By i U. S. A., New Jersey,
ligger 27 km V. f. Jersey City paa Toppen af
en Bakke, der kaldes Second Mountain. (1910)
7500 Indb. S. er et yndet Sommeropholdssted
for Folk fra New York.
<i>G. Ht.</i>
</chapter>

<chapter name="Summitates">
<b>Summitates</b> (lat.) er i Farmacien forældet
Betegnelse for Droger, der bestaar af de
blomstrende Spidser ell. Toppe af Buske og Planter.
Alm. benyttes nu Betegnelsen <sp>Herba</sp>.
<i>(A. B.). E. K.</i>
</chapter>

<chapter name="summum bonum">
<b>summum bonum</b> (lat.), det højeste, absolutte
Gode.
</chapter>

<chapter name="summum jus summa injuria">
<b>summum jus summa injuria</b> (lat.). »den
højeste (strengeste) Ret er den højeste Uret«,
nævnes af Cicero (<i>de officiis</i> I, 33) som et paa
hans Tid velkendt Ordsprog.
<i>H. H. R.</i>
</chapter>

<chapter name="summus episcopus">
<b>summus episcopus</b> (lat: »øverste Biskop«),
Betegnelse for Landsherren i de evangeliske
Landskirker, hvor den øverste Kirkestyrelse
ligger i hans Haand.
<i>A. Th. J.</i>
</chapter>

<chapter name="summus theologus">
<b>summus theologus</b> (lat.: »øverste Teolog«),
gl Betegnelse for den ældste teologiske
Professor ved Kbhvn's Univ.
<i>A. Th. J.</i>
</chapter>

<chapter name="Sumner, Charles">
<b>Sumner</b> ['samnə], <sp>Charles</sp>, nordamerikansk
Statsmand, f. 6. Jan. 1811 i Boston, d. 11. Marts
1874. Han blev 1834 Sagfører. 1837—40 var han
paa Rejse i Europa. 1845 valgtes han til sin
Hjemstavns Senat og kæmpede som ivrig
Abolitionist imod Texas' Tilknytning og Krigen mod
Mexiko som foretagen alene til Slaveriets
Fremme. 1850 blev han Unionssenator og
beklædte denne Hæderspost lige til sin Død. I
Valgkampen 1860 tog han virksom Del som
Talsmand for Lincoln, og efter den Tid var han en
af Senatets Ledere og Forsvarer af alle Skridt
til Slaveriets Afskaffelse og Negrenes
Ligestilling. S.'s Værker udgaves 1871—75 i 12 Bd,
deriblandt <i>White Slavery in the Barbary States</i>
(1853) og <i>The Barbarism of Slavery</i> (1859).
<i>E. E.</i>
</chapter>

<chapter name="Sump">
<b>Sump</b> kaldes et Omraade, hvor Grundvandet
naar op til Jordoverfladen ell. lidt over denne,
uden at Omraadet dog kan betegnes som Sø. I
Reglen vil det kaldes S., hvis det er bevokset
med Planter, som naar op over Vandfladen,
medens det kaldes Sø, hvis Planternes vegetative
Dele ikke naar op over Vandet. 2—3 m vil
saaledes være Maksimum for Vanddybden i en S.
S. kan findes langs flade Bredder af Søer, i
Nord- og Mellemeuropa især ved de vestlige
Bredder, hvor der er Læ for Vestenvinden, og
hvor der derfor lettere aflejres Dynd. Ligeledes
findes S. paa lavtliggende Flodsletter, der ved
den mindste Stigning af Flodens Vandspejl
sættes under Vand, f. Eks. Spreewald i Tyskland,
Rokitno i Rusland. Smaa Lavninger i Terrainet,
der naar ned til Grundvandet, giver ogsaa
Anledning til Dannelsen af S. Endelig kan de
dannes paa fladt ell. meget svagt skraanende
Terrain, hvor Underlaget er vanskelig
gennemtrængeligt for Vand, og hvor Terrainets
Fladhed vanskeliggør overjordisk Afløb. Saaledes er
i Polarlandene alt fladt Terrain forsumpet,
Grundisen danner det vandstandsende Lag.
Hyppig er Forsumpning i de jyske Heder, idet
et tykt Lag Al er vandstandsende. Af
beslægtet Oprindelse er de S., der skyldes
Aflejringer af Myremalm. Denne kan danne
et fast, vandstandsende Lag og saaledes
fremkalde Forsumpning. I de nordlige
Lande vil der i S. altid finde Tørvedannelse
Sted, og S. saaledes efterhaanden
tørlægges. S. har ofte en frugtbar Dynd- eller
Tørvebund og kan være af Værdi for Landbruget,
naar de ved Dræning ell. Kanalanlæg afvandes.
Storartede Afvandingsanlæg er f. Eks. udførte
ved Rokitno-Sumpene og ved Great Dismal
Swamps i Virginia (U. S. A.). Ved sidstnævnte
er indvundet 180000 ha god Agerjord.
<i>M. V.</i>
</chapter>

<chapter name="Sumpbæver">
<b>Sumpbæver,</b> d. s. s. sydamerikansk
<sp>Bæverrotte</sp> (s. d.).
</chapter>

<chapter name="Sumpcypres">
<b>Sumpcypres,</b> se <sp>Taxodium</sp>.
</chapter>

<chapter name="Sumperts">
<b>Sumperts,</b> d. s. s. Myremalm, se
<sp>Brunjernsten</sp>.
</chapter>

<chapter name="Sumpfeber">
<b>Sumpfeber,</b> se <sp>Malaria</sp>.
</chapter>

<chapter name="Sumpfyr">
<b>Sumpfyr,</b> se <sp>Pitchpine</sp>.
</chapter>

<chapter name="Sumpgas">
<b>Sumpgas,</b> <sp>Metan</sp>, CH<sub>4</sub>, er en Kulbrinte,
der danner det første Led i Parafinernes
