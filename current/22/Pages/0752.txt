Forfatterskab, bl. dem Olavus Petri's Svenske Krønike.
Tidens Kancellisprog synes at være en
Udvikling paa Grundlag af det middelalderlige, det
undergaar ikke nogen gennemgribende formel
Omstøbning som det kirkelige Bogsprog. Det er
vedblivende meget afhængigt af Udlandet,
navnlig i det ortografiske, bibeholder til Dels det
danske <i>e</i> i Endelser, f. Eks. <i>haffue</i> have,
skriver stundom <i>g</i>, <i>b</i>, <i>d</i> for <i>k</i>, <i>p</i>, <i>t</i>, f. Eks. <i>riigisins</i>
Rigets, <i>grebne</i> for <i>grepne</i> grebne, <i>flode</i> for <i>flote</i>
Flaade, benytter en Mængde overflødige
Bogstaver, f. Eks. <i>szå haffue wij</i>, <i>naffvn</i> Navn,
<i>giortt</i> gjort, <i>hoes</i> hos, <i>trende</i> for trenne »tre«
(dansk!), <i>jagcther</i> Jagter (Eksempler fra
Gustaf I's Registratur). Den udenlandske
Indflydelse viser sig ogsaa i rent grammatikalske
Særegenheder, f. Eks. Pluralis paa <i>-er</i> af
Neutra: <i>riger</i> »Riger« for det hjemlige <i>rike</i> (eller
<i>riken</i>), eller Brugen af <i>then</i> for <i>han</i>, <i>hon</i>. (En
omfattende Fortegnelse over Reformationstidens
og tillige 17. Aarh.'s vigtigste Litteratur findes
hos <sp>Noreen</sp>:  »Vårt språk«, I, S. 137 ff.).

I det 17. Aarh. bliver Litt. righoldigere og
giver et mere mangesidigt Udtryk for Sproglivet.
Den fædrelandske Historieskrivning og
Oldgranskningen har i dette Aarh. en Storhedstid.
Skønlitteraturen, i det mindste den i bunden
Form, faar en rig Blomstring gennem
<sp>Stiernhielm</sp>, <sp>Hiärne</sp>, <sp>Columbus</sp>,
<sp>Rosenhane</sp>, <sp>Spegel</sp>, <sp>Lucidor</sp>,
<sp>Dahlstierna</sp>, <sp>Runius</sp> o. a. Det dram. Forfatterskab
dyrkes flittigt, navnlig i Aarh.'s sidste Halvdel.
De nye Litteraturarters Dyrkning krævede en
ny Formgivning og en sproglig Fornyelse. Flere
af Tidsalderens Forf. viste ogsaa særlig Omhu
for det sproglige, bestræbte sig for at berige
Modersmaalet ved Optagelse af nye Ord fra
Oldtidssproget og Dialekterne og interesserede
sig for gramm. Spørgsmaal. Hos mange
fremtræder en tydelig Tendens til at forny det
litterære Sprog gennem Tilslutning til Talesproget
(Columbus, Lindschöld, Runius). I Forbindelse
hermed viser der sig Forsøg paa en Reform af
Stavemaaden, i Retning af større Lydlighed; vi
har fra Slutn. af det 17. Aarh. Skrifter med ret
konsekvent gennemført »Nystavning«. Andre
reagerede mod de nye Moder og forsvarede
det gamle, medens de snart paaberaabte sig
Bibelsprogets Autoritet (Swedberg), snart
Sprogbrugen i det kgl. Kancelli (Hiärne). Denne
levende Interesse for sproglige Spørgsmaal gav
Anledning til den ældste gramm. Litt. over
Nysvensk. Den første sv. Grammatik blev
skreven 1684 af <sp>E. Aurivillius</sp> (men blev ikke
trykt før 1884); den er paa Latin. Den første
paa Svensk er af <sp>N. Tiällmann</sp>, 1696.
Andre sprogvidenskabelige Forf. var: <sp>Bureus</sp>,
<sp>E. Schroderus</sp>, <sp>Arwidi</sp> (»Handledning
til thet swenske poëterij« [1651]), <sp>Columbus</sp>,
<sp>Lagerlöf</sp>. De ældste Grammatikere
beskæftigede sig nærmest med <sp>Ortografien</sp>,
ved hvilken de imidlertid ikke blot forstod
selve Stavemaaden, men Sprogavlen og
Sprogrigtigheden i det hele. Derhen hørte saaledes
Spørgsmaal af Ordbøjningslæren, f. Eks. om
man burde skrive <i>hanske</i> »Handske« efter
nogle Dialekters Brug ell. <i>hanska</i> efter andre
Dialekter ell. ogsaa bøje paa bibelsk Vis Nom.
<i>hanske</i>, Akk. <i>hanska</i>, ell. om man skulde i
Skrift tillade sig forkortede Former som <i>ha</i>
for <i>hafva</i> »have, <i>far</i> for <i>fader</i> »Fader« o. desl.
Saadanne Spørgsmaal var blevne brændende
i og med Litteraturens Udvikling, ogsaa
uden for det kirkelige Omraade. Naar
Talesproget paaberaabtes som Norm, opstod det
vanskelige Spørgsmaal: hvilken Dialekt er den
bedste? I mange Tilfælde var Enighed
allerede forud opnaaet, men i andre, navnlig
saadanne, hvor de vigtigste Dialekter, i
Mälar-Landskaberne og i Östergötland, ikke stemmer
overens, herskede der stor Forvirring, og den
ene Grammatiker holdt paa sin Dialekt, den
anden paa sin. Saadanne Tilfælde var f. Eks.
det ovenn. Spørgsmaal om Bøjningen af svage
Hankønsord, <i>hanske</i> ell. <i>hanska</i>.
Kvalitetsbehandlingen (f. Eks. <i>döma</i> ell. <i>dömma</i> dømme,
<i>mose</i> ell. <i>mosse</i> Mose), <i>-et</i> ell. <i>-it</i> i Neutr. af
Adj. og Part. og i Supinum, f. Eks. <i>taget</i> eller
<i>tagit</i> taget, <i>galet</i> eller <i>galit</i> galet. Som
Eksempel paa det grammatiske, ikke blot ortografiske.
Virvar kan nævnes, at endnu 1733 i Runius'
Dudaim Ordet <i>vecka</i> (Uge) paa een og samme Side
findes trykt paa tre forskellige Maader: <i>weka</i>,
<i>weckor</i>, <i>wickor</i>.

I 18. Aarh. udvikledes yderligere det
litterære Sprog. En ny Smagsretning opstod, som
blev af Bet. ogsaa for Sprogformningen.
Gennem den franske Indflydelse indkom der
talrige franske Laaneord, og tillige stilistisk
og syntaktisk indvirkede Fransk paa Svensk
(for Eksempel hos Gustaf III og de
Forfattere, som stod ham nær [Kellgren, Leopold]).
For Prosastilens Udvikling i 18. Aarhundrede
har <sp>Dalin</sp>'s Navn den største Betydning, da
han til en vis Grad er den første, som skriver
en let, naturlig sv. Prosa af Talesprogsform,
særlig i sit meget læste Tidsskrift <sp>Argus</sp>.
Som videnskabelig Forfatter fremstaar <sp>Linné</sp>.
Originale Sprogkunstnere fra Aarhundredets
sidste Halvdel er <sp>Bellman</sp>, <sp>Wahlenberg</sp>,
<sp>Kellgren</sp>, <sp>Thorild</sp> og <sp>Anna Maria
Lenngren</sp>. Den franske Smagsretning fører til
Unatur og Stivhed paa det sproglige Omraade.
Fornyelsen kom i 19. Aarh. med de saakaldte
Göter og navnlig med <sp>Nyromantikken</sp>.
De betydeligste Navne er <sp>Tegnér</sp>, <sp>Geijer</sp>,
<sp>Atterbom</sp>, senere <sp>Almqvist</sp>. Fra det 19.
Aarh.'s sidste Halvdel maa nævnes <sp>Rydberg</sp>
og <sp>Snoilsky</sp> og som Repræsentanter for en
til en vis Grad ny Smagsretning, med en rigere
og naturligere, livfuldere Stil for Øje,
<sp>Strindberg</sp> som Prosaist og <sp>Fröding</sp> som Digter
i bunden Stil. Bl. den yngre Litt.'s Digtere og
Prosaister fremtræder <sp>Heidenstam</sp>,
<sp>Karlfeldt</sp> og <sp>Selma Lagerlöf</sp>.

I gramm. Henseende gaar Skriftsprogets
Udvikling i det 18. og 19. Aarh. i Retning mod en
stedse større Enhed og Fasthed. Det 17.
Aarh.'s »ortografiske« Stridsspørgsmaal
debatteredes ogsaa i 18. Aarh. Dels ved
Grammatikernes Bestræbelser, dels ogsaa paa Grund af
Litt.'s rigere og mere almene Udvikling
opnaaedes der allerede i dette Aarh. en relativ
Fasthed i Skrivemaaden, ogsaa i de verdslige
Stilarter. Den absolut mest fremragende af
Tidens Forskere i nysvensk Sprog var <sp>Sven</sp>
