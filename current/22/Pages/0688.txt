Estridsen og hans Sønner«; »Hist. Tidsskr.«, 6.
Rk., II—III og 7. Rk., III; <sp>Steenstrup</sp>,
»Vore Folkeviser«).
<i>J. O.</i>
</chapter>

<chapter name="Svend Nordmand">
<b>Svend Nordmand,</b> Bisp i Roskilde
(1076—88). S. N., der havde været Hofkapellan hos
Svend Estridsen, roses af den lidt yngre
Roskildekrønike (s. d.) som en særdeles
fremragende Prælat, »ren af Sæder, en Skræk for
Ildgerningsmænd, Fædrelandets Fader«; det var
ham, der væsentlig fuldførte den under
Forgængeren Vilhelm paabegyndte Domkirke —
den ældre Kirkebygning, der c. 1200 afløstes af
den nuværende — og »smykkede den med en
herlig Krone, med Søjler af Marmor og alskens
Prydelser«. S. N. organiserede ogsaa
Domkapitelet og opførte et Kloster af Sten til det
ved Domkirken, ligesom ogsaa Grundlæggelsen
af det berømte Vor Frue Kloster i Ringsted af
Benediktinerordenen og af Skt Mikkels Kloster
i Slagelse var hans Værk. Han skal have
forudsagt Hungersnøden efter Knud den Helliges
Drab, og 1088 drog han paa Pilegrimsfærd til
det hellige Land, men døde undervejs paa
Rhodos (1088).
<i>J. O.</i>
</chapter>

<chapter name="Svendsen, Anders">
<b>Svendsen,</b> <sp>Anders</sp>, dansk
Landbrugsskoleforstander og Forf., f. 26. Novbr 1843 som
Søn af en sjællandsk Gaardmand, d. 1. Novbr
1912. Han blev Landbrugskandidat 1869 og
overtog 1871 Tune Landboskole, som han (indtil
1. Oktbr 1896) ledede saaledes, at den blev en
af Landets mest ansete og stærkest besøgte
Skoler. S. udfoldede en ret omfattende
Skribentvirksomhed, dels som Forf. af forsk. i Datiden
meget læste Bøger og dels som Medarbejder
ved Ugeskriftet »Vort Landbrug«. Hans 2
Hovedværker, der var en Berigelse af dansk
Landbrugslitteratur, er »Fodringslæren« (1886) og
»Kvægavl og Kvægopdræt« (1893), der begge er
udkomne i flere Oplag; navnlig den første Bog
var et originalt og for sin Tid fremragende
Arbejde.
<i>H. H-l.</i>
</chapter>

<chapter name="Svendsen, Carl Plum Anton">
<b>Svendsen,</b> <sp>Carl Plum Anton</sp>, dansk
Violinist, født i Kjøbenhvan 23. Juni 1846,
Elev af Fritz Schram og V. Tofte —
dyrkede ogsaa en Tid Harpen — og har
senere søgt Uddannelse i Udlandet hos
Lauterbach, Massart og Joachim, blev 1869 Violinist
i det kongelige Kapel, 1895 Koncertmester
og 1904 Lærer ved Musikkonservatoriet i
Kjøbenhavn. 1905—07 var S. Formand i »Dansk
Tonekunstnerforening«, indtraadte 1906 i
Bestyrelsen for Musikkonservatoriet, tog 1910 sin
Afsked fra det kgl. Kapel og udnævntes til
Professor. Ved Siden af sin førende Stilling i
Operaens Orkester har S. spillet en fremragende
Rolle i det kbhvn'ske Koncertliv; hans
gennemnoble og stilsikre Kunst, der bæres oppe af en
fint udviklet Teknik, har gjort ham til en lige
saa fuldendt Solo- som Kammermusikspiller,
særlig hvor det gælder klassiske Musikværker,
og som Primarius i Neruda-Kvartetten og
senere i forsk. yngre Kvartetsammenstillinger har
han i en lang Aarrække været den ledende
Kraft paa Kammermusikkens Omraade. 1890
optraadte S. ved flere Koncerter i Petrograd,
ligesom han jævnlig har gæstet de større svenske
Byer. Som Lærer har S. udfoldet en stor og
meget anset Virksomhed.
<i>S. L.</i>
</chapter>

<chapter name="Svendsen, Jens Blichfeldt Munthe">
<b>Svendsen,</b> <sp>Jens Blichfeldt Munthe</sp>,
norsk Billedhugger, f. 27. Febr 1869 i Volda.
Drog ganske ung til Amerika, hvor han fik sin
første Undervisning i Tegning ved Kunstskolen
i Minneapolis. Kom 1895 tilbage, og arbejdede
1896—97 i Oslo paa Kunst- og
Haandværksskolen under Skeibrok og Bergslien. S. har flere
Gange haft Stipendium, og kom saaledes i 1902
til Paris, hvor han flere Gange har opholdt sig.
Siden 1898 har han stadig haft Arbejder paa
Statens aarlige Kunstudstilling i Oslo; ligeledes
flere Arbejder paa Jubilæumsudstillingen 1914.
Han er repræsenteret i Nationalgalleriet i Oslo.
S. har udført en Række Buster og
Portrætmedailloner af kendte Personligheder (Andreas
Munch paa Kjerulfs Plads i Oslo, A. Tidemand
i Mandal). Han har ogsaa leveret Udkast til
større Mindesmærker, over Ivar Aasen, Ibsen
og Bjørnson; desuden udført Grupper og
Enkeltfigurer. En kvindelig Fontænefigur i
Stiftsgaarden i Trondhjem og svære dekorative
Granitfigurer og Relieffer paa Amerikaliniens Gaard
i Oslo. S. har arbejdet i en væsentlig
naturalistisk Form; fransk Skulptur, fremfor alt
Rodin har haft Betydning for hans Kunst,
særlig gør det sig gældende i hans
Monumentudkast.
<i>S. W.</i>
</chapter>

<chapter name="Svendsen, Johan Severin">
<b>Svendsen,</b> <sp>Johan Severin</sp>, norsk
Komponist og Dirigent, f. 30. Septbr 1840 i Oslo,
d. 14. Juni 1911 i Kbhvn. Han lærte tidlig at
spille Fløjte og Klarinet, men særlig Violin, som
han havde
betydelige Anlæg
for. Senere
spillede han snart
i
Teaterorkestre, snart til
Dans og rejste
21 Aar gl ud
som
koncerterende Violonist.
1863 kom han
til
Konservatoriet i Leipzig,
hvor han
under Lærere
som
Hauptmann, David,
Richter og
Reinecke hurtig
udviklede sine
rige Evner. Samtidig komponerede han flere
Værker, der vakte den største
Opmærksomhed. 1867 forlod han Konservatoriet og Leipzig
med et Navn, hvoraf der allerede stod Glans
og Respekt, men allerede Vaaren 1868 drog han
til Paris, og Opholdet her blev af den største
Bet. for ham. Som Musiker virkede han i
Odéon-Teatret, hvor han baade som Violinist og
Orkesterarrangør snart tiltrak sig alm.
Opmærksomhed. Han begyndte her paa den symfoniske
Indledning til »Sigurd Slembe«, skrev
Violinkoncerten Op. 6 og nogle
Orkesterbearbejdelser af Liszt og Schubert. Kort før
Udbruddet af den fransk-tyske Krig 1870 drog
han til Leipzig, hvor han modtog det
ærefulde Tilbud om at overtage
Koncertmesterposten i »Euterpe«. Sæsonen 1870—71

<img>J. S. Svendsen.</img>
