Hoppekrogen kaldes »Hullet«. Ved Kirken i den
vestlige Del er der c. 18 m o. H., ved Raadhuset c.
15 m. I Forhold til Indbyggertallet indtager
Byen en meget stor Plads, idet Købstadgrunden,
som dog ikke helt er
bebygget, har en
Udstrækning af c. 2000
m fra N.—S.; men
Husene er ogsaa kun
smaa, til Dels
omgivne af Haver, og
ligger for en Del
spredte mellem den
frembrydende
Klippegrund. Bebyggelsen
er saaledes meget
uregelmæssig, og
Gaderne, hvoraf mange
ikke er brolagte, men kun belagte med Grus
over Klippegrunden, er til Dels krumme og
snævre, og kun de færreste af dem er benævnte.
Hovedgaden (Storegade) fører fra Havnen mod
V. til Landevejene til
Rønne og Neksø; mod
Syd gaar Vejen gennem
Søndergade til Aarsdale,
mod N. til Listed. Byen
har i alt c. 45 Gader og
Stræder og 1 Torv, men
angaaende Gadeplan og
Beliggenheden af de
vigtigste Lokaliteter
henvises i øvrigt til
Kortskitsen.

Af <sp>offentlige</sp> o. a.
<sp>Bygninger</sp> samt
<sp>Institutioner</sp> skal
nævnes: Kirken, der
baade ind- og udvendig
er fornyet og udvidet
1880 (Arkitekt M.
Bidstrup), har mod V. et
Taarn, hvis øverste Del
er af Bindingsværk og
derover et slankt Spir;
Missionshuset »Siloam«,
opført 1897 af Indre
Mission; desuden et
»luthersk« og et
»evangelisk-luthersk«
Missionshus. Raad- og Tinghuset,
opført 1858 (Arkitekt
Brandinspektør D. J.
Nielsen), med
Byraadssal, Tingstue m. m.; den
kommunale Borgerskole
med 6 Klasser og 2
Realklasser; Teknisk Skole,
opført 1890 (Bygmester
H. Munch Hansen); Idrætshuset, opført 1900
af S. Skyttekreds, benyttes nu som
Gymnastiksal af Skolen og andre samt til
Forsamlingssal; Fattighuset med 3 Lejligheder;
»Legatgaarden«, opført 1883 (Etatsraadinde M.
Kofoed's Legat), oprettet til Arbejdshus, nu
indrettet til 6 Friboliger; Sygehuset, opført
1914 (Bygmester M. Davidsen);
Elektricitetsværket, anlagt 1909; Posthus- og
Telegrafstation i samme Bygning samt Toldkammeret.
Byen har 3 <sp>Lystanlæg</sp>: »Sydskoven«, c. 14
ha, hovedsagelig med Løvtræer; »Nordskoven«,
en c. 22 ha stor Naaletræsplantage, anlagt 1880,
og »Byparken«, c. 2 ha, anlagt 1918—19. Ved
den vestlige Indgang til Byen er der 1874 rejst
et <sp>Mindesmærke</sp> med Bronzebuste (af H.
V. Bissen) for Sprogmanden J. N. Madvig (f.
i S. 1804); i »Nordskoven« staar en Mindesten
(rejst 1901) for Dyrlæge L. Jürgensen, hvem
Initiativet til dette Anlæg skyldes. Ved
Kirkegaarden er anbragt en Runesten med Indskrift
fra omkr. 1100 (»Gyldensaa-Stenen«, funden i
en gammel Bro).

<sp>Erhverv</sp>. Fordelingen i Erhvervsgrupper
er omtr. som normalt i mindre Købstæder, kun
at Fiskeri spiller en forholdsvis større Rolle
og omfatter over 10 % af Befolkningen.
Foruden Handlende og Haandværkere af enhver
Slags kan af <sp>Fabrikker</sp> og
<sp>industrielle Anlæg</sp> nævnes: 1 Dampsavværk, 2
Baadebyggerier, flere Silderøgerier og Stenhuggerier,
1 Bryggeri, 1 Kalkbrænderi og 1 Fabrik for
Cementtagsten. Af <sp>Pengeinstitutter</sp> er
der Sparekassen for S. og Omegn, oprettet
1895, samt S. og Omegns Andelsbank, oprettet
1902.

<sp>Havn og Skibsfart</sp>. Den nuv. Havn,
som er udsprængt i Klippegrunden, bestaar af
en Yderhavn med Dybde 4,4 m og en med Port
aflukket Inderhavn 3,7 m dyb; tilsammen ca.

<img>Svanekes Bymærke.</img>

<img>Situationsplan over Svaneke.</img>
<table>
<td r>1.<td><i>Fattighus</i>
<td r>2.<td> <i>Teknisk Skole</i>
<td r>3.<td><i>Raad- o. Tingh., Politistat., Dommerk.</i>
<td r>4.<td><i>Josephsens Hotel</i>
<td r>5.<td><i>N. Madvig's Buste</i>
<td r>6.<td><i>Savværk</i>
<td r>7.<td><i>Elektricitetsværk</i>
<td r>8.<td><i>Kommunekontor</i>
<td r>9.<td><i>Sparekassen for Svaneke og Omegn</i>
<td r>10.<td><i>Toldkammer</i>
<td r>11.<td><i>Posthus og Telegrafstation</i>
<td r>12.<td><i>Hotel »Østersøen«</i>
<td r>13.<td><i>Missionshus</i>
<td r>14.<td><i>Svaneke Bank</i>
<td r>15.<td><i>Missionshus</i>
<td r>16.<td><i>Kirke</i>
<td r>17.<td><i>Sygehus og Legatgaard</i>
<td r>18.<td><i>Borger- og Realskole</i>
</table>
