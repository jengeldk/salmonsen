uden for Bygningerne ell. i meget store
Lagerrum, hvor Sækkene stables fra Gulv til Loft.
<i>A. C-n.</i>
</chapter>

<chapter name="Sækkepibe">
<b>Sækkepibe</b> (tysk <sp>Dudelsack</sp> ell.
<sp>Sackpfeife</sp>, ital. <i>cornamusa</i>, fr. <i>cornemuse</i>,
<i>musette</i>, eng. <i>bag-pipe</i>), et ældgammelt
Hyrdeinstrument; det bestaar af en Lædersæk, der
tjener til Blæsebælg, og i hvilken er anbragt en
Skalmeje, paa hvilken Melodien spilles; desuden
findes 1—3 Rør af forsk. Længde, men uden
Tonehuller, de saakaldte <sp>Humler</sp> (s. d.),
Brummer (fr. <i>bourdons</i>, eng. <i>drones</i>), der hver
for sig kun giver en bestemt Tone, der
brummer med som Orgelpunkt, saa længe
Instrumentet blæses. Hertil kommer endnu et kort Rør,
hvorigennem den spillende blæser Luft ind i
Bælgen, medens han med Armen bearbejder
denne og derved driver Luften ud i Rørene.
S.'s Oprindelse gaar tilbage til Kaldæerne og
Hebræerne (der med et, øjensynlig fra Græsk,
laant Navn kaldte den <i>Sumphoneia</i> ell.
<i>Samponia</i>); Romerne kaldte den <i>tibia utricularis</i>. I
Frankrig spillede S. en stor Rolle under
Ludvig XIV og i hele Hyrdeperioden; »hele det fr.
Hof var dengang ikke andet end en stor
Faarestald«. Man overtrak Lædersækken med Silke
og kostbare Broderier, forfærdigede
Brummerne af Elfenben og udstyrede dem med Guld og
ædle Stene. I de skotske Højlande var S. i
lange Tider det krigerske Nationalinstrument;
nutildags findes den i Alm. kun mellem
Landbefolkningen og hos omvandrende Spillemænd
i Storbritannien, Ungarn, Polen; men ogsaa i
Bjergegnene i Italien træffer man
Sækkepibeblæsere, de saakaldte <i>Pifferari</i> (s. d.), med
deres <i>Zampogna</i>, som S. her kaldes.
<i>S. L.</i>

<img>En Sækkepibeblæser (efter Albrecht Dürer).</img>
</chapter>

<chapter name="Sækkevogn">
<b>Sækkevogn</b> er et Transportredskab, der
tjener til Flytning af Sække paa Magasiner e. l.
Steder. Den bestaar af en firkantet Ramme
med Stjerte og hvilende paa 2 lave Hjul.
Fortil har S. en opadbøjet Jernplade, der gaar ind
under Sækken, naar S. rejses, og som under
Transporten holder Sækken paa Plads. I
enkelte Tilfælde er S. udstyret med en
Sækkeholder, eller indrettet saa den
tillige kan finde
Anvendelse som Sækkeløfter (s. d.).
<i>A. C-n.</i>

<img>Fig. 1. Almindelig
Sækkevogn.</img>

<img>Fig. 2. Sækkevogn, der tillige
tjener som Sækkeløfter.</img>
</chapter>

<chapter name="Sækspindere">
<b>Sækspindere</b> (<i>Psychidæ</i>), Familie af
Natsommerfugle af ringe Størrelse og mørke af
Farve. Der er stor Forskel paa de to Køn,
idet Hunnen er vingeløs, ofte maddikeagtig, og
ligner som saadan nærmest en parasitisk
Fluelarve; Larverne bebor et Hylster, som de fører
rundt med sig; de maddikeagtige Hunner bebor
et lgn. Rør, som de aldrig forlader; gennem
Rørets Bagende stikker Hunnen Bagkroppen
ud, hvorpaa de paaflyvende Hanner udfører
Befrugtningen; senere lægger Hunnerne
Æggene i Hylstrene, hvor de klækkes. Hylstrene er
byggede paa meget forsk. Vis hos de forsk.
Arter og kan være rullede op som et Sneglehus.
Dér gives Arter, hvis Hunner har vel udviklede
Ben og rudimentære Vinger. Partenogenese
angives at forekomme hos enkelte Former.
Hovedslægter: <i>Psyche</i> og <i>Fumea</i>, begge
repræsenterede i Danmark.
<i>C. W-L.</i>
</chapter>

<chapter name="Sæksporesvampe">
<b>Sæksporesvampe</b> (<i>Ascomycetes</i>), Klasse af
højere Svampe (<i>Mycomycetes</i>), som
karakteriseres ved, at Hovedsporeformen er Sæksporer,
udviklede i Sporesække (se <sp>Svampe</sp>). S.
deles i 3 Ordener: I. <i>Hemiasci</i>. Sporesækkene
indeholder et stort, ubestemt Antal Sporer. —
II. <i>Exoasci</i>. Hver Sæk indeholder <sp>typisk</sp> 8
(dog ogsaa færre ell. flere) Sporer. Sporesækkene
dannes direkte paa Myceliet, saa at Frugtlegeme
mangler. Hertil bl. a. Gærsvampe
(<i>Saccharomycetaceæ</i>) og den snyltende Familie
<i>Taphrinaceæ</i>. — III. <i>Carpoasci</i>. Hver Sæk indeholder
<sp>typisk</sp> 8 Sporer (sjælden flere eller færre).
Sporesækkene dannes i ell. paa et Frugtlegeme.
Efter dettes Bygning inddeles <i>Carpoasci</i> i 4
Underordener: 1) <i>Plectascinem</i>: Sporesække i
Reglen runde og fordelte uden Orden i
Frugtlegemets Indre; dette er mest kugleformet, <sp>uden
Munding</sp>. Hertil bl. a. Hjortetrøffelen
(<i>Elaphomyces</i>). 2) <i>Pyrenomycetineæ</i>
(<sp>Kernesvampe</sp> i videre Forstand). Sporesække
udvikles i et særligt Lag (Sporeleje) fra Grunden
