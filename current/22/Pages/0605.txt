foranledigede en Række Skrivelser mellem
Ministeren og Kollegiet; denne drog paa et
Tidspunkt, da ingen kunde modsige ham, Sagen
frem i Rigsdagen, hvor han med stor Snildhed
tilbageviste hele Kollegiets Klage. Da
Ministeren havde tilskrevet Kollegiet, at Sagens
Afgørelse tilkom ham, og at han fandt Klagen ganske
ubeføjet, indgav samtlige Medlemmer 9. Marts
1907 Ansøgning om at fritages for deres Hverv,
og da Ministeren derpaa svarede, at han kun
vilde fremme deres Ansøgning, hvis Kollegiet
vilde foreslaa andre Medlemmer, nedlagde
samtlige Medlemmer deres Hverv, og 7. April
1907 fik de derefter deres Afsked.

Som en midlertidig Institution indrettedes et
<sp>Statskontor for
Sundhedsvæsenet</sp>, og der nedsattes ved Lov en
parlamentarisk Kommission, som udarbejdede et
Forslag til Lov om Sundhedsvæsenets
Centraladministration, og ved L. af 30. Apr. 1909
ophævedes derefter Sundhedskollegiet og erstattedes
af Sundhedsstyrelsen (s. d.).
<i>G. N.</i>
</chapter>

<chapter name="Sundhedskommission">
<b>Sundhedskommission,</b> se
<sp>Sundhedsvedtægter</sp>.
</chapter>

<chapter name="Sundhedskonventioner">
<b>Sundhedskonventioner.</b> Bortset fra
specielle Aftaler mellem enkelte Stater om Benyttelse
af Hospitaler, Hjemsendelse af Sindssyge,
Bekæmpelse af visse smitsomme Sygdomme, f.
Eks. Sovesygen i Afrika, Understøttelse af
ubemidlede Syge, Behandling af kønssyge Søfolk
o. s. v., er mere omfattende internationale
Overenskomster vedtaget for at modvirke
Kolera, Pest og gul Feber. Den første
internationale S. vedtoges i Paris 1853, men blev kun i
ringe Omfang ført ud i Livet. Efter en Række
ny Sundhedskonferencer vedtoges 1892 i
Venedig en Konvention om Forholdsregler mod
Kolerasmitte fra Ægypten og Sues-Kanalen,
og Aaret efter i Dresden en Overenskomst,
rettet mod Kolera i Europa. En Pariskonvention
af 1894, der omhandler Forholdsregler paa
Koleraens Arnesteder (Kontrol med
Mekka-Pilegrimme og Oprettelse af Sundhedsstationer i
den persiske Havbugt), er bl. a. ratificeret af
Danmark og tiltraadt af Norge og Sverige.
Venedigkonventionen af 1897 er rettet mod
Udbredelse af Pest. Bestemmelserne i disse
Overenskomster blev samlet og udvidet i
Pariskonventionen af 1903, der omfatter Forholdsregler
mod Pest, Kolera og gul Feber, og dernæst i
revideret Skikkelse optaget i den udførlige
Pariskonvention af 17. Jan. 1912, der er
undertegnet af omtrent 40 Magter, og som bl. a. giver
Forskrifter, der tilsigter Udryddelse af
smittebærende Rotter, Myg og Lopper, men som paa
den anden Side har opgivet visse tidligere
aftalte Kontrolforanstaltninger i den persiske
Havbugt som praktisk uigennemførlige.

Af internationale S. i videre Forstand kan
nævnes Haagkonventionen af 1887 om
Undertrykkelse af Brændevinshandel i Nordsøen,
Bestemmelserne i Antislaveriakten af 1890 om
Spiritushandel i en Del af Afrika, hvilke senere
flere Gange er skærpet og nu erstattet med en
Traktat af 10. Septbr 1919, og endelig
Opiumskonventionen (s. d.) af 23. Jan. 1912, suppleret
med de i Genf under Ledelse af dansk Gesandt
Herluf Zahle vedtagne Overenskomster af 11.
og 19. Febr 1925, der er afsluttet i
Overensstemmelse med Folkeforbundspagten, som
overlader Forbundet det almindelige Tilsyn med
Udførelsen af Overenskomster om Handel med
Opium og andre skadelige Bedøvelsesmidler.

Blandt de faste internationale Organer for
Sundhedsvæsen maa fremhæves <i>Office
international d'hygiène publique</i> (s. d.) og
Folkeforbundets Sundhedsudvalg (jfr <sp>Nationernes
Forbund</sp>, S. 699, og <sp>Madsen,
Thorvald</sp>).
<i>G. R.</i>
</chapter>

<chapter name="Sundhedslære">
<b>Sundhedslære,</b> se <sp>Hygiejne</sp>.
</chapter>

<chapter name="Sundhedsministerium">
<b>Sundhedsministerium,</b> oprettet i Danmark
ved Regeringsskiftet i Decbr 1926, overtog det
hidtidige Socialministeriums Sager, undtagen
saadanne vedrørende Arbejdsforhold, Mægling
og Voldgift i Arbejdsstridigheder o. l.; fra
Indenrigsministeriet Sager vedrørende
Sundhedsvæsenet i Almindelighed og fra
Justitsministeriet Sager vedrørende Opiumskonventionen og
Karantænevæsen.
</chapter>

<chapter name="Sundhedspas (-attest, -bevis)">
<b>Sundhedspas (-attest, -bevis).</b> Intet
Fartøj, som ankommer til Danmark fra udenrigsk
Sted, eller som i Søen har modtaget Gods eller
Personer fra saadanne Skibe, maa uden for
Nødstilfælde landsætte andre Personer i
Danmark end Skibets Fører, forinden Skibet i
Kjøbenhavn og de andre Søkøbstæder af
Karantænekommissionen, andre Steder af
Toldvæsenet har faaet skriftlig Tilladelse til Samkvem
med Land (Praktika) ved et S., der meddeles
af de nævnte Myndigheder uden Betaling.
Forinden S. udstedes, maa Skibets Fører erklære,
at der ikke om Bord findes Personer, der lider
af Sygdomme, som kan mistænkes for at være
smitsomme, eller Lig af Personer, der er døde
af slige Sygdomme. Findes saadanne syge eller
saadanne Lig om Bord, maa S. ikke meddeles,
forinden Undersøgelse er foretaget af en Læge
og nærmere Foranstaltninger (Desinfektion,
Lokalisering, Visitation o. s. v.) trufne, hvis
Overholdelse paases af Politiet. Lempelser er dog
hjemlede for de i regelmæssig Fart gaaende
Dampskibe, Orlogsskibe, Lodsfartøjer,
Bugserdampere samt Fiskerbaade. S. kan endvidere
ved kgl. Anordning forlanges af Personer, der
indkommer hertil fra Steder, hvorfra Indførelse
af pestagtige Sygdomme kan befrygtes, for at
de i det ved Anordning fastsatte Antal Dage
ikke har opholdt sig paa pestbesmittet Sted, og
paa lignende Maade kan, naar pestagtig Sygdom
er udbrudt noget Sted i Udlandet,
Justitsministeriet forordne, at Skibe, som ankommer til
Danmark fra de i Bekendtgørelsen angivne
Steder, skal være forsynede med Legitimation for,
at der hverken i Afgangshavnen eller i nogen
af de Havne, som paa Rejsen er anløbne,
hersker pestagtig Sygdom. Mangel af S. medfører
i disse Tilfælde, at Personen eller Skibet
behandles som kommende fra pestbesmittet Sted.
Bemeldte S. udfærdiges af Politimyndighederne,
Told- eller Karantænevæsenet paa det Sted,
hvorfra Rejsen tiltrædes, og attesteres af den
lokale, danske Konsul. — S. er endelig
nødvendige med Hensyn til Kreaturer, der fra
Danmark udføres til Udlandet, ved Overførsel af
Husdyr fra een Landsdel til en anden, naar
smitsom Sygdom mellem Husdyrene hersker i
Landet, o. lign.
<i>A. Gl.</i>

I <sp>Norge</sp> kommer S. i det hele taget ikke
