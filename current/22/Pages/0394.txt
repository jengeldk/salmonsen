Vandværket, anlagt 1912—13, med Vandtaarn,
som tillige er Udsigtstaarn; begge disse Anlæg
er Kommunens; et privat Elektricitetsværk,
anlagt 1906, er 1919 overgaaet til Sydøstsjællands
Elektricitetsværk i Haslev. Banegaarden,
opført 1879 (Arkitekt H. Wenck); i denne tillige
Postkontoret og Telegrafstationen, og i et af
dens Varehuse Toldkamret. <sp>Lystanlægget</sp>
»Munkevænge«, c. 1,5 ha, anlagt 1891 og 1907
skænket til Byen; her er Pavillon, og
Indgangen til Anlægget dannes af Vandtaarnet.

<sp>Erhverv</sp>. Af samtlige Købstadens Beboere
lever c. 32 % af Haandværk og Industri, 21
% af Handel o. l. og c. 19 % af Landbrug,
som altsaa her indtager en forholdsvis meget
fremskudt Plads. Af <sp>Fabrikker</sp> og
<sp>industrielle Anlæg</sp> kan nævnes Bryggeriet
»Stevns«; en Damp-, en Motor- og en
Vindmølle; Mineralvandsfabrikken »Stevns«, en
Stolefabrik, c. 15 Arbejdere, et Maskinsnedkeri, c.
25 Arbejdere, 2 Maskinværksteder, 2
Garverier, det ene c. 20 Arbejdere; en
Ægpræserveringsanstalt; endvidere Fabrikker for Ler-
og Cementvarer m. m. Af større
Handelsforretninger: »Stevns Herreds og Omegns
Foderstof- og Kulforretning«, og af flere Hoteller:
»Phønix« med Teater. Af
<sp>Pengeinstitutter</sp> er der Sparekassen for S. og Omegn,
oprettet 1839; S. Spare- og Laanekasse (1872);
S. Bank (1902); desuden Kontorafdeling for »Den
sjællandske Bondestands Sparekasse«.

<sp>Finansielle Forhold</sp>. Kommunens
Indtægter var 1921—22 305000 Kr og Udgifterne
samme Aar 206000 Kr;
dens Formue og Gæld ved
Aarets Slutning
henholdsvis 744000 Kr og 278000
Kr. Ved Vurderingen til
Ejendomsskyld 1920 var
hele Summen 9,5 Mill. Kr,
hvoraf Jordværdi 3,0 Mill.
Kr. S. A. var
Bygningernes Brandassurance 9,2
Mill. Kr.

<sp>Administration</sp>.
S. og Landsognet danner
et Pastorat i Fakse,
Bjeverskov og Stevns
Herreders Provsti (Roskilde
Stift). I verdslig
Henseende hører den til 20.
Retskreds (S. Købstad og
Stevns—Fakse Herreder)
og til 15. Politikreds
(samme Omraade) med
Dommer og Politimester
i Byen; endvidere til
Tryggevælde Lægekreds,
Amtets 1.
Folketings-Opstillingskredskreds, 2.
Landstingskreds, S.
Skatte- og Skyldkreds og 2.
Udskrivningskreds (109.
Lægd). Byraadet bestaar
af 9 Medlemmer.

S. er, mellem Haarlev
og Rødvig, Station paa
den private
østsjællandske Jernbane.

<sp>Historie</sp>. Den
gamle By kaldtes tidligere
kun <sp>Heddinge</sp> (i
Valdemar II's Jordebog:
<i>Hedding</i>, <i>Hæddyng</i>); men
fra 2. Halvdel af 13.
Aarhundrede, da
Lille-Heddinge udskiltes fra
den, begyndte Formen
Heddingemagle at faa
Indgang; dog træffes den
gamle Form endnu langt op i 16.
Aarhundrede. Dens første kendte
Købstadprivilegier er udstedte 1441 af Christoffer af Bayern.
Byen har aldrig haft nogen større Betydning;
den havde intet Kloster i Middelalderen (man har
tidligere antaget Kirkens Kor for en Levning
af et Graabrødrekloster, men det er urigtigt),
og den havde langt op i den nyere Tid mere
Udseende af en Landsby end af en Købstad;
Agerbrug var dengang ogsaa dens vigtigste
Erhverv, og ved Siden deraf var den kendt for

<img>Situationsplan over Storehedinge.</img>
<table>
<td r>1.<td><i>Amtssygehus</i>
<td r>2.<td><i>Dommerkontor</i>
<td r>3.<td><i>Alderdomshjem</i>
<td r>4.<td><i>Haandværkerstiftelse</i>
<td r>5.<td><i>Elektricitetsværk</i>
<td r>6.<td><i>Kirke</i>
<td r>7.<td><i>Højskolehjem</i>
<td r>8.<td><i>Borgerskole</i>
<td r>9.<td><i>Mellem- og Realskole</i>
<td r>10.<td><i>Kronprinsesse Louises Børnely</i>
<td r>11.<td><i>Spare- og Laanekasse for Storehedinge og Omegn</i>
<td r>12.<td><i>Apotek</i>
<td r>13.<td><i>Landmandshotel</i>
<td r>14.<td><i>Pavillon</i>
<td r>15.<td><i>Sparekassen for Storehedinge og Omegn</i>
<td r>16.<td><i>Hotel »Phønix«</i>
<td r>17.<td><i>Teknisk Skole</i>
<td r>18.<td><i>Banegaard; Post- og Telegrafstation</i>
<td r>19.<td><i>Hotel »Postgaarden«</i>
<td r>20.<td><i>Raad-, Ting- og Arresthus</i>
<td r>21.<td><i>Politikontor</i>
<td r>22.<td><i>Missionshus</i>
<td r>23.<td><i>Storehedinge Bank</i>
<td r>24.<td><i>Den sjællandske Bondestands Sparekasse</i>
<td r>25.<td><i>Bryggeriet »Stevns«</i>
<td r>26.<td> <i>Peder Svendsens Stiftelse</i>
</table>
