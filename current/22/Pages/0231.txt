S. A. V. S., f. i Kbhvn 7. Febr 1829, d. smst.
16. Novbr 1901. I en Alder af 12 Aar begyndte
han at tegne paa Kunstakademiet; lidt senere
blev han Elev af Chr. Christensen og gik efter
dennes Død
over til H. V.
Bissen's Atelier
og modtog der
sin
væsentligste Uddannelse.
Sin Debut som
Udstiller havde
han 1848, da
man paa
Charlottenborg saa
en Modelfigur
og en Buste af
ham; 1850
(begyndt 1847)
fulgte hans
første Relief,
»Jason, der
bemægtiger sig
det gyldne
Skind, medens Orfeus og Medea tryller
Dragen i Søvn«. 1851 vakte han Opmærksomhed
med Relieffet »Thetis bønfalder Vulkan om
Vaaben til Achilles« og ved en
Holberg-Statuette, der indbragte ham den Neuhausen'ske
Præmie og blev købt til Statens
Skulptursamling. 1853 udstillede han Gruppen »Ødipus,
ledet af Antigone«. 1854 en Statuette af
Bellman, 1855 en Ewald-Statue: Aaret derpaa fik
han fra Akademiet et Rejsestipendium, der flere
Gange fornyedes og satte ham i Stand til at
opholde sig 4 Aar i Rom, hvor han arbejdede
med utrættelig Flid og udførte flere af sine bedste
Værker, som »En ung Pige, som plukker en
Stjerneblomst itu«, »Kong Skjold som Barn«,
der begge solgtes til Frederik VII, og
»Neapolitansk Fiskerdreng, som leger med Konkylier«,
den store Gruppe »Loke og Sigyn«
(Kunstmuseet) og fremfor alt den yndefuldt bevægede
og smukt modelerede »Neapolitansk
Fiskerdreng, bærende en Vandkrukke«; denne Statue
hædredes med Udstillingsmedaillen og er i et
Bronzeeksemplar opstillet i det lille Anlæg ved
Grønningen. Efter sin Fader overtog S. 1867
dennes Stilling som Docent i Anatomi ved
Kunstakademiet; 1881 blev han Prof. ved dets
Modelskole, og 1893—96 var han dets Direktør.
Foruden de tidligere nævnte ejer Kunstmuseet
af S.'s Værker Bronzestatuetten »Den
triumferende Amor«, tre Portrætbuster,
Marmorstatuen »Loths Hustru« samt en Bronzegruppe
med Figurer i naturlig Størrelse, »Hyrden
Faustulus med Romulus og Remus«, modeleret
i Kunstnerens 70. Aar. Af monumentale
Billedværker har S. udført adskillige, saaledes den
siddende Holberg foran det kgl. Teater,
Kolossalstatuen af Niels Juel, opstillet ved Holmens
Kanal, Carstens' Monument paa Vestre
Boulevard, Mindesmærket for Admiral Suenson,
Nyboder (Løven med Bistand af Laurits Jensen),
den siddende Harsdorff (Udstillingsbygningen
ved Charlottenborg) og Agronomen E. Tesdorff
(Landbohøjskolens Have); desuden kolossale
Buster af Biskopperne Mynster og Martensen
(ved Frue Kirke) og Kingo (Odense) og en
Mængde mindre Buster af kendte Mænd og
Kvinder. S. var en af de sidste
Repræsentanter for den antikiserende Thorvaldsen'ske
Retning. (<sp>Litt</sp>.: <sp>J. Stein</sp>, »Billedhuggeren
Theobald Stein«).
<i>(S. M.). P. J.</i>

<img>J. C. H. T. Stein.</img>
</chapter>

<chapter name="Stein, Johann Andreas">
<b>Stein</b> [∫ta'in], <sp>Johann Andreas</sp>,
Klaverfabrikant, se <sp>Silbermann</sp>.
</chapter>

<chapter name="Stein, Karl Heinrieh von">
<b>Stein</b> [∫ta'in], <sp>Karl Heinrieh von</sp>, tysk
Filosof (1857—87), dyrkede i sin Ungdom
omfattende videnskabelige Studier, paavirkedes stærkt of
Schopenhauer, Dühring og navnlig af Richard
Wagner, hvis Søn Siegfried han en Tid opdrog.
Skønt han søgte Uddannelse i Berlin og vandt
Wilhelm Dilthey's Interesse, lykkedes det ham
ikke at bryde sig en akademisk Bane, før en
tidlig Død brat afbrød hans rige Udvikling. Den
kunstneriske Anskuelse var for S. Tingenes
egentlige Fremtrædelsesform, og hans Styrke
var den overordentlig billeddannende Fantasi,
som gør, at baade hans videnskabelige Skrifter,
som »Vorlesungen über Aesthetik« (1897), som
hans Digtninge, der først er samlet efter hans
Død, har meget betydelig Interesse. »Ges.
Dichtungen« (1916). (<sp>Litt</sp>.: <sp>Chamberlain u.
Poske</sp>, »H. v. St.« [2. Opl., 1905]).
<i>W. N.</i>
</chapter>

<chapter name="Stein, Karl von">
<b>Stein</b> [∫ta'in], <sp>Karl von</sp>, Friherre, tysk
Statsmand, f. 26. Oktbr 1757 i Nassau, d. 20. Juni
1831. Han indtraadte 1780 i preuss.
Statstjeneste og havde efterhaanden flere Embeder i
Bjergværks- og
Domæneforvaltningen. 1796
blev han
Overpræsident i
Westfalen, 1804
Minister for
Told- og
Handelsdepartementet,
gennemførte
mange
Forbedringer, saaledes
Afskaffelsen af
de indre
Toldafgifter og
Oprettelsen af et
statistisk
Bureau, samt
stræbte ivrig at
fjerne alskens Embedsmisbrug. Efter
Nederlaget 1806 fik han Tilbud om at blive
Udenrigsminister, men henviste til Hardenberg;
derimod gentog han et tidligere Forslag om
Ændring af den øverste Styrelse og blev derfor
afskediget i Unaade Januar 1807 som
»excentrisk og genialsk, trodsig og stivsindet«. Men
da Hardenberg maatte gaa af efter
Fredsslutningen i Tilsit, blev S. atter Minister og fik
1. Oktbr 1807 hele Civilforvaltningen under sig.

I 14 Maaneder ledede han denne med
næsten uindskrænket Myndighed og lagde Grund
til den Omdannelse saavel af Forvaltningen som
af Samfundsforholdene, der gjorde
Bondestanden fri, gav udvidet Næringsfrihed og
kommunalt Selvstyre for Byerne, ophævede Adelens
Forrettigheder, samt vakte i Folket det ny Liv,
der kom saa kraftig til Syne under

<img>K. v. Stein.</img>
