fremtrædende (især i Ansigtet; som en
Længdestribe paa Underlivet; paa de udvendige
Kønsdele). Ved Underlivsvæggens stærke
Udspiling sker der ofte Bristninger i det under
Overhuden liggende Lag, hvorved opstaar de
saakaldte Svangerskabsstriber (<i>Striæ
gravidarum</i>; <i>Vitiligines</i>), uregelmæssige, korte Striber,
der især findes nedad paa Underlivet, og som
i frisk Tilstand har et rødblaat ell. staalblaat,
senere i Livet et hvidligt, aragtigt Udseende.
saadanne Striber (der ogsaa ofte findes paa
Brysterne) kan dog opstaa ganske uafhængigt
af S., saa snart Huden udvides hurtig (f. Eks.
ved hurtig tiltagende Fedme), saaledes ogsaa
hos Mænd. — Af Forandringer andre Steder i
Legemet fremkaldte ved S. kan nævnes, at
Hjertet vistnok tiltager i Størrelse, at Antallet
af hvide Blodlegemer forøges i ringe Grad, og
at Skjoldbruskkirtelen forstørres. Mange andre
Forandringer ses overmaade hyppig, men kan
ikke regnes for normale, saaledes Udvidning
af Blodaarene især paa Underekstremiteterne,
men ogsaa ofte andre Steder (f. Eks. ved
Endetarmsaabningen, Hæmorroider), vandagtig
Hævelse om Anklerne o. s. v. Paa samme
Maade ses visse Funktionsforstyrrelser saa hyppig,
at man kunde fristes til at regne deres
Optræden til det normale, saaledes Opkastninger i
Begyndelsen af S. (se
<sp>Svangerskabsbrækning</sp>), forøget Spytafsondring,
ejendommelig Lyst og Modvilje lige over for Spise,
træg Stolgang, Besvær ved Vandladningen
o. s. v.

Da S. vel ikke er nogen Sygdom, men dog en
Tilstand, hvor Organismen er mindre
modstandsdygtig mod Sygdom end ellers, bør den
svangre i sin Levemaade tage Hensyn hertil og
søge at nærme denne saa meget som muligt til
en fornuftig Sundhedsplejes Fordringer. God
frisk Luft og passende Legemsbevægelse uden
Overdrivelse er af Vigtighed. Ridning,
Cykling, Dans bør undlades, ligeledes særlig strengt
legemligt Arbejde (Løften tunge Byrder).
Hudplejen er meget vigtig; alm. varme Karbade
kan benyttes, Søbade derimod kun efter
Lægens Tilladelse. Vigtig er Pleje af Huden paa
Brystvorterne i S.'s sidste Maaneder. Om
Kosten er intet særligt at sige ud over, at der
ikke er Grund til at kæle for de ovf. omtalte,
ofte besynderlige Lyster. Af overordentlig stor
Vigtighed er det at passe Afføringen.
Klædedragten maa afpasses efter Vejrliget og efter
Sædvanen. Underlivet og Brysterne maa ikke
trykkes. Et stramt Korset kan være skadeligt,
hvorimod det er fordelagtigt at bære et særligt
hertil indrettet Korset ell. Livstykke, der støtter
baade Ryggen og Brysterne. Da det svære
Underliv i den senere Tid af S. ofte bærer
Underbeklædningen ud fra Kroppen, maa varme
Benklæder (lukkede) anbefales. At vogte sig for
Sindsbevægelser er lettere sagt end gjort, men
hvor det kan ske, bør det gøres.
<i>(Lp. M.). J. P. H.</i>

S. hos Dyr, se <sp>Drægtighed</sp>.
</chapter>

<chapter name="Svangerskab (jur.)">
<b>Svangerskab</b> (jur.). S. har retlig Betydning
i flere Retninger. Den, som voldtager en
Kvinde eller paa anden strafbar Maade besvangrer
hende, kan idømmes en Erstatning til hende
for den derved bevirkede Ødelæggelse og
Forstyrrelse i hendes Stilling og Forhold. En
lignende Erstatning kan paalægges den Mand,
som har besvangret sin Forlovede, naar han
er Skyld i, at Forlovelsen derefter hæves.
Hverken Moderen selv eller andre tør uden
Strafansvar afbryde S. (se
<sp>Fosterfordrivelse</sp>). Baade Moderen og det kommende Barn
beskyttes gennem vore Retsregler om
Jordemoderens Virksomhed, ligesom Moderen, hvor
det gælder et Barn uden for Ægteskab, har Krav
paa særlig Understøttelse fra Faderen og fra
det offentlige i den sidste Maaned før Fødslen.
Vor Lov tager særligt Hensyn til Moderen og
det kommende Barn ved Reglerne om Arrest
og Fængselsstraf. Den Enke, som er med Barn
med Manden, har vistnok Ret til at hensidde i
uskiftet Bo ogsaa i Tiden indtil Barnets Fødsel.

S.'s <sp>Længde</sp>. Naar der opstaar Spørgsmaal
om, hvorvidt et af en gift Kvinde efter
Brylluppet født Barn kan være avlet efter
Ægteskabets Indgaaelse, har det Interesse at
fastslaa, hvor kort Svangerskabstiden kan være; og
hvor en Enke føder et Barn, som hun hævder
er hendes afdøde Mands, bliver Spillerummets
største Længde af Betydning. Hvor en Mand
sigtes for at kunne være Fader til et Barn
uden for Ægteskab, maa han dømmes, hvis hans
Forhold til Moderen falder inden for saadanne
Spillerum. Fremmed Ret sætter ofte faste
Grænser, f. Eks. tysk Ret 180—302 Dage, medens vor
Ret overlader Afgørelsen til et Skøn af
Lægeautoriteter i hvert enkelt Tilfælde.

Om Arv. der falder i Svangerskabstiden, og
hvor det levende fødte Barn regnes som
tilblevet paa Avlingsdagen, se <sp>Fødsel</sp>.
<i>V. B.</i>
</chapter>

<chapter name="Svangerskab, indbildt">
<b>Svangerskab,</b> <sp>indbildt</sp>, se <sp>grossesse
nerveuse</sp>.
</chapter>

<chapter name="Svangerskabsbrækning">
<b>Svangerskabsbrækning.</b> Det er meget
almindeligt — saa almindeligt, at det næsten kan
regnes for normalt —, at der i 1.—2. Maaned
af Svangerskabet kommer Kvalme og herefter
ofte Opkastning. Denne S. udmærker sig i sin
mest typiske Form ved at være uafhængig af
Maaltiderne og ved især at indfinde sig om
Morgenen, naar den svangre staar op. Meget
hyppig fremkaldes S. dog ved Spisning ell. blot
ved Tanken herom. Saadanne S. optræder da
i Reglen kun nogle enkelte Gange i Løbet af
Dagen, og det opkastedes Mængde er ikke saa
betydelig, at Ernæringen lider derved; i
Reglen ophører de ogsaa henimod Midten af
Svangerskabet, men kan dog vedvare under største
Delen af dette. Kalder man denne Form af S.
<i>Vomitus</i> ell <i>Emesis gravidarum</i>, kan man med
<i>Hyperemesis gravidarum</i> betegne en sværere
Form, hvor Opkastningerne er hyppige og
rigelige, og den svangre stærkt lidende. Ogsaa
denne Form af S. plejer dog at bedres lidt
efter lidt. Men i de sværeste Tilfælde, den
ondartede S., <i>Hyperemesis gravidarum perniciosa</i>,
kan Tilstanden blive meget alvorlig: Den
svangre kaster alt op, selv Vand, Afmagringen
tiltager, Tungen bliver tør, Læberne skorpede,
Aanden stærkt ildelugtende, Pulsen lille og
jagende, Temp. kan falde stærkt ell. stige
betydeligt, Urinen bliver sparsom og
æggehvideholdig, Bevidstheden svinder, og Døden kan
indtræde. Selv om Tilstanden ser meget
