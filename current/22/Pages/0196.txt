Dan River, hvorefter Strømmen faar Navnet
Roanoke (s. d.). S. har et særdeles rivende
Løb og er ikke sejlbar.
<i>G. Ht.</i>
</chapter>

<chapter name="Staunton (By)">
<b>Staunton</b> ['stänt<sub>ə</sub>n], By i U. S. A., Virginia,
ligger 155 km VNV. f. Richmond i en Dal i
Alleghany-Bjergene. (1920) 10623 Indb. S. har
en frugtbar og malerisk Omegn og er et søgt
Turiststed. Der findes i S. en Sindssygeanstalt
og et Institut for Døve og Blinde.
<i>G. Ht.</i>
</chapter>

<chapter name="Staunton, George Leonard og George Thomas">
<b>Staunton</b> ['sta.nt<sub>ə</sub>n], 1) <sp>George
Leonard</sp>, Sir, irsk-eng. Læge og Diplomat, f. i
Grevskabet Galway i Irland 19. Apr. 1737, d. 14.
Jan. 1801 i London. S. studerede først i
England, derpaa udenlands. 1762 rejste han som
Læge til Vestindien, udmærkede sig her og
vandt Guvernøren Lord Macartney's Venskab.
Da denne 1781 blev Guvernør i Madras,
tog han S. med som sin Sekretær. I
Indien udførte han flere vanskelige
diplomatiske Hverv, bl. a. deltog han i
Fredsforhandlinger med Tippu Saib og belønnedes ved
sin Hjemkomst til England 1784 med en irsk
Baronetværdighed, blev Medlem af <i>Royal
Society</i> (Videnskabernes Selskab), Æresdoktor i
Oxford o. s. v. 1792 gik han med Lord
Macartney's Ambassade til Kina, men vendte snart
hjem til England. 1797 udgav han: <i>An authentic
Account of an Embassy from the King of Great
Britain to the Emperor of China</i> (2 Bd). (<sp>Litt</sp>.:
<i>Memoirs of the Life and Family of the late Sir
G. L. S.</i>, udg. af hans Søn, nedenn. Sir G. T. S.
[London 1823]).

2) <sp>George Thomas</sp>, Sir, eng. Diplomat
og Sinolog, foreg.'s Søn, f. nær Salisbury 26.
Maj 1781, d. 10. Aug. 1859 i London. 11 Aar gl
ledsagede han sin Fader paa dennes
Gesandtskabsrejse 1792 til Kina, lærte paa Overrejsen
til Indien at tale og skrive Kinesisk af to
indfødte katolske Missionærer fra Ripa's
Propaganda-Kollegium i Neapel. 1798 blev han
Repræsentant i Kanton for det eng.-ostindiske Kompagni
i Kina. 1817 vendte S. hjem til England og
valgtes 1818 til Medlem af Underhuset,
hvor han indtil 1852 repræsenterede flere
Byer. 1823 grundlagde han sammen med
H. T. Colebrooke <i>The Royal Asiatic Society</i>.
S. har udgivet forskellige litterære Arbejder,
især Oversættelser fra Kinesisk, bl. a. <i>Ta Tsing
leu lee, being the Fundamental Laws of China</i>
(1810), den første Bog, der oversattes fra
Kinesisk til Engelsk; ligeledes: <i>Narrative of the
Chinese Embassy to the Khan of the Tourgouth
Tartars 1712—15 of Too-le-shin</i> (1821). For
<i>Hakluyt Society</i> udgav han paa Engelsk efter
J. Gonzalez de Mendoza en Oversættelse af
dennes Værk om Kina: <i>History of the Great and
Mighty Kingdom of China</i> (2 Bd, 1853—54)
foruden flere Smaaskrifter om Kina, Landets
Forhold til England m. m., deriblandt <i>Remarks on
the British Relations with China</i> (1836) og
<i>Observations on our Chinese Commerce</i> (1850).
<i>(V. S.). F. de F.</i>
</chapter>

<chapter name="Staunton, Howard">
<b>Staunton</b> ['sta.nt<sub>ə</sub>n], <sp>Howard</sp>, eng. Forf.
og berømt Skakspiller (1810—74). Han blev i
en Aarrække anset for Europas største
Skakspiller, da han havde overvundet
Franskmanden Saint-Amand, men blev selv slaaet af
Tyskeren Anderssen 1851. Hans Haandbog i
Skakspillet: <i>Laws and Practice of Chess</i> har oplevet
mange Udgaver, og han redigerede i mange
Aar Skakrubrikken i <i>Illustrated London News</i>.
Desuden var han Medudgiver af Routledge's
<i>Shakespeare</i> og har skrevet et enkelt
selvstændigt Værk: <i>Great Schools of England</i> (2. Opl.
1869).
<i>(T. L.). I. O.</i>
</chapter>

<chapter name="Staupitz, Johann von">
<b>Staupitz</b> ['∫ta^upets], <sp>Johann von</sp>, Luther's
Lærer, d. 28. Decbr 1524, var Generalvikar for
Augustinereremitterne, i hvis Kloster i Erfurt
Luther 1505 blev optagen. S. var af adelig
Slægt og vel anskreven hos Kurfyrst Frederik
den Vise. Han var ikke nogen fremragende
Teolog, men en betydelig Personlighed, og han
øvede en stor Indflydelse paa Ungdommen.
1502 medvirkede han ved Indretningen af
Universitetet i Wittenberg og blev selv Prof. der,
hvilken Stilling han beklædte indtil 1512. Paa
Luther fik han en stor religiøs Indflydelse
under dennes første Aar i Klosteret, og han hjalp
Luther ud af hans tunge Tanker. Dog var S.
langtfra nogen reformatorisk Natur, og da
Luther's evangeliske Syn udfoldede sig, kunde
han ikke følge med. Personligt Samkvem
vedblev der imidlertid at være mellem S. og
Luther. (<sp>Litt</sp>.: <sp>Th. Kolde</sp>, »Die deutsche
Augustiner-Kongregation und J. v. S.« [Gotha
1879]).
<i>A. Th. J.</i>
</chapter>

<chapter name="Staur">
<b>Staur</b> [stä^ur] er det norske Navn for dansk
Staver. Etymologisk er de to Ord dog ikke
identiske: S. hører sammen med gr. σταυρός
»Pæl«, medens <sp>Staver</sp> er afledet af <sp>Stav</sp>.
En falsk Fordanskning af S. er den norske
Rigsmaalsform <sp>Stør</sp>.
<i>H. F.</i>
</chapter>

<chapter name="Staurastrum">
<b>Staurastrum</b> [sta^u-], meget artsrig Slægt af
<i>Desmidiaceæ</i> (se <sp>Alger</sp>, S. 493), lever i
Ferskvand baade som Bundform og i Plankton.
<i>C. H. O.</i>
</chapter>

<chapter name="Stauri, Rasmus Eriksen">
<b>Stauri</b> ['stä^uri], <sp>Rasmus Eriksen</sp>, norsk
Skolemand, f. i Stryn i Nordfjord 3. Marts 1867,
tog Seminareksamen 1888 og besøgte senere flere
danske Folkehøjskoler. 1888—98 virkede han i
Folkeskolens Tjeneste, var derefter indtil 1902
Lærer ved Viggo Ullmann's Seminar og
Folkehøjskole og er siden 1902 Bestyrer af den af
ham grundlagte Gudbrandsdal Folkehøgskule,
opr. i Kvam i Nord-Fron, fra 1915 paa
Hundorp i Sør-Fron. Foruden Bøger til Skolebrug
har S. bl. a. udgivet »Grundtvig og den
grundtvigske skole« (1905), »Folkehøgskulen i
Danmark, Norge, Sverige og Finland« (1910) og
(sammen med H. Aasvejen) »Ungdomsskulen i
Norge i 50 Aar« (bl. Kirke- og
Undervisningsdepartementets Jubilæumsskr. 1914).
<i>Wt. K.</i>
</chapter>

<chapter name="Stauroduli">
<b>Stauroduli</b> [sta^u-] (gr.), Tilbedelse af Korset.
</chapter>

<chapter name="Staurolit">
<b>Staurolit</b> [sta^u-] (af gr. σταυρός, Kors), et
for sine ejendommelige Tvillingkrystaller
berømt Mineral, bestaar af et basisk Silikat af
Aluminium og Jern (med lidt Magnium og
Brint). Krystalformen er rombisk, og
Krystallerne er oftest Tvillinger, der dels kan have
Form som et alm. Kors med Armene under
næsten rette Vinkler, dels som et Andreas-Kors,
hvis Arme skærer hinanden under omtr. 60°.
Haardheden er stor (7), Vægtfylden 3,7, S.
findes i krystallinske Skifere, ofte sammen med
Granat, Cyanit o. a. I den hvide
Paragonitskifer ved Faido paa Skt Gotthard træffes den
som smukke, brunrøde, halvgennemsigtige
Krystaller; hyppigere træffes urene, mørke og
