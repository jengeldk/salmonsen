Traade (Akontier), tæt besatte med
Neldebatterier, slynges ud gennem Munden ell.
gennem Porer i Kropvæggen; ofte er Byttet saa
stort, at Legemet helt mister sin Form, idet
det ligesom krænges om Byttet. Dyrene sidder
i Reglen meget længe paa samme Sted, men
kan dog rive sig løs og flytte sig. Ynglen
kommer ud gennem Munden, de er fimreklædte,
ovale, med Munden i den ene Ende og udelt
Maverum, dog kan de ogsaa hos nogle forlade
Moderen med mere udviklet Skikkelse; de
sætter sig snart fast og gennemgaar den
beskrevne Udvikling. Regenerationsevnen er meget
stor, og selv mindre Stykker af Legemet kan
vokse ud til ny Dyr; det kommer dog ikke
hos de egl. S. til en regelmæssig (spontan)
ukønnet Formering. Mange Arter
lever i en mere eller mindre fast
Symbiose med Krabber og
Eremitkrebs, saaledes Arter af
<i>Adamsia</i> og <i>Sagartia</i>; fastest er
Forholdet hos <i>Adamsia palliata</i> og
Eremitkrebsen <i>Eupagurus
prideauxi</i>, der ud over den spædeste
Alder aldrig findes hver for sig.
Skal Eremitkrebsen skifte
Sneglehus, flytter den med sine
Klosakse S. over, uden at denne
reagerer. Ogsaa hos os findes
et Antal smukke Arter, saaledes
er de to store Arter, <i>Metridium
dianthus</i> og <i>Tealia</i> (<i>actinia</i>)
<i>crassicornis</i> alm. paa Havnemoler
og Stenrev; de mindre, ofte
stribede, <i>Sagartia</i>-Arter findes f. Eks.
paa Bændeltang og paa
Sneglehuse. Hos samme Art kan Farve
og Tegning ofte variere stærkt;
den nævnte pragtfulde <i>Metridium
dianthus</i> kan saaledes være hvid,
gul eller blegrød. Til
<i>Edwardsiidæ</i> hører den ovenfor omtalte
<i>Edwardsia</i>, som kun har 8
Skillevægge og 16 Fangearme, og
hvis Bagende er afrundet; den
lever nedgravet i Sandet. Et Par Arter
findes hos os, det er Smaaformer.
Beslægtet er <i>Illyanthus</i>, der ligeledes er nedgravet,
og maaske ogsaa den fastsiddende
<i>Gonactinia protifera</i>, fundet ved Kysten af Norge;
den formerer sig ved Tværdeling, men
Individerne løsnes snart og sætter sig fast; den
har 16 Skillevægge og Fangearme.
<i>Zoanthiniaria</i> er sædvanlig Kolonidyr; de ret faatallige
Individer opstaar fra et basalt Netværk af Rør,
der ogsaa kan smelte sammen til en
pladeformet Dannelse; de afviger desuden ved at
være tvekønnede. De er kun 2-sidet
symmetriske, idet der kun findes en enkelt Svælgfure,
og Skillevæggene er symmetrisk ordnede og
findes parvis saaledes, at af
Retningsmetamererne det ene Par er fuldstændige, det andet
Par ufuldstændige, medens Sideparrene
bestaar af en fuldstændig og en ufuldstændig
Skillevæg, den sidste uden Kønsorganer og
Randtraad. De primære Skillevægge opstaar i
en lgn. Orden som hos de egl. S.; men alle
trængt sammen mod de ufuldstændige
Retningsmetamerer og alle senere opstaar da i de
to store Rum om de fuldstændige
Retningsmetamerer. Hertil hører <i>Zoanthus</i>,
<i>Epizoanthus</i> og <i>Palithoa</i> (Læderkoral), i den sidstes
Mellemlag er optaget Sand o. l.; den danner
ofte Overtræk paa Eremitkrebs og Svampe,
saaledes forekommer en Art konstant paa
Glassvampen <i>Hyalonema</i>. <i>Ceriantharia</i> ligner
<i>Edwardsia</i> ved den afrundede Bagende, der er
forsynet med en Pore; de 2 Grupper
sammenfattes ofte under Benævnelsen Ormeanemoner.
Der findes to Kranse Fangearme, en ydre og
en indre; til hvert Kammer hører en
Fangearm af hver Kreds. Det glatte Legeme er
omgivet af et Rør, dannet af Nældetraade, hvortil
er hæftet Dynd ell. Sand. Den indre Bygning
viser kun enkelt Symmetri; der er en enkelt
Svælgrende, og alle Skillevæggene er
fuldstændige og er stillede og udvikles i to
symmetriske Rækker; deres Muskulatur er meget svagt
udviklet; derimod findes en meget stærk
Muskulatur i Kropvæggen. Hertil <i>Cerianthus</i>,
hvoraf vi har en 15 cm lang Art; den er tvekønnet.
(<sp>Litt</sp>.: <sp>R. Lankester</sp>, <i>A Treatise on
Zoology</i>, Part 2, <i>Porifera and Coelenterata</i>
[London 1900]).
<i>T. K.</i>

<img>Søanemone.</img>
</chapter>

<chapter name="Søartilleri">
<b>Søartilleri,</b> se <sp>Artilleri</sp>.
</chapter>

<chapter name="Søassurance">
<b>Søassurance,</b> se <sp>Søforsikring</sp>.
</chapter>

<chapter name="Sø-Assurance-Kotnpagni, Det Kgl. Oktroierede">
<b>Sø-Assurance-Kotnpagni, Det Kgl.
Oktroierede</b> [-'raŋ-], se <sp>Søforsikring</sp>.
</chapter>

<chapter name="Søbefæstning ell. Kystbefæstning">
<b>Søbefæstning</b> ell. <sp>Kystbefæstning</sp> (se
<sp>Kystbefæstning</sp>) er Betegnelse paa
Befæstningsanlæg til Forsvar mod Angreb fra Søen.
De to Betegnelser bruges i Flæng, idet det
under Hensyn til Anlæggenes Beliggenhed ofte
vil være vanskeligt at afgøre, hvilken
Betegnelse der giver den bedste Forklaring paa
Beliggenheden.
<i>Sch. P.</i>
</chapter>

<chapter name="Søbjørn">
<b>Søbjørn,</b> se <sp>Øresæler</sp>.
</chapter>
