derimod dannet af et goldt, kamret, svampet
Parti, en Fod, der efter Sporespredningen
bliver staaende tilbage; hos <sp>Kæmpe-S.</sp> eller
<sp>Kæmpebovisten</sp> (<i>L. giganteum</i> Batsch)
mangler dette golde Parti dog næsten ganske;
Kæmpe-S.'s
Frugtlegeme er kugleformet,
10—30 cm i Tværmaal,
undertiden endnu
større; træffes hist og her
paa Enge og Overdrev
eller i Busketter om
Sommeren og
Efteraaret. Hos de følgende
Arter danner den golde
Del af Frugtlegemet en
mere eller mindre
tydelig Fod. <sp>Pære-S.</sp> (<i>L.
pyriforme</i> Schaeff.) har
pæreformede, 2—7 cm
høje Frugtlegemer, der
aabner sig ved et lille
Hul i Spidsen; vokser
hobevis paa Træstubbe
og ved Foden af Træer
i Skove.
<sp>Krystal-S.</sp> (<i>L. gemmatum</i> Batsch) og
<sp>Pindsvin-S.</sp> (<i>L. echinatum</i> Pers.) vokser ligeledes i
Skove og aabner sig ligesom <sp>Pære-S.</sp> ved
en lille Aabning i Spidsen; den første har et
5—12 cm højt Frugtlegeme, hvis frugtbare Del
er omtr. kugleformet, besat med
pyramideformede Pigge, der ved Berøring meget let falder
af; mellem Piggene findes talrige Gryn og
Vorter; den nederste golde, smallere Del af
Frugtlegemet danner en kortere ell. længere
valseformet Fod. Pindsvin-S. er
ægformet-linseformet, beklædt med kortere ell. længere, bløde,
brunlige Pigge. <sp>Skællet S.</sp> (<i>L. cælatum</i>
Bull.), der vokser paa Heder, Marker, Enge og
Overdrev, har omvendt ægformede, 5—12 cm
brede Frugtlegemer; ved Sporemodningen
forsvinder hele den øverste Del af Frugtlegemets
Væg, Sporerne føres bort af Vinden, og kun den
bægerformede-skaalformede Fod bliver tilbage;
Arter med Frugtlegemer af denne Type
henføres ofte til en egen Slægt, <i>Calvatia</i>.
<i>(C. R.). C. F.</i>

<img>Krystal-Støvbold
(<i>Lycoperdon gemmatum</i>).</img>
</chapter>

<chapter name="Støvbrand">
<b>Støvbrand</b> (<i>Ustilago</i> Pers.), norsk <sp>Sod</sp>,
Slægt af Brandsvampene (s. d.) med talrige
Arter, hvis Sporer stedse er kugleformede, enkelte,
glatte ell. med forsk. Skulptur, mørktfarvede
(brune ell. violette); de udvikles som
støvformede Masser oftest af sort Farve. Sporerne
føres i Reglen omkr. med Frøet, og Infektionen
finder Sted under Værtplantens Blomstring ell.
Modning eller i de første Stadier af dens
Spiring. Flere Arter optræder epidemisk hos forsk.
Kulturplanter, især Kornarter o. a. Græsser;
de kan anrette stor Skade, idet
Kornudviklingen hindres hos de angrebne Individer, og
disse kan være til Stede i stort Tal (20—25 %
ell. flere); Angrebene kan forebygges ved
Bejdsning (se <sp>Afsvampning</sp>) af Udsæden, da
Smitte ad anden Vej praktisk talt aldrig
finder Sted.

Arterne af S. kan deles i to Grupper. Hos den
første af disse udvikles Sporerne kun i
Blomsterdelene (Fig.); herhen hører Kornarternes
S.-Arter, hvoraf der kendes 5, som alle kan
have stor praktisk Bet., nemlig: <sp>Nøgen
Bygbrand</sp> (<i>Ustilago nuda</i> [Sens.] K. et S.), der
allerede før Skridningen forvandler Bygaksene
til en løs sort Sporemasse; Sporerne spredes
allerede lige efter Skridningen, og Infektionen
finder Sted under Byggets Blomstring, hvorfor
denne Svamps Kim vil findes i Frugtknudens
Indre; den er derfor den vanskeligste
Brandform at bekæmpe, og Bejdsningen maa udføres
efter særlige Metoder. <sp>Dækket Bygbrand</sp>
(<i>Ustilago Nordei</i> [Pers.] K. et S.)
er i flere Henseender forsk. fra den
nøgne Form; de angrebne Aks
skrider senere end de sunde, og
de enkelte brandbefængte
Blomster holder sig hele, idet
Frøgemme og Avner ikke fortæres
af Svampen; Sporerne er derfor
»dækkede« af en Hinde til
Høsten og frigøres først ved
Tærskningen; de findes derfor udvendig
paa de sunde Korn, og denne
Arts Angreb er følgelig lettere at
forebygge. <sp>Nøgen</sp> og
<sp>Dækket Havrebrand</sp> (<i>Ustilago
avenæ</i> [Pers.] og <i>levis</i> [K. et S.])
forholder sig til hinanden som
de to Bygformer (se Fig.); hos
den første finder Infektionen Sted
dels i Perioden mellem Havrens
Blomstring og Modning, dels ved
Spiringen, hos den anden kun
paa den sidstnævnte Maade.
<sp>Hvedens S.</sp> (<i>Ustilago tritici</i>
[Pers.]) er en »nøgen« Brandform,
der forvandler hele Hvedeakset
til et sort Pulver med gulgrønt
Skær, hvorved den let kendes fra
Stinkbrand (s. d.); dens Biologi
modsvarer ganske den nøgne Bygbrands.
<sp>Draphavrebrand</sp> og <sp>Hejrebrand</sp> (<i>Ustilago
perennans</i> Bostr. og <i>bromivora</i> [Tul.]) kan
optræde i stor Mængde hos de i Græsmarker
dyrkede Draphavre (<i>Avena elatior</i>) og Agerhejre
(<i>Bromus arvensis</i>); de gør Skade dels ved at
forgifte Foderet, dels ved at ødelægge Frøavlen.
Majsbrand (<i>Ustilago Zeæ</i> [Beckmann])
frembringer store Svulster i Majsplantens Blomster
og Frugtstande.

Hos en anden Gruppe af S. udvikles Sporerne
i Stængler og Blade. Den almindeligste af disse
er <sp>Sødgræsbrand</sp> (<i>Ustilago filiformis</i>
[Schrank]), der især findes hos høj Sødgræs
(<i>Glyceria spectabilis</i>); de angrebne Planter af
denne gode Fodervækst kan fremkalde
Forgiftningstilfælde hos Kreaturer. (<sp>Litt</sp>.: <sp>E.
Rostrup</sp>, »Plantepatologi«, S. 213 ff.; <sp>F.
Kølpin Ravn</sp>, »Smitsomme Sygdomme hos
Landbrugsplanterne«, 2. omarbejdede Udg. ved <sp>C.
Ferdinandsen</sp>, 1922, S. 162 ff.).
<i>(F. K. R.). C. F.</i>

<img>Nøgen
Havrebrand.</img>
</chapter>

<chapter name="Støvdrager">
<b>Støvdrager</b> (bot.) kaldes (hos
Blomsterplanterne) de hanlige Kønsblade, <sp>Støvbladene</sp>,
for saa vidt som de frembringer Blomsterstøvet.
Golde S. kaldes Bistøvdragere ell. Staminodier.
En S. bestaar i Reglen af en nedre smallere
