Offentlige alle Udgifter. For det andet indeholder
Epidemiloven Bestemmelser om Bekæmpelsen
af de smitsomme Sygdomme under almindelige
Forhold, altsaa uden at de er sat under
offentlig Behandling. Ogsaa i saadanne Tilfælde
afholder det Offentlige mange af Udgifterne;
vigtigt er, at en Række smitsomme Sygdomme
(f. Eks. tyfoid Feber, Skarlagensfeber og
Difteritis) behandles uden Vederlag, naar
Patienterne indlægges paa et Epidemisygehus.
Karantænevæsenet er ordnet ved en særlig Lov.
Epidemilovens Bestemmelser gælder ikke for
Tuberkulose og veneriske Sygdomme.
Tuberkulosebekæmpelsen er ordnet ved to Love. Efter
disse Love giver Staten Bidrag baade til
Opførelsen af Sanatorier, Tuberkulosehospitaler
og andre Institutioner, og til Behandlingen af
ubemidlede Patienter i disse Anstalter. Lovene
indeholder desuden Regler om Anmeldelse af
Tuberkulosetilfælde og Tuberkulosedødsfald, om
Desinfektion, cm Foranstaltninger over for
stærkt smittende Patienter m. m. Kun i meget
faa Tilfælde kan en Tuberkulosepatient tvinges
til at lade sig behandle paa en Anstalt mod sin
Villie. Om Kønssygdommenes Bekæmpelse
gælder en L. af 1906, efter hvilken enhver, der
lider af en Kønssygdom, er berettiget til fri
Behandling og forpligtet til at lade sig
behandle. Bevidst Overførelse af Kønssygdom til
andre er strafbar.

En hel Række Forhold, som har Betydning
for Sygdomsforebyggelse, ordnes af de enkelte
Kommuner. Efter Loven om
Sundhedsvedtægter af 1858 (med Ændringer af 1868) skal alle
Købstadkommuner have en Sundhedsvedtægt,
medens det staar Landkommunerne frit, om de
vil have en Sundhedsvedtægt eller ej. Over 60
% af Landkommunerne har
Sundhedsvedtægter; det er særlig Landkommuner i det
midterste, vestlige og nordlige Jylland, som
mangler saadanne. Sundhedsvedtægterne indeholder
Regler for en Mængde Forhold af
sundhedsmæssig Interesse, f. Eks. om Brønde og
Drikkevand, om Spildevand, Affald, Møddinger og
Latriner, om Levnedsmidler, Boliger,
Skolelokaler, Kirkegaarde- Hvis en Kommune ønsker
Kødkontrol eller Mælkekontrol, optages
Reglerne derom i Kommunens Sundhedsvedtægt. I
Loven om indenrigsk Kødkontrol paabydes ikke
Kødkontrol, men Loven indeholder
Bestemmelser om Handel med Kød mellem Indbyggere
i forskellige Kommuner og om de Fordele, en
Kommune opnaar ved at optage Regler om
Kødkontrol i sin Sundhedsvedtægt.
Kødkontrollen sorterer under Landbrugsministeriet,
medens Sundhedsvedtægterne i øvrigt sorterer
under Indenrigsministeriet. Hver Kommune kan
selv bestemme Indholdet af sin
Sundhedsvedtægt, men denne skal approberes af
Ministeriet, der forelægger den for
Sundhedsstyrelsen til Bedømmelse. I Kommuner med
Sundhedsvedtægt findes Sundhedskommissioner, som
vaager over Vedtægternes Overholdelse. — I
Danmark griber den sociale Lovgivning paa
mange Omraader ind paa S.'s Omraade.
Børnesundhedsplejen hører saaledes kun i enkelte
Byer under Sundhedskommissionen; de fleste
Steder er denne vigtige Gren af Sundhedsplejen
praktisk talt ganske skilt fra S. og lagt under
særlige Myndigheder (Værgeraad, kommunalt
Børnetilsyn). Skolehygiejnen hører under
Skolevæsenet, Fabrikhygiejnen under det tekniske
Fabriktilsyn og den almindelige
Levnedsmiddelkontrol under Justitsministeriet. Berøring med
S. har Sygekasserne (s. d.), Ulykkesforsikring
og Invalideforsikring, desuden de
sundhedsmæssige Forhold i offentlige Anstalter. — Til
S. hører endelig Medicinalstatistikken, d. v. s.
Statistikken over Dødsaarsager, Sygelighed,
Sygehuse og til Dels over Fødsler. Det
medicinalstatistiske Arbejde udføres i et særligt Kontor
under Sundhedsstyrelsen, til hvilket
Embedslægerne indsender statistisk Materiale og
statistiske Tabeller, som de opstiller paa
Grundlag af Anmeldelser fra de praktiserende Læger.
(<sp>Litt</sp>.: <sp>J. Lehmann</sp>, »Reformbevægelsen
paa vor civile Medicinalforfatnings Omraade«
[Kbhvn 1889]; <i>Health organisation in Denmark</i>
[1924, med Tillæg 1926, udgivet af »Folkenes
Forbund«]. — Udlandets S., se <sp>Gottstein</sp>,
<sp>Schlossmann</sp> og <sp>Teleky</sp>, »Handbuch
der sozialen Hygiene«, Bd I [Berlin 1925]).
<i>L. F.</i>
</chapter>

<chapter name="Sundholm">
<b>Sundholm</b> (»Arbejdsanstalten Sundholm«)
ligger i Sundbyvester paa den østlige Del af
Amager Fælled og blev April 1908 taget i Brug
som Afløser af Kbhvn's Tvangs- og
Arbejdsanstalt paa Ladegaarden og Filialen for Mænd
paa Christianshavns Strafanstalt (s. d.).

Da Kbhvn's Kommunalbestyrelse 6. Marts 1899
vedtog at frafalde Kommunens Græsningsret
over Amager Fælled mod til Gengæld at faa
overladt af Staten c. 17 ha af Fælleden for paa
en Del af dette Areal at opføre den ny Tvangs-
og Arbejdsanstalt, havde dermed Spørgsmaalet
om den siden 1881 dødsdømte »Ladegaard«'s
Nedlæggelse som Forsørgelsesanstalt faaet sin
Løsning.

1901 vedtog Kommunalbestyrelsen en af
daværende Stadsingeniør Ambt udarbejdet Plan,
hvorefter 13 ha skulde anvendes til S. og
Arealet omsluttes af en Grav, c. 4 m i Bunden,
17 1/2 m i Overfladen og 3 m dyb; den opgravede
Jord skulde benyttes til Fyld paa Byggepladsen,
der vilde blive 3 ha stor, og Resten af Arealet
anvendes til Havebrug, Stenpladser,
Brændeplads m. m. Byggepladsen blev lagt paa den
nordlige Del af Terrainet, og det blev
overdraget Arkitekt Emil Jørgensen at udarbejde
Planerne til Bygningerne, hvortil allerede
forelaa Udkast, udarbejdede af Ladegaardens
Administration.

Saavel fra Brigadevej som fra
Amagerfælledvej haves Adgang til Anstalten. Paa de to Veje
over Graven er opført Portbygninger med
Vagtstue, Talestue og Detentionslokaler. Mellem de to
Portbygninger fører en Tværvej gennem
Terrainet og afskærer dettes nordligste Del, hvorpaa er
opført i Retningen V. til Ø. en
Administrationsbygning, Stald og Vognremise, Maskinhus med
elektrisk Station, der leverer Elektricitet til
S. og bl. a. til de tæt ved liggende to
Kommuneskoler.

Fra Tværvejen fører 3 parallelle Veje mod
Syd gennem det bebyggede Terrain.

Mellem Graven og den vestlige Parallelvej
ligger Inspektørboligen, Sygehuset med Anneks
