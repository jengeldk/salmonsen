Side af S.'s Forfatterskab er den
litteraturhistoriske, hvis Hovedværker er
»Historieskrivningen i Danmark i 19. Aarh.« (1889) og »Vore
Folkeviser fra Middelalderen« (1891). 1892
udkom de for en stor Del kritiske og polemiske
Artikler »Fra Fortid og Nutid«. I de følgende
Aar var det overdraget S. at skildre Oldtid og
ældre Middelalder i »Danmarks Riges Historie«.
Foruden selve Hovedværket har dette givet
Anledning til forsk. Enkeltundersøgelser, hvori S.
inddrager nyt mytologisk og sprogligt Stof til
Belysning af Bebyggelsens Historie og
lignende Problemer (»Nogle Undersøgelser over
Danmarks ældste Inddeling« i »Vidensk. Selskabs
Oversigt« 1896, »Nogle Bidrag til vore
Landsbyers og Bebyggelsens Historie« og »Nogle
Undersøgelser om Guders Navne i de nordiske
Stednavne« i »Hist. Tidsskr.«, 6. Rk., V—VI,
m. fl. Afh.). I Universitetsprogrammerne for
1900 har S. skrevet Studier over Danmarks
Sydgrænse 800—1100 og over de Danskes
Forhold til Venderne før Valdemarernes Tid.
— Blandt hans senere Skrifter kan
fremhæves de anselige Afh. »Nogle Træk af
Fiskerbefolkningens Historie« og »Bisp Vilhelm og
Kong Svend« (»Hist. Tidsskr.« 1905 og 1907),
samt det omfangsrige Arbejde »Den danske
Kvindes Historie fra Holbergs Tid til vor«
(I—II, 1917). Endvidere »Historieskrivningen i
det 19. Aarh.« (1921), »Carl Jacobsen og hans
Fader« (1921), »C. Jacobsens Liv og Gerning«
(1922). Sine talrige og betydningsfulde Studier
over danske Stednavne har han sammenfattet
i et lille Skrift »De danske Stednavne«, udg.
af »Udvalget til Folkeoplysningens Fremme«
1909 (2. Udg. 1918) samt i »Indledende Studier
over de ældste danske Stednavnes Bygning«
(»Vidensk. Selsk.'s Skr 1909). I sin Alderdom
har S. genoptaget sine Normannerstudier og i
1925 udsendt »Normandiets Historie 911—1066«
(»Vidensk. Selsk.'s Skr«). S. er den mest
alsidige af nulevende danske Historikere. Fra Oldtid
til Nutid, fra politisk Historie gennem
Skildringer af Rets- og Samfundstilstande til litterære
og sproglige Undersøgelser strækker hans
Studier sig. Denne S.'s Alsidighed har ogsaa sat sit
Præg paa hans Universitetsvirksomhed. Ikke
uden Grund har det været overdraget ham at
holde de indledende Forelæsninger i Historiens
Studium og over Historiens Hjælpevidenskaber;
en kort Oversigt over en af disse, Etnografien,
har han udgivet 1902; senere affødte hans
Universitetsgerning Skrifterne »Tidsregning« (1908),
»Kundskaben om Jorden gennem Tiderne«
(1910), »Historieskrivningen« (1915),
»Skriftarternes Historie og Diplomatikken« (1915),
»Statsrettens Udvikling og Nutidens
Statsforfatninger« (1916), ligesom han har skrevet
»Handelens Historie« i Hage's Haandbog. — S. har
været en af Hovedmændene for Samarbejde
mellem Nordens Universiteter samt for
Forbindelsen med fr. Universiteter. 1898 udnævntes han
til Medlem af Justitsministeriets
Navnekommission, af hvis Arbejde Værket »Dansk
Navneskik« fremgik; jfr ogsaa »Mænds og Kvinders
Navne i Danmark gennem Tiderne« (1918). I
Anledning af hans 70 Aars Fødselsdag udgav en
Kreds af gamle Elever et Festskrift (1915), og
paa sin 80 Aars Fødselsdag modtog han en
Hyldestadresse fra danske Historikere. Som
Prof. ved Univ. traadte S. tilbage 1917.
<i>J. O.</i>
</chapter>

<chapter name="Steenstrup, Johannes Japetus Smith">
<b>Steenstrup,</b> <sp>Johannes Japetus Smith</sp>,
dansk Naturforsker, f. 8. Marts 1813 i Vang i
Thy, d. 20. Juni 1897 i Kbhvn. Fra Ungdommen
af havde S. gennemstrejfet sin Fødeegn og paa
egen Haand
uddannet sig
baade som Zoolog,
Botaniker og
Geolog; da han
1835 kom til
Kbhvn for at
studere
Medicin, opgav han
snart dette
Studium for at
følge sit Kald som
Naturforsker.
Allerede 1837
vandt han
Prisen for
Besvarelsen af en af
Videnskabernes
Selskab udsat
Opgave om de
Forhold,
hvorunder Naaletræsstammer forekommer i Danmarks
Tørvemoser, og Aaret efter Univ.'s
Guldmedaille for en zool. Afh. Den første Prisafhandling
bevirkede, at Rentekammeret overdrog ham
Moseundersøgelser i det nordlige Jylland og
derefter lod ham deltage i en
geognostisk-økonomisk Undersøgelse af Island, hvorfra han
vendte tilbage 1840 med rige Samlinger og
Iagttagelser. 1841 ansattes han som Lektor i
Mineralogi og Botanik ved Sorø Akademi.
Her udgav han som Program 1842: »Om
Forplantning og Udvikling gennem vekslende
Generationsrækker«, et Skrift, som vakte den
største Opmærksomhed baade i Danmark
og i Udlandet; 1845 fulgte, ligeledes som
Program, »Undersøgelser over
Hermaphroditismens Tilværelse i Naturen«. S. A. blev
S. udnævnt til Prof. i Zoologi ved Univ., hvor
han tiltraadte Foraaret 1846 og virkede til 1.
April 1885. — I denne lange Aarrække har
hans dobbelte Virksomhed som Lærer og som
Styrer af det zoologiske Museum sat dybe og
varige Spor. Hans aandfulde og vækkende
Undervisning blev af stor Bet. for hans Elever,
af hvilke en Kreds 1870 hædrede ham
ved Stiftelsen af det Legat, der bærer
hans Navn. Det ved hans Tiltræden ret
tarvelige Universitetsmuseum fik han langt bedre
udrustet, og han forøgede dets Samlinger
overordentlig, bl. a. med Skeletdele fra Tørvemoser,
Køkkenmøddinger o. s. v. og med en Rigdom
af oceaniske Dyreformer, som han forstod at
bringe Skibsførere til at indsamle paa deres
Langfarter. 1848 blev han tillige Medlem af
Direktionen for det kgl. naturhistoriske
Museum, og fra denne Tid begyndte Arbejdet paa
Sammensmeltningen af disse to Museer og
deres Henlæggelse under Univ. Foreningen
bestemtes dog først ved L. af 29. Decbr 1862,
og S. fik nu den Opgave at lede dens

<img>J. J. S. Steenstrup.</img>
