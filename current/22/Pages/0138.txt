Forældrene, men ogsaa fra fjernere Slægtled,
og det er derfor af Vigtighed at have Kendskab
til Avlsdyrene og deres Herkomst, om de er i
Besiddelse af de Egenskaber, man ønsker hos
Afkommet, og er af en Familie, i hvilken disse
Egenskaber saa vidt muligt er fæstnede, og i
hvilken der ikke optræder Arvefejl. Der er
størst Udsigt til at faa et godt Afkom ved at
tage Avlsdyrene fra en saadan Familie
fremfor at lægge til paa Dyr, om hvis
Familieforhold og Nedarvningsevne intet vides, og derfor
bliver S. en vigtig Hjælp i den rationelle
Avl. I Husdyravlen kan S. føres enten privat
(af den enkelte Opdrætter) ell. offentlig; den
offentlige S. har først spillet en Rolle i
England, hvor den første Stambog, <i>The General
Stud Book</i> (Fuldblodshesten), udkom 1808 og
den første <i>Shothorn Herdbook</i> 1822; fra
England bredte den offentlige S. sig først til
Frankrig, Tyskland og Holland, og nu findes den i
alle Lande med rationelt Husdyrbrug. I
Danmark tog »Foreningen af jydske
Landboforeninger« Sagen op 1875—76 og udgav den
første Stambog 1881; opr. var S. provinsiel, men
efter at »De samvirkende danske
Landboforeninger« i Midten af 1890'erne tog den
offentlige S. i deres Haand, er Danmark gaaet over
til Racestambøger, omfattende hele Landet. I
Beg. af 1920'erne har »De samvirkende
Landboforeninger«, navnlig af Hensyn til Udførselen
af Avlsdyr, endvidere begyndt en Register-S.,
der hviler paa et bredere Grundlag end den
hidtidige S. og er anlagt efter den
internationale Form for S. Ved Siden af den officielle
S. er der i en meget stor Mængde af de mere
fremskredne Kvæghold i Danmark optaget en
<sp>privat</sp> Familie-S. af stor Værdi for
Opdrætterne, da den giver dem Overblik over
Afstamningsforholdene m. m. inden for deres
Besætninger. — I Planteavlen er S. optaget
langt senere end i Husdyravlen, først da man
gik over til Forædling af Kulturplanterne ved
Familieavl; i de senere Aar spiller den en
voksende og nu vigtig Rolle for at faa Rede
paa de Individer, som bør anvendes til
Forbedring af de forsk. Kulturplanter. Her i
Landet har S. faaet størst Betydning for
Rodfrugtavlen, men benyttes ogsaa ved Forædlingen af
andre Land- og Havebrugsplanter.
<i>H. H-l.</i>
</chapter>

<chapter name="Stambul">
<b>Stambul,</b> se <sp>Konstantinopel</sp>.
</chapter>

<chapter name="Stambulisky, Alexander">
<b>Stambulisky</b> [stambu'lisky], <sp>Alexander</sp>,
bulg. Politiker, f. 1. Septbr 1877, d. 14. Juni
1923. Han var Bondesøn, studerede i Bulgarien
og Tyskland, blev 1902 Redaktør af de bulg.
Agrarers Hovedorgan, 1908 Medlem af
Sobranjen, blev her en energisk og kraftig Talsmand
for Bøndernes Interesser og en skarp
Bekæmper af Kong Ferdinand's Udenrigspolitik. Han
erklærede 1913 rent ud, at Kongen var Aarsag
til den ulykkelige Krig med Serbien, og 1915
rettede han, sammen med andre, stærke Trusler
mod Kongen for det Tilfælde, at han skulde
føre Landet ud i Verdenskrigen. Han
fængsledes 30. Septbr 1915, løslodes 25. Septbr 1918
og havde en betydningsfuld Rolle under den
paafølgende Omvæltning. 1919 blev han
Minister for offentlige Arbejder i Todorov's
Ministerium og efter en glimrende Valgsejr
Førsteminister Oktbr s. A. Hans Stilling styrkedes
ved ny Valgsejre — sidst i Apr. 1923 —, men
kunde i Længden dog ikke opretholdes, trods
hans haarde og hensynsløse Undertrykkelse af
Modstanderne og hele den ualmindelig
kraftfulde Personlighed, han satte ind paa sin Sag.
9. Juni 1923 tog Oprørere — delvis Militære
— pludselig Magten i Sofia, medens S. opholdt
sig i Slavovitsa, den Landsby, hvor han var
født. Efter et mislykket Forsøg paa Modstand
ved Hjælp af sine Tilhængere i Egnen her
omkring maatte den betydeligste af
Efterkrigstidens Balkan-Statsmænd lade sig dræbe af sine
Fjender.
<i>H. J-n.</i>
</chapter>

<chapter name="Stambulow, Stefan">
<b>Stambulow</b> ['stambulåf], <sp>Stefan</sp>, bulg.
Statsmand, f. 1855 i Tirnova, d. 18. Juli 1895.
Han skulde opr. være Præst og uddannedes
hertil i Odessa, men sluttede sig tidlig til den
nationale
Retning under
Karavelov. 1876
tog han Del i
sine
Landsmænds
Rejsning mod
Tyrkerne og
tjente 1877 frivillig
i den russiske
Hær. 1879 blev
han Medlem af
Nationalforsamlingen og
snart en af
det liberale
Partis Førere;
valgtes 1884 til
Formand og
støttede
virksomt
Østrumeliens Tilknytning næste Aar. Da det russ. Parti
Aug. 1886 havde fjernet Fyrst Alexander med
Vold, stillede han sig i Spidsen for
Modrevolutionen og var derefter Formand for
Regentskabet. Han straffede strengt Deltagerne i
Sammensværgelsen og hævdede med Kraft
Landets Uafhængighed samt fik Juli 1887 Prins
Ferdinand valgt til Fyrste. Han blev derefter
selv Førsteminister, genoprettede Ro og Orden
i Landet, bragte Finanserne paa Fode og
fremmede Udviklingen ved Jernbaner og
Handelspagter med Udlandet, men styrede med en
Jernhaand og skaffede sig mange Fjender ved
den Haardhed, hvormed han straffede sine
Modstandere, særlig efter gentagne Mordforsøg.
Ogsaa uddybede han forsætlig Kløften mellem
Bulgarien og Rusland. Fyrst Ferdinand blev
efterhaanden træt af sin myndige Raadgiver og
længtes efter at opnaa Ruslands Velvilje og
dermed Stadfæstelse af sin Stilling; han lod
derfor Maj 1894 S. fjerne fra Regeringen, og
de ny Ministre søge Udsoning med Rusland.
15. Juli 1895 blev han paa offentlig Gade haardt
saaret og døde 3 Dage senere.
<i>E. E.</i>

<img>S. Stambulow.</img>
</chapter>

<chapter name="Stamford">
<b>Stamford</b> ['stämfəd], By i Mellemengland,
Lincolnshire, ved den sejlbare Flod Welland.
Byen har 6 gl. Kirker og Rester af et
Benediktinerabbedi fra 7. Aarh., et Museum og en
Latinskole, Bryggerier og Fabrikation af
