det største Vandreservoir, der hidtil er bygget
udelukkende ved Udgravning. Reservoiret er
over 3 km<sup>2</sup> i Areal, Omkredsen 7,2 km og
Vandets Maksimumsdybde 12,6 m.
Vandmængden, som ledes ind fra Themsen, vil være
tilstrækkelig til at forsyne hele London i en
Maaned.
<i>M. H-n.</i>
</chapter>

<chapter name="Stainland with Old Lindley">
<b>Stainland</b> ['ste<sub>i</sub>n£<sub>ə</sub>nd], <sp>with Old Lindley</sp>,
bymæssig Bebyggelse (<i>Urban District</i>) i
Nordengland, Yorkshire, West Riding, 5 km Syd for
Halifax. (1921) 4520 Indb. Fabrikation af Uld-
og Bomuldsvarer, Kamgarn, Papir og Pap.
<i>M. H-n.</i>
</chapter>

<chapter name="Stair">
<b>Stair</b> ['stæ.<sub>ə</sub>], Viscount- og Jarletitel i
Familien <sp>Dalrymple</sp>, en gammel skotsk Slægt,
stammende fra Ayrshire.

Den første Indehaver af Peersværdigheden
var Sir <sp>James Dalrymple</sp>, første
Viscount af S., skotsk Statsmand og Retslærd
(1619—95). Dalrymple kom ved Hjælp af General
Monk i Forbindelse med Cromwell og blev
Dommer ved <i>Court of Session</i>; denne Stilling
beholdt han under Karl II, som 1670 udnævnte
ham til Præsident for Domstolen. Dalrymple's
Datter, Janet Dalrymple, har W. Scott gjort til
Heltinden i <i>The Bride of Lammermoor</i>. Da
Hertug Jakob af York blev Statholder i
Skotland og her forfulgte Puritanerne, flygtede
Dalrymple, der saa sig truet p. Gr. a. sin Tro,
til Holland 1682. Under sin Landflygtighed
udarbejdede han <i>Institutions of the law of
Scotland</i>, et Værk, som stærkt har bidraget til den
klare Udformning af det skotske Retsvæsen.
1688 sejlede Dalrymple hjem med Vilhelm af
Oranien's eget Skib til England. Vilhelm III
satte atter Dalrymple til Præsident over <i>Court
of Session</i> og ophøjede ham 1690 til Viscount af S.

Hans ældste Søn, <sp>John Dalrymple</sp>, 2.
Viscount og første Jarl af S. (1648—1707), blev
under Faderens Landflygtighed fængslet som
mistænkt Puritaner paa Angivelse af Graham
af Claverhouse. Vel tog Jakob II ham i sin
Tjeneste som Mægler mellem Katolikker og
Protestanter i Skotland, men Dalrymple gik
over til Vilhelm af Oranien og var 1689 en af
de tre Sendemænd, som tilbød Vilhelm og
Marie Kronen. Under den ny Regering var
Dalrymple Statssekretær og Geheimeseglbevarer
for Skotland og gjorde Vilhelm store Tjenester
ved at umuliggøre Stuarternes Sag i Skotland.
1690 blev han Stamherre af S. Men baade bl.
Katolikker og Presbyterianere var Dalrymple
ilde lidt p. Gr. a. sin religiøse Ligegyldighed,
og da han 1692 havde foranlediget den
grusomme Udryddelse af den jakobitiske Klan Mac
San, en af Macdonaldernes Klaner, blev
Harmen mod ham saa stor, at det skotske
Parlament erklærede Daaden for et barbarisk Mord,
og Dalrymple maatte tage sin Afsked, om end
formelt frikendt for Skyld i denne Fremfærd.
Under Dronning Anna blev Dalrymple Medlem
af Statsraadet og Godolphius' vigtigste
Raadgiver i Styrelsen af Skotland, skønt han intet
Statsembede beklædte, ligesom han var en af
Hovedmændene for at bringe Foreningen i
Stand mellem Skotlands og Englands
Parlamenter 1707. 1703 var Dalrymple blevet Jarl
af S.

<sp>John Dalrymple</sp>, 2. Jarl af S., Søn af
ovenn., skotsk General og Diplomat
(1673—1747), begyndte sin Krigerbane under Vilhelm
III i Flandern, tjente senere under
Marlborough og udmærkede sig i flere Slag. Derpaa
sendtes han til Polen som Diplomat. Da
Torierne kom til Magten, blev Dalrymple kaldt
hjem ligesom Marlborough og tog Afsked.
Derpaa bosatte han sig i Edinburgh og blev Fører
for de skotske Whigs. Under Georg I, til hvis
Kroning han havde bidraget, sendtes han som
Gesandt til Paris; her virkede han dygtig og
samlede navnlig Anklagemateriale og
Angivelser vedrørende de jakobitiske Intriger og
Planer mod Huset Hannover. Indviklet i John
Law's Foretagender, for at bøde paa sine store
Udgifter, blev Dalrymple imidlertid hjemkaldt
og blev kun ringe belønnet for sine Tjenester.
Ved sin Opposition mod Walpole faldt han i
Unaade, trak sig tilbage og levede optagen af
landøkonomiske Interesser i Skotland. Da
Walpole var faldet 1742, kom han atter i Gunst og
kommanderede i den østerr. Arvefølgekrig den
eng. Hær før Georg II's Ankomst og sejrede
ved Dettingen 1743, men forlod derpaa Hæren.
Efter <sp>John William Henry
Dalrymple</sp>, 7. Jarl, arvede <sp>John H. Dalrymple</sp>
af en Sidelinie Jarledømmet og blev 8. Jarl
af S.; fra ham nedstammer de senere Jarler.
<i>(J. L.). H. J-n.</i>
</chapter>

<chapter name="Stajarlakanina">
<b>Stajarlakanina</b> (<sp>Steierdorf</sp>,
<sp>Steyerlak</sp>), Flække i rum. Landskab Banat, 90 km
SØ. f. Timisoara. 12000 Indb. Midtpunkt for
store Kul- og Jerngruber, Jernudsmeltning. I
Nærheden Jernværket Anina.
<i>N. H. J.</i>
</chapter>

<chapter name="Stak (bot.)">
<b>Stak</b> (bot.), en kortere ell. længere, stiv og
ganske tynd Forlængelse af et bladagtigt Organ,
især alm. hos Græssernes Avner, hvor S. kan
udgaa saavel fra Avnernes Spids som Ryg.
<i>A. M.</i>
</chapter>

<chapter name="Stak (det norske Navn for »Skjørt«)">
<b>Stak</b> er det norske Navn for »Skjørt«. I
Oldnorsk bruges Ordet om en Slags Kofte.
Beslægtet er oldnorsk <sp>stakka</sp>, »Skind«. Med
Adjektivet <sp>stakket</sp>, hvormed S. gerne
sammenstilles, har det intet at gøre.
<i>H. F.</i>
</chapter>

<chapter name="Stakaandethed">
<b>Stakaandethed,</b> d. s. s. Kortaandethed, se
<sp>Dyspnøe</sp>.
</chapter>

<chapter name="Stakader">
<b>Stakader,</b> d. s. s. <sp>Estakader</sp> (s. d.).
</chapter>

<chapter name="Stake">
<b>Stake</b> [ste<sub>i</sub>k] (eng.), Indskud (s. d.). Opr.
knyttedes Ordet til Navnet paa et Væddeløb for
at angive, at Præmiesummen bestod af, hvad
der var kommet ind i Indskud og Forfeit, men
det bruges nu jævnlig ogsaa om Løb, hvortil
Præmiesummen forud er fastsat, f. Eks. <i>The
Derby Stakes</i>.
<i>(C. G. B.). O. P.</i>
</chapter>

<chapter name="Staked Plains">
<b>Staked Plains</b> ['ste<sub>i</sub>k<sub>i</sub>d-'p£e<sub>i</sub>nz], se <sp>Llano
estacado</sp>.
</chapter>

<chapter name="Stakit">
<b>Stakit,</b> se <sp>Hegn</sp>.
</chapter>

<chapter name="Stakkehave">
<b>Stakkehave</b> kaldes den som oftest
indhegnede, undertiden ogsaa omplantede Plads,
hvorpaa man sætter Stakkene af de Markafgrøder,
der ikke kan faa Plads i Lade ell. paa Stænge
ell. Loft. Er Pladsen ikke indhegnet, og navnlig
hvis man fra Aar til andet veksler med den
Plads, hvorpaa man sætter Stakkene, kaldes
den som Regel ikke S., men blot
<sp>Stakkeplads</sp>.
<i>(H. D.-P.). A. C-n.</i>
</chapter>

<chapter name="Staksætter">
<b>Staksætter,</b> se <sp>Halmelevator</sp>.
</chapter>

<chapter name="Stal">
<b>Stal,</b> se <sp>stalle</sp>.
</chapter>

<chapter name="Stalagmit">
<b>Stalagmit,</b> se <sp>Drypsten</sp>.
</chapter>
