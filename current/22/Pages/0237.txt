ogsaa kaldet Byelven, deles S. i to Dele:
Sørsiden og Nordsiden. Paa Sørsiden ligger den
største Bydel med Torvet, Kirken, Middelskolen
og Folkeskolen, Apoteket, Jernbanestationen
m. m. Fra Torvet fører en c. 100 m lang Bro
over til Nordsiden med dens mere
uregelmæssige Gader og Bebyggelse. Sørsiden, som før
var en Træby, brændte for en stor Del ned
1900 og er siden genopbygget med Stenhuse og
nyreguleret. Hell—Sunnan-Banen gaar langs
Fjorden med Sidespor til Dampskibskajen; den
gaar over S.-Elven V. f. Vejbroen. Havnen er
grund, og til Trods for store
Opmudringsarbejder kan S. ikke anløbes af større Fartøjer, som
derfor har deres Losse- og Lasteplads ved
Bugten Eggebogen. Af industrielle Anlæg kan
nævnes to mekaniske Værksteder, Savværk,
Mejerier, Mineralvandsfabrikker, Møllebrug, Farveri,
Garveri, Elektricitetsværk, to Uldvarefabrikker,
Teglværk. Desuden ligger 4 km fra Byen det
store Træsliberi Helge-Rein og Bybrug. I Byen
findes flere Banker, Hoteller, Middelskole,
Folkeskole, tekn. Aftenskole og Skovskole, Fylkets
Plejehjem for Brystsvage. To Aviser:
»Indherredsposten« og »Indtrøndelagen«. Ved
Hell—Sunnan-Banen staar S. i Forbindelse med Trondhjem,
og ved denne Banes senere Forlængelse vil S.
ogsaa komme i Forbindelse med Namsos og
Bodø. S. er Sædet for Indherreds
Dampskibsselskab og for Fylkebilerne, som besørger
Rutebiltrafikken i Fylket. S. er Sæde for
Fylkesmanden og Politimesteren i Nord
Trøndelag og Standkvarter for
Nordre Trondhjems
Infanteriregiment Nr 13,
som har sin
Eksercerplads paa
Steinkjersanden umiddelbart Syd for
Byen. S. staar ved
udmærkede Landeveje i
Forbindelse med de
omliggende Bygder.
Toldintraderne beløb sig 1923
til 97621 Kr. S. havde
1923 en Dampskibsflaade
paa 9 Dampskibe og 14
Motorskibe med en
samsamlet Tonnage paa 3828
t. S. har et godt
Vandværk og et velordnet
Brandvæsen. Antagen
Formue 1923 var 11,6
Mill. Kr og Indtægt 4,5
Mill. Kr. (<sp>Litt</sp>.: <sp>R.
Weigner</sp> og <sp>B.
Gotaas</sp>, »Ladestedet S.«
[Steinkjer 1907]; <sp>K.
Rygh</sp>, »G. og omegn i
oldtiden« [»Steinkjer
Avis« 1902]).
<i>M. H.</i>

<img>Situationsplan over Steinkjer.</img>
</chapter>

<chapter name="Steinla, Moritz Müller">
<b>Steinla</b> [∫ta^inla],
<sp>Moritz Müller</sp>, tysk
Maler og Kobberstikker,
født i Steinla ved
Hildesheim 1791, død 1858
i Dresden, i hvis
Akademi han fik sin
første Undervisning.
Under en Studierejse i
Italien blev S., der
særlig helligede sig
Kobberstikkunsten, Elev
af Rafael Morghen i
Firenze og Giuseppe
Longhi i Milano og blev saaledes i Tyskland,
som Professor ved Akademiet i Dresden, en
Repræsentant for det saakaldte klassiske
italienske Liniestik. Som hans mest fremragende
Blade skal nævnes: »Kristus og Farisæeren« (<i>Il
Christo della Moneta</i>}, efter Tizian's Billede i
Dresden, Holbein's Borgmester Meyer's
Madonna (efter Dresden-Kopien), den sixtinske
Madonna efter Rafael, samt andre Stik, saavel
efter denne, som efter Fra Bartolommeo
(Madonna i Domkirken i Lucca, Pietà i Pitti,
Firenze), endelig en Række Portrætter. Af hans
yderst faa Malerier nævnes hans Selvportræt i
Galleriet i Dresden.
<i>(A. R.). L. S.</i>
</chapter>

<chapter name="Steinle, Jakob Eduard von">
<b>Steinle</b> ['∫ta^inl<sub>ə</sub>], <sp>Jakob Eduard von</sp>,
tysk Maler, f. 2. Juli 1810 i Wien, d. 18. Septbr
1886 i Frankfurt a. M. S. gik paa Akademiet i
Wien og fik under Kupelwieser den første
Indvielse i det nazarenske Kunstsyn; i Rom (hertil
1828) sluttede han sig nøje til Nazarenerne (s.
