det tidligere Laan samtidig med, at den ofte
maatte stifte ny Gæld paa langt mere
trykkende Vilkaar end den gamle.
<i>C. T.</i>
</chapter>

<chapter name="Synkenot">
<b>Synkenot,</b> se <sp>Nøter</sp>.
</chapter>

<chapter name="Synklinal">
<b>Synklinal,</b> se <sp>Lejringsforhold</sp>.
</chapter>

<chapter name="Synkope">
<b>Synkope</b> ['synkop<sub>ə</sub>], d. s. s. <sp>Besvimelse</sp>
(s. d.).
</chapter>

<chapter name="Synkope">
<b>Synkope</b> [gr. 'syŋ-] (gr.) kaldes i
Sprogvidenskab Vokaltab mellem Konsonanter til
Forskel fra <sp>Apokope</sp> (s. d.) og
<sp>Afæresis</sp> (s. d.), f. Eks, gr. τί πτε for τί ποτε
(hvorfor dog?), fr. (Udtalen) <sp>pti</sp> for <sp>petit</sp> (lille),
<sp>værsgod</sp> for <sp>vær saa go</sp>(d), <sp>sgerne</sp> for
<sp>saa gerne</sp>, <sp>sgu for saa Gu</sp>(d), <sp>smæn</sp>
(Øbodialekt) for <sp>saa Mæn</sp>(d). Ret alm.
anvendes dog S. ogsaa som Benævnelse paa
enhver Art af Lyd- og Stavelsetab inde i Ord og
inde i Ordkomplekser: <sp>Penge</sp>, <sp>Faster</sp>,
<sp>Moster af Penninge</sp>, <sp>Fa(de)rsøster</sp>,
<sp>Mo(de)rsøster</sp>, fr. <i>mamselle</i> for <i>mademoiselle</i>.

Den egentlige S. er i sit Væsen ikke forsk.
fra andre Lydtab ell. fra andre Forandringer i
Lydforholdene; ligesom disse følger den Regler,
der er mere ell. mindre konsekvent
gennemførte (se <sp>Lydlove</sp>). I Tysk er der tabt en
Vokal mellem <i>g</i> og <i>l, n, m, r</i> i Ord som
<sp>Glaube</sp> (Tro), <sp>Gnade</sp> (Naade), <sp>Gmunden</sp>
(Stednavn), <sp>grade</sp> (lige), der i Oldtysk hed
<sp>giloubo</sp>, <sp>ginada</sp>, <sp>Gimunde</sp>(n), <sp>girad</sp>;
senere <sp>geloube</sp>, <sp>genade</sp> o. s. v.
Formerne <sp>gerade</sp> og <sp>grade</sp> er vedblevne at
bestaa ved Siden af hinanden. I sydtyske
Dialekter er en hel Stavelse gaaet tabt i en Del
Tilfælde, hvor samme Konsonant stod baade
foran og bag ved Vokalen: <sp>glaubt</sp>, <sp>geben</sp>,
<sp>gangen</sp> for <sp>geglaubt</sp>, <sp>gegeben</sp>,
<sp>gegangen</sp> (troet, givet, gaaet). <sp>Zürich</sp> for
<sp>zu Zürich</sp> (i Zürich). I Svensk som i de
andre nord. Sprog føjedes i den ældste Tid
den bestemte Artikel til Substantivet uden S.:
<sp>faþeren</sp> (<sp>Faderen</sp>). Senere hen i
Middelalderen og endnu i det kirkelige Sprog
synkoperes Substantivets Vokal: <sp>fadren</sp>. Men i
alm. Sv. synkoperes nutildags Artikelens
Vokal: <sp>fadern</sp>. Forholdet er det samme ved
andre Tostavelsesord som <sp>moder</sp>, <sp>broder</sp>,
<sp>dotter</sp> (Datter), <sp>syster</sp> (Søster), <sp>åker</sp>
(Ager), <sp>fogel</sp> (Fugl). I Dansk er S. i dette
Tilfælde overordentlig sjælden. Man kan
skrive <sp>Reglen</sp>, <sp>Artiklen</sp>. Selv hvor
Substantivets Vokal alm. synkoperes i Udtalen, skriver
man dog alm. <sp>Himmelen</sp>, <sp>Kedelen</sp>,
<sp>Frøkenen</sp>, <sp>Nummeret</sp>. I somme danske
Dialekter hører Synkopering af Artikelens
Vokal til de mest udprægede Ejendommeligheder.
I Bornholmsk er <sp>en</sp> den bestemte Artikel i
Hunkøn Ental og i Intetkøn Flertal. Den
sammentrækkes med et foreg. <i>l, r</i>: <sp>soln</sp> (Solen),
<sp>jyln</sp> (Julen), <sp>håln</sp> (Hullerne), <sp>jauln</sp>
(Hjulene), <sp>taln</sp> (Tallene), <sp>dörn</sp> (Døren), <sp>jorn</sp>
(Jorden), <sp>karn</sp> (Karrene), <sp>bjærn</sp>
(Bjergene) <sp>døttern</sp> (Datteren). Ender Substantivet
paa <i>n</i>, gaar Artikelen ganske tabt: <sp>haan</sp>
(Haand, Haanden), <sp>havn</sp> (Havn, Havnen),
<sp>frøken</sp> (Frøken, Frøkenen), <sp>ben</sp> (Ben,
Benene), <sp>örn</sp> (Øren, Ørene), <sp>iven</sp> (Øjne,
Øjnene). Artikelen er i Hankøn mouilleret <i>n</i> og
kan paa samme Maade forsvinde, naar
Substantivet (i Skriftsproget) ender paa <i>nd</i>, <i>ng</i>:
<sp>Mand</sp>, <sp>Hund</sp>, <sp>Dreng</sp>, <sp>Killing</sp>. I
Intetkøn er Artikelen eð og forsvinder, naar
Substantivet ender paa samme Lyd: <sp>Kød</sp> (Kød,
Kødet). I Bøjning og Afledning er S. gl og
fælles for de nord. Sprog. Det har altid heddet
<sp>Hammer</sp>, <sp>Hamre</sp> (Flt.), <sp>hamre</sp> (verb.),
<sp>gammel</sp>, <sp>gamle</sp>, <sp>kommen</sp>, <sp>komne</sp>,
<sp>falden</sp>, <sp>faldne</sp> o. s. v. Men ofte er den
Form, der nu ser ud som synkoperet, i
Virkeligheden den oprindelige, idet Vokalen er en
indskudt Hjælpelyd: sv. <sp>fogel</sp> (Fugl, plur.
<sp>foglar</sp>; oldn. <sp>fugl</sp>, <sp>fuglar</sp>); da. <sp>Ager</sp>,
<sp>Agre</sp>, sv. <sp>åker</sp>, <sp>åkrar</sp> (oldn. <sp>akr</sp>,
<sp>akrar</sp>); gl. dansk <sp>waghæn</sp> (Vogn, plur.
<sp>waghnæ</sp>; oldn. <sp>vagn</sp>, <sp>vagnar</sp>). Jfr.
<sp>Accent</sp>, <sp>Elision</sp>.
<i>(P. K. T.).  O. Jsp.</i>
</chapter>

<chapter name="Synkope">
<b>Synkope</b> (græsk), Sammentrækning, kaldes
i Musikken Forbindelsen af en Node, der
ansættes paa den lette Taktdel med den
næstfølgende Node paa den tunge Taktdel,
saaledes at Rytmen forskydes, idet en Klang,
der begynder paa den lette Taktdel, vedvarer
ind i den flg. tunge Taktdel, og Accenten
saaledes flyttes over paa den lette Taktdel:
<img></img>
<i>S. L.</i>
</chapter>

<chapter name="Synkrati">
<b>Synkrati</b> (gr., »Medherredømme«), i
Modsætning til Autokrati den Form for
Statsforfatning, hvorved Folket gennem sine
Repræsentanter tager Del i Regeringen.
<i>K. H.</i>
</chapter>

<chapter name="Synkrese">
<b>Synkrese</b> (gr.) kaldes i Grammatikken det
Fænomen, at to sammenstødende Vokaler, der
hører til hver sin Stavelse, sammentrækkes til
en Tvelyd.
<i>(P. K. T.). O. Jsp.</i>
</chapter>

<chapter name="Synkretisme">
<b>Synkretisme</b> (gr.), efter en Etymologi, som
kan føres tilbage til Plutarch, men som næppe
er uangribelig, et saadant Sindelag, som
Kretenserne havde, nemlig Enighed og
Sammenhold over for fælles ydre Fjender trods indre
Forskelle og Divergenser. Paa
Reformationstiden kom Ordet rigtig i Brug, og det
anvendtes da fortrinsvis paa det religiøse Omraade
om Sammenhold ell. Sammensmeltning af forsk.
religiøse Partier. Ordet S. kan ogsaa bruges i
videre Forstand om Sammensmeltning, f. Eks.
paa det sproglige Omraade under Sprogenes
Udvikling. Tendens til S. paa det religiøse
Omraade vil man finde til alle Tider i
Historien, men i højst forsk. Styrke. En særlig
synkretistisk Periode var den rom. Kejsertid, da
den gl. rom. Gudetro ikke tilfredsstillede de
mere aandelig udviklede, skønt de for Statens
Skyld fastholdt den, og da baade de fremmede,
især orientalske, Religionsformer og de forsk.
filos. Systemer øvede en mægtig Tiltrækning.
Man førtes ind paa en Sammensmeltning af de
positive Religioner og af Religion og Filosofi.
Ogsaa i Kirkens første Tider var der Tendens
til S. hos adskillige, navnlig hos Gnostikerne,
der søgte at forbinde Kristendom og gr. Filosofi.
Langt senere gav Callisen Anledning til
synkretistiske Stridigheder, men S. bestod rigtignok
nu kun i en ensidig Betoning af det
fælleskirkelige. Hans Anskuelser vakte megen
