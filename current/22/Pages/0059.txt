Gregarinerne i Hovedstadiet af deres Liv findes
uden for Cellerne. Hos Gregarinerne er de to
Celler (Gameter), der smelter sammen under
Kopulationen, ofte ens (isogam Kopulation); i
andre Tilfælde forskellige (anisogam Kopulation);
men Forskellen er dog langtfra saa stor som
hos de to andre Grupper. Den dannede Zygote
kaii direkte blive til en Spore (Gregariner), eller
Indholdet deler sig som hos de fleste Coccidier
i flere, oftest 2 ell. 4 Sporer; Antallet af Kim
i disse er hos Coccidier hyppigst 2 ell. 4, hos
Gregariner 8; hos Hæmosporidierne dannes
som nævnt de talløse Kim direkte af Zygoten.
Før Befrugtningen finder en Reduktionsdeling
Sted i den hunlige Celle (Makrogamet), idet en
Del af Kernen udstødes. Af de 3 Afdelinger er
Hæmosporidierne nærmest i Slægt med
Coccidierne, kan maaske afledes af dem.
<sp>Coccidierne</sp> er runde, ægformede ell. mere
aflange, de er næsten alle Cellesnyltere og findes
ganske særligt i Epithelcellerne; disse vokser i
Begyndelsen under Fedtdegeneration, hvad der
kommer Snylteren til gode, for derpaa at gaa til
Grunde, efterhaanden som Snylteren under sin
Vækst ganske udfylder den. Næringen optages
osmotisk, i nogle Tilfælde synes særlig
Forenden at være virksom ved Optagelsen. Under
den stærke agame Formering kan
efterhaanden alle Epithelceller angribes, og hele
Epithelet gaa til Grunde, hvad der foraarsager
voldsom Sygdom og Værtens Død (se
<sp>Coccidiose</sp>); foruden i Tarmepithelet kan de findes
i Slimhinderne i Organer, der staar i
Forbindelse med Tarmkanalen, saaledes Mund, Svælg,
Strubehoved, samt Lever og Galdegange,
desuden kan de ogsaa findes i det underliggende
Bindevæv. Er Angrebet ikke for voldsomt, og
finder senere Infektion ikke Sted, kan spontan
Helbredelse indtræde, idet efterhaanden alle
Coccidier gaar i Sporedannelse. Coccidier er
hidtil fundne i Orme, Leddyr, Bløddyr samt
alle Hvirveldyrenes Hovedafdelinger, ogsaa hos
Mennesket, der dog næppe huser nogen for det
særlig ejendommelig Form. En af de bedst
kendte Arter er Eimeria (<i>Coccidium</i>)
Schubergi, der derfor kan tages som Type. Den
lever i Tarmen hos vor alm. Skolopenderart,
<i>Lithobius forficatus</i>, hvis Tarm huser flere andre
Coccidier. Infektionen finder som sædvanlig
Sted med Sporer, der er optagne med Føden,
Smaadyr, der atter har faaet dem i sig ved
at gnave Planter med Lithobius' Ekskrementer,
men i hvis Tarm Sporerne ikke kan aabne sig.
De seglformede Kim ell. Sporozoider kryber ud
og anfalder hver en Epithelcelle; de bliver her
rundagtige og fuldfører hurtigt deres Vækst og
Cellens Ødelæggelse, derpaa bliver de
mangekernede og deler sig i et Antal kølleformede
Individer, der er rosetformigt ordnede om
Restlegemet; de vandrer ud for at anfalde ny
Værtceller, og den ny Generation kan forholde
sig ganske som den foregaaende, eller de kan
endog dele sig, længe før de har naaet fuld
Størrelse. Penne agame Formering eller
Schizogoni tjener altsaa til at forøge Antallet af
Snyltere i det samme Værtdyr, Individerne kaldes

<img>Fig. 1. <i>Coccidium Schubergi</i>'s Livsløb. <i>I</i> viser
Sporozoidets Indtrængen i en Epithelcelle, medens de i
de to Cellers brede Ende liggende Legemer viser to
saadanne Individer efter nogen Tids Vækst. <i>II</i> og <i>III</i>
to saadanne Individer, stærkere forstørrede, i
Kernedeling. <i>IV</i> Opløsning i kølleformede Kim. <i>V</i> en
Værtcelle, indeholdende to unge Moderceller, den ene til
hanlige (♂), den anden (♀) til hunlige Gameter.
<i>VI</i> ♀ og <i>VI</i> ♂ og <i>VII</i> ♀ Værtceller med lignende,
stærkere udviklede Moderceller. <i>VII</i> ♂ Kernen i en
Modercelle til hanlige Gameter har delt sig i et stort
Antal Døtrekerner. <i>VIII</i> ♂ hver Døtrekerne er
bleven til en hanlig Gamet med to Svøber. <i>VIII</i> ♀ en
moden hunlig Gamet, som sender et lille
Protoplasmafremspring hen imod en hanlig Gamet. <i>IX</i>, <i>X</i>, <i>XI</i>
Kernedelingsstadier, efter at Kunjugationen har
fundet Sted. <i>XII</i> fire Døtrekerner er dannet om
Døtrekernerne. <i>XIV</i> hver Sporoblast deler sig i to
Sporo-zoider. <i>XV</i> Sporozoiderne forlader Oøcysten.</img>

<img>Fig. 2. Længdesnit af en Muskelfiber, som indeholder
en Sarcosporid.</img>

<img>Fig. 3. En Spore af en
Myxosporid i forskellige Stillinger
og Tilstande.</img>

<img>Fig. 4.
En Myxosporid
(<i>Leptotheca agilis</i>) med
Pseudopoder.</img>
