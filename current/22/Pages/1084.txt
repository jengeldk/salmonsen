de saakaldte Vandlunger, der ligeledes fyldes
og tømmes for Vand; de er hule, træformet
forgrenede Sække og kan naa hele Legemet
igennem. Hvor de findes, er de de vigtigste
Aandedrætsorganer, og hvor de er stærkest
udviklede (<i>Aspidochirota</i>), er den venstre
forsynet med et overordentlig fint og tæt Karnet;
de mangler hos Synaptiderne og en Del
Dybhavsformer. Ved Grunden af den ene
Vandlunge kan hos nogle findes et Antal slanke
Legemer, de Cuvier'ske Organer; de udstødes
gennem Kropvæggen, svulmer i Vandet stærkt
op og bliver klæbrige og kan helt omspinde
Dyr, saa de kan virke som Forsvarsorganer.
Krophulen er fimreklædt, paa den findes hos
en Del Synaptider smaa Fimretragte, der
kaldes »Fimreurner« og tydes som
Ekskretionsorganer; derimod har man ikke hos S. paavist
Axialorganet, der hos andre Pighude
frembringer de amøboide Celler, som besørger
Ekskretionen. Vandkanalsystemets Ring omgiver
Spiserøret bag ved Kalkringen, Radialkanalerne
gaar først fremad, bøjer gennem Indsnittene
ell. Hullerne i Kalkringen og derpaa tilbage
under Længdemusklerne; de sender Grene til
Tentaklerne og Sugefødderne, der begge
sædvanlig er forsynede med Ampuller, ved hvis
Kontraktion Vædsken drives ud i Organet og
udspiler det, særlig Tentaklernes Ampuller kan
være store og hænge frit ud i Krophulen; paa
Ringkanalen sidder en stor Blære, den Poli'ske
Blære; der kan ogsaa være flere — mange.
Stenkanalen, som er besat med Kalklegemer,
aabner sig kun sjælden som hos de fleste øvrige
Pighude gennem Porer paa Overfladen, i
Reglen aabner den sig i Krophulen, og
Kanalsystemet optager da Krophulevædske; en Del
Synaptider o. l. har mange Stenkanaler; hos de
fodløse Synaptider er Radialkanalerne reducerede
ell. mangler. Nerveringen ligger foran
Kalkringen, og Radialnerverne gaar gennem dens
Indsnit ell. Huller og løber derpaa lige under
Huden. Blodkarsystemet er meget stærkt
udviklet; fra Ringkanalen udgaar de 5 radiale
Stammer, der under Længdemusklerne gaar
mellem Vandkanalen og Nerven, desuden
udgaar en Ryg- og en Bugstamme, der staar i
Forbindelse med hinanden ved Tarmkanalens
Karnet; det er dette Rygkar, der hos nogle
forsyner venstre Vandlunge med det fine
Karnet. Tentaklerne fungerer baade som
Ernærings- og Føleorganer; af Sanseorganer kendes
for øvrigt kun simple Øjne ell.
Ligevægtsorganer (Statocyster) hos nogle. Kønsorganerne

<img>Fig. 1—6. — Fig. 1. Tværsnit af en Holothurie. <i>bw</i>
Kropvæg, de fem stribede Partier (ved <i>1dr</i> o. s. v.)
er Længdemusklerne, og uden for dem ses Fødderne
(<i>p</i>), Tarmkanalen er gennemskaaret paa 3 Steder, og
Figuren viser de ophængende Krøsbaand (<i>mes</i>), <i>g</i>
Kønskirtler, <i>rrt</i> og <i>lrt</i> Aandedrætsorganer. — Fig. 2.
Tværsnit af Kropvæggen, <i>ep</i> Overhud, <i>b</i> Kalklegemer,
<i>ct</i> Læderhud, <i>cm</i> Ringmuskler, <i>cep</i> Krophulens
Epithel. — Fig. 3 og 6. Kalklegemer. — Fig. 4.
Tværsnit af et enkelt Felt. <i>lm</i> Længdemuskel, <i>rc</i> radial
Vandkanal, <i>a</i> Ampul, <i>cp</i> Podkanal, <i>p</i> Fod, <i>bv</i>
Blodkar, <i>dn</i> dyb Nerve, <i>sn</i> overflad sk Nerve, <i>cm</i>
Ringmuskel. — Fig. 5. Forenden af en aabnet Holothurie.
<i>i</i> Fordøjelseskanal, <i>lm</i> Længdemuskel, <i>md</i>
Madreporplader, <i>t</i> Tentakler, <i>cc</i> Ringkanal, <i>rc</i> radiale
Vandkanaler, <i>car</i> Kalkring, <i>g</i> Kønskirtler, <i>gp</i> Kønsaabning,
<i>pv</i> Poli'sk Blære, <i>d mes</i> Krøs.</img>

<img>Fig. 7. En Søagurk og en Ormepølse.</img>

<img>Fig. 8. En Søagurk
(<i>Holothuria</i>) aabnet.
<i>i</i> Fordøjelseskanal,
<i>t</i> Fangarme, <i>l</i>
Længdemuskler og
Vandkanaler, <i>b</i> Poli'sk Blære,
<i>m</i> Tværmuskler og
Vandkanalernes
Sidegrene, <i>r</i>
Aandedrætsorganet, <i>s, s</i>
Blodkarstammer,
<i>g</i> Kønskirtler.</img>

<img>Fig. 9. <i>1</i> Anker af en
<i>Synapta</i>, <i>2</i> Hjul af en
Ormepølse, <i>3</i> og <i>4</i> Kalklegemer.</img>

<img>Fig. 10.
<i>Auricularia</i>-Larve af Søpølse. <i>O</i>
Spiserør, <i>A</i> Gat, <i>R</i> Kalkhjul.</img>
