faaet Bevillingen, er en anden end den, paa
hvis Grund Sporvejskørselen skal finde Sted,
maa Bevillingshaveren med sidstnævnte
Kommune aftale de nærmere Betingelser for
Anlæggets Udførelse og Benyttelse samt Regler for
Forholdets Ordning ved Enerettens Ophør,
hvilken Aftale maa forelægges Ministeren til
Godkendelse. Uanset, at Eneretsbevilling er meddelt
nogen for et længere Tidsrum end 20 Aar, har
den Kommune, hvor Sporvejsdriften finder
Sted, naar det nævnte Tidsrum er forløbet fra
Driftens Aabning, altid Ret til at overtage
Anlægget og indtræde i Eneretten for den
resterende Del af Bevillingens Gyldighedstid mod at
erstatte Bevillingshaveren Anlæggets Værdi i
Udløsningsøjeblikket. Til Dels særlige Regler er
givne for det Tilfælde, at et paatænkt Anlæg
herører flere Kommuner.
<i>P. J. J.</i>
</chapter>

<chapter name="Sporvidde">
<b>Sporvidde,</b> se <sp>Jernbaner</sp>, II A a, S. 927.
</chapter>

<chapter name="Sporvogn">
<b>Sporvogn,</b> se <sp>Sporveje</sp>.
</chapter>

<chapter name="sposalizio">
<b>sposalizio</b> [spoza'lits<sub>i</sub>o] (ital.), Trolovelse. I
Malerkunsten tænkes ved Udtrykket S. særlig
paa Jomfru Maria's og Josef's Trolovelse
(Rafael's »S.« i Milano, Perugino's »S.« i Caën).
<i>A. Hk.</i>
</chapter>

<chapter name="Spottefugl">
<b>Spottefugl</b> kaldes en Fugl, der ind i sin
Sang blander Efterligning af forsk. Lyde, den
har hørt, ofte andre Fugles Stemmer; mest
kendt som S. er blandt nordiske Fugle <sp>Stæren</sp>
(<i>Sturnus vulgaris</i>), men blandt Sangerne findes
adskillige, fremfor nogen <sp>Kærsangeren</sp>
(<i>Acrocephalus palustris</i>). En kendt S. er
<sp>Spottedroslen</sp> (<i>Mimus polyglottus</i>) fra
Nordamerika; den skal paa mesterlig Maade
efterligne talrige andre Fugles Sang og desuden
forskellige andre Lyde.
<i>O. H.</i>
</chapter>

<chapter name="Spottekrucifiks">
<b>Spottekrucifiks</b> kaldes et paa en af Stuk
dannet Flade malet Billede af en korsfæstet
Mand med Æselhoved, hvilket Billede oprindeligt
var anbragt i et lille Værelse, <i>Pædagogium</i>, som
opdagedes 1856 i Rom ved Undersøgelsen af
Ruinerne af Kejserpaladserne paa den
palatinske Høj. 1857 lykkedes det at fjerne det fra
dets opr. Plads og overføre det til Museo
Kircheriano, hvor det nu ses. Den korsfæstede er
iført en Tunika eller <i>Colobium</i> uden Ærmer (se
Fig.); under denne bærer han en Skjorte med
Ærmer, som ses oven for de meget utydelige
Hænder. Armene er udbredte til Siden, og
Hænderne maa vistnok tænkes at være naglede til
Korset. Personen staar paa et Fodstykke,
<i>Suppedaneum</i>. Nedenfor Korset staar til venstre for
Beskueren en Person i tilbedende Stilling, ligeledes
iført en Tunika. Den korsfæstedes Æselshoved,
der for øvrigt ikke har lange Æselsøren, men
snarere Hesteøren, er vendt nedad mod den
tilbedende. Den græske Indskrift nederst kan
oversættes ved: Alexamenos tilbeder (sin)
Gud. Billedet er udført uden al Kunst og
skyldes vistnok en hedensk Page, der har villet
latterliggøre en kristen Medtjeners,
Alexamenos' Tro paa den korsfæstede. Jøderne (og
følgelig ogsaa de Kristne) beskyldtes nemlig
stundom for at dyrke en Gud med Æselshoved.
Mulig ligger ogsaa en Sammenblanding med
Dyrkelsen af den ægyptiske <sp>Seth</sp>, der havde
Æselshoved, bag Tegningen. Man mener, at
Billedet tilhører 1. Aarh. e. Kr. (<sp>Litt</sp>.:
<sp>Garrucci</sp>, <i>Il crocifisso graffito</i> [Rom 1857]; <sp>F. X.
Krauss</sp>, »Das Spottcrucifix vom Palatin«
[Freiburg 1872]; <sp>Becker</sp>, »Das S. der
römischen Kaiserpaläste« [Gera 1876]).
<i>(V. S.). H. A. K.</i>

<img>Spottekrucifikset fra Kejserpaladserne i Rom.</img>
</chapter>

<chapter name="Spottemønter og Spottemedailler">
<b>Spottemønter og Spottemedailler</b>
[-me'dalj<sub>ə</sub>r), satiriske Mønter og Medailler, kendes
allerede i Oldtiden. Fra Reformationstiden og
de efterfølgende Kriges Tider haves mange
saadanne. Bekendte er især de, der udviser et
dobbelt Hoved, hvis ene Del fremstiller en Pave
eller Fyrste, og hvis modsatte Del viser et
Dyrehoved med Spotteemblemer. Luther's
Ægteskab er især Genstand for drøje Spydigheder
paa slige Mønter. Under den fransk-tyske Krig
1870—71 ser man Napoleon III med preussisk
Pikkelhue paa satiriske Mønter. Verdenskrigen
frembragte mangfoldige, især fra tysk Side.
<i>(P. B.). H. A. K.</i>
</chapter>

<chapter name="Spottiswoode, William">
<b>Spottiswoode</b> ['spåt<sub>i</sub>svud], <sp>William</sp>, eng.
Matematiker og Fysiker, f. 11. Jan. 1825 i
London, d. 27. Juni 1883. Efter at have studeret i
Oxford og gjort et Par store Rejser i
Østeuropa udgav S. fra 1862 en Række matematiske
Afhandlinger af Værdi, men 1871 vendte han sig
til Eksperimentalfysikken og undersøgte især
Lysets Polarisation og elektriske Udladninger i
fortyndet Luft.
<i>(K. S. K.). A. W. M.</i>
</chapter>

<chapter name="Spove">
<b>Spove,</b> se <sp>Regnspove</sp>.
</chapter>

<chapter name="S. P. Q. R.">
<b>S. P. Q. R.,</b> Forkortelse af <i>Senatus
populusque Romanus</i> (s. d.).
</chapter>

<chapter name="Spranger, Bartholomæus">
<b>Spranger</b> ['spraŋ<sub>ə</sub>r], <sp>Bartholomæus</sp>,
flamsk Maler, f. 1546 i Antwerpen, d. c. 1627 i
Prag. Efter Uddannelsen hjemme tog han 1565 til
Paris, fortsatte sin Læretid i Parma,
beskyttedes i Rom af Kardinal Farnese, blev Pavens
Hof maler og rejste 1575 til Wien. I Østerrig
blev han sysselsat af Kejser Maximilian og
særlig af Rudolf II i Prag (Hofmaler, adlet).
S. var den udprægede Manierist, malede
Allegorier og historisk-mytologiske Arbejder (ofte
i en Stil, der ved sine storladne Former
