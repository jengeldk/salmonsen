Svovlsyre, at al Kalcium og Jern bindes til denne;
Fosforsyren frigøres altsaa fuldstændig; Ca<sub>3</sub>
(PO<sub>4</sub>)<sub>2</sub> + 3H<sub>2</sub>SO<sub>4</sub> = 2H<sub>3</sub>PO<sub>4</sub> + 3CaSO<sub>4</sub>; derpaa
udludes Fosforsyren med Vand ell. Alkohol,
inddampes og benyttes nu selv til Behandling
af Raafosfat; herved faas meget fosforsyrerigt
S., saakaldt Dobbeltsuperfosfat, som indeholder
40—45 % opløselig Fosforsyre. Den ved
Processen tilbageblivende Gips indeholder endnu c.
2 % Fosforsyre og kommer i Handelen som
<sp>Superfosfatgips</sp>. Vil man have en
Gødning, som ikke alene indeholder Fosforsyre,
men ogsaa Kvælstof, da blandes S. med
Ammoniumsulfat ell. med Chilisalpeter:
<sp>Ammoniaksuperfosfat</sp>,
<sp>Salpeterblanding</sp>; tilblandes tillige et Kaliumsalt, faar man
Kaliammoniaksuperfosfat. — Nogle naturlige
Raafosfater f. Eks. Peruguano indeholder
foruden Fosforsyre væsentlige Mængder Kvælstof;
ved det heraf fremstillede S. garanteres og
betales tillige Kvælstofindholdet.
<i>(O. C.). S. P.</i>
</chapter>

<chapter name="Superga, La">
<b>Superga, La,</b> fra 1778 til Italiens Samling
Gravkirke for Kongerne af Savojen, ligger 10
km fra Torino paa et henved 700 m højt Bjerg;
den kuppelkronede Gentralbygning er opført
1717—35 af Kong Amadeo (Arkitekt: Juvara).
<i>C. A. J.</i>
</chapter>

<chapter name="Superieur">
<b>Superieur</b> [sype'r<sub>i</sub>ö.r] (fr.), <sp>Superiør</sp> [sy-]
(lat. <i>Superior</i>), overordnet, højerestaaende.
</chapter>

<chapter name="Superintendent">
<b>Superintendent</b> (lat.), en Benævnelse, som
indførtes efter Reformationen, for Biskoppen,
idet man i protestantiske Kredse vilde undgaa
dette Ord, der kunde minde om Katolicismen
og dens særlige Opfattelse af Embedet. Ordet
anvendes første Gang af Reformatorerne 1527.
Senere er Betegnelsen Biskop dog atter vendt
tilbage, først i de nordiske Kirker, om end
f. Eks. i Danmark S. hører med til en Biskops
fulde officielle Titel, efter Verdenskrigen og
Revolutionen ogsaa i flere og flere Landskirker
i Tyskland. I Tyskland fandtes tidligere og
findes i flere Landskirker endnu
<sp>Generalsuperintendentembeder</sp>, hvis
Indehavere staar over de alm. S.
<i>A. Th. J.</i>
</chapter>

<chapter name="superior">
<b>superior</b> (lat.), øvre; Forstander.
</chapter>

<chapter name="Superior City">
<b>Superior City</b> [sj<sub>u</sub>'pi.riə-'sit<sub>i</sub>], By i U. S. A.,
Wisconsin, ligger 8 km SSV. f. Duluth ved Lake
Superior. (1920) 39642 Indb. S. C. har en af de
bedste Havne ved Lake Superior og er tillige et
vigtigt Jernbaneknudepunkt. Over 20 % af alle
de Varer, der gaar gennem Sault-Saint-Marie
Kanalen (især Korn og Jernmalm), indlades
her. Desuden har S. C. betydelig Jernindustri,
Mølleri og Skibsbyggeri.
<i>G. Ht.</i>
</chapter>

<chapter name="Superior Lake">
<b>Superior Lake</b> ['sj<sub>u</sub>'pi.riə-'£e<sub>i</sub>k], se <sp>Øvresøen</sp>.
</chapter>

<chapter name="Superiør">
<b>Superiør,</b> se <sp>Superieur</sp>.
</chapter>

<chapter name="Superklorid">
<b>Superklorid</b> kaldes et Klorid, naar det
svarer til et Superoxyd, f. Eks. Blysuperklorid,
PbCl<sub>4</sub>.
<i>S. P.</i>
</chapter>

<chapter name="Superlativ">
<b>Superlativ,</b> se <sp>Komparation</sp>.
</chapter>

<chapter name="Superoxyd">
<b>Superoxyd,</b> se <sp>Overilter</sp> og <sp>Oxyder</sp>.
</chapter>

<chapter name="Superporte">
<b>Superporte</b> (nylat., ital. <i>soppraporto</i>),
Dørstykke, et Billede (i Maleri, Stuk etc.), anbragt
umiddelbart over en Dør og gerne i dennes
Bredde.
<i>A. Hk.</i>
</chapter>

<chapter name="Superroyal">
<b>Superroyal</b> [-roa'jal], se <sp>Papir</sp>, S. 854.
</chapter>

<chapter name="Superstition">
<b>Superstition</b> (lat.), Overtro; <sp>superstitiøs</sp>,
overtroisk.
</chapter>

<chapter name="superum mare">
<b>superum mare,</b> Romernes Navn for
Adriaterhavet; se <sp>inferum mare</sp>.
<i>H. H. R.</i>
</chapter>

<chapter name="Supination">
<b>Supination,</b> se <sp>Pronation</sp>.
</chapter>

<chapter name="Supinator">
<b>Supinator</b> (lat.), en Muskel, som bevirker
Supination.
</chapter>

<chapter name="Supinum">
<b>Supinum</b> kaldes i den lat. Grammatik visse
Verbalformer af substantivisk Karakter, nemlig
det saakaldte 1. S., der ender paa -<i>um</i> og
betegner Hensigten med en Bevægelse, og 2. S.,
der ender paa -<i>u</i> og betegner den Handling, i
Henseende til hvilken der tillægges en Ting en
ell. anden Egenskab (<i>facile dictu</i>, let at sige).
<i>H. H. R.</i>
</chapter>

<chapter name="Suppe">
<b>Suppe.</b> Skønt man ved S. i daglig Tale altid
forstaar Kødsuppe, maa dog ogsaa forsk. andre
Slags Søbemad henregnes til Supperne, og der
skal bl. disse skelnes mellem Kødsupper og S.
uden Kød.

<sp>Kødsuppe</sp> faas ved Kødets meget
langsomme Kogning i rigeligt Vand med Tilsætning
af Suppeurter (se <sp>Bouillon</sp>). Den kraftigste
S. er Consommée; derefter følger Bouillon og
endelig alm. Kødsuppe, Franskmændenes
<i>pot-au-feu</i>. <sp>Consommée</sp> faas, naar Kødet i St f.
i Vand koges i alm. Kødsuppe. <sp>Bouillon</sp> er
et stærkt Afkog af Kød, hvis Saft og Kraft saa
vidt muligt fuldstændig skal udtrækkes,
hvorfor Kødet inden Kogningen skæres i Stykker og
Benene knuses. Da det ved Kogning af alm.
<sp>Kødsuppe</sp> ikke blot kommer an paa at
udkoge al Kraften af Kødet, men ogsaa paa at
Suppekødet skal blive velsmagende, lægges det
helt i Gryden og overhældes med kogende
Vand. Foruden disse tre Kødsupper skal
nævnes <sp>brun S.</sp>, der tilberedes ligesom Sky (s. d.),
og endelig <sp>Sparesuppe</sp>, kogt af Affald af
Kød og Ben samt af Rester af stegt Kød,
Stegeben etc. Disse fem S. danner Grundlaget for
alle andre Kødsupper, saavel de klare som de
jævne. <i>Beeftea</i>, se <sp>Bouillon</sp>.

<sp>S. uden Kød</sp>. Hertil henregnes:
Fiskesupper og Mælkesupper. <sp>Fiskesupper</sp>
koges ligesom Kødsuppe, kun anvendes Fisk i St f.
Kød. Saltvandsfisk er bedst egnet til Kogning af
Fiskesuppe, men ogsaa Ferskvandsfisk kan
anvendes. Fiskesupper kan være saavel klare som
jævne. <sp>Grønsupper</sp>, der er meget yndede
af Vegetarianerne, er kogte udelukkende paa
Grønsager og kan let forveksles med Puréer,
tilberedte med Kødsuppe. Grønsupper er altid
jævne. <sp>Vinsupper</sp>. Som Navnet antyder,
indeholder de altid Vin. Den bedst kendte
Vinsuppe er Vinkoldskaal, som om Sommeren
spises meget i Danmark. <sp>Frugtsupper</sp> er
enten tilberedte af frisk ell. tørret Frugt ell. af
Frugtsaft. Anvendes Frugt, afkoges denne i
Vand, og S. jævnes enten med Purée af den
kogte Frugt ell. med Kartoffelmel. Anvendes
Frugtsaft, opspædes den med Vand og jævnes
med Kartoffelmel. <sp>Grynsupper</sp> koges af
saa godt som alle Slags Gryn; dog bliver
Byggryn mest anvendte. I Danmark serveres
Grynsupper (med Undtagelse af Havresuppe) som
oftest med Grynene hele i Suppen, men de kan
ogsaa tilberedes som Purée. For at give
Grynsuppe Smag kan tilsættes Saft, rørte
Æggeblommer og Vin, samt Kanel, Æbler, Rosiner,
Svesker etc. <sp>Mælkesupper</sp>. I disse S. er
