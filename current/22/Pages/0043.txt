(<sp>Hotelvogn</sp>) byggedes i Amerika 1867 af
<sp>Pullman</sp>, og 1880 løb den første S. her i Europa,
bygget af det internationale Sovevognsselskab
Benyttelsen af S. er i Reglen afgiftsfri og
tilladt Rejsende af alle Klasser, altsaa ogsaa 3.
Klasses Passagerer. Se i øvrigt nærmere under
<sp>Jernbanevogne</sp>, S. 17.
<i>G. K.</i>
</chapter>

<chapter name="Spitalfields">
<b>Spitalfields</b> ['spit<sub>ə</sub>£fi.£dz]. Bydel i det
østlige London inden for Metropolitan <i>Borough of
Stepney</i>, har Navn efter et Kloster, St. Mary
Spital (1197), som i sin Tid ejede Grunden. Ved
Udgravning er her afdækket en romersk
Begravelsesplads. Befolkedes omkr. 1600 af fr.
Flygtninge (Hugenotter), der ernærede sig som
Silkevævere. Her ligger S. Market, et stort
Grønttorv. Betydelig Skotøjsindustri.
<i>M. H-n.</i>
</chapter>

<chapter name="Spithead">
<b>Spithead</b> ['spithed], se <sp>Portsmouth</sp>.
</chapter>

<chapter name="Spitsbergen">
<b>Spitsbergen,</b> arktisk Øgruppe, ligger N. f.
Norge mellem 76° 27′ n. Br. og 80° 50′ n. Br.
og har et Areal af 64000 km<sup>2</sup>. Siden 1925 hører
S. under Norge og sammenfattes med Bjørnøen
under Navnet <sp>Svalbard</sp> (s. d.). Den største af
Øerne er Vest S. (Vestlandet) (39500 km<sup>2</sup>), ved
Foreland Fjord adskilt fra Prins Charles
Foreland mod V., ved Hinlopen Strædet fra
Nordostlandet mod NØ. og ved Wibe Jans Water (Store
Fjord) fra Barents Ø og Edge Ø (Sydøstlandet)
mod SØ. Ved Nordvesthjørnet af Vest S.
ligger de smaa Øer: Dansk Øen, Amsterdam Øen,
Norsk Øerne og Vogelsang. Længere mod Ø.
ligger Svensk Forland og Kong Karl's Øer
(Kong Karl's Land). Kysterne er stejle,
indskaarne af dybe Fjorde og omgivne af Skær.
De største Fjorde er Vide (Wijde) Fjord paa
Nordkysten af Vest S., Isfjord og Bell Sund
paa Vestkysten af Vest S. Mod Syd i større
Afstand fra S. ligger Bjørnøen. S. er væsentlig
opbygget af sedimentære Bjergarter. Underst

<img>Situationsplan over Spitsbergen.</img>
