væsentligst deri, at Bybefolkningen i De s. L. er
forholdsvis mindre talrig.

Ved <sp>Vurderingen til
Ejendomsskyld</sp> 1924 var hele Vurderingssummen 508,2
Mill. Kr., hvoraf Grundværdien 266,0 Mill. Kr.;
samme Aar var Bygningernes Brandassurance
495,9 Mill. Kr. Ved denne Vurdering fandtes Jorden
i Landdistrikterne fordelt saaledes, at der var
følgende Antal Landbrug: 388 større Gaarde (12
Tdr. Hartkorn og derover) med tilsammen
7737 Tdr. Hartkorn og 440 km<sup>2</sup> Areal;
Vurderingssum og Grundværdi henholdsvis 65,3 og
45,5 Mill. Kr. — 6459 Bøndergaarde (1—12 Tdr.
Hartkorn) med tilsammen 24437 Tdr. Hartkorn
og 2313 km<sup>2</sup> Areal; Vurderingssum og
Grundværdi henholdsvis 271,1 og 168,2 Mill. Kr. —
5853 mindre Landbrug (Landbrugshuse) med i
alt 2458 Tdr. Hartkorn og 561 km<sup>2</sup> Areal;
Vurderingssum og Grundværdi henholdsvis 61,4 og
26,3 Mill. Kr. Medens Bøndergaardene er mere
jævnt fordelt over hele Landsdelen, ligger over
Halvdelen af de større Gaarde i Haderslev Amt,
men kun 1/10 i Aabenraa Amt og knap 1/5 i
hvert af de andre to Amter. I Sønderborg Amt
er Antallet af Landbrugshuse paafaldende lille i
Forhold til Bøndergaardene, nemlig omtrent
som 3 : 7, medens der i den øvrige Del er
nogenlunde lige mange af hver Slags, i Tønder
Amt endog nogen Overvægt for de mindre
Landbrugs Vedkommende.

<sp>Arealets Benyttelse</sp>. Af det samlede
Areal var 1920 1995,7 km<sup>2</sup> Agermark, 837,7
vedvarende Græsning, 375,3 Eng, 46,0 Haver, Hegn
o. l., 44,4 Moser til Tørveskær, 199,5 Skov og
Plantage, 137,2 Veje, Jernbaner, Byggepladser
o. l., 151,8 Hede og Lyngbakker, 51,3 Klit og
Flyvesand (hovedsagelig paa Rømø) og 144,6
km<sup>2</sup> Vandareal. Af selve Høstarealet var i 1925
1040,7 km<sup>2</sup> dyrket med Korn til Modenhed, 286,3
med Rodfrugter og 15,0 paa forskellig anden
Maade (til Frøavl, Havesager i Marken m. m.).
Af Arealet med Vintersæd var i Sønderborg
Amt c. 3/4 besaaet med Hvede, i Haderslev Amt
c. 1/3, i Aabenraa Amt c. 1/5, men i Tønder Amt
var Rugen saa godt som eneherskende. Af
Rodfrugterne var Kaalrabi den mest benyttede;
Sukkerroer dyrkedes i Haderslev og
(Sønderborg Amter, men kun i ringe Omfang.

<sp>Kreaturholdet</sp>. Ved Tællingen 15. Juli
1925 fandtes i de s. L. 34193 Heste, 242630 Stkr.
Hornkvæg, 16263 Faar og 216561 Svin eller for
hvert Tusinde af Landbefolkningen henholdsvis
276, 1960, 131 og 1750. I de nærmeste
nørrejyske Amter, Ribe og Vejle, der tilsammen
ogsaa strækker sig i Ø.—V. over hele den jyske
Halvø, var de tilsvarende Tal henholdsvis 264,
1640, 127 og 1211, altsaa for Hornkvæget og
Svinenes Vedkommende betydelig mindre end i
Sønderjylland. Af Hornkvæget var her et
forholdsvis meget stort Antal Stude, nemlig 29666
mod 96004 Malkekøer. Dette Forhold er særlig
fremtrædende i Vestegnene, idet der i Tønder
Amt endog fandtes 14597 Stude mod 23738
Malkekøer. Korthornsracen — ren eller som
Krydsninger — udgør den overvejende Del af
Kvægbesætningerne, og dette saavel som det store
Antal Stude er en Følge af den store Vægt,
der hidtil er lagt paa Kødproduktionen.

<sp>Administration og Inddeling</sp>.
Medens De s. L. i den danske Tid før 1864 som
Del af Hertugdømmet Slesvig levede under
Forhold, der i mange Henseender afveg fra de
tilsvarende i Kongeriget, saa udgør de nu en
integrerende Del af Danmark ganske som
enhver af dettes andre Landsdele. Straks efter
Genforeningen indførtes i saa stor
Udstrækning, som Forholdene tillod, dansk Ret,
Retspleje og Forvaltning, og disse Foranstaltninger
er nu saa godt som fuldstændig gennemførte.

Landsdelene omfatter 4 Amter: 1) Haderslev
Amt med Købstaden Haderslev, Flækken
Christiansfeld og Herrederne Tyrstrup, Haderslev,
Gram, Frøs og Nørre-Rangstrup. 2) Aabenraa
Amt med Købstaden Aabenraa og Herrederne
Sønder-Rangstrup, Rise og Lundtoft (Bov Sogn
har tidligere hørt til Vis Herred, Flensborg
Amt). 3) Sønderborg Amt med Købstaden
Sønderborg, Flækkerne Nordborg (Nørborg) og
Augustenborg samt Herrederne Nybøl, Als
Sønder og Als Nørre. 4) Tønder Amt med
Købstaden Tønder, Flækkerne Løgumkloster og Højer
samt Herrederne Hviding (tidligere i Haderslev
Amt), Lø, Højer og Slogs. I alt er der 110
Landsogne og Købstad-Landdistrikter med 113
Kommuner.

I <sp>kirkelig Henseende</sp> er Omraadet
siden 1922 delt mellem 2 Stifter, idet dets 3
østlige Provstier: Haderslev, Aabenraa og
Sønderborg, sammen med det meste af Vejle Amt
nu danner det nyoprettede Haderslev Stift,
medens de to vestlige Provstier: Tørninglen og
Tønder, er lagt til Ribe Stift. I alt er der 100
Pastorater.

<sp>Verdslig Inddeling</sp>. Hele Landsdelen
danner 1 (søndre) Landsretskreds, som tillige
udgør 1 Nævningekreds; Landsrettens Sæde er
Sønderborg. Kredsen er delt i 9 Retskredse
med følgende Numre og Hovedtingsteder: 89.
Haderslev, 90. Rødding, 91. Toftlund, 92.
Aabenraa, 93. og 94. Sønderborg, 95. Graasten, 96.
Løgumkloster og 97. Tønder. Der er 6
Politikredse med Numre og Sæde for Politimestrene
som følger: 66. Haderslev, 67. Toftlund, 68.
Aabenraa, 69. Sønderborg, 70. Graasten og 71.
Tønder. Desuden er 7 af de nordvestlige Sogne
henlagt under 65. Politikreds i Ribe. Ved Valg
til Folketinget danner alle 4 Amter tilsammen
1 Amtskreds, som er delt i 7 Opstillingskredse
med Valgstederne Haderslev, Aabenraa,
Sønderborg, Augustenborg, Tønder, Løgumkloster
og Rødding. Hele Omraadet hører til 5.
Landstingskreds, og det danner 7. Udskrivningskreds.
Hvert enkelt Amt udgør 1 Amtsstuedistrikt, 1
Amtslæge- og 1 Lægekreds. Der er i alt 9
Skattekredse, 4 Skyldkredse og 12
Vurderingskredse.

<sp>Jernbaner</sp>. Af Statsbaner er der de to
Længdebaner, den østlige,
Vamdrup—Paddeborg med Sidebanerne Vojens—Haderslev og
Rødekro—Aabenraa, og den vestlige,
Bramminge—Tønder med Sidebanen
Bredebro—Løgumkloster; endvidere Tværbanen fra Højer Sluse over
Tønder og Tinglev til Sønderborg med
Sidebanerne Tørsbøl—Paddeborg og
Vester Sottrup—Skeide. Af Privatbaner er der i den
nordlige Del et meget tæt Net; fra Haderslev
