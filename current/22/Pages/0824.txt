kultiverede og passer derfor væsentlig paa
Steder, hvor Landbruget drives ekstensivt.

Mest bekendt er de i Ungarn levende
<sp>Mongalicza</sp>-Svin, som i 1830'erne indførtes fra
Serbien. Desuden træffer man i Ungarn 3
andre Varieteter: Det ungarske <sp>Bjergsvin</sp>,
<sp>Bakonyersvinet</sp> (tidligere almindeligt,
nu næsten forsvundet) og
<sp>Szalontaer-Svinet</sp>; sidstnævnte er kommet fra Italien.

2) <sp>Yngre Racer</sp>. Hertil hører væsentlig
alle de moderne engelske Kulturracer.
Disse er dannede ved Avl mellem de gamle
engelske Landsvin og indiske Svin (navnlig
kinesiske og siamesiske Svin), som indførtes i
sidste Halvdel af 18. Aarhundrede. Desuden har
man til Krydsningen anvendt romanske Svin
(neapolitanske) og for en enkelt Races
(Dorset-Svinets). Vedkommende Svinet med krusede
Børster. Ved disse Krydsninger samt ved et
maalbevidst Udvalg af Avlsdyr er saa godt som
alle de engelske Svineracer blevet ændrede i
Tidens Løb, saaledes at de baade i Henseende
til Størrelse, Form, Farve og Evner fjerner sig
ret væsentlig fra de gamle Racer, hvis Navne
dog er bibeholdte. De engelske Kulturracer er
meget trivelige og tidlig modne. Bygningen er
det fuldendte Køddyrs — Kroppen dyb og bred
og Lemmerne fine. Men ved Siden heraf
finder man Forskelligheder med Hensyn til
Kroppens Længde og dermed Størrelsen af hele
Dyret, samt hvad Flæskets Beskaffenhed angaar.
Ogsaa Farven, Frugtbarhed og Haardførhed
veksler. Mest bekendt og anset er det <sp>store
hvide Yorkshire-Svin</sp>. Det har ogsaa været
benyttet som Krydsningsmateriale baade i
England — hvor flere i sin Tid anerkendte Racer,
saasom Lincoln-Svinet og det store hvide
Suffolk-Svin er gaaet fuldstændig op i den store
hvide Yorkshire-Race — og uden for England,
saavel i Europa som i den ny Verden. (Mange
af Nutidens europæiske saakaldte »Landsvin«
er i Virkeligheden beslægtet med
Yorkshire-Svinet, selv om dette ikke mere benyttes i
Avlen paa vedkommende Sted). Foruden ved
Størrelse udmærker det store Yorkshire-Svin
sig ved sin gode langstrakte Form og sine
forholdsvis fine Lemmer. Det er ret frugtbart og
nogenlunde haardført, saaledes at det egner sig
ganske godt til Friluftsliv. I disse Henseender
staar det over det <sp>middelstore
Yorkshire-Svin</sp>, men især overgaar det <sp>det
lille Yorkshire-Svin</sp> baade med
Hensyn til Frugtbarhed, Haardførhed og Flæskets
Kvalitet. Det lille Yorkshire-Svin er ganske
vist et fuldendt Fedesvin. Det er næsten lige
saa dybt som det er langt; dets Lemmer er
overordentlig fine, og hos det fedede Individ
kan man næsten ikke se dem, naar man
betragter Dyret forfra; saa mægtig er nemlig

<img>Fig. 3. Mongalicza-Svin.</img>

<img>Fig. 4. Szalontaer-Svin.</img>

<img>Fig. 5. Store hvide Yorkshire-Svin.</img>

<img>Fig. 6. Forbedret fransk Landsvin (Augeronne-Svin).</img>

<img>Fig. 7. Lille hvide Yorkshire-Svin.</img>
