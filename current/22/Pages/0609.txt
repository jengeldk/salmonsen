og et Lighus. Sygehuset har Plads til 50
mandlige og 15 kvindelige Patienter af Anstaltens
Belægning og er saaledes beliggende, at
samtlige 13 Sygestuer har deres Vinduer mod Syd.
Sygestuerne rummer 3 ell. 6 Senge. Paa 2.
Etage er en stor Liggehal med vid Udsigt over
Amager og Kalvebodstrand. I Sygehuset er
tillige Badeanstalt for Patienter og
Funktionærer, Operationsstue med Tilbehør, Magasiner og
et Par Tekøkkener.

Mellem den midterste og den vestlige
Parallelvej findes 4 Bygninger, nemlig Vaskeriet, der
besørger Vask for samtlige kommunale
Institutioner undtagen Hospitalsvæsenet, Køkkenet,
Kvindeafdelingens Arbejdsanstalt og
Tvangshus. Vaskeriet er forsynet med alle
nødvendige tidssvarende Maskiner, der drives
ved Elektricitet og hovedsagelig ved de
indlagte Arbejderes Hjælp. Arbejdsanstalten og
Tvangshuset, begge for Kvinder, rummes i to
4-Etagers Bygninger, hver med 6 Arbejdssale
og med en stor Opholds- og Spisestue. I
Arbejdsanstalten findes 5 Sovesale à 24 Senge og
i Tvangshuset 4 Sovesale à 24 Senge.
Tvangshusets Sovesale er inddelte i Soverum for hver
enkelt Fange; Rummet er dækket af Fletværk,
hvorigennem tilføres frisk Luft og Lys. I
Tvangshuset er endvidere indrettet 8
Strafceller, beregnede paa Fanger, der forbryder sig
mod Ordensreglementet.

Mellem den østlige og den midterste
Parallelvej ligger 5 Bygninger, udelukkende til Brug
for Arbejdsanstalten for Mænd, nemlig to
Bygninger, hver beregnet paa c. 300 Mænd, med
Sove-, Opholds- og Spisestuer, og 3
Værkstedsbygninger, af hvilke dog den ene tillige afgiver
Plads til Kirken, hvor der af Anstaltens Præst
holdes ugentlig Gudstjeneste og Foredrag hver
anden Uge i Vintermaanederne. Gudstjenesten
er frivillig og godt besøgt. I
Værkstedsbygningerne drives mangfoldige Haandværk, bl. a.
Væverierne, der forsyner Kbhvn's Kommunes
Institutioner med en Del af disses Behov af
linnede og uldne Varer. De indlagte Arbejdere
beskæftiges saa vidt muligt ved deres Fag.
Ikke-fagdannede Folk anbringes ved
Brændeskæring (c. 4000 rm aarlig), Poseklistring,
Markarbejde etc.

Mellem Graven og den østlige Parallelvej
ligger Forvalterboligen og de to
Tvangshusbygninger for Mænd. Bygningerne er i det
væsentligste ens med Tvangshusbygningen for Kvinder.
Fangerne, der beskæftiges ved Poseklistring,
Værkpilning, Syning af Flaskehylstre m. m.,
afsoner hovedsagelig Straf for Betleri,
Løsgængeri, Overtrædelse af Fremmedloven, Alfonseri
og Vold. De kan dømmes til en Straf af indtil
2 Aar.

Opførelsen af S. har kostet 2 1/2 Mill. Kr.
Bygningerne hviler paa Betonfundamenter og er
indtil Stueetagen, ell. for de højere Bygningers
Vedk. indtil 1. Sal, opført af røde Mursten; den
øvrige Del har berappede, hvidkalkede Vægge
med enkelte røde Baand. Etageadskillelserne er
for de fleste Bygningers Vedk.
Hennebique-Konstruktion; i Maskinhuset og Sygehusets
Anneks er benyttet henh. Systemet Eggert og
Ramisch.

Den 2. Marts 1918 nedlagdes Skt
Johannesstiftelsens Arbejdshus i Ryesgade, og
Belægningen blev overført til Sundholm som en særlig
Afdeling under Arbejdsanstalten, men med
Bevarelse af Navnet »<sp>Skt Johannes
Stiftelse</sp>«.

1918 opførtes en <sp>Svinestald</sp> med Plads til
1000 Grise. Dyrene købes i Vægt paa c. 20 kg
paa danske Herregaarde og opfodres med
Madaffald fra Kommunens Hospitaler og Stiftelser
m. m.

Fra 1. Okt. 1925 lejede Justitsministeriet
Lokaler i en af Tvangshusets Bygninger og indrettede
her en <sp>Forvaringsanstalt</sp> til Optagelse
af Mænd, som iflg. L. Nr. 133 af 11. Apr. 1925 om
Sikkerhedsforanstaltninger mod visse Personer,
der udsætter Retssikkerheden for Fare,
inddømmes i »Forvaringsanstalten paa Sundholm«.
Foreløbig haves her Plads til 20 Personer.

S. kan rumme: i Arbejdsanstalten 600 Mænd
og 120 Kvinder, i Tvangshuset 196 Mænd og 96
Kvinder, hvortil kommer Pladsen i Sygehuset
for 50 mandlige og 15 kvindelige Patienter;
endvidere haves 32 Boliger for gifte Funktionærer
og de fornødne Værelser for det ugifte
Personale.

I Regnskabsaaret 1924—25 var Belægningen
gennemsnitlig 437 Arbejdere, 80 Tvangsfanger
og 25 Patienter, i alt 542 Personer.
Belægningens Gennemsnitsalder var i Arbejdsanstalten og
paa Sygehuset 50 Aar saavel for Mænd som for
Kvinder. Dødelighedsprocenten i Sygehuset var
6,5. Arbéjdsvirksomheden indbragte Netto 61118
Kr 85 Øre. Kommunens Tilskud var 539400 Kr
25 Øre. En Arbejders Underhold kostede pr
Dag 3 Kr 36 Øre, en Tvangsfanges 3 Kr 70 Øre,
en Patients 8 Kr 63 Øre.

Ved S. er ansat en Inspektør, Forvalter,
Læge og Præst, samt Kontor- og
Opsynspersonale.
<i>C. L.-H.</i>
</chapter>

<chapter name="Sundklakstrømmen">
<b>Sundklakstrømmen</b>, Havstrøm i Lofoten
mellem Gimsøy i Nord og Vestvaagøy i Syd,
Nordland Fylke. Strømmen er ved
Tidevandsskifte meget stærk og kan da kun forceres af
større kraftige Dampskibe eller Motorbaade.
<i>M. H.</i>
</chapter>

<chapter name="Sundman, Karl Fritiof">
<b>Sundman</b> ['sundman], <sp>Karl Fritiof</sp>,
finsk Astronom, født 28. Oktober 1873 i
Kaskö, studerede i Helsingfors, var
1894—97 Assistent ved den astrofotografiske
Afdeling af Observatoriet sammesteds, opholdt
sig 1897—99 i Pulkovo, hovedsagelig
beskæftiget med under Backlund at udgive
Gyldén's efterladte Arbejder, blev 1902 Docent,
1907 ekstraordinær Prof. i Helsingfors og er fra
1918 Direktør for Observatoriet smst. S. har
saa godt som udelukkende arbejdet med den
teoretiske Astronomi og da spec. med
Perturbationsteorien. 1901 publicerede han saaledes:
»Über die Störungen der kleinen Planeten
speciel derjenigen, deren mittlere Bewegung
annähernd das doppelte Jupiters beträgt«. Hans
Arbejder inden for Trelegemersproblemet har ført
ham til et Resultat, som har været af
fundamental Betydning. Det lykkedes ham nemlig at finde
en Løsning af dette Problem, som har
beskæftiget de største teoretiske Astronomer fra den
