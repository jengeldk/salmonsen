Aar gl. Hvad der ellers kommer fra Sundsvall,
har meget ofte slet ikke vokset i Distriktet,
men er flaadet til Savværkerne fra nordligere
Egne.
<i>E. Su.</i>
</chapter>

<chapter name="Svensk Grønt">
<b>Svensk Grønt,</b> se <sp>Kupriarsenit</sp>.
</chapter>

<chapter name="Svensk Gymnastik">
<b>Svensk Gymnastik,</b> se <sp>Ling</sp>.
</chapter>

<chapter name="Svensk Pommern">
<b>Svensk Pommern,</b> se <sp>Pommern</sp>.
</chapter>

<chapter name="Svensksund">
<b>Svensksund,</b> se <sp>Ruotsinsalmi</sp>.
</chapter>

<chapter name="Svensk Teater">
<b>Svensk Teater,</b> se <sp>Sverige</sp>, »Teater«.
</chapter>

<chapter name="Svenson, Frey">
<b>Svenson,</b> <sp>Frey</sp>, sv. Psykiater og Forf., f.
14. Novbr 1866 i Hvetlanda; S. blev Student
1886, med. Kandidat i Sthlm 1892, med.
Licentiat 1897 og disputerede 1903 ved Karolinsk
Institut med Afh.: »Psykiatrisk-psykologiska
studier till jagets mekanism«. Han promoveredes
s. A. til <i>Dr. med.</i> i Upsala og gjorde derefter
Tjeneste ved forsk. Kliniker og Afdelinger for
Nervesygdomme i Sthlm, i Upsala (1899—1900)
og i Kristinehamn. S. udnævntes 1904 til
ekstraordinær Prof. i Psykiatri i Upsala og til
ordinær 1908. Smst. blev han Overlæge ved
Hospitalet. S. er en flittig Forf., der har udg.
»Själslivets hygien« (1906, 2. Udg. 1909),
»Psychopath. Verbrecher« (Archiv f.
Kriminalanthropologie und Kriminalistik 1912) og
»Lärobok i sinnessjukvård« (1907, 2. Udg. 1915).
Han er ogsaa litterær Forf., og hans nære
Venskab med Gustaf Fröding, som han
behandlede, gjorde ham det muligt at udgive »Gustaf
Frödings diktning, Bidrag till dens psykologi«
(1916).
<i>J. S. J.</i>
</chapter>

<chapter name="Svensson, Kristian Fredrik">
<b>Svensson,</b> <sp>Kristian Fredrik</sp>, sv.
Maler, f. 13. Marts 1834 i Sthlm, d. 30. Jan. 1909.
Han uddannede sig som Marinemaler under
Hägg i Sthlm og C. F. Sørensen og malede
friske Søstykker som »Motiv fra Øresund«,
»Hollandske Fiskerbaade« og »Korvetten Saga«.
1883 agreeredes han ved Sthml's Akademi.
<i>A. Hk.</i>
</chapter>

<chapter name="Svenstrup">
<b>Svenstrup,</b> Sogn, Sogne- og Stationsby i
det østlige Nørrejylland (Hornum Herred,
Aalborg Amt). Byen, som ligger 9 km SSV. f.
Aalborg, er Station paa den østjydske Længdebane
mellem Aalborg og Hobro og Udgangspunkt
for Privatbanen S.—Nibe—Aars. 1921 havde
den 162 Gaarde og Huse med 700 Indb. (1916:
631, 1911: 371). Der er Kirke, Præstegaard
(1924 flyttet hertil fra Elleshøj), Skole, Kro,
Afholdshjem, Cementstøberi, Andelsmejeri og
2 Vandmøller (Øster og Vester) samt
Postekspedition og Telegrafstation. S. er kendt fra
Skipper Clement's Sejr over den jydske Adel,
ved Østermølle, 16. Oktbr 1534. Mange andre
Byer og et stort Antal Gaarde har ogsaa
Navnet »Svenstrup«.
<i>(H. W.). M. S.</i>
</chapter>

<chapter name="Sverdrup, Georg">
<b>Sverdrup,</b> <sp>Georg</sp>, norsk Videnskabsmand
og Politiker, født paa Laugen Gaard i Nærøy
i Namdalen 25. April 1770, død ved Oslo 8.
December 1850, blev 1789 Student og
underkastede sig Marts 1798 den store
Skoleembedseksamen. Efter halvandet Aars Ophold ved
Göttingens Univ. overtog han 1799 et
Overlærerembede ved Oslo Katedralskole, var fra
1803 Lærer ved Metropolitanskolen i Kbhvn og
blev 1805 Prof. i Græsk ved Kbhvns Univ. Da
det norske Univ. oprettedes, kom han gennem
sit personlige Forhold til Prins Frederik
Christian's Raadgiver, senere Biskop Krog-Mejer,
til at øve Indflydelse paa dets Organisation og
overtog fra 1813 Stillingen som Prof. i gr. —
og indtil 1820 ogsaa i lat. — Filologi samt som
Universitetsbibliotekar. 1831 udnævntes han til
Prof. i Filosofi, hvilket Fag han for øvrigt
ogsaa havde foredraget under Vakancen
1817—24. Han forestod Ledelsen af det filologiske
Seminarium fra dets Oprettelse 1818. 1841 tog
han Afsked som Prof., 1845 tillige som
Overbibliotekar.

1814—24 deltog S. i det politiske Liv og
indtog her en fremskudt Plads lige fra sin
mandige Optræden paa Notabelmødet d. 16. Febr.,
der dannede Indledningen til de store
Begivenheder i 1814. I Rigsforsamlingen paa Eidsvoll
nedlagde han dernæst et betydningsfuldt
Arbejde i Konstitutionsværket og stod som
Medlem af den provisoriske Oplysningskomité
Regeringen nær. Endelig repræsenterede han Oslo
paa Stortinget 1818 og 1824, hvor han vel p.
Gr. a. svagt Syn fritoges for Præsidenthvervet,
men i Komitéarbejderne udfoldede en særdeles
omfattende Virksomhed.
<i>(O. A. Ø.). Wt. K.</i>
</chapter>

<chapter name="Sverdrup, Harald Ulrik">
<b>Sverdrup,</b> <sp>Harald Ulrik</sp>, norsk Præst og
Politiker, Søn af J. L. B. S., f. paa Jarlsberg
Hovedgaard 18. Febr 1813, d. i Balestrand 23. Apr.
1891, blev Student 1831, <i>cand. theol.</i> 1837 og
indehavde 1837—45 en Amanuensis-Stilling ved
Universitetsbiblioteket. 1845 blev han
residerende Kapellan i Leikanger, 1849 Sognepræst i
Balestrand og virkede her, til han 1883 tog
Afsked. Han kom samtidig med Broderen
Johan S. ind i det offentlige Liv og
repræsenterede Nordre Bergenhus Amt (Sogn og
Fjordane Fylke) paa alle Storting 1851—76; kun i
Perioden 1871—73 stængte den Jaabæk'ske
Bondevensbevægelse ham ude. Som en af Tingets
ypperste Kræfter øvede S. en betydelig
Indflydelse paa Skolevæsenets Udvikling, og som
Medlem af Kirkekomiteen nedlagde han et
omfattende Arbejde i Forslag og Indstillinger,
trykte i Stortingets Forhandlinger.
<i>(O. A. Ø.). Wt. K.</i>
</chapter>

<chapter name="Sverdrup, Harald Ulrik">
<b>Sverdrup,</b> <sp>Harald Ulrik</sp>, norsk
Meteorolog, Oceanograf og Polarforsker, f. i Sogndal
15. Novbr 1888, Student 1906, <i>cand. real.</i> (med
Udmærkelse 1914, <i>Dr. phil.</i> ved Universitetet i
Oslo 1917, var fra 1913 Assistent hos Professor
V. Bjerknes i Leipzig, Deltager i Roald
Amundsen's Ekspedition med »Maud« 1918—25, indtil
1922 som Leder af de videnskabelige Arbejder,
og, efter Amundsen's Fratræden nævnte Aar,
sammen med Kaptajn Wisting Leder af selve
Ekspeditionen. Under det lange Ophold ved
Sibiriens Nordkyst og i Isen norden for denne
blev der under S.' Ledelse foretaget en Række
særdeles værdifulde Undersøgelser af
meteorologisk og oceanografisk Art. Vinteren 1919—20
tilbragte S. blandt de saakaldte Ren-Tsjuksjer i
det nordøstlige Sibirien for at studere deres
Sprog og Skikke. Efter sin Hjemkomst
publicerede han »Tre aar i isen med »Maud«« (1926),
et ogsaa i stilistisk Henseende udmærket
Arbejde. Han har ogsaa skrevet Afsnittet »Blandt
rentsjuksjere og lamuter« i Roald Amundsen's
Værk »Nordostpassagen« (1921). Siden 1926
Professor ved Bergens Museum.
<i>G. H-n.</i>
</chapter>

<chapter name="Sverdrup, Jakob Liv Borch">
<b>Sverdrup,</b> <sp>Jakob Liv Borch</sp>, norsk
Landbrugsforf. og Landmand, Broder til ovenn. G. S.,
f. 8. Febr 1775 paa Laugen Gaard i Nærøy
