paa Elba, hvorfra der faas særlig smukke og
fladerige Krystaller af S. Endelig er Mineralet
uhyre udbredt som Imprægnationsdannelse;
herhen hører de saakaldte Falbaand, som er
S.-imprægnerede Lag i krystallinske Skifere, og
Alunskifrene, hvorved forstaas S.-imprægnerede
Lerskifere; ligeledes kan henregnes herunder
Forekomsten som uregelmæssige Klumper
(Konkretioner) i Kalk, Kridt, Lerarter, Kul o. a. —
paa denne Maade er Mineralet udbredt i
Danmarks Kalksten, — og dets Forekomst som
Forsteningsmateriale.
<i>(N. V. U.). O. B. B.</i>
</chapter>

<chapter name="Svovlklorider">
<b>Svovlklorider.</b> Med Sikkerhed kendes kun
to, <sp>Klorsvovl</sp>, S<sub>2</sub>Cl<sub>2</sub>, og Svovltetraklorid,
SCl<sub>4</sub>. Det første finder teknisk Anvendelse, da
det kan opløse mere end 60 % Svovl; det er
en mørkegul rygende Olie, der først størkner
under ÷ 80°, og som fremkalder Taarer. Det
fremstilles i det store ved at lede Klor til
smeltet Svovl og anvendes til kold
Vulkanisering af Kautsjuk samt til Fremstilling af
Thionylklorid, Kulstoftetraklorid, Diklorhydrin
o. m. a. <sp>Svovltetraklorid</sp>, SCl<sub>4</sub>, kan
fremstilles ved ÷ 75° af Klor og Svovl som et
fast, hvidt Stof, der smelter ved ÷ 33° og
hurtigt sønderdeles. <sp>Thionylklorid</sp>, SOCl<sub>2</sub>,
er en farveløs stærkt lysbrydende Vædske med
stikkende Lugt. den koger ved 78° og har
Vægtfylden 1,68. Den sønderdeles af Vand til
Klorbrinte og Svovldioxyd og dannes ved
Indvirkning af Fosforpentaklorid paa Svovldioxyd.
Teknisk fremstilles den af Klorsvovl og
Svovltrioxyd, og det derved dannede Svovl
omdannes ved Tilledning af Klor igen til Klorsvovl.
Thionylklorid anvendes i den kem. Industri som
Kloreringsmiddel. <sp>Sulfurylklorid</sp>, SO<sub>2</sub>Cl<sub>2</sub>,
fremstilles ved at blande flydende Klor og
Svovldioxyd og tilsætte lidt Kamfer, Iseddike
o. l. som Kontaktsubstans. Det er en farveløs
Vædske, der koger ved 69°, og som med lidt
Vand spaltes til Saltsyre og Klorsulfonsyre,
ClSO<sub>2</sub>OH.
<i>S. P.</i>
</chapter>

<chapter name="Svovlkulstof">
<b>Svovlkulstof,</b> CS<sub>2</sub> (<sp>Kuldisulfid</sp>,
<sp>Kulsulfid</sp>, <sp>Kulsvovl</sp>), fremstilles i det store
ved Forbrænding af Kulstof i Svovldamp;
Dampene fortættes i et afkølet Forlag. Ren S.
er en farveløs Vædske, der koger ved 47°,
fryser ved ÷ 116° og har Vf. 1,29 ved 0°. Det
har i fuldstændig ren Tilstand en æterisk Lugt,
men lugter i uren Tilstand højst ubehagelig.
S. er let antændeligt og brænder med blaalig
Flamme til Kulsyre- og Svovlsyrlinganhydrid.
Blandinger af Svovlkulstofdampe og Luft
antændes allerede ved 150°. S. er uopløseligt i
Vand, men letopløseligt i Alkohol og Æter. Det
opløser Jod med violet Farve og er et
fortrinligt Opløsningsmiddel for Svovl, Fosfor,
Kautsjuk og Fedtstoffer. S. er et Syreanhydrid; den
tilsvarende Syre er <sp>Sulfokulsyre</sp>, H<sub>2</sub>CS<sub>3</sub>,
hvis Salte, Sulfokarbonater, dannes ved
Opløsning af Svovlkulstof i Alkalisulfider. Med
Alkoholer og Sukkerarter danner S. i alkalisk
Vædske Xantogenater, CS<sub>2</sub>+C<sub>2</sub>H<sub>5</sub>ONa=NaS<sub>.</sub>CS.
OC<sub>2</sub>H<sub>5</sub>, hvilket især har Betydning for
Cellulose, da dettes Xantogenat bruges til
Fremstilling af Viskose (Silke), hvortil største Delen af
S. medgaar. Foruden som Opløsningsmiddel
anvendes S. som Udgangsmateriale for mange
kem. Forbindelser, først og fremmest
Kulstoftetraklorid, et andet Opløsningsmiddel, der i
Modsætning til S. ikke lugter og ikke er
brandfarligt.
<i>(O. C.). S. P.</i>
</chapter>

<chapter name="Svovlkvægsølv">
<b>Svovlkvægsølv,</b> se <sp>Kvægsølv</sp> og
<sp>Merkurisulfid</sp>.
</chapter>

<chapter name="Svovllever">
<b>Svovllever,</b> se <sp>Hepar sulfuris</sp>.
</chapter>

<chapter name="Svovlmangan">
<b>Svovlmangan,</b> se <sp>Mangansulfid</sp>.
</chapter>

<chapter name="Svovlmetaller">
<b>Svovlmetaller,</b> d. s. s. <sp>Sulfider</sp>.
</chapter>

<chapter name="Svovlmælk">
<b>Svovlmælk</b> (<i>Lac súlfuris</i>), meget fint
fordelt Svovl, som fremstilles ved Fældning af
højere Kalciumsulfider med Saltsyre: CaS<sub>5</sub>+
2HCl=CaCl<sub>2</sub>+H<sub>2</sub>S+2S<sub>2</sub>, som et hvidt
Bundfald, der efter Tørring danner et næsten hvidt,
meget fint Pulver, som kan opløses i
Svovlkulstof. Det anvendes til medicinsk Brug.
<i>(O. C.). S. P.</i>
</chapter>

<chapter name="Svovlnatrium">
<b>Svovlnatrium,</b> se <sp>Natriumsulfider</sp>.
</chapter>

<chapter name="Svovlnikkel">
<b>Svovlnikkel,</b> se <sp>Nikkelsulfid</sp>.
</chapter>

<chapter name="Svovloversyre">
<b>Svovloversyre,</b> Persvovlsyre, H<sub>2</sub>S<sub>2</sub>O<sub>8</sub>, kan
fremstilles af vandfri Brintoverilte og
Svovlsyre ell. ved Elektrolyse af Svovlsyre. Saltene
kaldes Persulfater (s. d.).
<i>S. P.</i>
</chapter>

<chapter name="Svovlregn">
<b>Svovlregn</b> kaldes Regn, naar den, hvad der
undertiden sker, medfører et gult Pulver,
ligesom Svovlstøv. Pulveret bestaar imidlertid ikke
af Svovl, men er et gulligt Blomsterstøv.
<i>H.-P.</i>
</chapter>

<chapter name="Svovlrod">
<b>Svovlrod</b> (<i>Peucedanum</i> L.), Slægt af
Skærmplanterne (Pastinak-Gruppen), fleraarige Urter
med fjersnitdelte Blade og hvide ell. gule
Blomster; Kronbladene er bredt ægdannede og har
en lang indad bøjet Spids. Frugterne er paa
Ryggen fladtrykte og i Randen forsynede med
Vinger, der slutter tæt sammen. Henved 150
Arter. <sp>Udspilet S.</sp> (<i>P. oreoselinum</i> [L.]
Mnch.) har en 30—100 cm høj, trind Stængel
med 3-dobbelt fjersnitdelte Blade; Svøbbladene
mangler hindeagtig Rand. Den vokser paa høje
Enge og Bakker og blomstrer, ligesom nedenn.,
i Juli—August. I Danmark kun funden paa
Bornholm. <sp>Kær-S.</sp> (norsk <sp>Mælkerod</sp>, <i>P.
palustre</i> [L.] Mnch.) har en 80—150 cm høj,
kantet, furet Stængel med 2—3-dobbelt
fjersnitdelte Blade, hvis Afsnit er liniedannede. Roden
indeholder Mælkesaft. Svøbbladene har en
hindeagtig Rand. Alm. i Tørvegrave og fugtige
Enge i Danmark; ogsaa i det sydligste Norge.
<i>A. M.</i>
</chapter>

<chapter name="Svovlsalte">
<b>Svovlsalte,</b> <sp>Sulfosalte</sp>, se <sp>Svovl</sp>.
</chapter>

<chapter name="Svovlstikker">
<b>Svovlstikker,</b> se <sp>Tændstikker</sp>.
</chapter>

<chapter name="svovlsur Ammoniak">
<b>svovlsur Ammoniak,</b> se
<sp>Ammoniumsulfat</sp>.
</chapter>

<chapter name="svovlsur Magnesia">
<b>svovlsur Magnesia,</b> se <sp>engelsk Salt</sp> og
<sp>Magniumsulfat</sp>.
</chapter>

<chapter name="svovlsurt Natron">
<b>svovlsurt Natron,</b> se <sp>Natriumsulfat</sp>.
</chapter>

<chapter name="Svovlsyre">
<b>Svovlsyre,</b> H<sub>2</sub>SO<sub>4</sub>, langt den vigtigste af
alle Syrer og et af den kemiske Storindustris
betydningsfuldeste Produkter. I Naturen findes
den i bunden Form i meget store Mængder,
navnlig som Kalcium-, Baryum- og
Magniumsulfat; i fri Tilstand er den væsentlig
sjældnere, men findes dog i nogle varme Kilder, f.
Eks. i Ny Granada og paa Java, hvor den er
dannet ved Indvirkning af overhedet
Vanddamp paa Jernvitriol; Mængden kan stige
indtil 5 gr pr l. I Spytkirtlerne i enkelte Snegle,
f. Eks. <i>Dolium galea</i>, er den paavist i Mængder
indtil 2,5 %. Den fremstilles i Teknikken altid ved
Iltning af Svovl i fri Form eller bundet til
Metaller, medens de i Naturen tilstedeværende Sulfater
