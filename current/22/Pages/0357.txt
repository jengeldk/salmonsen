<chapter name="Stobbe, Johann Ernst Otto">
<b>Stobbe</b> ['∫tåb<sub>ə</sub>], <sp>Johann Ernst Otto</sp>,
tysk Retslærd, f. 28. Juni 1831 i Königsberg, d.
19. Maj 1887 i Leipzig. <i>Dr. jur.</i> 1853 — <i>De lege
Romana Utinensi</i> —, 1855 Privatdocent i
Königsberg, 1856 Prof. ekstraord., s. A. Prof. ord.
smst., 1859 i Breslau, 1872 i Leipzig. S. hører
til den nyere tyske Retsvidenskabs Førstemænd;
i Grundighed, Nøjagtighed og Kendskab til og
Beherskelse af Kildestoffet overgaas han ikke af
nogen. Grundlæggende var hans 3 Afh. »Zur
Geschichte des deutschen Vertragsrechts« (1855),
fremragende hans Hovedværker »Geschichte der
deutschen Rechtsquellen« (I—II, 1860 og 1874)
og »Handbuch des deutschen Privatrechts«
(I—V, 1871—85, 3. Opl. ved H. O. Lehmann 1896 ff.);
hvortil slutter sig en Række større og mindre
Arbejder, Tidsskriftafh., Anmeldelser o. l. af stort
Værd, »Beiträge zur Geschichte des deutschen
Rechts« (1865), »Die Juden in Deutschland
während des Mittelalters« (1866), Rektoratstalen
»Herman Conring, der Begrunder der deutschen
Rechtsgesehichte« (1870) o. m. a. S.'s
kernefulde og vederhæftige Personlighed omtales
sympatisk af N. Lassen i »Erindringer« II (1919)
S. 45. (<sp>Litt</sp>.: <sp>Emil Friedberg</sp>, »O. S.«
[Berlin 1887]; <sp>L. Goldschmidt</sp>, »Vermischte
Schriften« I [Berlin 1901] S. 675—81; <sp>Arthur
B. Schmidt</sp>, »Deutsche Juristen Zeitung«
XIV [1909] Sp. 987-90, jfr. Sp. 990-6).
<i>Fz. D.</i>
</chapter>

<chapter name="Stoboi">
<b>Stoboi</b> [-bå^i] (<sp>Stobi</sp>), Oldtidsby i det
makedoniske Landskab Paionien, var i den senere
rom. Kejsertid Provinshovedstad.
<i>H. H. R.</i>
</chapter>

<chapter name="Stobæus">
<b>Stobæus,</b> d. s. s. <sp>Stobaios</sp>.
</chapter>

<chapter name="Stocade, Nicolaas van Helt">
<b>Stocade</b> [sto.'ka.d<sub>ə</sub>] (<sp>Stokade</sp>), <sp>Nicolaas
van Helt</sp>, holl. Maler, f. 1615 i Nijmegen, d. 1669
i Amsterdam. Han berejste i Læreaarene
Holland, Italien, Frankrig, virkede især i Rom,
Venedig, Paris (arbejdede her for Kongen og
Dronningen), indskreves 1646 i Antwerpens
Gilde, 1654 i Lucasgildet i Amsterdam, som han
var Medstifter af, efter at han c. 1650 havde
slaaet sig ned i denne By. Han var en dygtig,
akademisk anlagt Historiemaler (bibelske og
mytol. Scener), hvis Værker nu er sjældne og
mest træffes i Holland; i Amsterdams Raadhus
»Josef og hans Brødre« og dekorative Arbejder,
i Slot Zuilen (ved Utrecht) »Venus og Adonis«,
Paa Bo i Närke (Sverige) ses det dygtigt
udførte »Josef fortæller sine Drømme« (1665).
<i>A. Hk.</i>
</chapter>

<chapter name="Stochod">
<b>Stochod</b> ['ståkåt], Flod i polsk Wojvodi
Polesien, Biflod til Prypec (Pripet). Under
Verdenskrigen havde S. stor strategisk Betydning,
særlig for dens øvre Løb, som skæres af Vejene
til Kowel. S. Linien var derfor et af Russernes
Hovedangrebspunkter i deres Offensiv mod
Kowel i Juni og Juli 1916 og i Kampene i Septbr
og Oktbr s. A. og i Begyndelsen af 1917, indtil
det lykkedes Centralmagternes Hære at drive
Russerne tilbage. I Sommeren 1917 stod der
atter Kampe omkring S.
<i>N. H. J.</i>
</chapter>

<chapter name="Stock, Friedrich August">
<b>Stock,</b> <sp>Friedrich August</sp>,
tysk-amerikansk Musiker, f. 11. Novbr 1872, uddannet
som Violinist (ved Kölns Konservatorium); kom
til Amerika og blev i Chicago Dirigent for
<i>Symphony Orchestra</i>; omtales som en af de
betydeligste Orkesterledere i Amerika; S. er
ogsaa optraadt som Komponist (Orkester- og
Kammermusikværker).
<i>W. B.</i>
</chapter>

<chapter name="Stockelsdorp">
<b>Stockelsdorp</b> ['∫tåk<sub>ə</sub>lsdårp], Toldsted ved
Holstens og Lübecks Grænser. Mødet her 19.
Oktbr 1534 mellem Christian III og Lübeckerne
førte til Freden i Lübeck (ogsaa mindre korrekt
kaldet Stockelsdorp-Freden) 18. Novbr 1534.
<i>L. L.</i>
</chapter>

<chapter name="Stockerau">
<b>Stockerau</b> ['∫tåk<sub>ə</sub>ra^u], By i østerr. Provins
Nedre-Østerrig, 20 km NNV. f. Wien ved en
Arm af Donau, har (1923) 11147 Indb. (med
Garnison). Fabrikvirksomhed, Handel og store
Kornmarkeder.
<i>(Joh. F.). O. K.</i>
</chapter>

<chapter name="stock exchange">
<b>stock exchange</b> ['ståk-eks't∫e<sub>i</sub>ndз] er den
eng. Betegnelse for Fondsbørsen (se <sp>Børs</sp>).
</chapter>

<chapter name="Stockfleth">
<b>Stockfleth</b> [ståkflæt], en fra Haderslev
til Norge indvandret Slægt, der føres
tilbage til en vis <sp>Eggert S.</sp> (d. 1638),
som blev Fader til den barnløse
Borgmester i Oslo <sp>Hans S.</sp> (d. 1664), til
Biskop i Oslo Stift <sp>Henning S.</sp> (d. 1664), en
meget formuende Mand, der optraadte med
Klogskab og Myndighed, og som navnlig tog sig
af Skolevæsenet, og endelig til Foged over Land
og Valders <sp>Jacob S.</sp> (1607—52). Biskoppens
Søn, Etatsraad <sp>Christian S.</sp> til Tøjen
Hovedgaard (1639—1704), blev 1680 Medlem af den
til Udarbejdelsen af N. L. nedsatte Kommission
og udførte her et betydeligt Arbejde. Han var
derefter dansk Gesandt i Sthlm 1683—91 og
senere Stiftamtmand i Kristiansand, i Oslo og i
Bergen. Dennes Sønnesøn, Stiftamtmand i
Trondhjem, Assessor i Højesteret og Hvid
Ridder <sp>Christian S.</sp> til Brahesholm, Søholm og
Krengerup (1715—50), efterlod kun en Datter.
Ovenn. J. S. blev Fader til Sognepræst i Stange
i Norge <sp>Christoffer S.</sp> (1639—79), til
Assistentsraad i den norske Overhofret og Medlem
af Slotsloven, Etatsraad <sp>Hannibal S.</sp>
(1649—1721) og til Raadmand i Oslo <sp>Eggert S.</sp> (d.
1698). Alle tre Brødre har efterladt Afkom.
Den ældstes Sønnesøns Søn, Vejinspektør,
Major <sp>Christoffer S.</sp> (1744-1804), blev -
tilligemed sin ældre Broder, den som poetisk Forf.
kendte Sorenskriver i Eker, Modum og Sigdals
Fogderi, Justitsraad <sp>Thomas Rosing S.</sp>
(1742—1808), som ikke efterlod Sønner — ved
Patent af 30. Juni 1779 optaget i den danske
Adel, idet han paaberaabte sig en uhjemlet, i
øvrigt aldeles urigtig Tradition, der vilde vide,
at hans Forfædre havde været adelige. Fra
ham stammer den ældre adelige Linie.
Etatsraad H. S.'s Søn, Assessor i den norske
Overhofret, Etatsraad <sp>Frederik S.</sp> (1701—48),
blev Fader til Præsident i Oslo <sp>Hannibal S.</sp>
(1733—74) og til Viceadmiral <sp>William
Walker S.</sp> (1737—1818). Sidstnævnte, ligeledes
adlet ved det omtalte Patent, er den yngre
adelige Linies Stamfader. Hans Sønnesøn,
Amtmand i Haderslev, Kammerherre <sp>William
Walker S.</sp> (1802-85), var Medlem af den
grundlovgivende Rigsforsamling. Slægtens
borgerlige Linie nedstammer fra ovenn. Raadmand
E. S.
<i>P. B. G.</i>
</chapter>

<chapter name="Stockfleth, Harald Viggo">
<b>Stockfleth,</b> <sp>Harald Viggo</sp>, dansk
Veterinær, f. i Kbhvn 29. Septbr 1824, d. smst. 11.
Oktbr 1879, tog Veterinæreksamen 1844 og var
derefter i 2 1/2 Aar Kandidat i ambulatorisk
Klinik under Dyrlæge H. P. Tolstrup. 1850
