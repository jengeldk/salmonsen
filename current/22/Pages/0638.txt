synes at gaa for, virtuosmæssig let som i en
Leg. 1910 blev S. Lærer ved Kunstskolen i
Prag og indtog snart Stillingen som Fører for
tschekkoslavisk Maler- og Radererkunst; hans
Farvegivning rig, fyldig og samstemt, ofte
fremhævende Formerne med præciserende
Liniestrøg (med Pennen), og hans tekn. fuldkomne
Radererkunst malerisk virkningsfuld i sit
Clairobscur. S. har bl. a. malet Billeder fra en at
Fantasien fremtryllet yppig eksotisk Verden,
hvor Kvinden og hendes nøgne Skønhed
dyrkes, Malerier af kræsent Farvevalg, hvor en
Kvindeskikkelse stilles op mod Blomster, og
fortrinlige Portrætter som det store
Familiebillede, der 1915 kom til Wiens Statsgalleri (et
andet Gruppebillede i Prags moderne Gal.);
ogsaa i Grafikken er han en »fortrinlig Portrætør (en
Suite af Tschekkoslovakiets største Skikkelser:
Smetana, Masaryk etc.). I »Paradis-Sonaten«
har han i Træsnit med sensuel Kraft særlig
givet sin Hyldest til Kvinden. S. er fyldigt
repræsenteret i Prags mod. Gal. Hans grafiske
Kunst saas 1924 paa Udstillingen i Kbhvn og
Aarhus. Af hans Malerier anføres
»Dobbeltportræt« (to siddende Kvinder), »Kamelier« (med
den yndefuldt draperede Kvindeskikkelse), »Den
blaa Paradisfugl«, »Diana« (1926, med de
kæmpende Tigre) m. v., af Raderinger og
Sortkunst: »Nedtagelsen fra Korset«, »Sommerdag«,
»Hvide Kamelier« m. v. (<sp>Litt</sp>.:
<sp>Palkowsky</sp>, »M. S., Popizny seznam grafickehodila,
1897—1923« [Praha 1923]; <sp>W. Ritter</sp>, <i>Cent
dessins</i> [Praha 1922]; »Samleren«, II, Nr. 5
[1925]).
<i>A. Hk.</i>
</chapter>

<chapter name="Svabo, Jens Christian">
<b>Svabo,</b> <sp>Jens Christian</sp>, færøsk
Folkemindesamler og Sprogforsker, f. 1746 i
Midvågur paa Vaagø (Færøerne), d. i Thorshavn
14. Febr 1824. Faderen, Hans Christophersen
Svabonius, Præstesøn fra Mors i Jylland, blev
Sognepræst for Vaagø Præstegæld 1734.
Moderen, Maria Samuelsdatter, var Datter af
Lagmanden Samuel Pedersen. S. blev dimitteret
fra Thorshavns Latinskole 1765, tog den
filosofiske Prøve ved Kjøbenhavns Universitet 1767 og
studerede fornemmelig Naturvidenskab og
Økonomi, men lagde som Regensianer Grunden til
sin færøske Ordbog, som han hele sit Liv
vedblev at arbejde paa. 1773 udgav han et lille
økonomisk Skrift »til den færøske Landmands
Nytte« og indsendte samme Aar til Regeringen
et Forslag om Foretagelse af forskellige
økonomiske Forsøg paa Færøerne, hvilket gav
Stødet til, at Regeringen iværksatte en Række
Foranstaltninger til Fremme af færøsk Næringsliv,
især Landbruget. Imidlertid mødte disse
Reformforsøg ingen Forstaaelse hos Befolkningen,
og Udbyttet blev derfor ringe. 1781—82 berejste
S. for kongelig Regning Færøerne med det
Formaal at forfatte en fysisk og økonomisk
Beskrivelse af Landet. 1783 indsendte han sine
<sp>Indberetninger</sp> (7 Kvartbind med
Tegninger, findes i Rigsarkivet), men det lykkedes
ham ikke at faa dem trykt. En mindre Del af
dette interessante Værk, som indeholder
udførlige Oplysninger om Øernes Natur,
Befolkningens Levevis o. s. v., blev udgivet paa
Hundredaarsdagen for hans Død (1924). Under
Færøopholdet forøgede S. sin færøske Ordsamling til
det dobbelte og fik ogsaa Tid til at optegne en
betydelig Del af de gamle færøske Kvad, som
indtil da havde levet saa godt som uænsede
paa Folkets Læber. (S.'s Kvadsamling udgør 3
Kvartbind og findes i det kgl. Bibliotek). Til
Trods for sit store og uegennyttigge Arbejde
lykkedes det ikke S. at faa neget Embede; han
blev holdt hen med Løfter og maatte, efter i
Aarevis at have ført en forgæves Kamp med
Fattigdommen, Sommeren 1800 drage hjem til
Færøerne, hvor han levede Resten af sit Liv
hos sin Slægt i Thorshavn. Her fuldførte han
den sidste og interessanteste Del af sine mange
færøske Ordbogsarbejder (Haandskrifterne
findes i det kgl. Bibliotek og
Universitetsbiblioteket). I øvrigt beskæftigede han sig med at
undervise og forstod gennem sit Lærervirke at
vække Interesse for færøsk Sprog og færøske
Folkeminder hos sine Elever, hvoraf flere har
haft Betydning for færøsk Aandsliv. Men det
blev hans Søstersønnesøn V. U. Hammershaimb,
som optog og fortsatte hans Gerning. (<sp>Litt</sp>.:
»Aarbøger for nordisk Oldkyndighed« [1882];
»Dansk biografisk Leksikon«; <sp>M. A.
Jacobsen</sp>, »Ur bókmentasögu okkara« [Thorshavn
1921]; <sp>J. C. Svabo</sp>, »Føroyaferðin 1781—82«
[Thorshavn 1924], S. I-XXX]).
<i>M. A. J.</i>
</chapter>

<chapter name="Svada">
<b>Svada</b> (<sp>Suada</sp>) var hos Romerne
Overtalelsens Gudinde, svarende til Grækernes
<sp>Peitho</sp>. I det moderne Sprog bruges Ordet med
noget spottende Klang i Betydningen
Veltalenhed.
<i>H. H. R.</i>
</chapter>

<chapter name="Swadeshi">
<b>Swadeshi</b> (indisk), en i 20. Aarh. i Indien
opstaaet Bevægelse, hvis Formaal er Løsrivelse
fra den økonomiske Afhængighed af England
gennem Udvikling af nationale Industrier og
Boykotning af eng. Varer. S. er et Led i
»Swaradj«-Bevægelsen, der tilstræber national
Selvstændighed, idet den moderate Fløj af
Swaradjister arbejder for et <i>Home Rule</i> under
britisk Vælde, medens den yderliggaaende Fløj
vil gøre Indien helt uafhængigt.
<i>A. C.</i>
</chapter>

<chapter name="Svadilfare">
<b>Svadilfare,</b> Jættehest, anvendtes af den
Jætte, som havde kontraheret med Aserne om
at bygge Borgen Asgaard; den var saa stærk, at
den trak Stene saa store som Fjelde; da
Borgen syntes at skulle blive færdig til fastsat Tid
og Jætten til Løn herfor skulde have Freja, Sol
og Maane, fik Loke i Hoppeskikkelse lokket S.
bort fra Arbejdet og blev derved Moder til
Odin's Hest Slejpner, medens Jætten blev snydt
for sin Løn. Det er et udbredt Sagnmotiv,
stedfæstet til talrige Kirkebygninger, f. Eks. Lunds
Domkirke (se C. W. von Sydow: »Stud. i
Finnsägnen och besläktade byggmästersägner«, i
»Fataburen« 1907 og 1908).
<i>G. K-n.</i>
</chapter>

<chapter name="Swadlincote">
<b>Swadlincote</b> ['swådl<sub>i</sub>ŋko<sub>u</sub>t], By i Derbyshire,
Mellemengland, 7,5 km SØ. f. Burton-on-Trent.
(1921) 20012 Indb. S. indbefatter Sognene S.,
Church Gresley and Stanton og Newhall, som
tilsammen danner et stort Industriomraade,
der fortrinsvis fremstiller Lervarer og Stentøj.
Kulgruber findes i Nærheden.
<i>M. H-n.</i>
</chapter>

<chapter name="Svafa">
<b>Svafa,</b> d. s. s. <sp>Svaava</sp>.
</chapter>

<chapter name="Swaffham">
<b>Swaffham</b> ['swåf<sub>ə</sub>m], By i Norfolk, County,
østlige England, 40 km V. f. Norwich.
Jernstøberi og store Kreaturmarkeder. Ved Castle
Acre, 7 km N. f. S., Ruiner af et Cluniacenser
Kloster fra Tiden omkring 1066. (1921) 2913
Indb.
<i>M. H-n.</i>
</chapter>
