mod NØ. og afvander Centralindien og det
østlige Radshputana.
<i>M. V.</i>
</chapter>

<chapter name="Tshanar">
<b>Tshanar</b> (engelsk <sp>Chunar</sp>, <sp>Chanar</sp>),
gammel, befæstet By i Forindien, ligger ved
højre Bred af Ganges, 12000 Indb., Sæde for
et indisk videnskabeligt Selskab. Et Fort ligger
paa en 50 m høj, ud mod Ganges
fremspringende Klippe.
<i>M. V.</i>
</chapter>

<chapter name="Tshanda">
<b>Tshanda,</b> se <sp>Chanda</sp>.
</chapter>

<chapter name="Tshadernagar">
<b>Tshadernagar,</b> se <sp>Chandernagor</sp>.
</chapter>

<chapter name="Tshangsha">
<b>Tshangsha,</b> Hovedstad i den kinesiske
Provins Hunan, ligger paa venstre Bred af
Hsiang-kiang og har c. 300000 Indb. Uden for Byen
ligger en berømt Højskole.
<i>M. V.</i>
</chapter>

<chapter name="Tshantabon">
<b>Tshantabon</b> (<sp>Tshentabun</sp>), Havnestad
i det sydøstlige Siam ved den lille Flod af
samme Navn, c. 6000 Indb., udfører Peber og
Tømmer.
<i>M. V.</i>
</chapter>

<chapter name="Tshapra">
<b>Tshapra,</b> se <sp>Chapra</sp>.
</chapter>

<chapter name="Tsharshui">
<b>Tsharshui,</b> By i Centralasien, Staten
Buchara, ligger ved venstre Bred af Amu, 30000
Indb., er Station paa den centralasiatiske Bane,
der her overskrider Amu-Floden paa en 2075
m lang Bro.
<i>M. V.</i>
</chapter>

<chapter name="Tshautshu">
<b>Tshautshu</b> (<sp>Haijang</sp>), By i det sydlige
Kina, Provinsen Kwangtung, ved højre Bred af
Hankiang, betydelig Missionsstation, blev 1858
aabnet for den udenlandske Handel, men er
uden Betydning, da Havnen kun er tilgængelig
for smaa Skibe. Som Havnestad benyttes
Swatov.
<i>M. V.</i>
</chapter>

<chapter name="Tshekiang">
<b>Tshekiang,</b> <sp>Chekiang</sp>, Provins i det
sydøstlige Kina, 95000 km<sup>2</sup> med en Befolkning,
som af forskellige kinesiske Autoriteter angives
til 13,9—22 Mill. Indb. Kysten er stærkt
indskaaren af lavvandede Bugter med
foranliggende Skær. Landet er opfyldt af lave Bjerge,
frugtbart og veldyrket, producerer især Te og
Silke. Af mineralske Skatte forefindes Kul. Den
største By er Hovedstaden Hangtshou (350000
Indb.). Betydelige Handelsstæder er desuden
Traktathavnene Ningpo og Wöntshou.
<i>M. V.</i>
</chapter>

<chapter name="Tsheljuskin">
<b>Tsheljuskin</b> [t∫je'l<sub>j</sub>jusk<sub>i</sub>n], <sp>Kap
Tjeljuskin</sp>, <sp>Kap Cheljuskin</sp>, tidligere
<sp>Nordøstkap</sp>, det nordligste Punkt af Asien og
af hele den gamle Verdens Fastland, ligger paa
Nordspidsen af Halvøen Taimyr paa 77 36′ 8″
n. Br. og er opkaldt efter sin Opdager, den
russiske Officer T., der 1740 døde i disse
nordlige Egne. Nordenskiöld omsejlede Forbjerget
1878; han beskriver T. som en lav Tundrapynt.
<i>(H. P. S.). M. V.</i>
</chapter>

<chapter name="Tshemulpo">
<b>Tshemulpo,</b> se <sp>Chemulpo</sp>.
</chapter>

<chapter name="Tshenab">
<b>Tshenab,</b> se <sp>Tshinab</sp>.
</chapter>

<chapter name="Tshengu">
<b>Tshengu,</b> se <sp>Kjangari</sp>.
</chapter>

<chapter name="Tsheribon">
<b>Tsheribon,</b> d. s. s. <sp>Cheribon</sp>.
</chapter>

<chapter name="Tsherkessien">
<b>Tsherkessien</b> [t∫ær-], se <sp>Cirkassien</sp>.
</chapter>

<chapter name="Tshernoje more">
<b>Tshernoje more</b> ['t∫årn<sub>å</sub>j<sub>æ</sub>-'mårj<sub>æ</sub>], d. s. s.
<sp>sorte Hav</sp>.
</chapter>

<chapter name="Tshesme">
<b>Tshesme</b> [t∫æs-], <sp>Tschesme</sp>, græsk <sp>Krene</sp>.
Havneby paa Vestkysten af Lilleasien, ligger
71 km V. f. Smyrna lige over for Øen Chios
paa en bjergrig Halvø. T. havde før
Udvisningen af Grækerne fra Tyrkiet c. 20000 for største
Delen græske Indb. og ligger i en jordskælvsrig
Egn, der i øvrigt driver stor Avl og Udførsel
af Vindruer og Figner. T. er bekendt for den
glimrende Sejr, som den russiske Flaade 24.
Juni 1770 vandt over den tyrkiske Flaade, der
søgte Tilflugt i Bugten og Havnen ved T. 2
Dage senere lykkedes det imidlertid Russerne
at stikke den i Brand her og saaledes
tilintetgøre den. T. hed i Oldtiden <i>Kyssos</i> eller
<i>Kasystes</i> og var Havneby for <i>Erythrai</i>.
<i>(H. P. S.). M. V.</i>
</chapter>

<chapter name="Tshi">
<b>Tshi</b> eller <sp>Tschi</sp>, se <sp>Li</sp>.
</chapter>

<chapter name="Tshifu">
<b>Tshifu</b> (engelsk <sp>Chefoo</sp>), Havneby paa
Nordkysten af den kinesiske Provins Shantung,
bestaar af en Kineserby med et Fort og en
europæisk Koloni (<sp>Jentai</sp>), c. 90000 Indb. Der
indføres især Bomulds- og Uldvarer, Jern,
Tændstikker, Petroleum og udføres Silke,
Bønner, Straavarer, Olie. Indførslen havde 1900 en
Værdi af 4738000 Taels. Udførslens Værdi var
s. A. 2018000 Taels. Havnen er beskyttet af Øen
Kungtung og en Landtunge i N. og V.
<i>M. V.</i>
</chapter>

<chapter name="Tshikoj">
<b>Tshikoj,</b> mongolsk <sp>Tshuku</sp>, Flod i det
østlige Sibirien, Guvernement Transbajkalien,
udspringer i Jablonoi-Bjergene paa Vestsiden af
Sochondo (2815 m), strømmer først mod NV.,
idet den gennembryder Jablonoi-Bjergenes
Hovedkæde, og derpaa mod SV., V. og N.,
hvorefter den udmunder i højre Bred af Selenga.
T. danner paa en Strækning af 90 km Grænsen
til Kina og har en Længde af 530 km.
<i>(H. P. S.). M. V.</i>
</chapter>

<chapter name="Tshili">
<b>Tshili,</b> se <sp>Petshili</sp>.
</chapter>

<chapter name="Tshimkent">
<b>Tshimkent</b> [t∫im<sub>j</sub>'kjænt], <sp>Tshemkent</sp>, By
i russisk Centralasien, Provins Syr-darja,
ligger 115 km NNØ. f. Taschkent 503 m o. H.
ved Badam. 15000 Indb., der væsentligst bestaar
af Sarter. T. ligger i en rigtvandet Oase, der
gennemskæres af Kanaler. Byen beherskes af
sit højtliggende Citadel, der 1864 indtoges af
Russerne. Fra T. udføres Frugt samt store
Mængder af Malurt.
<i>(H. P. S.). M. V.</i>
</chapter>

<chapter name="Tshilka">
<b>Tshilka,</b> se <sp>Chilka</sp>.
</chapter>

<chapter name="Tshinab">
<b>Tshinab</b> [t∫e-] (<sp>Tshenab</sp>, engelsk
<sp>Chenab</sp>), Flod i det nordlige Forindien, Pandshab,
udspringer paa Himalaja i Landskabet Lahul,
flyder først mod NV. gennem en Længdedal
under Navnet <sp>Tshandra</sp>, gennembryder
derpaa den sydlige Himalaja-Kæde og træder
ved Aknur ud i Pandshabs Lavland. I højre
Bred optages Dshelam og i venstre Bred Ravi,
hvorefter T. faar Navnet <sp>Trimab</sp>. Efter at
have forenet sig med Satledsh antager den
Navnet <sp>Pandshnad</sp> og falder endelig ved
Mitankot ud i Indus. T. har ligesom de øvrige
Floder i Pandshab stor Betydning ved at
levere Vand til kunstig Vanding. Et stort Antal
Kanaler spreder Vandet over betydelige
Arealer.
<i>M. V.</i>
</chapter>

<chapter name="Tshingkiang">
<b>Tshingkiang</b> (<sp>Tshönkiang</sp>), se
<sp>Chin-kiang</sp>.
</chapter>

<chapter name="Tshingte">
<b>Tshingte,</b> d. s. s. <sp>Djehol</sp>.
</chapter>

<chapter name="Tshingtu">
<b>Tshingtu</b> (<sp>Tsöngtu</sp>), Hovedstad i den
kinesiske Provins Szetshwan, ligger ved Floden
Minho, der her danner et Indlandsdelta af stor
Frugtbarhed, c. 800000 Indb., betydelig Handel
især med Tibet.
<i>M. V.</i>
</chapter>

<chapter name="Tshinkiang">
<b>Tshinkiang,</b> d. s. s. <sp>Chin-kiang</sp>.
</chapter>

<chapter name="Tshin-nam-pho">
<b>Tshin-nam-pho,</b> se <sp>Chinampo</sp>.
</chapter>

<chapter name="Tshita">
<b>Tshita</b> [t∫i'ta], By i det østlige Sibirien,
Hovedstad i Guvernementet Transbajkalien,
ligger 599 km Ø. f. Irkutsk 538 m o. H. paa
