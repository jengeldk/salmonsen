paa at fordele de efter Forbundsfællekrigen
optagne italiske Borgere i 8 T. i Stedet for i
alle 35.
<i>H. H. R.</i>
</chapter>

<chapter name="Tribut">
<b>Tribut</b> (<i>tribútum</i>) var hos Romerne Navnet
paa den direkte Formueskat, som Borgerne
maatte betale. Den blev dog aldrig regelmæssig
opkrævet, men kun naar der var Brug for
ekstraordinære Indtægter, særlig i
Krigstilfælde, og blev da i Reglen godtgjort Borgerne ved
Hjælp af Krigsbyttet. Efter at der ved Sejren
over Makedonerne (168 f. Kr.) var blevet
vundet et Bytte af hidtil ukendt Størrelse, blev
der ikke længere Brug for Opkrævning af T.
før ved Republikkens Slutning. Senere brugtes
Navnet ogsaa om Provinsernes Afgifter,
hvilket bedre stemmer med den moderne Brug af
Ordet som Betegnelse for en Vasalstats
Afgifter til en Stat, der har Overherredømmet over
den.
<i>H. H. R.</i>
</chapter>

<chapter name="Tributyrin">
<b>Tributyrin,</b> C<sub>3</sub>H<sub>5</sub>(O.CO.C<sub>3</sub>H<sub>7</sub>)<sub>3</sub> er Glycerinets
Smørsyreæter. Det findes i Smør og er en
smøragtig Masse.
<i>(O. C.). S. P.</i>
</chapter>

<chapter name="Tricarico">
<b>Tricarico,</b> By i Syditalien, Provins Potenza,
ligger 40 km VSV. f. Matera 698 m o. H. paa
en Høj ved Bradano og i Nærheden af Banen
fra Napoli til Metaponto. (1911) 8090
Indbyggere. T. har en gammel Bymur og en
Domkirke og har siden 968 været Sæde for en
Biskop. Ved T. findes Stenbrud og Teglværker
samt Avl af Oliven, Vin, Tobak, Safran og Silke.
<i>(H. P. S.). C. A.</i>
</chapter>

<chapter name="Triceps">
<b>Triceps</b> (lat.), trehovedet Muskel; <i>Musculus
t. brachii</i>, Overarmens Strækkemuskel,
udspringer med sit »lange Hoved« fra Skulderbladets
Rand, med sine to kortere Hoveder fra
Overarmsbenet og fæster sig paa Olecranon. Dens
Virkning er Strækning i Albuledet. <i>Musculus
t. suræ</i> kaldes Musklerne <i>soleus</i> og
<i>gastrocnemius</i> tilsammen (s. d.).
<i>S. B.</i>
</chapter>

<chapter name="Triceratops">
<b>Triceratops,</b> en i Nordamerikas øvre Kridt
fundet Slægt af Kæmpeøgler. Skelettet er c. 8
m langt. Hovedet var meget stort og bar over
Øjnene to store, noget fremadrettede Horn samt
paa Snuden et enkelt mindre, ligeledes
fremadrettet Horn; bagtil var Isse- og Tindingebenene
forlæng-ede til et stort Skjold, der dækkede
Halsen. Som alle Kæmpeøgler havde T. en
forholdsvis meget lille Hjerne. T. gik paa alle
fire og var sikkert Planteæder.
<i>J. P. R.</i>
</chapter>

<chapter name="Trichechus">
<b>Trichechus</b> [-'ke.kus], d. s. s. <sp>Hvalros</sp> (s. d.).
</chapter>

<chapter name="Trichiasis">
<b>Trichiasis</b> ['-ki'-] (græsk) kaldes i
Medicinen en abnorm Stilling eller Udvikling af
Haarene i Øjelaagsranden, hvorved disse ved den
stadige Irritation af Hornhinden eller Øjets
øvrige Slimhinder fremkalder Smerter, Lyssky
og mere eller mindre alvorlige,
betændelsesagtige Tilstande. En simpel Fjernelse af de
irriterende Haar ved Epilation er i Reglen
tilstrækkelig til at helbrede Lidelsen; men da
Haarene oftest vokser frem igen i samme
abnorme Stilling, er en mere radikal Fjernelse
og eventuelt mindre, plastiske Operationer paa
Øjelaagsranden ikke sjældent nødvendige.
<i>(E. P-n.). C. Rch.</i>
</chapter>

<chapter name="Trichilia">
<b>Trichilia</b> [-ki'-] L., Slægt af <i>Meliaceæ</i>,
Buske eller Træer med 3-koblede eller uligefinnede
Blade og smaa, 4- eller 5-tallige Blomster i
Top. Frugten er en næsten kugleformet
Kapsel. Over 150 Arter, de fleste i det tropiske
Amerika. Frøene af <i>T. emetica</i> Vahl, der skal
kunne fremkalde Brækning, indeholder et
Fedtstof (<sp>Mafuratalg</sp>), som benyttes i
Sæbefabrikationen og til Fremstilling af Stearin.
Planten vokser i Arabien, Abessinien og det
tropiske Afrika.
<i>A. M.</i>
</chapter>

<chapter name="Trichina">
<b>Trichina</b> [-'ki.-], d. s. s. <sp>Trikin</sp>.
</chapter>

<chapter name="Trichinopoly">
<b>Trichinopoly</b> [trit∫<sub>i</sub>'nåp<sub>ə</sub>£<sub>i</sub>]
(<sp>Tiruschinapalli</sp>), By i det sydlige Forindien,
Præsidentskabet Madras, ligger ved Floden Kaveri og
har (1921) 120422 Indb., hvoraf 16595 Kristne,
15429 Muhammedanere. Midt i Byen ligger paa
en 200 m høj Klippe et gammelt Fort. Der
tilvirkes Cigarer, Juveler- og Lædervarer.
<i>M. V.</i>
</chapter>

<chapter name="Trichinose">
<b>Trichinose</b> [-ki-], se <sp>Trikinsygdom</sp>.
</chapter>

<chapter name="Trichocephalus">
<b>Trichocephalus</b> [-ko-fa-], se <sp>Rundorme</sp>.
</chapter>

<chapter name="Trichodectes">
<b>Trichodectes</b> [-ko-], se <sp>Mallophaga</sp>.
</chapter>

<chapter name="Trichodesmium">
<b>Trichodesmium</b> [-ko-], se <sp>Blaagrønne
Alger</sp>, S. 356.
</chapter>

<chapter name="Trichoglossus">
<b>Trichoglossus</b> [-ko-], en Slægt af
Papegøjerne (s. d., S. 848).
</chapter>

<chapter name="Trichogyn">
<b>Trichogyn</b> [-ko-] er en Forlængelse paa
Ægcellerne hos Rødalgerne; de hanlige
Kønsceller føres af Vandstrømmen passivt hen til T., til
hvilket de klæbes fast, se <sp>Alger</sp>, S. 497.
<i>C. H. O.</i>
</chapter>

<chapter name="Tricholoma">
<b>Tricholoma</b> [-ko-], se <sp>Ridderhat</sp>.
</chapter>

<chapter name="Trichomonas">
<b>Trichomonas</b> [-'ko'-], se <sp>Flagellater</sp>,
S. 209.
</chapter>

<chapter name="Trichomykose">
<b>Trichomykose</b> [-ko-] (græsk), Svampsygdom
i Haaret.
</chapter>

<chapter name="Trichophilus">
<b>Trichophilus</b> [-'ko'fi-], se <sp>Luftalger</sp>, S. 20.
</chapter>

<chapter name="Trichophyton">
<b>Trichophyton</b> [-'ko'fy-] (græsk), en
Svampeslægt, af hvilken forskellige Arter vokser i
Haarene og paa Huden og derved fremkalder
smitsomme Sygdomme i disse Organer (se
<sp>iHaarsygdomme</sp> og <sp>Ringorme</sp>).
<i>(E. P-n). C. Rch.</i>
</chapter>

<chapter name="Trichophytum tonsurans">
<b>Trichophytum tonsurans</b> [-ko'fy-] Malmst.
er en til de ufuldstændig kendte Svampe
hørende Art med hvidt, senere orange til brungult
Mycelium og kædestillede, farveløse Konidier;
fremkalder hos Mennesker Hudsygdommen
»Ringskurv«.
<i>(F. K. R.). C. F.</i>
</chapter>

<chapter name="Trichoplax">
<b>Trichoplax</b> [-ko-], en Dyreform, som man
tidligere ansaa for en Mellemform mellem
Proto- og Metazoer, men som har vist sig at være
Larveform af en Smaagople (<i>Eleutheria</i>). T.
bestaar af to Cellelag med et mellemliggende
Gelélag og er skiveformet.
<i>T. K.</i>
</chapter>

<chapter name="Trichoptera">
<b>Trichoptera</b> [trikåp-], se <sp>Vaarfluer</sp>.
</chapter>

<chapter name="Trichorrhexis">
<b>Trichorrhexis</b> [-ko'ræksis] (gr.), en sygelig
Tilstand i Haarene, hvorved disse knækker og
efterhaanden forkortes mere eller mindre. Den
kan dels skyldes indvendige Aarsager
(Ernæringsforstyrrelse), dels og hyppigst forskellige
ydre skadelige Indvirkninger, især Vask med
daarlige Sæber, Bøjning med varme Jern,
saakaldet »Ondulering«, etc.
<i>C. Rch.</i>
</chapter>

<chapter name="Trichosanthes">
<b>Trichosanthes</b> [-ko-t<sub>ə</sub>s] L., Slægt af
Græskarfamilien, klatrende, en- eller fleraarige Urter
med hele, lappede eller sammensatte Blade og
2—5-grenede Klatretraade. Enbo eller tvebo.
Blomsterne har 5 hvide og ved Grunden
sammenvoksede Kronblade. Frugten er kugle- eller
flaskeformet og naar ofte en meget anselig
Størrelse. 42 Arter i det sydøstlige Asien og
Australien. <i>T. colubrina</i> Jaeg. (= <i>T. Anguina</i>
