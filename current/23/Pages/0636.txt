<sp>Destroyer</sp>, et Navn der har faaet
Indpas i mange Mariner. Dette Fartøj er
egentlig kun en forstørret Torpedobaad med
Overlegenhed i Armering og Fart. Jagerne var,
da de fremkom i Begyndelsen af 1890'erne, paa
3—400 t og havde en Fart paa c. 27 Knob.
Efterhaanden er saavel Torpedobaadenes som
Jagernes Størrelse, Armering og Fart bleven
øget, medens deres Opgaver er blevet næsten
sammenfaldende, saa at man i flere Mariner
kun skelner mellem store og smaa
Torpedobaade, idet Jagerne ikke hovedsagelig bruges
som Nedkæmper af Torpedobaade, men som
søgaaende Torpedobaade. Foruden dette Hverv
at angribe Fjendens Skibe med Torpedoer
bliver Jagerne benyttet som Krydsere til
Efterretningstjeneste, til Bevogtning for
Kampflaader mod Undervandsbaade, til Konvojering
m. m. m. Særlig store Jagere anvendes som
Flotilleledere, et Hverv der ogsaa kan tildeles
lette Krydsere. Flotillelederne er paa c. 2000 t,
Jagerne paa omkring 1000 t, medens
Betegnelsen Torpedobaade anvendes paa Fartøjer under
300 t. Benævnelsen varierer dog i de
forskellige Mariner. En moderne engelsk Destroyer er
paa 13—1400 t, armeret med 4 12 cm's
Kanoner og 2 3-rørede
Torpedoudskydningsapparater til 53 cm's T., Fart 35 Knob. I den danske
Flaade haves ingen Jagere. Torpedobaadene
varierer i Størrelse fra 1—300 t, armeret med
1—2 hurtigskydende Kanoner og fra 2—5
Udskydningsapparater.

De førende Værfter paa
Torpedobaadsbygningens Omraade har været Thornycroft og
Yarrow i England, Normand i Frankrig og
Schichau i Tyskland.
<i>C. B-h.</i>
</chapter>

<chapter name="Torpedobaad">
<b>Torpedobaad,</b> se <sp>Torpedo</sp>.
</chapter>

<chapter name="Torpedojager">
<b>Torpedojager,</b> se <sp>Torpedo</sp>.
</chapter>

<chapter name="Torpedonet">
<b>Torpedonet,</b> se <sp>Torpedo</sp>.
</chapter>

<chapter name="Torpor">
<b>Torpor</b> (<i>torpid</i>) (lat.), Træghed,
Upaavirkelighed. Modsætning til Eretisme (s. d.).
</chapter>

<chapter name="Torquatus">
<b>Torquatus</b> [-'kva.-], se <sp>Manlius</sp>.
</chapter>

<chapter name="Torquay">
<b>Torquay</b> ['tå'<sub>ə</sub>k<sub>i</sub>], By i det sydlige England,
Devonshire. Paa Grund af sit milde Vinterklima
og smukke Beliggenhed ved Kanalen et søgt
Badested. T. ligger terrasseformig i to Dale paa
Nordsiden af <sp>Tor Bay</sp>. De omliggende Høje
er dækkede af Fyrretræer og smukke Villaer.
T. er en gammel By med en Kirke fra 14.
Aarhundrede, og Ruiner af et Abbedi. Der findes
et stort Kurhus, et Museum, en stærkt besøgt
Nødhavn for mindre Fartøjer, Fabrikation af
Terrakotta og Eksport af Kalksten. (1921) 39432
Indb. — Her landede Prinsen af Oranien 5.
Novbr 1688 med en anselig Troppestyrke og sit
Artilleri. Ved Tor Bay ligger den lille By
<sp>Brixham</sp>, og i Nærheden findes den
berømte <sp>Kent-Hule</sp>, hvor der er fremdraget
en Mængde Stenalderredskaber og Knogler af
uddøde Dyreformer. En Del af det fundne
opbevares i Museet i T.
<i>(M. Kr.). M. H-n.</i>
</chapter>

<chapter name="Torquemada, Juan de">
<b>Torquemada</b> [tårkæ'maða], <sp>Juan de</sp>,
romersk-katolsk Teolog og Dominikaner
(1388—1468), Spanier af Fødsel, kæmpede ivrig for
Pavens Overhøjhed, saaledes paa
Basel-Koncilet, hvor han hævdede, at Paven stod over
Koncilerne. Til Tak udnævnte Paven ham til
Kardinal.
<i>A. Th. J.</i>
</chapter>

<chapter name="Torquemada, Thomas de">
<b>Torquemada</b> [tårkæ'maða], <sp>Thomas de</sp>,
spansk Dominikaner (1420—98), blev 1483
Storinkvisitor og indlagde sig en sørgelig
Berømmelse ved sin grusomme Rettergang. 8000
Mennesker skal han have ladet brænde og 90000
paa anden Maade straffe. Han fik Inkvisitionen
fuldstændig organiseret i Spanien med det
Formaal at tjene baade Kirken og Staten.
<i>A. Th. J.</i>
</chapter>

<chapter name="Torquetum">
<b>Torquetum</b> [-'kve.-], et af Regiomontanus
opfundet Instrument til Maaling af et
Himmellegemes Længde og Bredde. Det bestod af en
parallelt med Ækvator opstillet Cirkel; fast
forbunden med denne var den med
Ekliptikken parallelt opstillede Længdecirkel, og
lodret paa denne sidste stod Breddecirkelen, om
hvis Centrum Diopterlinealen kunde drejes.
Hver af de to førstnævnte Cirkler var forsynet
med en koncentrisk Cirkel, der førte en Indeks.
<i>J. Fr. S.</i>
</chapter>

<chapter name="Torre Annunziata">
<b>Torre Annunziata</b> ['tor.e-'ts<sub>i</sub>ata], By i
Syditalien, Prov. Napoli, ligger i Landskabet
Campanien mellem Torre de Greco og Castellamare
di Stabia, paa den østlige Side af Bugten ved
Neapel og ved Banen fra Neapel til Salerno.
(1921) 35000 Indb. T. A. er en livlig Industriby
med Tilvirkning af Mel og Maccaroni samt med
en stor Vaabenfabrik, der tilhører Staten.
Havnen, der beskyttes ved et Par store Moler, har
en betydelig Skibsfrekvens, og der udføres Vin,
Maccaroni, Grønsager samt Puzzolanjord og
Lava.
<i>(H. P. S.). C. A.</i>
</chapter>

<chapter name="Torrearsa, Vincenzo Fardella di">
<b>Torrearsa</b> [tore-], <sp>Vincenzo Fardella
di</sp>, Markis, ital. Politiker (1808—89), tilhørte
en af Siciliens fornemste Adelsætter. Han var
Januar 1848 Generaltoldinspektør i Palermo,
sluttede sig straks til Opstanden og var
siden Formand for Øens Parlament; blev i Aug.
Første- og Udenrigsminister, men maatte i Jan.
1849, da Frihedskampen var undertrykt, flygte
til Sardinien. Juni 1860 var han en kort Tid
Garibaldi's Statssekretær paa Sicilien og
sendtes Juli n. A. til Sthlm og Kbhvn for at
overbringe Regeringens Meddelelse om Kongeriget
Italiens Dannelse. Derefter optoges han i
Senatet og var 1870—75 dettes Formand.
<i>E. E.</i>
</chapter>

<chapter name="Torre del Greco">
<b>Torre del Greco</b> ['tor-e-del-'greko], By i
Syditalien, Prov. Napoli, ligger i Campanien
11 km SØ. f. Neapel paa den østlige Side af
Bugten ved Neapel ved Foden af Vesuv, med
Sporvognsforbindelse med Neapel og ved Banen
fra Neapel til Salerno. (1921) 46000 Indb. T. d.
G. er for største Delen bygget paa en
Lavastrøm fra 1631, der ødelagde Hovedparten af
den gamle By, og senere har T. d. G. lidt Skade
ved Udbrudene 1737, 1794 og 1861 samt ved
Jordskælvet 1857. Byen har en teknisk Skole
for Koralarbejder og driver Tilvirkning af
Koralvarer og Tekstilvarer samt Skibsbyggeri.
Hvert Foraar, som Regel i April, udgaar fra
T. d. G. talrige Smaaskibe paa Koralfiskeri ved
Siciliens og Nordafrikas Kyster, og i November
vender de igen tilbage. T. d. G. er om
Sommeren Badested og besøges om Vinteren af mange
fremmede. I Nærheden af Byen gennemskærer
Jernbanen den 12 m tykke og 650 m brede
Lavastrøm fra 1794.
<i>(H. P. S.). C. A.</i>
</chapter>

<chapter name="Torre de Moncorvo">
<b>Torre de Moncorvo</b> ['tor.e-de-mon'kårvo],
<sp>Moncorvo</sp>, By i det nordlige Portugal,
