det optoges. En særlig Form for T. af
sidstnævnte Art var i Middelalderen og noget ind
i den nyere Tid Vidnesbyrd afgivet af
Tingmændene om Forhold, der uden at være
passerede paa selve Tinget dog var almindelig
kendte inden for Retskredsen, saa at de kunde
betragtes som notoriske.
<i>P. J. J.</i>
</chapter>

<chapter name="Tingvalla">
<b>Tingvalla,</b> se <sp>Thingvellir</sp>.
</chapter>

<chapter name="Tingvoll">
<b>Tingvoll,</b> <sp>Herred</sp>, Nordmøre
Sorenskriveri, Kristiansund Politidistrikt, Møre Fylke.
313,3 km<sup>2</sup> med (1920) 2858 Indbyggere, 9,12 pr.
km<sup>2</sup>, udgør T. Sogn af T. Præstegæld og
begrænses af Herrederne Nesset, Øre, Øksendal.
Stangvik, Halsa, Straumsnes og Aasskard.
Herredet deles ved Tingvollfjorden i to Afsnit. Det
V. f. nævnte Fjord liggende Parti er opfyldt
af Fjelde, Udløbere af Snehættas
Hovedfjeldkæde, blandt hvilke kan nævnes Rensfjeld (1004
m), Hoemsmanden (551 m). Storfjeld (586 m)
m. fl.; det gennemskæres af Angvikdalen,
Flemmendalen og Hoemdalen, der gennemstrømmes
af mindre Elve med Navn efter Dalførerne.
Bebyggelsen er væsentlig knyttet til Strandsiderne
og Angvikdalen; i de øvrige Dalfører findes blot
enkelte Gaarde. — Den Ø. f. Tingvollfjorden
liggende Del af Herredet udgøres af en Del af
den smalle Halvø mellem nævnte Fjord og
Halsafjorden; det herværende Fjeldparti, der
har sine største Højder i S., paa Grænsen mod
Stangvik og Øksendalen, deles ved Fjøseidet,
Tingvolleidet og Gjulseidet samt en Flerhed af
mindre Dalfører i flere Partier. Blandt de
højeste Fjelde kan her nævnes Smedsetnebba
(1267 m), Flaanebba (1198 m), Hufate (910 m)
o. fl. — Elvene og Vandene er smaa og uden
Betydning. — Bebyggelsen, der paa flere Steder
er ret tæt, er væsentlig knyttet til de
ovennævnte Eid og til Strandsiderne, hvor Fjeldene
levner Plads. Herredet har god Jordbund og
gode Græsgange og Fjeldbeiter; Fjeldene er
som Regel skovbevoksede (Fyr) indtil en Højde
af 400 m, Agerbrug, Fædrift, Skovdrift er
derfor vigtige Næringsveje; tillige er Fiskeriet af
Betydning. Af Arealet er 16,2 km<sup>2</sup> Ager og
Eng, 1,76 km<sup>2</sup> Udslaatter, 111,9 km<sup>2</sup> Skov, 8,0
km<sup>2</sup> Ferskvand; Resten er Udmark, Snaufjeld
og Myr. T. Kirke er en gammel Murbygning,
der antages i tidligere Tider at have været
Fylkeskirke for hele Nordmør. Af industrielle
Anlæg findes Uldvarefabrik, Dampsav med
Hovleri, Cementstøberi, Tøndefabrik,
Møbelfabrik, Tjærefabrik. Paa Gyl er der
Ungdomsskole og Husmoderskole. Ved T. Kirkested
Plejehjem for tuberkuløse. — Af
Kommunikationerne er Dampskibsforbindelserne af stor
Betydning; Anløbsstederne er Hoem, Gyl,
Tigvold, Angvik og Fjøseid ved Tingvollfjorden,
Torjul, Vaabøen og Meisingset ved Halsafjorden.
Hovedvejen Molde—Trondhjem gennemskærer
begge Herredets Dele; desuden findes ikke faa
Bygdeveje saavel i Dalførerne som delvis langs
Kysten, samt endelig mange Gaardveje.
Antagen Formue 1922 var 7,2 Mill. Kr og
Indtægt 2070000 Kr. (<sp>Litt</sp>: <sp>Thesen</sp>,
»Beskrivelse af Romsdals Amt« [1861]; <sp>W. Madsen</sp>,
»Nogle Meddelelser om T. i Fortid og Nutid«
[Kristiansund 1905]).
<i>(N. S.). M. H.</i>
</chapter>

<chapter name="Tingøre">
<b>Tingøre,</b> se <sp>Thingøre</sp>.
</chapter>

<chapter name="Tinhuus">
<b>Tinhuus,</b> uddød dansk Adelsslægt, der førte
en rød Hjort i Sølv-Felt og samme Figur
opvoksende paa Hjelmen. <sp>Manquard
Tedinghusen</sp> var 1313 Forlover for Hertug
Erik ved Forliget med Erik Menved. En Linie
kaldte sig <sp>Skinkel</sp> (s. d.), vistnok efter
mødrene Frænder, men beholdt det fædrene
Vaaben. <sp>Otto T.</sp> til Tvedsgaard, der endnu
levede 1551, var vistnok sidste Bærer af
Navnet.
<i>P. B. G.</i>
</chapter>

<chapter name="Tinia">
<b>Tinia,</b> d. s. s. <sp>Juppiter</sp>, S. 254.
</chapter>

<chapter name="Tinian">
<b>Tinian,</b> en 120 m høj til Marianerne hørende
Ø, opbygget af Koralkalk, som hviler paa et
vulkansk Underlag. Paa Grund af Kalkens
Gennemtrængelighed for Vand er Øen tør og lidet
frugtbar.
M. V.
</chapter>

<chapter name="Tinkal">
<b>Tinkal,</b> se <sp>Boraks</sp> og <sp>Natriumborat</sp>.
</chapter>

<chapter name="Tinkis">
<b>Tinkis,</b> se <sp>Stannit</sp>.
</chapter>

<chapter name="Tinklorid">
<b>Tinklorid,</b> d. s. s. <sp>Stanniklorid</sp>.
</chapter>

<chapter name="Tinksmed">
<b>Tinksmed,</b> se <sp>Klirer</sp>, S. 137.
</chapter>

<chapter name="Tinktur">
<b>Tinktur</b> (lat.), Draaber, Essens {<i>Tinctura</i>),
er et vinaandholdigt ell. æterisk Udtræk af
vegetabilske ell. dyriske Stoffer, som tilberedes
paa den Maade, at de knuste ell. pulveriserede
Substanser overhældes med Udtrækningsmidlet,
hvorefter Blandingen henstilles nogle Dage ved
en passende Temperatur, enten 15—20° ell.
35—45°, under hyppig Omrystning. Derefter skilles
Vædsken fra de faste Bestanddele ved Presning
og Filtrering. T. benyttes meget i Medicinen.
Officinelle i den danske Farmakopé af 1907 er
følgende T.: <i>T. Absinthii</i>, Malurtdraaber (1 Del
Malurt, 5 Dele fortyndet Vinaand), <i>T. Arnicæ</i>,
Arnikadraaber (1 Del Arnikablomster, 10 Dele
fortyndet Vinaand), <i>T. aromatica</i>, krydrede
Draaber (25 Dele Nelliker, 25 Dele
Galangarod, 25 Dele Ingefær, 25 Dele Kardemomme,
100 Dele Kanel, 1000 Dele fortyndet Vinaand),
<i>T. Asæ foetidæ</i>, Dyvelsdrækdraaber (1 Del
Dyvelsdræk, 5 Dele Vinaand), <i>T. Aurantii</i>,
Pomeransskaldraaber (1 Del Pomeransskal, 5 Dele
fortyndet Vinaand), <i>T. Benzoes</i>, Benzoedraaber
(1 Del Siam-Benzoe, 5 Dele Vinaand), <i>T.
Capsici</i>, Spanskpeberdraaber (1 Del spansk Peber,
10 Dele Vinaand), <i>T. Cascarillæ</i>,
Cascarilledraaber (1 Del Cascarillebark, 5 Dele fortyndet
Vinaand), <i>T. Chinæ</i>, Kinadraaber (1 Del
Kinabark, 5 Dele fortyndet Vinaand), <i>T. Chinæ
composita</i>, sammensatte Kina-Draaber (s. d.), <i>T.
Cinnamomi</i>, Kaneldraaber (1 Del Ceylon-Kanel,
5 Dele fortyndet Vinaand), <i>T. Coccionellæ</i>,
Kochenilledraaber (1 Del Kochenille, 5 Dele
fortyndet Vinaand), <i>T. Colchici</i>, Tidløsdraaber (1
Del Tidløsfrø, 5 Dele fortyndet Vinaand), <i>T.
Digitalis</i>, Fingerbøldraaber (1 Del
Fingerbølblade, 10 Dele fortyndet Vinaand), <i>T. Digitalis
ætherea</i>, æteriske Fingerbøldraaber (1 Del
Fingerbølblade, 10 Dele Hoffmannsdraaber), <i>T.
Gallæ</i>, Galæbledraaber (1 Del Galæbler, 5 Dele
fortyndet Vinaand), <i>T. Gentianæ</i>,
Gentiandraaber (1 Del Gentianrod, 5 Dele fortyndet
Vinaand), <i>T. Lobeliæ</i>, Lobeliedraaber (1 Del
Lobelie, 10 Dele fortyndet Vinaand), <i>T. Myrrhæ</i>,
Myrradraaber (1 Del Myrra, 5 Dele Vinaand),
<i>T. Nucis vomicæ</i>, Rævekagedraaber (1 Del
Rævekager, 10 Dele fortyndet Vinaand), <i>T.
Pimpinellæ</i>, Pimpinelledraaber (1 Del
Pimpinellerod, 5 Dele fortyndet Vinaand), <i>T. Pomi
ferrata</i>, æblesure Jerndraaber (1 Del
