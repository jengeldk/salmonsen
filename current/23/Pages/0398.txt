Værker: »Diana« (1882), »Høstmanden« (1894
i Bronze, en Millet'sk Type), General Gordon
(Trafalger Square, London), Mindesmærke for
Digteren Th. Gray (Pembroke Coll., Cambridge),
Statuer af Harvey, Gladsone (1905, London),
Cromwell (1889, ved Westminster Hall),
»Sandalbinderske« (1903), »Kysset« (1916,
Tate-Gallery) m. m. Han adledes 1917.
<i>A. Hk.</i>
</chapter>

<chapter name="Thoroddr, Þoroddr rúnameistari Gamlason">
<b>Thoroddr</b> ['þo.rådr], <sp>Þoroddr
rúnameistari Gamlason</sp>, levede i 12. Aarh.
Han siges at have været en dygtig
Tømmermester, der under Opførelsen af Domkirken paa
Bispesædet Holar siges at have lært sig Latin.
Paa en ret dunkel Maade sættes han i
Forbindelse med en isl. Reform af Alfabetet til Brug
for det isl. Sprog. Meningerne om hans
Virksomhed er delte; men rimeligst er det at
antage, at hans Fortjeneste kun ell. hovedsagelig
bestod i at indrette det gl. 16-Bogstavers
Runealfabet saaledes, at det kunde bruges til at
indskære i Træ større og mindre Sætninger
paa Islandsk. (<sp>Litt</sp>.: <sp>B. M. Olsen</sp>, »Runerne
i den oldisl. Litt.« [Kbhvn 1883]; <sp>F. Jónsson</sp>,
»Oldn.-oldisl. Litteraturhist.« II).
<i>F. J.</i>
</chapter>

<chapter name="Thoroddsen, Jón Þórðarson">
<b>Thoroddsen,</b> <sp>Jón Þórðarson</sp>, isl.
Sysselmand og Digter, f. 5. Oktbr 1819, d. 8.
Marts 1868, blev dimitteret fra Bessestad Skole
1840 og tog til Kbhvn's Univ. Aaret efter for
at studere Jura, men tog først dansk jur.
Eksamen 1853, efter i Mellemtiden at have
deltaget i Krigen 1848 (Slaget ved Slesvig 23. Apr.)
og været konstitueret Sysselmand i
Bardestrand Syssel 1850—52; dette Syssel fik han
1854 og Borgarfjordsyssel 1861, hvilket Embede
han beklædte til sin Død. T. var en meget
aandslivlig Mand og godt begavet. Han besad
betydeligt Vid og Ironi, hvorom flere af hans
Digte bærer Vidne. Det er som lyrisk Digter
og Novelleforfatter, han er bekendt. Han var
varm Fædrelandsven, og hans Kærlighed til sin
Fødeø faar ofte et inderligt og altid naturligt
Udtryk i hans Digte. Alt opstyltet og hastemt
er bandlyst i disse. — T.'s Digte er udgivne
1871 og senere. Af hans Noveller er to trykte;
den ene »Piltur og Stúlka« er bleven berømt for
sine udmærkede Billeder af det isl. Land- og
Købstadsliv og for det Liv og Lune, hvormed
den er fortalt. I øvrigt er Intrigen deri meget
simpel og slutter sig nær til den danske
Novellistik ved Aarh.'s Midte. Novellen er flere
Gange udgiven (første Gang 1850), overs. paa Dansk
af Lefolii (»Ungersvend og Pige« [1877]) og af
Dr. K. Kaalund (»Indride og Sigrid« [1874]),
paa Tysk af Poestion og paa flere Sprog. Den
anden Novelle »Maður og kona« (»Mand og
Kone«) er ufuldendt; om den kan siges omtr. det
samme, men den er noget langtrukken; udg.
1876 med en udførlig Biogr. af Digteren (ved J.
Sigurðsson). T. maa regnes til Landets
ypperste Digtere, netop fordi han i saa høj Grad
repræsenterer en Side af Islændernes Natur,
som ellers saa sjælden fremtræder litterært,
det lette Vid og den legende, undertiden
ingenlunde brodløse Spottelyst. Hans Digte er lette
og formfuldendte. (<sp>Litt</sp>: <sp>Poestion</sp>, »Isl.
Dichtung der Neuzeit« [1897]).
<i>F. J.</i>
</chapter>

<chapter name="Thoroddsen, Skúli">
<b>Thoroddsen,</b> <sp>Skúli</sp>, isl. Politiker, Søn af
ovenn. Jón T., f. 6. Jan. 1859, d. 21. Maj 1916.
T. blev cand. jur. ved Kbhvn's Univ. 1884, s. A.
Sysselmand i Isafjordsyssel og Byfoged i
Isafjord, suspenderet 1892, afskediget med Pension
1895. T. var nogle Aar Bestyrer af en
Købeforening paa Isafjord og siden Købmand. 1901
købte han Bessastaðir og bosatte sig der, men
flyttede 1908 til Reykjavik. 1890 blev T. valgt
ind i Altinget og genvalgtes stadig siden.
Allerede i Efteraaret 1886 havde han oprettet et
Blad paa Isafjord, »Þjóðviljinn«, som han
redigerede, skønt han ikke officielt overtog dets
Redaktion førend efter sin Suspensation. Dette
Blad udgav T. indtil Udgangen af 1915. T.
var en dygtig Mand, paavirket af Viggo
Hørup, meget oppositionel imod Regeringen, og fik
snart Indflydelse paa Altinget. Han var
Medlem af den Dansk-isl. Kommission af 1907.
Skønt Kommissionens »Udkast til Lov om det
statsretlige Forhold mellem Danmark og
Island« indrømmede Island større Selvstændighed,
end T. under Altingsbesøget 1906 havde gjort
Krav paa i de Artikler, som han offentliggjorde
i »Politiken«, vilde han dog ikke underskrive
det. Dette gav Anledning til en usædvanlig
ophidsende Valgkamp paa Island; flere Vælgere fik
da det Indtryk, at Kommissionsudkastet vilde
blive farligt for Island, hvis det blev
gennemført. Udfaldet af Valgene blev, at Udkastets og
Minister Hafstein's Modstandere fik stort
Flertal.
<i>B. Th. M.</i>
</chapter>

<chapter name="Thoroddsen, Thorvaldur">
<b>Thoroddsen,</b> <sp>Thorvaldur</sp>, isl. Geolog og
Geograf, Søn af ovenn. Jón T., f. 6. Juni 1855,
d. 28. Septbr 1921. Student fra Reykjaviks
lærde Skole 1875, studerede Naturhistorie ved
Kbhvns Univ. indtil 1880, da han fik kgl.
Udnævnelse som Lærer ved Realskolen paa
Möðruvellir; 1885 blev han Adjunkt ved den
lærde Skole i Reykjavik. T. har udført geogr.
og geol. Undersøgelse af hele Island. I
Sommeren 1876 var han med Prof. Johnstrup paa en
Ekspedition til Vulkanerne i det nordøstlige
Island, og straks da han blev Lærer paa
Möðruvellir, lagde han sin Plan om Landets
Undersøgelse. 1881 foretog han en Rejse paa egen
Bekostning, og s. A. bevilgede Altinget ham en
Understøttelse for at undersøge Landet; senere
støttedes han ogsaa af Rigsdagen og private.
I de flg. 17 Aar med Undtagelse af 1885, da T.
1884—85 gjorde en Studierejse til Italien og
studerede i Leipzig under Friherre F. v.
Richthofen, og 1891—92, foretog han en større
Undersøgelsesrejse hver Sommer, indtil han
havde gennemrejst hele Landet paa Kryds og
tværs og erhvervet sig enestaaende Kendskab til
det. Om sine Rejser har T. offentliggjort
Afhandlinger i Tidsskriftet »Andvari«, i »Geografisk
Tidsskrift« samt i »Petermanns Mitteilungen«
og forsk. udenlandske Tidsskrifter. Paa sine
besværlige Rejser har T. for første Gang
undersøgt hele det indre Højland, der før var
lidet kendt, og givet et Oversigtsbillede af
Landets fys. Geografi. Han har undersøgt Jøklerne
og maalt Sneliniens Højder over hele Landet
og særlig beskæftiget sig med Lavastrømme og
Vulkaner, især har han undersøgt
Kuppelvulkaner og Spalteeruptioner. Han har undersøgt
Brunkul og Surtarbrand og paavist
Grundlinierne i Landets Bygning og deres Forhold til
Vulkanerne, samt beskrevet de glaciale
Dannelser og de gl. Havstandsmærker rundt om hele
