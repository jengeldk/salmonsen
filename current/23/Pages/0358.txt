Dommerkontor foruden 7 Arrester og Bolig for
Arrestforvareren. Administrationsbygningen, opført 1917
(Arkitekt V. Norn), er skænket Byen af
Grosserer N. L. Spangberg og indeholder
Kommunekontor, Borgmesterkontor, Udvalgsværelser,
Bibliotek (se ovf.) samt Byens Arkiv.
Politigaarden, opført 1920 (Arkitekt V. Norn) med
Kontorer for Politiet; Amtmandsboligen, til Dels
ombygget 1899; Præstegaarden;
Jernbanestationen, opført 1882 (Arkitekt N. P. C. Holsøe);
Posthuset (s. A. og Arkitekt); Telegraf
stationen; Toldkammeret, opført 1885 (Arkitekt, Prof.
Walther). Gasværket, anlagt 1883, med en
aarlig Produktion af c. 625000 m<sup>3</sup>;
Elektricitetsværket, anlagt privat 1907, 1914 overtaget af
Kommunen og 1920 overgaaet til et
Interessentskab (»Nordtys Strømforsyning« og T.
Kommune), det forsyner ogsaa Oplandet med Strøm;
Vandværket, anlagt 1906; Det offentlige
Slagtehus, opført 1910; Renovationsanstalten (s. A.).

<sp>Sanitære og humanitære
Indretninger</sp>. Amts- og Bysygehuset med 3
Afdelinger: det egl. Sygehus med
medicinsk-kirurgisk Afdeling opr. opført 1857, men for største
Delen ombygget 1919 (Arkitekt V. Norn), har
94 Senge, Epidemiafdelingen, opført 1893 med
26 Senge og Tuberkuloseafdelingen, opført 1907
med 18 Senge; hele Etablissementet ejes af
Amt og By med henh. 2/3 og 1/3. Fattiggaarden,
opført 1844, med 25 Pladser. Af Byens mange
<sp>Stiftelser</sp> skal nævnes: T. Hospital, stiftet 1732
af Kammerraad P. M. Jensen til Ulstrup og
Hustru, opr. bestaaende af et Hus med Have og
5000 Rbd. for 8 fattige, nu Fribolig m. m. for 2
Mænd samt mindre aarlige Legatportioner til
14 Personer, Stiftelsen ejer c. 39000 Kr;
Krejberg's Stiftelse, oprettet 1880 af Boghandler P.
Krejberg's Enke Cecilie Marie med Fribolig for
4 trængende, aldrende og ugifte Kvinder af
Handels- og Haandværkerstanden; Dronning
Louise's Børneasyi, opr. 1889 ved Gaver fra
Enkerne efter Brygger, <i>Dr. phil.</i> J. C.
Jacobsen og Købmand J. G. Brinkmann samt fra
Dyrlæge A. Møller's Arvinger, Asylet ejer 35000
Kr og har Plads til 60 Børn; T. Børnehjem,
opført 1900 med Plads for 12 Børn, modtager
Tilskud fra Amt og Kommune; Konsul Johnsen's
Syge- og Rekreationshjem, opført 1923
(Arkitekt Foged) for 10—12 ubemidlede Personer i
T. Amt, Midlerne, c. 540000 Kr, er
testamenterede af Konsul I. M. N. Johnsen;
»Bombebøssen«, oprettet 1861 til Fribolig og anden Hjælp
for trængende Sømænd og deres Familie.

<sp>Lystanlæg</sp> og <sp>Mindesmærker</sp>.
Umiddelbart N. f. Byen ligger den smukke og
velholdte, 6,6 ha store Park »Christiansgave«,
skænket til T. Amt 1844 af Christian VIII; i
Parken er opstillet Buster af Kongerne Frederik
VI, Christian VIII, Frederik VII, Christian IX
og Frederik VIII samt af Amtmand G. Faye,
der plantede det første Træ; her er ogsaa
opført en Pavillon med Sommerteater. Paa Store
Torv er der 1910 afsløret en Bronzestatue af
Christian IX (Billedhugger Gyde Petersen), og
i Strømstræde er 1901 indsat en Mindetavle i
Højskolemanden Chr. M. Kold's Fødested.

<sp>Erhvervsforhold</sp>. Af samtlige
Købstadens Indb. lever over 1/3 af Haandværk og
Industri, 1/4 af Handel o. l. og c. 1/10 af
Trafikvirksomhed. Herefter kommer de andre
Erhvervsgrupper med flg. Procenttal: Tyende 7,2,
immateriel Virksomhed 6,7, Landbrug 4,6,
Fiskeri 2,8; 7,5 % lever af egne Midler ell. ved
offentlig Understøttelse. Af <sp>Fabrikker</sp> og
<sp>industrielle Virksomheder</sp> kan
nævnes: »Thy«, Maskinfabrik og Jernstøberi,
A/S fra 1917; 3 Skibsbyggerier, G. Undén &
Sønners Klædefabrik og Uldspinderi, grundlagt
1881; 1 Uldspinderi; 2 Dampfarverier; T.
Dampmølle, grundlagt 1880; F. C. Bendixsen's
Tobaksfabrik; 1 Kalkbrænderi, 2
Margarinefabrikker; T. Bryghus, A/S, grundlagt 1899,
fremstiller bajersk Øl og Mineralvand; Karocksminde
Bryggeri; 1 Mejeri, 1 Svineslagteri, Savskærerier,
2 Trævarefabrikker, 2 Lervarefabrikker, 1
kem.-tekn. Fabrik, 3 Bogtrykkerier. Byen har 2
Apoteker og fl. Hoteller. Af Pengeinstitutter er
der Sparekassen for T. Amt, oprettet 1829;
Landbosparekassen for Thy, oprettet 1886;
Handels- og Landbrugsbanken i T., oprettet 1915;
endvidere Filialer af Andelsbanken (1918) og af
Landmandsbanken (den tidligere T. Bank
overtoges 1918).

<sp>Havn og Skibsfart</sp>. Indtil 1840 havde
T. ingen Havn, først da paabegyndtes Anlægget
af den vestlige Del, senere »Mellemhavnen«,
særlig for Dampskibe, og endelig den østlige
Del som Baadehavn. 1908 foretoges en større
Uddybning og fra 1912 en omfattende
Ombygning; en ny Kaj byggedes S. f. Vesthavnen, og
en stor Opfyldning til Forøgelse af
Havnepladsen foretoges, ligesom der anlagdes en
Fiskerihavn. Endelig er der 1915—22 udført et nyt
Kajanlæg i Mellemhavnen og S. f. hele Havnen
bygget to Dækmoler, tilsammen 680 m, hvorved
der dannes en Yderhavn paa c. 7 ha. Den egl.
Havn har et Vandareal af c. 2,5 ha, en Dybde
af indtil 4,7 m og en Bolværkslængde af c. 600
m. 1923 indgik fra danske Havne 407 Skibe med
24590 t Ladning, deraf 58 Dampskibe med 6414 t
Ladning og fra fremmede Havne 194 med 38615
t Ladning, deraf 46 Dampskibe med 19716 t
Ladning; samme Aar udgik til danske Havne
460 Skibe med 1444 t Ladning, deraf 67
Dampskibe med 663 t Ladning og til fremmede 141
med 600 t Ladning, deraf 37 Dampskibe med 60
t Ladning. Den ved T. Toldsted
hjemmehørende Handels- og Fiskeriflaade bestod ved
Udgangen af 1920 af 26 Fartøjer over 4 Reg.-T.
med tilsammen 602 Reg.-T., nemlig: 13
Sejlskibe (140 Reg.-T.), 11 Motorskibe (209 Reg.-T.)
og 2 Dampskibe (253 Reg.-T.); desuden var
der 690 mindre Fartøjer og Baade.

<sp>Finansielle Forhold</sp>. Kommunens
Indtægter og Udgifter var 1921—22 henholdsvis
1129000 og 957000 Kr; dens Formue og Gæld ved
Aarets Udgang henh. 3,1 og 2,1 Mill. Kr. Ved
Vurderingen til Ejendomsskyld i T. 1920 var
hele Summen 22,6 Mill. Kr, deraf Jordværdi
7,5 Mill.; s. A. var Bygningernes Brandassurance
18,9 Mill. Kr.

<sp>Administrative Forhold</sp>.
<sp>Embedsmænd</sp> m. m. Købstaden danner
sammen med T. Landsogn og Tilsted Sogn et
Pastorat i Hundborg og Hillerslev Herreders
Provsti (Aalborg Stift). Den hører til 74.
