Ægteskabssager, og Retterne kaldtes derfor
<sp>Tamperretter</sp>.
<i>A. Th. J.</i>
</chapter>

<chapter name="Tampere">
<b>Tampere</b> (svensk <sp>Tammerfors</sp>), By i
Finland, Tavastehus Län, ligger 143 km NNØ.
f. Åbo ved <sp>Tampereenkoski</sp>
(Tammerforsstrøm), der forener Søerne Näsijärvi og
Pyhäjärvi ved en 3 km lang Række lave Fald
med en samlet Højde af 20 m. (1923) 50138
Indb., overvejende finsktalende. T. har en
smuk Beliggenhed paa begge Sider af Faldene,
hvis vældige Drivkraft udnyttes af Byens
talrige Fabrikker, blandt hvilke fremhæves
Bomulds- og Lærredsvæverier, Papir-, Læder- og
Skotøjsfabrikker samt Lokomotiv- og
Jernvarefabrikker. 1917 fandtes 125 industrielle
Virksomheder med 9935 Arbejdere. Fabrikationsværdien
udgjorde 69,4 Mill. Mark. T. er et vigtigt
Jernbaneknudepunkt, og mange Dampskibsruter paa
Søerne forbinder Byen med det tætbefolkede
og veldyrkede Opland. — Blandt de offentlige
Bygninger nævnes Johanneskirken (1906) og
Teatret (1912). T. grundlagdes af Gustaf III 1775,
fik Byprivilegier 1779, blev 1821 Fristad, men
Fristadsprivilegierne (der bl. a. omfattede toldfri
Indførsel af Raavarer, Maskiner o. l.) faldt bort
1905. — Under Borgerkrigen i Finland 1918
befæstedes T. stærkt af Rødgardisterne, som
understøttedes af Russerne. 25. Marts 1918 stod
Regeringstropperne (»de hvide«) uden for Byen.
I Marts og April udkæmpedes haarde Kampe
omkring T., hvorunder Svenska brigaden
særlig udmærkede sig. Byens østlige Del indtoges
4. April, og Natten til 6. April kapitulerede
Rødgardisterne. Ved Kirkegaarden rejstes i
Efteraaret 1918 et Mindesmærke for de faldne
Svenskere.
<i>M. H-n.</i>
</chapter>

<chapter name="Tampereenkoski">
<b>Tampereenkoski,</b> se <sp>Tampere</sp>.
</chapter>

<chapter name="Tamperret">
<b>Tamperret</b> var Navnet paa de Domstole,
under hvilke Ægteskabssager ved
Ribe-Artiklerne af 1542 henlagdes, »efterdi der findes stor
Uskikkelighed i Ægteskabs- og Horsager«. T.,
der bestod af Stiftslensmanden, senere
Stiftamtmanden som Formand og et Antal gejstlige
Medlemmer, nemlig Kapitlet, hvor et saadant
fandtes (under Enevælden ophævedes alle
Kapitlerne), og ellers de Formanden nærmest
boende lærde Mænd eller Sognepræster, skulde
samles 4 Gange om Aaret, paa <sp>Tamperdagene</sp>
(s. d.), hvilken Bestemmelse foranledigede
Dannelsen af Navnet T. For Sjællands Stifts
Vedkommende, hvor Konsistorium ved Kjøbenhavns
Universitet 1681 var traadt i Stedet for Roskilde
Kapitel, henlagdes Tamperretssagerne 1771
under Hof- og Stadsretten, og en Forordning af
1. Decbr 1797 afskaffede fuldstændig T. og
henlagde alle Sager angaaende Skilsmisse eller
Ægteskabers Forbrydelse, ligesom andre civile
Sager, under den tiltaltes eller anklagedes
almindelige Værneting.
<i>(O. D.). P. J. J.</i>
</chapter>

<chapter name="Tampico">
<b>Tampico</b> [tam'pik<sub>å</sub>], <sp>Santa Ana de
Tamaulipas</sp>, Havneby i Staten Tamaulipas paa
Mexikos Østkyst ved Mundingen af Rio
Panuco med (1921) 64000 Indb. Flodmundingen er
ved to Dæmninger forlænget ud i Havet og
derved omdannet til en fortrinlig Havn. Byen
har i de senere Aar været i rivende
Fremgang p. Gr. a. Omegnens Rigdom paa
Petroleum. Den har tillige en stor Ind- og Udførsel,
og flere Jernbaner forbinder den med
Indlandet.
<i>M. V.</i>
</chapter>

<chapter name="Tampicohamp">
<b>Tampicohamp,</b> se <sp>Agavetrævler</sp>.
</chapter>

<chapter name="Tampicorod">
<b>Tampicorod,</b> se <sp>Ipomæa</sp>.
</chapter>

<chapter name="Tampon">
<b>Tampon</b> [dansk -påŋ, fransk tä'på] (fransk),
mindre eller større Stykker <sp>Gaze</sp>, <sp>Bomuld</sp>
eller andet, der benyttes til at udføre den
saakaldte <sp>Tamponade</sp> (s. d.). Bruges ogsaa
som Betegnelse for de Gazestykker eller andet,
som under Operationen anvendes til at aftørre
Saarfladen.
<i>(E. A. T.). V. Sch.</i>
</chapter>

<chapter name="Tampon">
<b>Tampon</b> [da. -'påŋ, fr. tä'på] (fr.), se
<sp>Kobberstik</sp>, S. 240.
</chapter>

<chapter name="Tamponade">
<b>Tamponade.</b> Herved forstaas et kirurgisk
Indgreb, hvorved et Hulrum udstoppes fastere
eller løsere med et dertil passende Legeme, en
<sp>Tampon</sp>, hvortil anvendes <sp>Gazestykker</sp>,
<sp>Svamp</sp>, <sp>Bomuld</sp> eller i nogle Tilfælde en
<sp>Kautsjukballon</sp>, der udspiles med Vand
eller Luft efter at være indlagt paa det ønskede
Sted. T. kan dels anlægges i de naturlige
Hulheder Næsen, Vagina o. s. v., dels i Saar.
Formaalet er hyppigst at standse Blødning.
Undertiden anvendes den ved Saar som en Form af
Drainage. Under særlige Forhold anvendes den
ved Fødsler.
<i>(E. A. T.). V. Sch.</i>
</chapter>

<chapter name="Tamponer">
<b>Tamponer</b> [-'påŋ<sub>ə</sub>r], se <sp>Trykballer</sp>.
</chapter>

<chapter name="Tamponering">
<b>Tamponering,</b> den Handling at tamponere,
altsaa delvis det samme som <sp>Tamponade</sp>.
T. benyttes i Sygdomslæren om det Forhold,
at Blod i større Masse hober sig op og derved
vanskeliggør Funktionen af et bestemt Organ,
saaledes ved Blødning i Hjerteposen eller
Lungesækken, hvor en »T.« med Blod kan virke
dræbende, hvis ikke tidlig Udtømmelse
foretages.
<i>(E. A. T.). V. Sch.</i>
</chapter>

<chapter name="Tamsui">
<b>Tamsui,</b> <sp>Hobe</sp>, By paa Nordkysten af
Formosa ved Mundingen af Tamsui-Floden,
Havnestad for den store By Taihoku, udfører Te,
Ris, Sukker og Kamfer.
<i>M. V.</i>
</chapter>

<chapter name="Tam-Svin">
<b>Tam-Svin,</b> se <sp>Svineracer</sp>.
</chapter>

<chapter name="Tam-tam">
<b>Tam-tam,</b> se <sp>Gongong</sp>.
</chapter>

<chapter name="Tamuler">
<b>Tamuler,</b> et Folk i Forindien af den
dravidiske Folkestamme. Navnet T. (rettere
<sp>Tamil</sp>) er opr. det samme Ord som Sanskrit:
<sp>Dravida</sp> (s. d. = Pali: <sp>Damila</sp>).
Tamil-Landet, som nu hører under Præsidentskabet
Madras, er omtr. 143000 km<sup>2</sup> og strækker sig
langs med den sydøstlige Kyst af Forindien fra
Kap Comorin til Palicate (lidt N. f. Madras);
mod V. begrænses det af Ghatsbjergene,
hvorfra flere Floder gennemstrømmer Landet og gør
store Strækninger frugtbare og egnede til en
udstrakt Risavl; andre Strækninger optages af
vilde Skove, og Kystegnene er som Regel
sandede og ufrugtbare. Allerede i Oldtiden maa
disse Egne have været Sædet for en vis Grad
af Civilisation; her fandtes flere Riger under
mægtige Dynastier, saaledes <sp>Pandya</sp> mod
S. (med Hovedstaden <sp>Madura</sp> ell.
<sp>Mathura</sp>), og længere mod N. <sp>Cola</sp> (udtales
Tschola), hvilket sidste Navn i Forbindelsen
<sp>Colamandala</sp> (ɔ: Cola-Territoriet) af
Portugiserne omdannedes til <sp>Coromandel</sp> og siden
blev den alm. Betegnelse for Østkysten af
Sydindien. T. tæller i alt c. 15—16 Mill., hvoraf en
Del beboer den nordlige Del af Øen Ceylon; de
er utvivlsomt de højest udviklede af de
