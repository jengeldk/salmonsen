mellem Danmark og Island skulde den tidligere
Toldfrihed for islandske Varer bortfalde.

Mellem Vægt- og Værditold bragte Forslaget
ingen Forskydning, og i finansiel Henseende
vilde det i det hele og store hvile i sig selv.
Forslaget var, som Finansministeren udtrykte
det, ved Forelæggelsen i Folketinget den 8.
Novbr 1923 »nogenlunde renset for politisk
Kampstof«. Uanset dette, og at Forslaget som
Helhed betragtet kun var en teknisk Revision
og for saa vidt langt mindre betydende end de
tidligere Tarifreformer, gav det dog Anledning
til en Del Forhandlinger i Tingene, men
gennemførtes dog forholdsvis hurtigt som <sp>Loven
af 29. Marts 1924</sp>.

Det var imidlertid langt fra, at der nu skulde
blive Ro paa Toldlovgivningens Omraade.
Allerede forinden den ny Toldlov skulde træde i
Kraft — fra 1. Juli 1924 — blev den ved en
midlertidig, senere gentagende forlænget, Lov
af 20. Juni 1924 undergivet omfattende
Ændringer; saaledes blev et betydeligt Antal
Værditoldsatser, deriblandt for Manufakturvarer,
forhøjet. Andre Ændringer i Tariffen skete ved
L. af 29. Novbr 1924 (Frugter, Syltetøj, Have-
og Markvækster). Inden Aarets Udgang blev
der yderligere ved Lov om
Valutaforanstaltninger af 20. Decbr 1924 § 5 paabudt en
Tillægsafgift paa Silke, Silkevarer, mønstrede
aabne Varer af vegetabilske Stoffer eller af Uld,
Pelsværk m. m. Loven var gældende til
Udgangen af 1926, men er forlænget.

Ogsaa 1925 bragte Ændringer. Saaledes
bestemte L. 28. Apr. 1925, at det i 1923 rejste
midlertidige »Kriseværn« for Tobaksindustrien
skulde opretholdes indtil Udgangen af 1926
(Tolden af Cigarer: 5 Kr 20 Øre pr kg plus
Omsætningsafgift efter Værdien efter L. 18.
Febr 1922). Ny Ændringer og Tilføjelser blev
fastsat ved L. 23. Decbr 1925, der ophævede
forskellige Toldsatser for Varer, der anvendes
i Tekstilindustrien: Raastoffer til Trykning af
Uldmusseliner og forskelligt Garnaffald,
ligesom Væve- og Strikkegarn af Silke undergaves
en alternativ Beskatning (enten 22 % af
Værdien eller 5 Kr pr kg). Ganske ejendommelig
inden for den danske Toldlovgivning er ogsaa
Lovens Bestemmelse om, at Maskiner til
Forarbejdning af Spindestoffer og
Manufakturvarer kan tillades indført toldfrit, naar de
indføres til Brug for industrielle Virksomheder,
og for saa vidt det godtgøres, at Maskiner af
den paagældende Art ikke er Genstand for
indenlandsk Produktion.

Under T.'s Ressort henhører foruden de
egentlige Toldafgifter en Række andre Afgifter
fra de senere Aar. Dette gælder saaledes den
ved L. 12. Juni 1922 indførte Afgift paa
Omsætningen i Kafeer, Restaurationer m. m., Lov
af s. D. om Omsætningsafgift af Chokolade- og
Sukkervarer, L. af 1. Apr. 1922 om Beskatning
af indenlandsk Tilvirkning af Vin, Cider o.
desl., samt L. af 1. Febr 1924, jfr L. 20. Decbr
1924 om Omsætningsafgift af Motorkøretøjer.
Denne Udvidelse af Arbejdsomraadet har
givet sig Udtryk deri, at de gennem T.
oppebaarne Intrader er steget c. 28 % i de sidste
Aar, nemlig fra c. 180 Mill. Kr i Finansaaret
1920—21 til c. 230 Mill. Kr i Finansaaret
1924-25.
<table>
<td 3 c><sp>Toldindtægterne</sp>:
<td><td c>Finansaar<br>1925—26<br>Kr.<td c>Finansaar<br>1924—25<br>Kr.
<td>Indførselstold<td r>78114000<td r>78093000
<td>Spiritusafgift<td r>1343000<td r>1307000
<td>Tillægsafgift paa Spiritus<td r>31688000<td r>34850000
<td>Afgift af indenlandsk tilvirket Vin m. m.<td r>587000<td r>850000
<td>Ølskat<td r>29625000<td r>28873000
<td>Sukkerafgift<td r>6408000<td r>4345000
<td>Stempelafgifter af Cigaretter m. m.<td r>12463000<td r>11906000
<td>Omsætningsafgift af Cigarer og Cigarillos<td r>10628000<td r>10524000
<td>Afgift paa Omsætningen i Kafeer, Restaurationer m. m.<td r>19021000<td r>20293000
<td>Omsætningsafgift af Chokolade og Sukkervarer m. m.<td r>11987000<td r>11823000
<td>Omsætningsafgift af Motorkøretøjer<td r>8861000<td r>4816000
<td>Indtægter efter Lov om Valuta-Foranstaltninger<td r>4144000<td r>874000
<td>Andre Indtægter<td r>2969000<td r>3107000
<td r>Tilsammen<td r>217838000<td r>211661000
</table>

<sp>Bestyrelsen</sp> af T. overgik fra 1. Apr.
1865 til <sp>Generaldirektoratet for
Skattevæsenet</sp>. De danske Toldsager
besørgedes i Aarene 1848—60 og fra 1865 til 1869
af to Ekspeditionskontorer, i den øvrige Tid
kun af eet Ekspeditionskontor. Alt det
<sp>Regnskabsvæsen</sp>, der tidligere havde henhørt
under Generaltoldkammeret, henlagdes ved kgl.
Resol. af 3. Decbr 1848 under det da
oprettede Generaldecisorat for det indirekte
Skattevæsen. Ved kgl. Resol. af 4. Novbr 1881
ophævedes Generaldecisoratet, og de under samme
henhørende tre Toldrevisionskontorer blev nu
henlagte under Finansministeriets 2.
Revisionsdepartement, der ifølge kgl. Resol. af 18. Decbr
1916 skulde benævnes
Toldrevisionsdepartementet. Sluttelig fastsattes det ved kgl. Resol. af
29. Marts 1902, at Embedet som
Generaldirektør for Skattevæsenet skulde ophæves, samt at
de Sager, der behandledes gennem
Ekspeditionskontoret for Toldsager, skulde henlægges
under et <sp>Generaltolddirektorat</sp>, i
Spidsen for hvilket der sattes en som
Generaltolddirektør fungerende Departementschef.
Ved kgl. Resol. af 29. Aug. 1919 ændredes
Navnet til Departementet for Told- og
Forbrugsafgifter. Umiddelbart under dette Departement
fungerer tre <sp>Overtoldinspektører</sp>:
een for Kjøbenhavn, een for Østifterne og een
for Jylland.

Antallet af Toldsteder i det danske
Monarki var i Aaret 1863 i alt 160, deraf 67 i
Kongeriget, 31 i Slesvig og 62 i Holsten. 1905
var Antallet af Toldsteder i Kongeriget, efter
at der i Henhold til L. af 24. Marts 1899 var
blevet nedlagt 10 Toldsteder, i alt 73. Nu (1927)
er der foruden Kjøbenhavns Toldsted 44
Toldsteder i Østifterne og 33 i Jylland. I Spidsen
for <sp>Kjøbenhavns</sp> Toldsted staar en
