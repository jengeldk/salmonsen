ligger Villakvarteret Stavered og
Industriomraaderne Stallbacka og Malöga. V. f. Elven
ligger Villakvarteret Strömslund, der ved Kung
Oscars bron staar i Forbindelse med T. — Fra
gammel Tid har Vandkraften ved T. været
udnyttet, men det er dog først efter
Elektrificeringen, at T. er vokset frem som Industriby
af Rang. Industrien beskæftiges særlig med
Fabrikation af Staal, Maskiner, Jernbanemateriel,
Papir, Kemikalier, Kunstgødning o. s. v. 1923
fandtes 35 Fabrikker med 3259 Arbejdere, og
der produceredes Varer til en Værdi af 40,1 Mill.
Kr. Blandt de største og mest kendte industrielle
Virksomheder bør nævnes Trollhätte kraftverk
(sendt), T.'s mekaniske verkstad (Aktiebolaget
Nydqvist & Holm), Aktiebolaget Stridsberg &
Biörck, T.'s elektrotermiska aktiebolag, T.'s
elektriska masugn, Stockholms
superfosfatfabriks aktiebolag, Aktiebolaget Trollhätte
cyanidverk, Aktiebolaget for kemisk och
elektrotermisk produktion, Elektrolytiska aktiebolaget
T., Aktiebolaget Ferrolegeringar, Skandinaviens
grafitindustri aktiebolag, Aktiebolaget
Mangano-Silicium, Hoganäs-Billesholm aktiebolag.

Ved T. danner Göta älv en Række pragtfulde
Vandfald, kaldet <sp>Trollhättefallen</sp> eller
<sp>Trollhätteströmmar</sp>, Sveriges
berømteste Vandfald. Paa 1 km styrter Vandmasserne
ned over flere Afsatser med en samlet
Faldhøjde af 32 m. Det øverste Fald er det 7,7 m
høje Gullöfallet, der sammen med Nolfallet
omslutter den lille Ø Gullön. Derefter følger
det 13 m høje Toppöfallet med Tjuvfallet, og
lidt længere nede følger Stampeströmsfallet (2,6
m), der overspændes af Kung Oscars bron. Paa
en kort Strækning glider nu Elvens
Vandmasser med roligt Løb gennem Udvidelsen
Hoijums varp for snart at afbrydes af de 3
tilsammen 8,3 m høje Helvetesfallen. Ved Foden
af disse Fald ligger den dybe Hvirveldam
Olidehålan. Længere nede fulgte tidligere det
1,3 m høje Flotbergsströmmen, der nu p. Gr. a.
Opdæmning er forsvundet. — Den Vandmasse,
der pr. Sek. passerer T., beregnes til 320 m<sup>3</sup>
ved laveste og 900 m<sup>3</sup> ved højeste Vandstand.
Faldene, der besøges af mange Turister, har
tabt meget i Skønhedsværdi ved Kanal- og
Kraftanlæggene, men endnu løber dog c.
Halvdelen af Vandmængden ned over Faldene. Ved
særlige Lejligheder, som Fyrste- og
Kongresbesøg, kan den fulde Vandmængde ledes ind
i den gamle Strømfure for i en kort Tid at
vise Vandfaldene i deres oprindelige Skønhed
og Vælde.

Forbi Vandfaldene fører paa Göta älvs
østlige Side den saakaldte <sp>Trollhätte
kanal</sp>, der danner Vandvejen mellem Kattegat
og Vänern (Göteborg—Vänersborg) og saaledes
udgør den vestligste Del af Göta kanal. Tanken
om en saadan Kanal var allerede fremme paa
Gustaf Vasa's Tid. Under Karl IX
paabegyndtes den saakaldte »Karls graf« mellem
Vänersborg og Brinkebergskullen; under Karl XII
gjordes flere mislykkede Forsøg paa at lede en
Kanal uden om
Vandfaldene ved T. 14. August
1800 aabnedes for første
Gang Trafikken mellem
Kattegat og Vänern.
Sluserne var kun 2 m
dybe. 1844 gjordes
Kanalen farbar for Skibe
paa 2,82 m
Dybgaaende. 1909—16 uddybedes
Kanalen for Skibe paa
4 m Dybgaaende. Der
findes nu 6 Sluser, den
nederste ved Lilla Edet.
Slusekamrene er 90
m lange, Portvidden
13,7 m og mindste
Tærskeldybde 5,5 m.
Kanalen kan passeres af Skibe
paa 730 Registertons,
men Sluserne er med
fremtidige Udvidelser
for Øje byggede for Fartøjer paa 1330
Registertons. Trollhätte kanal krydses af 7 større
Broer, hvoraf 4 Svingbroer og 3 Klapbroer. 1924
besejledes Kanalen af 14920 opadgaaende
Fartøjer (910177 t) og 14956 nedadgaaende Fartøjer
(901390 t). Kanalafgiften beløb sig 1924 til 1,8
Mill. Kr.

Ved T. er opført en mægtig elektrisk
Kraftstation, <sp>Trollhätte kraftverk</sp>, der er
Sveriges største og et af Europas betydeligste
Vandkraftanlæg. Det ejes af den svenske Stat og
sorterer under Kungliga Vattenfallsstyrelsen. Det
første Anlæg udførtes 1906—14, men allerede
25. Marts 1910 leveredes Energi for første
Gang. Indvielsen fandt Sted 29. Oktbr 1910.
1918—19 fandt betydelige Udvidelser Sted, og
Kraftstationen raader nu over 13
Maskinaggregater. 1926 aabnedes ved Lilla Edet c. 25 km
neden for T. en ny Kraftstation, der sorterer
under Trollhätte kraftverk. Denne Station
raader over 3 Maskinaggregater, der muligvis
senere forøges til 8. — Trollhätte kraftverk har
en Maksimaleffekt paa 119000 Kilowatt,
svarende til Udnyttelsen af 550 m<sup>3</sup> Vand pr. Sek.
Ved Lavvande (320 m<sup>3</sup> Vand pr. Sek.)
produceres. 83000 Kilowatt. Kraftstationen ved Lilla
Edet præsterer 22000 Kilowatt. Man regner
med, at Göta älv efter Regulering af Vänern
kan levere en aarlig Energimængde paa 1300
Mill. Kilowatttimer eller c. Halvdelen af hele

<img>Fig. 2. Trollhätte kraftverk.</img>
