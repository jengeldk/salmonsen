Skivernes Akslers Lejer, maatte Skiverne være lette;
de udførtes derfor ofte med støbt Nav og Krans
og deri faststøbte Eger af Smedejern med
vekslende Styrt (ɔ: som paa Cyklehjul). For at
undgaa, at Tovparterne slog mod hinanden dels
ved Igangsætning, dels ved Blæst, lod man i
Reglen den øverste Part være den trækkende,
den stramme; hvor langt man kunde føre
Ledningen, kom navnlig til at afhænge af, hvor
stor en Bugt man med eller uden Anvendelse
af Bæreskiver kunde faa for den slappe
Tovpart uden at slaa mod Jorden eller forhindre
Færdsel; skulde T. være over 120 m, foretrak
man at gøre den <sp>sammensat</sp> ved at
anvende Skiver med to Løb, saaledes at det ene
Løb modtog Energi fra den foregaaende
Station, og det andet afgav den til næste Station.
Medens som alt nævnt Jerntraadstransmissionen
er traadt mere og mere i Skygge i den senere
Tid og mest er henvist til mindre Anlæg, hvor
der f. Eks. haves nogen Dampkraft disponibel,
har Trævlstoftovene af Bomuld, Hamp,
Manilla, Aloe o. l. fundet ny Anvendelse navnlig
inden for større Fabrikker. I Stedet for som
tidligere at føre al Kraften fra Maskinakslen
ved Rem over paa en Hovedaksel, fra denne
til en anden og fra den anden maaske til en
tredie Aksel o. s. v., med de deraf følgende
betydelige Arbejdstab, kan man, som Fig. 2
viser, forsyne Maskinakslens Svinghjul med
Riller til Tovene, der ofte har en Diameter af
25—30 mm, og føre Tovene til de forskellige
Aksler, der skal drives, og som godt kan være
i Bygningens forskellige Etager eller i
forskellige Bygninger. En anden Form for T. er den,
at man fra Svinghjulet kun fører et enkelt
Tov, men lægger det i Bugter om Tovskiver
paa flere parallelle Aksler, som altsaa
samtidig sættes i Bevægelse. Denne Form for T.
har den Fordel, at man kan indskyde en
automatisk Strammemaskine, saa at Tovet altid har
den ønskede Stramning, medens Spørgsmaalet
om den rette Stramning ellers er ret vanskeligt
at løse, saaledes især ved sammensatte
Traadtovledninger; er i en af dens Dele Tovet for
slapt spændt, kan man ikke overføre al den
beregnede Energi gennem det; er det for stramt
spændt, gaar det ud over Holdbarheden, og
det tabte Arbejde ved Friktion i Skiveakslernes
Lejer vokser.
<i>S. C. B.</i>
</chapter>

<chapter name="Townsend, George Alfred">
<b>Townsend</b> [ta'unzend], <sp>George Alfred</sp>,
amerikansk Journalist, kendt under Navnet
<sp>Gath</sp>, f. i Georgetown, Delaware, 30. Jan.
1841. Han blev Journalist i en ung Alder og
gjorde sig bekendt som Krigskorrespondent
under Borgerkrigen. 1862 og 1866 var han paa
Rejse i Europa og vakte stor Opsigt ved sine
Breve til engelske og amerikanske Blade. Af
hans Værker kan nævnes: <i>Campaigns of a
Noncombatant</i> (1865), <i>The Story of the Conspiracy
against the Lives of the executive Officers in
the United States</i> (samme Aar), <i>The Real Life
of Abraham Lincoln</i> (1867), <i>Life and Battles of
Garibaldi</i> (samme Aar), <i>The New World
compared with the Old</i> (1868), <i>Mormon Trials at
Salt Lake</i> (1872). Desuden har han skrevet nogle
Romaner og et Bind Digte.
<i>(T. L.). I. O.</i>
</chapter>

<chapter name="Townshend, Charles">
<b>Townshend</b> ['ta^unzend], <sp>Charles</sp>, engelsk
Minister (1725—67), var siden 1747 Medlem af
Underhuset og fik tidlig vigtige politiske
Embeder. Hans Veltalenhed gjorde ham til Husets
Yndling, skønt han intet udrettede og savnede
baade Alvor og Fasthed i Grundsætninger. Under
Bute blev han Marts 1761 Statssekretær for
Krigsvæsenet og senere for Kolonierne indtil April
1763; var ivrig for at hævde Regeringens og
Parlamentets Myndighed over for de
nordamerikanske Kolonier og vilde nøde dem til at
underholde en staaende Hær og udrede de af
Moderlandet paalagte Skatter, samt lade
Kongen udnævne Guvernører og Dommere uden
Agtelse for deres Fribreve. Efter Bute's Fald
gik han over i Grenville's Ministerium og
medvirkede til Stempelafgiftens Vedtagelse 1765,
samt gik kun nødig med til dens Ophævelse.
Endelig blev han Aug. 1766 Skatkammerkansler
og gennemførte Juni næste Aar de ny
Toldafgifter, der senere gav Stødet til Nordamerikas
Løsrivelse.
<i>E. E.</i>
</chapter>

<chapter name="Townshend, Charles Vere Ferrero">
<b>Townshend</b> ['ta^unzend], <sp>Charles Vere
Ferrero</sp>, engelsk General (1861—1924), blev
Officer 1881, deltog i forskellige Kolonialfelttog
og 1899—1900 i Krigen i Sydafrika; 1911
udnævntes han til Generalmajor og
Brigadekommandør i Indien. Under Verdenskrigen
rykkede han i Novbr 1915 fra Mesopotamien for at
bemægtige sig Bagdad; han naaede Ktesifon,
blev slaaet her 24. Novbr og maatte gaa tilbage
til Kut-el-amara, der blev indesluttet af
Tyrkerne. Efter et tappert Forsvar maatte T.
overgive Byen 29. Apr. 1916 p. Gr. a. Mangel paa
Proviant. Han kom i Krigsfangenskab i
Konstantinopel og fik her Lejlighed til at studere
tyrkiske Forhold; han var virksom ved
Afslutningen af Vaabenstilstanden i Mudros og
arbejdede efter Verdenskrigen meget for et godt
Forhold til Tyrkerne. T. tog sin Afsked 1920 og
døde i Paris.
<i>E. C.</i>
</chapter>

<chapter name="Township">
<b>Township</b> ['ta^un∫ip], Ord, der i England og
Skotland anvendes som Betegnelse for
Borgerne i en By eller Kommune eller for det til en
By hørende Distrikt, men som i Kanada og
U. S. A. er gaaet over til at betyde et stort
Flademaal paa 36 engelske Kvadratmil eller
23040 Acres, hvilket finder Anvendelse ved
Inddelingen og Salget af de Regeringen tilhørende
store Arealer. Hver T. deles i 36 <i>sections</i>, der
hver er en Kvadratmil eller 640 Acres stor,
og disse atter i 4 <i>quarter-sections</i> paa 160
Acres hver. Ved Grundsalg kan en
<i>quarter-section</i> atter deles i 2 <i>lots</i> paa 80 Acres hver
og yderligere i halve <i>lots</i> à 40 Acres. Et T.'s
Sektioner er nummererede. I Kanada ejer
Regeringen gerne 16 Sektioner med lige Tal.
Jernbaneselskaberne 16 med ulige Tal, Skolen Nr
11 og 29 og Hudson-Bay-Kompagiet Nr 8 og 26.
Ved Ordet T. kan man ogsaa forstaa
Underafdelingen af et <i>county</i>. Om en Række af T.
bruges Udtrykket <i>a range</i>.
<i>(H. P. S.). M. H-n.</i>
</chapter>

<chapter name="Townsville">
<b>Townsville</b> ['ta^unsvi£], By i Australiens
forenede Stater, Stat Queensland, ligger 1120 km
NV. f. Brisbane ved Cleveland-Bugten og ved
Endepunktet for en Jernbane til Hughenden
og videre ind i Indlandet. T. har (1921) 21348
