<sp>Bæretov</sp>. Ved det førstnævnte System forbindes
Vognene eller Transportkasserne, som de her
hellere maa kaldes, da de ikke nødvendigvis
er forsynet med Hjul, fast med Tovet; dette
er i sig selv tilbageløbende og ved begge
Banens Endepunkter ført om store Tovskiver, af
hvilke een drives af en Motor; Tovet tjener
altsaa baade til at bære Vognene og sætte dem
i Bevægelse (System <sp>Hodgson</sp> og <sp>Roe</sp>,
England, <sp>Bleichert</sp> og <sp>Pohlig</sp>,
Tyskland, samt <sp>Gourjon</sp>, Frankrig). Sikkerheden
er mindre ved denne Anordning end ved den
følgende. T. med fast Bæretov anvendes i den
simplest mulige Form i Bjerglande til
Transport af Tømmer ned i Dalene; Tovet er da
gjort fast foroven og strammes ud ved den
nedre Ende; Tømmeret hænges op til et Par
Ruller, der løber paa Tovet, og Bevægelsen
foregaar alene ved Tyngdekraften.
Konstruktionen T. med fast Bæretov er navnlig udviklet
i Tyskland af <sp>Bleichert</sp> (Leipzig—Gohlis),
<sp>Pohlig</sp> (Köln) o. fl. Der anvendes
sædvanligvis en dobbeltsporet Bane, altsaa et Bæretov
for hver Transportretning, og Bevægelsen
iværksættes ved et andet, endeløst Tov,
<sp>Træktovet</sp>; Vognen kan sættes i eller ud af
Forbindelse hermed ved en Friktionskobling, ved
Medbringer-Tværbolte, der med visse
Mellemrum er fastgjort til Træktovet og kan falde
ind i en Laas paa Vognen, eller paa anden
Maade. Bæretovet er fastgjort ved den ene
Ende og strammes ud ved en Kontravægt ved
den anden, saa Spændingen holder sig omtrent
konstant til Trods for den forskellige
Belastning og Temperaturvariationer; ved
Banelængder over c. 2 km anvendes ogsaa Forankringer
og Strammeindretninger paa Mellempunkter.
Træktovet er ved begge Ender af Banen ført
omkring store, horisontale Tovskiver, af hvilke
den ene drejes af en Motor, medens der ved
den anden er anbragt en Strammeindretning;
paa Strækningen bæres det oppe paa
Ruller, undtagen paa de Steder, hvor det er
fastgjort til Vognene. Hosstaaende Figur 4 viser
en Vogn, løbende paa sine to Ruller (der
bruges indtil 8 Ruller) paa Bæretovet, men selv
altsaa hængende neden under dette, og
endvidere Træktovet lodret under Bæretovet;
Træktovet kan ogsaa anbringes over
Bæretovet, men lidt til Siden for dette af Hensyn
til Gennembøjningen; da der derved
fremkommer ekscentrisk Træk, der kan give Anledning
til Afsporing, foretrækkes det i Reglen at
anbringe Træktovet lige under og saa nær op ad
Bæretovet som muligt. Ved begge Endestationer
udløses Forbindelsen mellem Vogne og
Træktove automatisk, og Vognene føres da fra det
ene til det andet Bæretov ad en fast
Hængebane. Vognene selv kan have mange forskellige
Skikkelser efter Beskaffenheden af de
Genstande, der skal transporteres; ofte bestaar de
kun af Rullerne og det fra dem nedhængende
Stel, hvortil Varerne, f. Eks. Tømmer, Tønder,
Sække, kan ophænges ved Kæder og Kroge.
Længden af disse Tovhængebaner har vistnok
hidtil ikke overskredet c. 30 km, men er
sædvanlig langt mindre; ved Længder over 10 km
inddeles de i Sektioner ved Mellemstationer,
hvorfra de to tilgrænsende Strækninger da
drives. Da Terrænvanskeligheder ikke spiller
nogen væsentlig Rolle, egner Tovhængebaner sig
særligt i vanskeligt Terræn, men de bygges
helst retlinede, da Krumninger medfører nogle
ekstra Komplikationer, selv om disse meget
godt kan udføres; man indskyder oftest
saakaldte Vinkelstationer paa passende Steder
mellem i øvrigt retlinede Strækninger;
passerer Banen igennem en Tunnel, erstattes
Bæretovet her i Reglen af en fast Stang eller
Skinne. Stigningsforholdene er derimod
uindskrænkede; der er anvendt Stigninger paa
indtil 100 ‰. De transporterede
Enkelt-Vognladninger er 500—1000 kg, og
Befordringshastigheden er 1,5—3 m pr. Sekund; det er muligt
hvert Minut at befordre 3 Vogne, d. v. s. lade
dem følge efter hinanden med 20 Sekunders
Mellemrum. Da det som Regel ikke er
nødvendigt at købe det Grundareal, hvorover Banen
gaar, idet man kan nøjes med kontraktlig at
erstatte Grundejeren den Skade, der mulig
maatte ske ved Transporterne hen over
Grunden, er Anlæg af saadanne Baner forholdsvis
billige. Tovhængebaner er ogsaa anlagt ud over
Havet til Losning og Ladning af Skibe, der
ikke kan gaa helt ind til Kysten (f. Eks. i
Ny-Kaledonien af Bleichert). Princippet er ogsaa
benyttet ved Kraner ved Havneanlæg,
Bjergværker, Kulgaarde og lignende Steder.
Imellem to faststaaende eller bevægelige Søjler
eller Taarne spændes Bæretovet eller -tovene
ud, og herpaa fremføres Løbekatten ved Hjælp
af et Træktov uden Ende; Ophejsning eller
Nedfiring af Lasten sker ved et særligt
Hejsetov, der betjenes enten fra et af Taarnene eller
fra et i Løbekatten ophængt Førerhus.

De foran beskrevne Tovhængebaner er
nærmest beregnet til Godstransport; skal Banerne
ogsaa og væsentligst bruges til
Personbefordring, kræves flere Sikkerhedsforanstaltninger,
hvilket i Reglen opfyldes ved Benyttelse af flere
Tove, Anvendelse af mindst 4 Løberuller og
Anbringelse af særlige Indretninger til at
forhindre Rullerne i at løbe af Tovene; desuden
forsynes Løbeværket med Bremse- eller
Gribeindretninger, der ved Hjælp af Bæretovet eller
et særligt <sp>Bremsetov</sp> kan fastholde
Vognene paa ethvert Sted af Banen. Bremsetovet
har den Fordel, at det kan træde i Stedet for
Træktovet, hvis dette gaar itu, saaledes at

<img>Fig. 4.</img>
