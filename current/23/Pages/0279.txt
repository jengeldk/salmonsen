<chapter name="terra nullius">
<b>terra nullius,</b> Ingenmandsland, statsløst
Omraade, se <sp>Okkupation</sp>.
</chapter>

<chapter name="Terrarium">
<b>Terrarium</b> (lat.), større eller mindre
Glasbeholder, hvori man i længere Tid holder
forskellige Landdyr, f. Eks. Slanger, Øgler,
Landsnegle, levende. Se i øvrigt <sp>Akvarium</sp>.
<i>C. W-L.</i>
</chapter>

<chapter name="Terra rossa">
<b>Terra rossa</b> er Navnet paa en særlig i
Karstegnene i Istrien og Dalmatien
forekommende, meget jernholdig, rød eller brun
Aflejring. Den er sandsynligvis dannet af Urenheder
i en Kalksten, hvis kulsure Kalk er opløst og
bortført.
<i>J. P. R.</i>
</chapter>

<chapter name="Terra sigillata">
<b>Terra sigillata,</b> se <sp>Bolus</sp>.
</chapter>

<chapter name="Terrasse">
<b>Terrasse</b> (fransk) er Betegnelse for et
vandret eller svagt skraanende Areal indskudt paa
en stærkere hældende Jordoverflade og
begrænset ved stejle Skraaninger eller
Beklædningsmure. En T. er bredere end en Banket og
oftest tilvejebragt ved Kunst for at muliggøre
Arealets nyttige Anvendelse, f. Eks. til
Dyrkning (paa Bjergskraaninger), til samtidigt
Ophold for mange Mennesker (Have- og
Restaurations-T., og herfra overført til Anlæg paa
flade Tage = Tag-T.). Naar et naturligt Terrain,
f. Eks. et Bjerg, kaldes terrasseformet, antyder
Betegnelsen sædvanlig, at der findes flere T.
i forskellig Højde over hinanden.
<i>A. L-n.</i>
</chapter>

<chapter name="Terrasse (geol.)">
<b>Terrasse</b> (geol.), Dalterrasse og
Strandterrasse, se <sp>Erosion</sp>.
</chapter>

<chapter name="Terrasse, Claude">
<b>Terrasse</b> [tæ'ras], <sp>Claude</sp>, fransk
Komponist (1867—1923), Elev af den
Niedermayerske Skole, Organist ved forskellige
Pariser-Kirker, komponerede navnlig en Række Operetter
(i Lecocq'sk Stil), der en Tid lang var meget
yndede, men hvoraf dog kun et Mindretal
naaede uden for Frankrig.
<i>W. B.</i>
</chapter>

<chapter name="terrasseformet">
<b>terrasseformet,</b> se <sp>Terrasse</sp>.
</chapter>

<chapter name="Terrasseovn">
<b>Terrasseovn,</b> Risteovn til pulverformet
Materiale, som under Ristningsprocessen passerer
flere Herder, der ligger i Trappeform.
<i>(F. W.). D. H. B.</i>
</chapter>

<chapter name="Terrasson">
<b>Terrasson</b> [tæra'så], By i det sydvestlige
Frankrig, Dept Dordogne, ved Vézère og
Orléans-Banen, S. f. Limoges, 3600 Indb. T. har
en Kirke fra 15. Aarh., Ruiner af et
Benediktinerabbedi, Stenkulsgruber,
Staalvarefabrikation, Uldspinderi, Handel med Tømmer,
Nødder og Trøfler.
<i>(M. Kr.). E. St.</i>
</chapter>

<chapter name="Terrazzo">
<b>Terrazzo</b> [tæ'r.atso], se <sp>Estrik</sp>.
</chapter>

<chapter name="Terre-à-terre">
<b>Terre-à-terre</b> ['tæ.r-a-'tæ.r], se
<sp>Skoleridning</sp>.
</chapter>

<chapter name="Terre Haute">
<b>Terre Haute</b> ['ter<sub>ə</sub>-'ho<sub>u</sub>t], By i U. S. A.,
Indiana, ligger 112 km VSV. f. Indianapolis ved
Ohios Biflod Wabash og ved
Wabash-and-Erie-Kanalen. (1920) 66083 Indb. T. H. ligger højt og
har lige, brede, træbeplantede Gader. Som
Centrum for et nyt Kulminedistrikt har T. H. en
meget betydelig Industri; især fabrikeres
Jernbaneskinner og andet Jernbanemateriel.
<i>(H. P. S.). G. Ht.</i>
</chapter>

<chapter name="Terre-Neuve">
<b>Terre-Neuve</b> ['tæ.r-nõ.v], se
<sp>Newfoundland</sp>.
</chapter>

<chapter name="Terre-Noire">
<b>Terre-Noire</b> ['tæ.r-'nwa.r], By i det
sydøstlige Frankrig, Dept Loire, ved Lyon-Banen, som
her føres gennem en 1300 m lang Tunnel, og
3 km Ø. f. St-Étienne, 5200 Indb. T. har
Højovne og Staalværker.
<i>E. St.</i>
</chapter>

<chapter name="terreplein">
<b>terreplein</b> [tæ.r'plæ] er i
Krigsbygningskunsten Betegnelsen paa den inden for
Brystværnet, i Reglen i Jordoverfladens Højde
liggende Del af et Værk.
<i>(A. G. N.). Sch. P.</i>
</chapter>

<chapter name="Terrespil">
<b>Terrespil,</b> Kaste- og Gribeleg med fem
Smaasten i flere forskellige, noget indviklede, Ture.
Legen, mest øvet af Piger, kendes allerede fra
den klassiske Oldtid, og er i Nutiden under
meget forskellige Navne udbredt over hele vort
Land og kendes ogsaa i Tyskland og paa de
britiske Øer. (<sp>Litt</sp>.: <sp>E. T. Kristensen</sp>,
»Børnerim m. m.« Nr. 3378 ff.; <sp>Knudsen</sp> og
<sp>Lüttichau</sp>: »Hjemmenes Legebog«, S. 35;
<sp>Spille Knokkelsten</sp>: <sp>Reimer</sp>, »Nordfynsk
Bondeliv«, S. 377; <sp>Das Steinchenspiel</sp>,
»Gutsmuths Spiele«, 8. Udg., S. 167;
<sp>Fivestones</sp>: <sp>Gomme</sp>, <i>The traditional games of
England m. m.</i>, I, S. 122.
<i>Fr. K.</i>
</chapter>

<chapter name="terrestrisk">
<b>terrestrisk</b> (nylat.), jordisk, vedrørende
Jorden.
</chapter>

<chapter name="terrestrisk Kikkert">
<b>terrestrisk Kikkert,</b> se <sp>Kikkert</sp>.
</chapter>

<chapter name="terrestrisk Navigation">
<b>terrestrisk Navigation</b> (Søv.), den Del af
Navigationen, der omhandler Pladsbestemmelse
m. m. ved Genstande paa Jorden i Modsætning
til den Del af Navigationen, der omhandler
Himmellegemernes Anvendelse.
<i>C. B-h.</i>
</chapter>

<chapter name="terreur">
<b>terreur</b> [tæ'rö.r] (fransk: »Skræk«), se
<sp>Rædselsperioden</sp>; <i>la t. blanche</i> [-'blã.∫],
»den hvide Skræk«, Reaktionens Blodgerninger
efter 1815 (Hentydning til Bourbon'ernes hvide
Fane). Jfr. <sp>Terrorisme</sp>.
</chapter>

<chapter name="terribel">
<b>terribel</b> (nylat.), skrækkelig.
</chapter>

<chapter name="Terrier">
<b>Terrier,</b> se <sp>Hunde</sp>, S. 870.
</chapter>

<chapter name="terrigene">
<b>terrigene</b> kaldes de Sedimenter, hvis
Materiale stammer fra Landjorden.
<i>J. P. R.</i>
</chapter>

<chapter name="Terrin">
<b>Terrin</b> (af fr. <i>terrine</i>, forhen <i>terrin</i> ɔ: gjort
af Ler). T. omtales paa Fransk (1399, 1589)
som Skaale af Ler til forsk. Brug i og uden
for Køkken og Spisebord, bl. a. til at drikke af.
De anvendtes ogsaa til Illumination med Olie
og Væge. Paa denne Maade illumineredes
f. Eks. Skt Peters-Kirken i Rom endnu i 19.
Aarh. I 17. og især i 18. Aarh., særlig efter at
Fajance kom i Brug, hævedes T. til
Luksusbrug. Det var lave, runde ell. ovale Laagfade
med ell. uden Fødder. Deri serveredes Ragout,
en af den gl. Kogekunsts ypperste Retter. T.
gjordes ogsaa i ædle Metaller. I Frankrig
serveredes ikke Suppe i T.; dertil havde man
<i>soupières</i> af anden Form. Nu er T.
forsvunden fra fr. Spiseborde og er vendt tilbage til
Køkkenet som Mælkekar og gøres kun i
glaseret Ler. Littré definerer: »fladbundet, lavt,
cylindrisk Kar af Stentøj eller glaseret Ler«.
Strassburger Gaaseleverpostej leveres i T., der
ganske ligner gammeldags Smørkander. — T.
til Suppe er en misforstaaet tysk Anvendelse af
det fr. Ord, der kom til Danmark i 18. Aarh.
<i>(Bernh. O.). J. O.</i>
</chapter>

<chapter name="Territet">
<b>Territet</b> [tæri'tæ], se <sp>Montreux</sp>.
</chapter>

<chapter name="territorial">
<b>territorial</b> (lat.), vedrørende et Territorium,
forbundet dermed.
</chapter>

<chapter name="Territorialfarvande">
<b>Territorialfarvande,</b> se <sp>Søterritorium</sp>,
</chapter>

<chapter name="Territorialhøjhed">
<b>Territorialhøjhed,</b> se <sp>Territorium</sp>.
</chapter>

<chapter name="territorial Integritet">
<b>territorial Integritet,</b> Statsomraadets
Fuldstændighed og Uberørthed. For at afværge
Krænkelser af en Stats Integritet, det vil
navnlig sige Indgreb i dens Landomraade, har andre
