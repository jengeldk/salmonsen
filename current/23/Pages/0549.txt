a) som Skat paa det beplantede Areal, b) paa
Antallet af Planter, c) paa Raastoffet efter
dettes Vægt og d) paa det færdige Produkt. Af
disse Opkrævningsformer er d) den bedste, bl. a.
fordi en Skat paa det færdige Produkt kan
tage Hensyn til Varens Kvalitet og Værdi og
opkræves tidsmæssig saa nær som muligt ved
Varernes Afsætning, hvilket fremmer
Overvæltningen paa Forbrugerne. Hvad Skatten
paa det færdige Produkt angaar, kan den
enten være en Fakturaskat, der grundes
paa Fabrikantens eller den Handlendes
Opgivelse af Salgsværdien, eller en Afgift
paa Stempler cg Banderoler, der maa
købes hos Staten og anbringes saaledes paa
Varerne, at de ødelægges ved Pakkens Aabning.
En Skat paa det færdige Produkt findes bl. a.
i Tyskland og De Forenede Stater. I Danmark
havde man tidligere kun Tobakstold, men da
Toldloven af 1908 og senere Love forhøjede
Tobakstolden i dens Egenskab af
Luksusbeskatning, krævede dette en Modvægt i Form af
indenlandske Afgifter. Man indførte da en
Stempelafgift paa Cigaretpakker, Cigarethylstre og
Røgtobak, der udredes efter et med Varens
Finhed stigende Procentbeløb af Salgsprisen,
desuden en Omsætningsafgift af Cigarer og
Cigarillos, der ligeledes udredes progressivt
efter Værdien. Desuden indførtes 1911 en
Arealskat paa Dyrkning af Tobak, senere forandret til
en Afgift paa Vægten af avlet tørret Tobak.
Den anden Hovedform for Tobakkens
Beskatning, nemlig Monopolet, findes blandt andet i
Frankrig, Italien, Spanien, Sverige,
Østerrig, Ungarn og nogle Balkanstater.
Ordningen af Tobaksmonopolet er i disse Lande i
visse Hovedtræk den samme. I Frankrig
omfatter Monopolet baade Indførsel, Fabrikation
og Salg af Tobak, medens dens Dyrkning, dog
med særlig Tilladelse for de enkelte Tilfælde,
er overladt til Jordbrugerne, der er forpligtet
til at afhænde hele Avlen til Staten, som
besørger dens og den indførte Tobaks videre
Tilvirkning i egne store Fabrikker for til Slut at
lade Tobakken sælge gennem Detailudsalg, hvis
Ledere ansættes af Staten og lønnes med
Rabat paa Detailpriserne. I nogle Lande er
Monopolet bortforpagtet, saaledes i Spanien og
Sverige. I sidstnævnte Land, hvor et
Tobaksmonopol indførtes 1915, overtog Staten samtlige
Fabrikker og udredede som Erstatning til
Ejerne i alt c. 51 Mill. Kr og overdrog derefter
Monopolretten til Aktieselskabet »Svenska
Tobaksmonopolet«. Staten faar en procentvis Afgift
af Detailsalget, hvis Højde er forskellig for de
enkelte Tobakssorter. I England var der
tidligere kun Tobakstold kombineret med Forbud
mod Tobaksdyrkning i Landet selv, men nu er
dette Forbud afskaffet, og der er indført en
indenlandsk Tobaksafgift.
<i>C. T.</i>
</chapter>

<chapter name="Tobaksbly">
<b>Tobaksbly,</b> se <sp>Blyplader</sp>.
</chapter>

<chapter name="Tobaksforgiftning">
<b>Tobaksforgiftning</b> forekommer kun
undtagelsesvis som en akut Forgiftning ved
forsætlig eller tilfældig Nydelse af Tobakssovs.
Tidligere saa man T. ved Anvendelse af selve
Tobaksbladene indvendig eller paa Saar, eller i
Klyster, hvilken Brug nu er opgivet. —
Almindeligere og mere bekendt er den kroniske
T., der optræder dels hos dem, som ryger,
snuser eller skraar, dels hos Folk, der arbejder
i Tobaksfabrikker.

Uskadeligst er Snusning, som mest virker
mekanisk ved den Irritation, der kommer af
Næsens og Svælgets Slimhinder. Paa samme
Maade kan ogsaa Tobaksrøgen virke skadelig. Den
egentlige Forgiftning opstaar ved Stoffer i
Røgen, i første Række ved Resorption af Nikotin
(se <sp>Nikotinforgiftning</sp>). En Del af den
Nikotin, som findes i Tobakken, sønderdeles
dog ved Forbrændingen, og desto mere, jo
tørrere Tobakken er. Af andre skadelige Stoffer,
som kun findes i smaa Mængder, kan nævnes
Pyridin, Pikrolinbaser, Fermentolier, Kulilte,
Ammoniak og Cyanbrinte.

Tobakssovsen (Olien) er en brunsort, bitter
Masse, som samler sig i Piber og Mundstykker.
Dens Giftighed beror paa dens store Indhold
af Nikotin.
<i>H. I. B.</i>
</chapter>

<chapter name="Tobakskamfer">
<b>Tobakskamfer,</b> se <sp>Tobak</sp>.
</chapter>

<chapter name="Tobakskollegium">
<b>Tobakskollegium,</b> se <sp>Frederik
Vilhelm I</sp>, S. 854.
</chapter>

<chapter name="Tobakspapir">
<b>Tobakspapir,</b> Cigaretpapir fremstillet med
Tilsætning af malede Tobaksbladribber,
undertiden ogsaa udelukkende af disse.
<i>K. M.</i>
</chapter>

<chapter name="Tobakspibe">
<b>Tobakspibe.</b> Da Columbus 1492 kom i Land
paa Øen Guanahani, saa han, at de Indfødte
holdt i Haanden et Majsblad rullet om en
glødende Urt, og at de indsugede Røgen. Urten
kaldte de <i>Cohiba</i>, Tingen <i>tabaco</i>, men Spanierne
tog fejl af Ordene, og Cigarens eller Cigarettens
Navn blev givet til Røgurten. Den kom ogsaa
til at hedde <i>Nicotiana</i>, efter den franske
Gesandt <sp>Nicot</sp>, der 1560 bragte Tobak i Blad
og som Snus (<i>petum</i>) fra Lissabon til det
franske Hof, hvor det (Snusen formodentlig) faldt
i Dronning Katharina's Smag. Da Spanierne
siden kom til Nordamerika, saa de de Indfødte
røgende paa Stenpiber. Saadanne, af meget
høj Ælde, er senere fundne i Indianergrave.
De har Form af et Cigarrør og er prydede med
Billede af en Fugl, og denne Form for T. findes
hos mange primitive Folk, der røger Tobak
eller andre Urter i smaatskaaren Form. I
Europa var de ældste T. af Kridt (Pibeler).
Engelske Museer bevarer jordfundne Eksemplarer
fra 1575. Med engelsk Fabrikmærke haves de
fra 1600. 1619 var der Pibemagerlav i London.
I Tyskland var T. ikke kendt i Jost Amman's
Tid (død 1591), ellers havde han sikkert tegnet
en Røger i sit Galleri af samtidige. Det første
tyske Billede er fra 1616. I Helsingør fandtes
T. i Handelen 1606 til 1/2 Mark Dusinet. Samme
Sted kostede et Bundt bedste <sp>Tabecke</sp> 1 1/2
Rdl. Det er vistnok T. fra Gouda, her er Tale
om. <sp>Danske T.</sp> kom først under Kong
Christian V (se <sp>Kridtpiber</sp>).

Oprindelig »drak« man Tobak. Kridtpiben
brugtes kun een Gang, men økonomiske Folk
sendte deres brugte T. til Bageren for at faa
dem brændt rene. I 18. Aarh. havde man
<sp>Pibehuse</sp> til at gemme Kridtpiber i, og
<sp>Pibehylder</sp> til at lægge dem paa.
Røgningen foregik mest paa Værtshuse sammen med
Øldrik. T. leveredes for 2 <i>β</i> Stykket og
samtidig Tobak for 1 <i>β</i>. Medens der 1627 kun kom
14 1/2 Pd hollandsk Tobak over Husum, var
