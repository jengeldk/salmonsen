Større Hustelefonanlæg indrettes ogsaa paa
lgn. Maade som automatiske Centraler, hvor
der til hvert Apparat kun er ført een
Dobbeltledning (se <sp>Telefoncentralstationer</sp>).
<i>A. C. G.</i>
</chapter>

<chapter name="Telefonautomat">
<b>Telefonautomat,</b> et til offentlig Brug
opstillet Telefonapparat, hvor Betaling for hver
Samtale erlægges ved Indkastning af et
Pengestykke i en Afgiftsbøsse. Naar
Centralekspedienten paa sædvanlig Maade har besvaret
Opringningen fra en T., sker ved Møntens
Passage forbi en Kontaktfjeder i Apparatet en
Variation af Strømmen i Telefonledningen,
hvilket fremkalder en bestemt Lyd i
Ekspedientens Telefon og tjener som Kontrol for, at
Betalingen har fundet Sted. Systemet er ofte
saaledes, at Centralen først kan kaldes efter
Indkastningen af Pengestykket, der (ved
Paavirkning af en Trykknap) gives tilbage,
saafremt den ønskede Abonnent er optaget.
<i>A. C. G.</i>
</chapter>

<chapter name="Telefoncentralstationer">
<b>Telefoncentralstationer,</b> hvor
Sammenstillinger mellem forsk. Telefonabonnentledninger
udføres, indrettes efter <sp>Magneto</sp>- ell.
<sp>Centralenergisystem</sp> (se
<sp>Telefonapparater</sp>). Det førstnævnte ældre System
benyttes ved mindre T. og Landtelefonanlæg med
længere (særlig overjordiske) Ledninger. Paa
Centralen føres de indkommende
Abonnentledninger til en <sp>Kaldeklap</sp> (Fig. 1) bestaaende
af en lille Elektromagnet, gennem hvis
Vindinger Ringestrømmen fra Abonnentens
Magnetoinduktor passerer, Magneten tiltrækker herved
et fjedrende Anker, hvis Bevægelse udløser en
Faldklap, der i Hvilestillingen holdes oppe af
en Spærhage. Forinden Ledningen forbindes
med Kaldeklappen, passerer den et System af
Kontaktfjedre, en saakaldt <sp>Jack</sp> (underst i
Fig. 1), der benyttes ved Sammenstillingen med
andre Ledninger. Samtlige til Centralen
hørende Abonnentjacker og Kaldeklapper
anbringes i en Opsats paa Bordpladen foran
Betjeningspersonalet. Fig. 2 viser et saadant
mindre <sp>Telefonvekslerbord</sp> beregnet for
50 Abonnenter. Øverst i det lodrette Felt findes
de 50 Kaldeklapper og i Feltet under disse de
tilsvaernde Abonnent jacker. I Bordpladen er
anbragt en Række Kontaktpropper, der to og to
er forbundne gennem de under Bordet
hængende isolerede Ledninger (<sp>Snører</sp>). Til
hvert Snørepar hører en (ligeledes i
Bordpladen anbragt) <sp>Omkaster</sp>, ved Hjælp af
hvilken Ekspedienten kan indkoble sin Mikrotelefon
paa Forbindelsen. Ekspeditionsgangen er flg.:
Naar en Abonnent ringer op og Kaldeklappen
falder (i Fig. 2: Abonnent Nr 5), indkobler
Ekspedienten en Snøreprop i Jacken og stiller
den til Snøreparret hørende Omkaster i
»Talestilling«. Ved Proppens Indsætning bevæges
Jackfjedrene en Smule og afbryder
Forbindelsen til Kaldeklappen, og Ledningen er nu
gennem Snøren og Omkasteren forbundet med
Ekspedientens Mikrotelefon. Efter at have
modtaget Besked om den ønskede Samtale
indsætter Ekspedienten Snøreparrets anden Prop
i den paagældende Abonnentjack (Nr 48 i Fig.
2) og udsender Ringestrøm paa dennes
Ledning. Opringningen sker ved Hjælp af den til
højre under Bordpladen anbragte
Magnetoinduktor, der indkobles, idet Omkasteren
stilles til modsat Side (»Ringestilling«), hvorefter
Forbindelsen er etableret, naar Omkasteren
atter bringes i Hvilestilling. Under Samtalens
Forløb er som nævnt Forbindelserne til begge
Abonnenters Kaldeklapper afbrudt. I St f. er
paa Snøreparret fast indkoblet en lgn.
»<sp>Slutklap</sp>« (underst i det lodrette Felt, Fig. 2), der
bringes i Funktion, naar Abonnenterne ringer
af, hvorefter Snørerne nedkobles.

Ved <sp>Centralenergi</sp>- (C.-E.-)<sp>systemet</sp>
er Ekspeditionsgangen ganske lignende.
Opkald af Centralen sker her automatisk, naar
Abonnenten afløfter sin Telefon, idet den fra
Centralbatteriet udsendte Mikrofonstrøm
passerer Kaldeklappen. Paa større Centraler
benyttes i Reglen <sp>Kaldelamper</sp>, d. v. s. smaa
elektriske Glødelamper, der bliver
strømførende gennem forsk. med Ledningen og Jacken
forbundne Relaiser (s. d.). Saadanne Lamper,
der tager mindre Plads end Klapperne og giver
tydeligere Signaler, benyttes ogsaa som
»<sp>Slutlamper</sp>«, idet et Relais med tilhørende
Lampe, der anbringes ved hver Snøre, bliver
strømførende, naar Abonnenterne efter endt
Samtale hænger Telefonerne i Ro. Paa større
Centraler udsendes Ringestrømmen ved Hjælp
af motordrevne Generatorer, der indkobles i
Omkasterens Ringestilling ell. automatisk, naar
Snøren opsættes i den kaldte Abonnents Jack.
Som Centralbatteri anvendes i Reglen
Akkumulatorer (20—24 Volt), der oplades fra stedlige
Stærkstrømsanlæg. Flere (udenlandske) T.
anvender dog ogsaa spec. konstruerede
Jævnstrømsmaskiner som Strømkilde til
Mikrofonerne. — Man regner i Reglen, at en
Centralekspedient kan betjene omkr. 100
Abonnentledninger. Centraler med større Abonnentantal (ofte
flere Tusinde) indrettes derfor med flere
Vekselborde, der hver indeholder Grupper paa c.
100 Kaldelamper og Jacker. Da enhver til
Centralen hørende Abonnentledning skal kunne
sammenstilles med en hvilken som helst af de
øvrige, passerer samtlige Ledninger et særligt
Jackfelt (<sp>Multipelfelt</sp>) i hvert
Vekslerbord, saaledes at den paagældende Ekspedient
fra sin Plads kan etablere den ønskede
Sammenstilling. Et saadant større
Multipelvekslerbord er vist i Fig. 3. Nederst i det lodrette
Felt findes Kaldelamper og Jacker for ialt 350
Abonnentledninger, der besvares af 3
Ekspedienter. I Feltet ovenover findes Multipeljacker
for 2800 Ledninger, der gentages (multiples)
gennem de øvrige lgn. Centralborde. De mørke
Felter foroven er beregnet for Udvidelse til
10500 Abonnentledninger. Naar Centralen er
fuldt monteret, kræves der saaledes ialt 30
Vekslerborde (hvert med 3 Ekspedienter) for
at kunne betjene samtlige Abonnenter. Da en
Ekspedient ved et Multipelvekslerbord ikke
umiddelbart kan se, om en Abonnentledning i
Multipelfeltet er optaget i et af de øvrige
Centralborde, indrettes den saakaldte »<sp>Test</sp>«,
idet en optaget Multipeljack staar
spændingsførende i alle Borde, saaledes at Ekspedienten
ved Berøring af Jackringen med Propspidsen
hører et Knæk (ell. ved Indkobling af et
»Testrelais«: en Tone) i Telefonen. For at lette
