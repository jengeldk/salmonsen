livsskildrende Fortællinger, er han dog
stemningsfuld, farverig, klar og sikker ogsaa i sine
Prosaarbejder. Finland har ikke senere haft nogen
Digter af T.'s nyskabende Betydning. (<sp>Litt</sp>.:
»Dikter i urval« [1905]; <sp>W. Söderhjelm</sp>,
»K. A. T.« [1913]).
<i>O. Th.</i>
</chapter>

<chapter name="Tavda">
<b>Tavda,</b> Flod i det vestlige Sibirien, Guv.
Tobolsk, opstaar ved Foreningen af Losva og
Sosva, der begge udspringer paa
Østskraaningen af Ural, og strømmer i sydøstlig Retning,
indtil den udmunder i venstre Bred af Tobol.
Den egl. T.'s Længde er 630 km, og regnes
Losva som Kildeflod, bliver den 1045 km. I alt
afvander den 84938 km<sup>2</sup>. T. er en vandrig, dyb
og fiskerig Flod, der er sejlbar lige fra
Kildeflodernes Forening.
<i>(H. P. S.). M. V.</i>
</chapter>

<chapter name="Tavecelle">
<b>Tavecelle,</b> d. s. s. <sp>Langcelle</sp> (s. d.).
</chapter>

<chapter name="Taver">
<b>Taver,</b> lange traadagtige Strimler,
bestaaende af sædvanlig langstrakte Planteceller, der
kan benyttes til Spinding og Rebslagning.
<i>K. M.</i>
</chapter>

<chapter name="Tavernier, Jean Baptiste">
<b>Tavernier</b> [tavær'n<sub>i</sub>e], <sp>Jean Baptiste</sp>,
fransk Rejsende, f. 1605, d. 1689, foretog som
Handelsmand 6 Rejser i Indien og Persien og
erhvervede derved nøje Kendskab til
Handelsvejene i disse Egne. Herom har han skrevet
flere Rejseskildringer: <i>Nouvelle relation de
l'interieur du sérail du Grand Seigneur</i> (1675),
<i>Les six voyages de J. B. T.</i> (1676) og <i>Recueil
de plusieurs relations</i> (1679).
<i>M. V.</i>
</chapter>

<chapter name="Tavira">
<b>Tavira</b> [t<sub>a</sub>'vi.r<sub>a</sub>], By i det sydlige Portugal,
Provins Algarve, ligger 28 km ØNØ. f. Faro paa
begge Bredder af <sp>Floden T.</sp>, der her
munder ud i Havet. (1920) 11000 Indb. T. har varme
Mineralkilder og driver Handel med Vin og
Sydfrugter, Saltudvinding samt Fiskeri paa
Tunfisk og Sardiner. T. er en gammel maurisk By
og den sidste, Maurerne besad paa Portugals
Omraade, idet de først mistede den 1242. Af
Bygningsværker fra Middelalderen findes
Domkirken og et gammelt Citadel. T. blev Købstad
1520 og var en betydelig By indtil 1645, da
Pesten bortrev 40000 Mennesker. 1755 led T.
meget under Jordskælvet.
<i>(H. P. S.) C. A.</i>
</chapter>

<chapter name="Tavistock">
<b>Tavistock</b> ['täv<sub>i</sub>ståk], By i det sydlige
England, Devonshire, 25 km N. f. Plymouth, ved
<sp>Tavy</sp>, en Flod der udmunder i Tamers
Æstuarium. I Omegnen findes Gruber med Kobber-,
Mangan-, Bly-, Sølv- og Tinmalm. Betydelig
Handel med Landbrugsprodukter (Slagtekvæg,
Korn). (1921) 15607 Indb. Byen opstod omkring
det 961 anlagte St Marys og Rumons Kloster,
som ødelagdes af Danskerne 997, men
genopførtes. Munkene opretholdt her en Skole for
angelsachsisk Litteratur lige til Reformationen.
En Del af Klosteret findes endnu og anvendes
til Bibliotek.

I Byens Nærhed ligger Kelly College, stiftet
1877 af Admiral Kelly for Sønner af Søofficerer.
For Sir Francis Drake, som er født i T., rejstes
1883 en Kolossalstatue.
<i>M. H-n.</i>
</chapter>

<chapter name="Taviuni">
<b>Taviuni,</b> se <sp>Fidji-Øerne</sp>.
</chapter>

<chapter name="Tavl">
<b>Tavl</b> i gammeldansk og ofte i nyere dansk
Digtersprog = Spillebræt; særlig ofte bruges
det i Sammensætningerne Skaktavl, Guldtavl,
Tavlebord. Fremdeles bruges Ordet i
Betydningerne: kvadratiske Figurer som paa et
Skakbræt (»Gulvet var lagt i T.«) og — i
Haandværkssproget — de med Murværk
udfyldte Mellemrum mellem Tømmeret i
Bindingsværksbygninger. Ordet, der allerede findes
i Oldn. (<i>tafl</i>), stammer fra lat. <i>tabula</i>, Bord, og
er altsaa opr. samme Ord som <sp>Tavle</sp> og det
gennem Tysk optagne <sp>Taffel</sp>.
<i>V. D.</i>
</chapter>

<chapter name="Tavl (Brætspil)">
<b>Tavl,</b> trække Tavl, et Brætspil, der øves
paa en Figur, dannet af tre Kvadrater af
forskellig Størrelse, der lægges uden om hinanden,
medens Midten af Kvadraternes Sider forbindes
med en ret Linie.

Til Spillet, der øves af to, hører der ni røde
og ni hvide Brikker; det begynder med, at de
to Deltagere skiftevis sætter en af deres Brikker
paa et Hjørne eller et Skæringspunkt paa
Brættet, og det er Opgaven at faa tre Brikker
i Række, »i Rad«. Faar man en saadan Rad,
maa man tage en af
Modstanderens Brikker og
sætte den uden for Brættet, dog
ikke en Brik, der staar i
Rad. Den tagne Brik maa
ikke mere benyttes i det
Spil. Naar man har sat alle
ni Brikker, fortsættes
Spillet med, at man
»trækker«, man flytter skiftevis en Brik et Trin
fremad eller tilbage, opad eller nedad for at
faa Rad. Man kan aabne og atter lukke Raden,
»af Rad«, »i Rad«, og hver Gang, Raden lukkes,
maa man tage en af Modstanderens Brikker, til
Spillet er vundet. Undertiden kan man danne
en <sp>Svikmølle</sp>, ved at to Rækker ligger
saaledes, at man ved at aabne den ene Rad lukker
den anden. Brikken, man aabner og lukker med,
kaldes en <sp>Rendehest</sp>. Spillet kaldes ogsaa
<sp>Mølle</sp> (»Hjemmenes Legebog« af Knudsen og
Lüttichau, S. 114), »Die grosse Mühle«
(Gutsmuths Spiele, S. 481), <i>Nine Men's Morris</i>
{Gomme, <i>The traditional games of England</i> o. s. v.,
S. 414). »Trække Rævetavl« (Evald Tang
Kristensen, »Børnerim« m. m. Nr. 2376).
<i>Fr. K.</i>

<img></img>
</chapter>

<chapter name="Tavledæmning">
<b>Tavledæmning,</b> se <sp>Stemmeværk</sp>.
</chapter>

<chapter name="Tavler ell. Tabeller">
<b>Tavler</b> ell. <sp>Tabeller</sp> (mat.) er
Fortegnelser over Værdierne af en Funktion svarende til
en Række ækvidistante Værdier af den uafhængig
variable. Som Eksempler kan nævnes de
sædvanlige Multiplikationstabeller, T. over Tallenes
og de trigonometriske Funktioners Logaritmer,
Rentetavler, Kordetavler, Dødelighedstavler (se
ogsaa <sp>Faktor</sp> og <sp>Primtal</sp>). Den
uafhængig variables Værdier kaldes <sp>Indgangstal</sp>,
Funktionsværdierne <sp>Tavletal</sp>. Indgangstal
og Tavletal anbringes alm. i to jævnsides
løbende Kolonner. Har Funktionen to variable, staar
den enes Værdier i en Kolonne til venstre, den
andens i en Række foroven, og et Tavletal staar
til højre for og under de tilsvarende
Indgangstal; T. siges at have dobbelt Indgang. Ofte
deler man ved Funktioner med een variabel
denne i to Dele for at kunne danne en T. med
dobbelt Indgang, hvorved der spares Cifre;
man kan saaledes ved 4-cifrede
Logaritmetavler sætte Tallets to første Cifre til venstre, det
tredie foroven. For at bestemme
Funktionsværdien <i>f</i> (<i>a</i> + <i>h</i>) svarende til en Værdi <i>a</i> + <i>h</i>
af den uafhængig variable, der ligger mellem
to paa hinanden flg. Indgangstal <i>a</i> og <i>a</i> + <i>d</i>,
anvender man alm. Interpolation (s. d.) paa 1.
