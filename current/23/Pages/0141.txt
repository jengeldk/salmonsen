Arbejderen. Han kom da til, at der for et
Arbejdes Udførelse kan gives en til de mindste
Enkeltheder detailleret Instruks for alle
Bevægelser og Greb med Fjernelse af alle
unødvendige Anspændelser. Dette Arbejde skal
udføres i et planlæggende Kontor, og det bliver
da Arbejdsformændenes Opgave at vejlede
Arbejderne til Arbejdets rette Udførelse og sørge
for Instruksens Overholdelse. For at tvinge
Arbejderne til selv at bestræbe sig mest mulig
herfor anbefalede Taylor Indførelse af et
særligt Lønsystem med Differential-Akkordsatser,
saaledes at der betales en lavere Styksats, naar
Arbejderen ikke naaede en vis
Produktionsmængde, men en højere Sats, naar mindst denne
Arbejdsmængde blev præsteret. Dette særlige
Lønsystem anses dog ikke for noget nødvendigt
Attribut i T.

I de senere Aar, da Betegnelsen T. viger for
Betegnelsen <i>Scientific Management</i>, gaar
Systemet længere end til selve det manuelle Arbejdes
Tilrettelægning og Udvælgelse og Oplæring af
Arbejderne. Man indfører et særligt
Regnskabssystem, saaledes at de direkte Udgifter
ved Produktionen af de forsk. Grupper af
Varer kan opgives hurtigt og sikkert, ikke som
det nu er Reglen i de gammeldags ledede
Bedrifter først ved Regnskabsaarets Udløb efter
et Skøn ud fra hele Virksomhedens Regnskab;
herigennem bliver den fremtidige Kalkulation
sikrere og lettere. Ogsaa m. H. t. Indkøb af
Materialer bliver det lettere at disponere
rigtigt, naar man nøje ved, hvor meget Materiale
der gaar til Produktionen af de forsk. Varer, og
hvilke Kvaliteter der er bedst egnede i de
enkelte Tilfælde. Man føres dels til
Standardisering inden for Bedriften, saaledes at alle
arbejder med ensartede Maskiner og Værktøj af
bedste Type (derved bliver Beregningen af
Arbejdsudgiften sikrere og Arbejdsudgiften lavest
mulig), dels til Standardisering af Materialer,
og man har i den seneste Tid ogsaa taget
Problemet om en Standardisering af hele
Produktionstempoet op med det Formaal at forsøge
at udjævne Sæsonsvingningerne mest muligt.

Et overmaade vigtigt Spørgsmaal er
Systemets Virkninger overfor Arbejderne. Efter hele
den Maade, Taylor opr. rejste Sagen paa, kunde
det ikke undgaas, at Arbejderne reagerede mod
Bevægelsen. Taylor betragtede Arbejderne som
Automater, sorterede dem fra, han ikke kunde
bruge straks, og tvang ved Differential-Akkord
de andre til at arbejde, som han vilde have det.
Hans Efterfølgere har lagt større Vægt paa
Systemets sociale Virkninger og hyppigt søgt
Forstaaelse med Arbejdernes Organisationer
om Systemets Indførelse og nærmere Detailler
i paagældende Fabrik; Fagforeningernes
Stilling overfor T. er da ogsaa nu hyppigt
præget af langt større Forstaaelse end tidligere.
(<sp>Litt</sp>.: <sp>F. W. Taylor</sp>, <i>Shop management</i>
[New York 1911]; <sp>samme</sp>, <i>The principles
of scientific management</i> [New York 1914]; <sp>E.
E. Hunt</sp>, <i>Scientific management since Taylor</i>
[New York 1924]; <sp>Robert F. Hoxie</sp>,
<i>Scientific management and Labor</i> [New York 1915];
<sp>E. Thaulow</sp>, »Teknisk Virksomhedsledelse«
[Kbhvn 1923]; <sp>C. V. Bramsnæs</sp>,
»Taylor-Systemet« [Nationaløkonomisk Tidsskrift 1917);
<sp>K. Gjessing</sp>, »Rationel Driftsledelse og
Arbejderen« [samme Tidsskrift 1926]).
<i>Sv. N.</i>
</chapter>

<chapter name="Tayport">
<b>Tayport</b> ['te<sub>i</sub>po<sub>ə</sub>t] eller <sp>Ferry-Port on
Craig</sp>, Søstad i det østlige Skotland, <sp>Fife
County</sp>, paa en Klippe (Craig) paa den sydlige
Bred af Firth of Tay, 13 km N. f. St. Andrews.
(1921) 3296 Indb. Der findes Lærreds- og
Jutevæverier, Maskinværksteder, Tømmerhandel,
Baadebyggerier og Laksefiskeri. Fra T. gaar
der Jernbanefærge over den 2 km brede Firth
til <sp>Broughty Ferry</sp>.
<i>(M. Kr.). M. H-n.</i>
</chapter>

<chapter name="Tay-Sachs' Sygdom">
<b>Tay-Sachs' Sygdom</b> [te<sub>i</sub>-'saks-], den
infantile amaurotiske Idioti, er en arvelig Form
for Idioti, ledsaget af Blindhed. Sygdommen
begynder tidligt i Barnealderen og er
fremadskridende.
<i>K. H. K.</i>
</chapter>

<chapter name="Taytao">
<b>Taytao</b> [tål'ta<sub>å</sub>], Halvø paa Vestkysten af
den chilenske Prov. Chiloé, 140 km lang, indtil
130 km bred, indskaaren af talrige Fjorde og i
Encinas c. 1200 m høj; ender i Kap Tres
Montes.
<i>M. V.</i>
</chapter>

<chapter name="Tayug">
<b>Tayug</b> [ta'jug], By paa Luzon, Filippinerne,
10000 Indb., Handel med Ris.
<i>M. V.</i>
</chapter>

<chapter name="Tazet">
<b>Tazet,</b> se <sp>Narcissus</sp>.
</chapter>

<chapter name="T-Bind">
<b>T-Bind,</b> i Lægevidenskaben et Bind, der er
sammensynet af to Bind i T-Form og
benyttes til Fæstelse af Forbindstykker paa saadanne
Steder, hvor et enkelt Bind vanskelig rækker
til, saaledes særlig i Skridtet, idet den
tværløbende Binddel fæstes om Bækkenet, den
lodrette (undertiden er der to lodrette
Bindstykker) lægges ned gennem Skridtet. Ogsaa paa
Hovedet og enkelte andre Steder kan T. finde
Anvendelse.
<i>(E. A. T.). V. Sch.</i>
</chapter>

<chapter name="T-Bjælker af Beton">
<b>T-Bjælker af Beton</b> [-'tång] er den alm.
Form for Betonbjælker i Etageadskillelser o. l.
Jernstængerne, der optager Trækkraften, er da
samlede i Undersiden af den rektangulære
Krop, der foroven er sammenstøbt med
Gulvpladen, saaledes at Bjælken faar et bredt
Hoved til at optage Trykkraften. Da Betonens
Trykstyrke er langt ringere end Jernets
Trækstyrke, bliver denne Bjælkeform rationel.
<i>E. Su.</i>
</chapter>

<chapter name="T-cart">
<b>T-cart</b> ['ti-'ka.<sub>ə</sub>t], let, firhjulet, aaben Vogn
med temmelig høje Hjul.
<i>(C. G. B.). O. P.</i>
</chapter>

<chapter name="Tcheka">
<b>Tcheka,</b> se <sp>Tsjeka</sp>.
</chapter>

<chapter name="Tchélébi-Basar">
<b>Tchélébi-Basar,</b> se <sp>Rogatica</sp>.
</chapter>

<chapter name="Tchifu">
<b>Tchifu,</b> d. s. s. <sp>Tshifu</sp>.
</chapter>

<chapter name="Tczew">
<b>Tczew</b> [t∫æf?], det polske Navn paa den nu
polske By <sp>Dirschau</sp>.
</chapter>

<chapter name="Te">
<b>Te</b> er de paa forsk. Maade behandlede Blade
af Tebusken, se <sp>Tefamilien</sp>. I Kina
indsamler man Bladene flere Gange aarlig, idet man
ved den første Indsamling, som giver den
bedste Vare, passer paa, at Bladene ikke er fuldt
udfoldede; indsamles de blot en Dag for sent,
nedsættes Varens Værdi betydelig. Det er
herved ikke alene selve Bladene, der aftages, men
det hele unge, bløde Skud, der foruden
Endeknoppen indeholder 4—6 Blade. Af disse er det
øverste endnu fast sammenrullet, paa
Overfladen ganske sølvhvidt, det derefter flg. Blad
sølvgraat og indrullet i Randen, medens de
længere nede siddende Blade er lysegrønne og
stærkt glinsende paa Overfladen. De yngste,
haarede, indrullede Blade giver den fineste T.,
<sp>Bai-chao</sp>, hvoraf er opstaaet Navnet
<sp>Pecco</sp>. Efter 2 1/2—3 Maaneders Forløb begynder
den anden Indsamling, der i kvantitativ
