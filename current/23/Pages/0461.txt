udførlige Bibliografier saavel over nordisk som
over fremmed Retsvidenskab o. s. fr.
Redaktionen bestaar f. T. (1927) af L. H. Bjarnason,
Frantz Dahl, C. Hj. Granfelt, A. Köersner, O.
Laruson, F. O. Lilius, H. Scheel, Fr. Stang,
C. Torp og Östen Undén.
<i>Fz. D.</i>
</chapter>

<chapter name="Tidsvilde">
<b>Tidsvilde,</b> se <sp>Tisvilde</sp>.
</chapter>

<chapter name="Tidsækvation">
<b>Tidsækvation,</b> d. s. s. <sp>Tidsjævning</sp>,
se <sp>Dag</sp>.
</chapter>

<chapter name="Tieck, Christian Friedrich">
<b>Tieck</b> [ti.k], <sp>Christian Friedrich</sp>,
tysk Billedhugger, Broder til Digteren J. T., f.
1776 i Berlin, d. 14. Maj 1851 smst. Han var
fra 1797 Elev af Schadow og sluttede sig til
dennes Kunstretning, der snart fordunkledes
af den Rauch'ske; men han studerede ogsaa
en tre Aars Tid i Paris under David, rejste
derfra til Weimar, 1812 til Rom og vendte
1819 tilbage til Berlin. T. stod i
Venskabsforhold til Goethe, hvis Buste han gentagne Gange
har modeleret (bl. a. for Walhalla), og som
skaffede ham Arbejde med Udsmykningen af
Weimar-Slottet. I Berlin blev han 1820
Akademiprofessor. Her skabte han
»Hestetæmmerne« (1829, Alt. Mus. Attika), talrige Arbejder
for Schauspielhaus (Gavlfeltet m. v.) o. a. T.'s
Hovedvirksomhed var dog Portrætkunsten: Fr.
Vilhelm II (Neuruppin), Buster af Schelling
o. m. a. til Walhalla ved Regensburg, Statuer
af Iffland (Schauspielhaus), Schinkel
(Berlin-Museets Forhal) m. v. I Ny Carlsbergs
Glyptotek i Kbhvn ses hans Gipsbuste af
Billedhuggeren Rauch.
<i>A. Hk.</i>
</chapter>

<chapter name="Tieck, Johann Ludwig">
<b>Tieck</b> [ti.k], <sp>Johann Ludwig</sp>, tysk
Digter, f. i Berlin 31. Maj 1773, d. smst. 23. Apr.
1853. Det var hans brændende Ønske at blive
Skuespiller, men i St f. maatte han studere
Teologi og
Filologi i Halle.
Derfra kom
han til
Göttingen, hvor han
fortsatte de
filologiske
Studier. Bekendtskabet med
Wackenroder,
der allerede
var blevet
indledet i
Skoletiden, fortsattes
i Erlangen, og
Wackenroder
kom til at
paavirke T. i
Studiet af
gammeltysk Kunst,
ligesom T. øvede Indflydelse paa
Wackenroder's »Herzensergiessungen eines
kunstliebenden Klosterbruders«. Hans første Bog var den
fantastiske Roman »Wiliam Lovell« (3 Bind,
1795—96), der viste hans Forkærlighed for
Sjælelivets Natside. Efter sin Tilbagekomst
til Berlin stod han foreløbig den gamle
Nicolai, under hvis Auspicier hans
Forfattervirksomhed var begyndt, nær og skrev
paa Bestilling af ham, den rationalistiske
Retnings forstandstørre Repræsentant,
endvidere en Række Fortællinger som »Peter
Leberecht, eine Geschichte ohne Abenteuerlichkeiten«
(1795—96), »Volksmärchen«, deriblandt det
satiriske »Der gestiefelte Kater« (3 Bd 1797).
Venskabet med Nicolai blev dog kun af kort
Varighed — det kom til et Brud, da T. i »Die
verkehrte Welt« havde vendt Satiren mod sin
Beskytter og dennes Aandsretning, ligesom han
angreb Iffland, der ledede det kgl.
Skuespilhus. Men de unge flokkede sig om T., i hvem
de saa Goethe's Afløser og jævnbyrdige.

I Aarene 1799—1800 opholdt T. sig i Jena,
hvor han stiftede Bekendtskab med Brentano,
Fichte, Schelling, Brødrene Schlegel og
Hardenberg og lærte Goethe og Schiller at kende.
Han levede de flg. Aar dels i Dresden, dels
paa Godset Ziebingen ved Frankfurt a. d. O.
og foretog Rejser til Italien, Wien og München.
Af hans Værker fra dette Tidsrum maa
nævnes Romanen »Franz Sternbalds
Wanderungen«, med dens Forherligelse af gl tysk Kunst,
»Prinz Zerbino, oder die Reise nach dem guten
Geschmack«, og »Romantische Dichtungen«,
hvori fandtes Sørgespillet »Leben und Tod der
heiligen Genoveva« og Lystspillet »Kaiser
Octavianus«, Arbejder hvori T. viser sin
Behændighed til at lade de forskelligste metriske Former
afløse hinanden, og hvor hans lyriske Talent
ofte finder ægte Udtryk. Som Oversætter og
Bearbejder udgav han Cervantes »Don Quichote« og
»Altenglisches Theater«, hvori findes en Række
pseudo-Shakespeare'ske Stykker. Større
Opmærksomhed vakte dog »Phantasus« (3 Bd,,
Berlin 1812—17), en Samling Eventyr,
Fortællinger og Skuespil, blandt de sidste »Forhuset«.
Krigsaaret 1813 tilbragte T. i Prag, efter
Fredsslutningen rejste han til Paris og London, hvor
han studerede Shakespeare med et aldrig
udgivet Værk for Øje. 1819 tog han Ophold i
Dresden, hvor det mest produktive og
indflydelsesrige Tidsrum i hans Liv oprandt. Han
blev en meget søgt Oplæser af dramatiske
Værker og samlede om sig en stor Kreds af
Beundrere, der delte hans kunstneriske
Anskuelser. Ogsaa mange danske rejsende hørte disse
Oplæsninger. Som Dramaturg ved Hofteatret
kom han til at øve en betydelig, dog ikke
ubestridt Indflydelse. I Dresden skrev han en
Række af sine meget yndede Noveller som »Die
Gemälde«, »Die Reisenden«, »Die Gesellschaft
auf dem Lande«, »Musikalische Leiden und
Freuden«. Af hans historiske Noveller er
navnlig den ufuldendte »Aufruhr in den Cevennen«
værdifuld. Disse Noveller er ypperlig fortalt,
rummer særprægede Karakterer og er formede
over poetiske og dybsindige Ideer. Den
nyfranske Romantik paavirkede ham i han sidste
større Værk <i>Vittoria Accorombona</i> (1840), som
en tysk Forfatter i den seneste Tid uden Grund
har erklæret for et Værk af Kleist. I disse
Aar fortsatte T. sine
Shakespeareoversættelser, udgav Kleist's og Lenz' Skrifter og
samlede sine interessante stadig værdifulde
»Dramaturgische Blätter«. 1841 blev han af Kong
Frederik Vilhelm IV kaldt til Berlin, hvor han
tilbragte sine sidste sygelige Aar, hædret og
anset. Han staar for Eftertiden som en af de
store romantiske Personligheder, hos hvem
Lyrik og Ironi har indgaaet en mærkelig

<img>J. L. Tieck.</img>
