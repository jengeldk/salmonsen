Modsætning til varmblodede Dyrs — i høj Grad er
afhængig af Omgivelsernes.

For Koleraens Vedkommende er det dog for
allerstørste Delen den endnu mange Steder i
Troperne herskende slette Hygiejne, der gør
den til »Tropesygdom«. Det har vist sig, at
under daarlige sanitære Forhold kan Epidemier
af Kolera særdeles vel udvikle sig ogsaa alle
andre Steder paa Jorden. Flere af T. findes
næsten overalt, f. Eks. Malaria-Formerne,
ogsaa uden for de egentlige Troper, andre holder
sig i visse Tropeegne, er endemiske her,
saaledes Koleraen i Indien, Gulfeberen i Amerika,
Beri-beri i Asien, Sovesygen (s. d.) i Afrika;
men ved Nutidens tiltagende Samfærdsel føres
de ofte til fjerne Egne, hvor de dog kun
optræder for en kortere Tid.

Bekæmpelsen af disse Sygdomme har hidtil
kun gjort ringe Fremskridt p. Gr. a. de
Vanskeligheder, som Naturforholdene og den ofte lidet
fremskredne Civilisation afgiver, men den
nyeste Tids Erkendelse af T.'s sande Væsen har
dog allerede vist sig af Betydning. Som
Eksempler herpaa kan nævnes Foranstaltningerne
mod Malaria, dels i Italien, dels i Vestindien
og Mellemamerika, hvor Amerikanernes
energiske Optræden lige over for
Tropeanæmien, en ved en Indvoldsorm, <i>Uncinaria</i>,
fremkaldt anæmisk Tilstand, svarende til den, der
skyldes Anchylostomum (se <sp>Anæmi</sp>),
allerede har baaret Frugt. At kraftige hygiejniske
Forholdsregler er af den største Betydning,
viser ogsaa den forbedrede Sundhedstilstand,
som det ligeledes er lykkedes Amerikanerne at
tilvejebringe ved Panama-Kanalen, hvor
Arbejdet hemmedes i allerhøjeste Grad ved
den store Dødelighed, som de der optrædende
Febre fremkaldte blandt Arbejderne. Den
vigtigste Form for Forebyggelse bestaar altsaa dels i
almen Forbedring af Hygiejne, dels i
Bekæmpelse af de overførende Insekter (for Myg og Fluers
Vedkommende saaledes ved Ødelæggelse af
deres Ynglepladser: fugtige, krat- og sivbevoksede
Strækninger, for Rottelopper, der særlig er
farlige som Overførere af Pestbaciller, ved energisk
Udryddelse af Rotterne (se iøvrigt <sp>Pest</sp>).
<i>O. T.</i>
</chapter>

<chapter name="Tropez, Saint-">
<b>Tropez, Saint-</b> ['sæ-trå'pe], se
<sp>Saint-Tropez</sp>.
</chapter>

<chapter name="Tropikfugle">
<b>Tropikfugle</b> (<i>Phaëtontidæ</i>), en lille ret
afvigende Gruppe af de <sp>Aarefødede</sp>
(<i>Steganopodes</i>) med i alt 6 Arter, der har hjemme i
de tropiske Have. I Ydre og Flugt ligner de
store Terner, er snehvide af Farve med enkelte
sorte Pletter, og hos en Art med delvis
Rosafarve; de to midterste Styrefjer er meget stærkt
forlængede. Ynglepladserne er mindre Øer, hvor
de lægger et Æg, oftest paa Jorden; ellers
opholder T. sig paa Oceanet, hvor de er
velkendte af de Søfarende, idet de ofte ledsager
Skibene paa lange Strækninger.
<i>O. H.</i>

<img>Tropikfugl (<i>Phaëton æthereus</i>).</img>
</chapter>

<chapter name="Tropin">
<b>Tropin,</b> se <sp>Atropin</sp>.
</chapter>

<chapter name="tropisk">
<b>tropisk,</b> hvad der vedrører Troperne.
</chapter>

<chapter name="tropisk Aar">
<b>tropisk Aar,</b> se <sp>Aar</sp>.
</chapter>

<chapter name="tropiske Stuefugle">
<b>tropiske Stuefugle,</b> se <sp>Stuefugle</sp>.
</chapter>

<chapter name="tropisk Maaned">
<b>tropisk Maaned,</b> se <sp>Maaned</sp>.
</chapter>

<chapter name="tropisk Zone">
<b>tropisk Zone,</b> se <sp>Plantegeografi</sp> og
<sp>Zone</sp> (geografisk).
</chapter>

<chapter name="Troplong, Raymond Theodore">
<b>Troplong</b> [trå'lå], <sp>Raymond Theodore</sp>,
fransk Retslærd, f. i Saint-Gaudens 8. Oktbr
1795, d. i Paris 2. Marts 1869. Efter at have
været Regeringsadvokat og senere
Retspræsident i forskellige Byer blev han 1835 Medlem
af Kassationsretten, Pair af Frankrig 1846, ved
Kejserdømmets Indførelse som dettes trofaste
Satellit Senatspræsident og Førstepræsident ved
Kassationsretten. Ved sit berømte Værk <i>Le
droit civil expliqué suivant l'ordre des articles
du code</i> (27 Bind, 1838 o. ff., de forskellige Bind
i flere Udgaver) vilde han fortsætte Touillier's
Gerning. Af hans øvrige Skrifter skal
fremhæves: <i>De l'influence du christianisme sur le
droit civil des Romains</i> (1843, 3. Udgave 1868.
Ny Ud gave ved Abbed Bayle 1903), <i>De la
propriété d'après le code civil</i> (1848), foruden
talrige Tidsskriftartikler og enkelte politiske
Brochurer. T.'s Ideal var paa een Gang at være
Jurist, Filosof, Nationaløkonom og Historiker,
et Ideal, til hvis Opfyldelse hans store juridiske
Evner, som ikke støttedes af nogen sikker
videnskabelig Metode, ikke slog til. Hans
Indflydelse paa sin Samtid var umaadelig; den
efter hans Død indtraadte — og endnu
herskende — Reaktion herimod har dog ikke ydet
ham fuld Retfærdighed. (<sp>Litt</sp>.: <sp>Edmond
Dufour</sp>, <i>M. T. Son œuvre et sa méthode</i>
[Paris 1869]; <sp>A. Rodière</sp>, <i>Les grands
jurisconsultes</i> [Toulouse 1874], S. 484—96).
<i>Fz. D.</i>
</chapter>

<chapter name="Tropon">
<b>Tropon</b> er et Ernæringspræparat, hvis
Hovedbestanddel er Æggehvidestoffer, hvoraf c.
1/3 siges at være animalsk, Resten af vegetabilsk
Oprindelse.
<i>E. K.</i>
</chapter>

<chapter name="Tropopausen">
<b>Tropopausen,</b> Grænselaget mellem
<sp>Troposfæren</sp> og <sp>Stratosfæren</sp>. Se <sp>Stratosfære</sp>.
</chapter>

<chapter name="Troposfære">
<b>Troposfære,</b> det underste Lag af Lufthavet,
hvori de forskellige Vejr-Fænomener foregaar.
Højde over Polerne 6—8 km, over
Ækvator 10—15 km. Se i øvrigt
<sp>Stratosfære</sp>.
<i>H.-P.</i>
</chapter>

<chapter name="Troppau">
<b>Troppau</b> ['tråpa^u] (slavisk <sp>Opava</sp>),
By i Tschekkoslovakiet i Landet
Schlesien, ligger paa en smuk Slette ved Oders
Biflod Oppå nær ved den preussiske
Grænse og har (1921) 33457 overvejende
tyske Indbyggere. T. er vel bygget og
bestaar af den egentlige Stad og 4
Forstæder (Grätzer-, Jaktar-,
Ratiborer-Forstad, Karlsau); til disse kan ligeledes
henregnes den nærliggende Flække Katharein
(Katerrinky, 6172 Indb.) med en stor
Sukkerfabrik. Af Bygninger nævnes den gamle
gotiske, af Basalt opførte Hovedsognekirke, den
tidligere Jesuiterkirke, det smukke Stadstaarn,
Regeringsbygningen og det fyrstelige
