<i>Onchobothrium</i> og <i>Calliobothrium</i>, til de sidste
<i>Anthobothrium</i> og <i>Phyllobothrium</i>.
<i>T. K.</i>
</chapter>

<chapter name="Tetraplodon">
<b>Tetraplodon,</b> se <sp>Mosser</sp>, S. 347.
</chapter>

<chapter name="Tetrapodi">
<b>Tetrapodi</b> (gr.) kaldes i Metrikken en
Forbindelse af 4 Versfødder til en større Enhed
(smlg. <sp>Dipodi</sp>).
<i>H. H. R.</i>
</chapter>

<chapter name="Tetrapolitana">
<b>Tetrapolitana</b> (»De fire Byers«,
underforstaaet »Bekendelse«) var en særskilt Bekendelse,
som blev fremlagt paa Rigsdagen i Augsburg
1530 af de fire evangeliske Rigsstæder
Strasbourg, Konstanz, Memmingen og Lindau. Butzer
og Capito er Forfatterne til T., som er skreven
paa Tysk og Latin. Den indeholder 23 Artikler
og er præget af Zwingli's Aand, men holder
dog en Mellemstilling mellem Luther og Zwingli.
9. Juli fik Kejseren T. overrakt paa Tysk og
Latin, men der blev ingen Notits tagen af den,
og den blev ikke oplæst. De romerske Teologer
affattede en Gendrivelse af den, hvorpaa de fire
Byers Gesandter svarede med et grundigt
Forsvarsskrift, men Kejseren udtalte sig ved
Rigsdagsafskeden langt skarpere mod dem end mod
Lutheranerne. T. fik ingen kirkelig Betydning,
og dens Underskrivere sluttede sig senere
gennemgaaende til den lutherske augsburgske
Bekendelse. T. blev trykt første Gang 1531. Senest
er den optagen blandt de reformerte
Bekendelsesskrifter i <sp>Karl Müller</sp>'s Udgave af disse
1903.
<i>A. Th. J.</i>
</chapter>

<chapter name="Tetrarch">
<b>Tetrarch</b> [-'trark] kaldtes af Grækerne en
Fyrste over en enkelt Del af et Landskab, som
var delt i flere Dele (»Fjerdingsfyrste«);
saadanne Fyrster herskede f. Eks. til visse Tider i
Galatien og i Judæa.
<i>H. H. R.</i>
</chapter>

<chapter name="Tetrasporaceæ">
<b>Tetrasporaceæ,</b> se <sp>Alger</sp>, S. 493.
</chapter>

<chapter name="Tetrasporer">
<b>Tetrasporer</b> er ukønnede
Formeringsorganer hos Rødalger (se <sp>Alger</sp>, S. 497):
</chapter>

<chapter name="Tetrathionsyre">
<b>Tetrathionsyre</b> [-ti-], H<sub>2</sub>S<sub>4</sub>O<sub>6</sub>, hvis
Natriumsalt dannes, naar Jod indvirker paa en vandig
Opløsning af Natriumthiosulfat: J<sub>2</sub>+2Na<sub>2</sub>S<sub>2</sub>O<sub>3</sub>
=2NaJ+Na<sub>2</sub>S<sub>4</sub>O<sub>6</sub>, faas i vandig Opløsning, idet
man først fremstiller dens Baryumsalt ved
Indvirkning af Jod paa Baryumthiosulfat og
derpaa sønderdeler Baryumsaltet med den
beregnede Mængde Svovlsyre. Ved Inddampning af
Opløsning spaltes T. ved en vis Koncentration i
Svovl, Svovlsyrlinganhydrid og Svovlsyre. Dens
Salte er oftest opløselige i Vand.
<i>(O. C.). S. P.</i>
</chapter>

<chapter name="Tetraxonia">
<b>Tetraxonia,</b> se <sp>Svampe</sp>, S. 635.
</chapter>

<chapter name="Tetrazzini, Luisa">
<b>Tetrazzini</b> [tetra't.sini], <sp>Luisa</sp>, italiensk
Operasangerinde, født i Firenze 29. Juni 1871,
debuterede 1890 i sin Fødeby i
»Afrikanerinden«, sang 1898 i Buenos Aires, og vendte
tilbage til Italien, indtil hun 1905 gik til
Nordamerika, der blev Hovedsædet for hendes
Triumfer. Optraadte ogsaa paa Coventgarden i
London. Lever nu i Rom. 1921 udgav hun sine
Erindringer: <i>My life of song</i>.
<i>S. L.</i>
</chapter>

<chapter name="Tetrodon">
<b>Tetrodon,</b> se <sp>Fastkæber</sp>.
</chapter>

<chapter name="Tetronal">
<b>Tetronal,</b> (C<sub>2</sub>H<sub>5</sub>)<sub>2</sub>C(SO<sub>2</sub>.C<sub>2</sub>H<sub>5</sub>)<sub>2</sub>, er
Diæthylketondiæthylsulfon og er en med Sulfonal
analog Forbindelse. Det anvendes som
søvndyssende Middel.
<i>(O. C.). S. P.</i>
</chapter>

<chapter name="Tetryl">
<b>Tetryl,</b> (NO<sub>2</sub>)<sub>2</sub> . C<sub>6</sub>H<sub>2</sub> . N . CH<sub>3</sub> . NO<sub>2</sub>,
Tetranitrometylanilin, fremstilles ved Nitrering af
Metylanilin i svovlsur Opløsning. Det er et
virksomt Initialsprængstof, især blandet med
Azider.
<i>S. P.</i>
</chapter>

<chapter name="Tetschen">
<b>Tetschen</b> ['te.t∫<sub>ə</sub>n] (slavisk <sp>Děčin</sp> ['djet∫in]),
By i det nordlige Böhmen, 8 km fra den tyske
Grænse ved Udmundingen af Pulsnitz (Polzen)
i Elben, har (1921) 11244 Indbyggere. T. er
forbunden ved en Jernbanebro med Bodenbach,
har et af Grev M. Thun 1668 bygget Slot med
en smuk Park og er Sæde for en
Distriktsøvrighed og Distriktsret. Bomuldsspinderi, Parfume-,
Papirfabrikation, kemisk og elektroteknisk
Fabrikation. I den smukke Omegn findes
Schneeberg (694 m) med prægtig Udsigt, samt en
Landbrugslæreanstalt.
<i>(Joh. F.). O. K.</i>
</chapter>

<chapter name="Tetsefluerne">
<b>Tetsefluerne</b> hører til Fluefamilien
<i>Muscidæ</i> og er beslægtet med Stikfluen (<i>Stomoxys
calcitrans</i>). Deres Hjem er Mellem- og
Sydafrika. T. er levendefødende, og Larverne gaar
straks over i Puppestadiet. <i>Glossina morbitans</i>,
Sydafrika, angriber Mennesker og Dyr i
Sydafrika og overfører gennem sit Stik <i>Hæmosporiden
Trypanosoma Brucii</i> fra det ene Dyr til det
andet. Denne fremkalder den berygtede
<i>Nagana</i>-Sygdom, som vel ikke angriber Mennesket, men
derimod Kvæg, Heste og andre og derved
vanskeliggør Civilisationens Fremtrængen i Afrika.
Sygdommen opstaar som Følge af Stikket kun
i de Egne, hvor Dyr med Hæmosporider i
Forvejen findes; <i>G. palpalis</i> er den vigtigste
Overfører af Sovesygen (s. d.).
<i>C. W-L.</i>
</chapter>

<chapter name="Tettenborn, Friedrich Karl">
<b>Tettenborn</b> ['tæt<sub>ə</sub>nbårn], <sp>Friedrich Karl</sp>,
Friherre, General (1778—1845). 1794 traadte
han i østerr. Tjeneste, hvor han hurtig
avancerede til Ritmester og forfremmedes p. Gr. a.
udvist Tapperhed ved Wagram til Major. 1812
gik han over i russ. Tjeneste, hvor han
udmærkede sig som en rask og dristig
Rytterfører. 1818 gik han i badensisk Tjeneste og
blev det flg. Aar Gesandt i Wien, hvor han,
skønt født Tysker, forblev til sin Død.
<i>(B. P. B.). E. C.</i>
</chapter>

<chapter name="Tettenhall">
<b>Tettenhall</b> [tet<sub>i</sub>nhå.£], By i Midtengland,
Staffordshire, 3 km NV. f. Wolverhampton, med
Vandværker til denne By, Jernvarefabrikker og
(1921) 5489 Indb.
<i>(Mr. Kr.). M. H-n.</i>
</chapter>

<chapter name="Tetuan">
<b>Tetuan,</b> By i det nordlige Marokko i den
spanske Protektoratzone, 35 km S. f. Ceuta og
c. 4 km fra Kysten af Middelhavet, SØ. f.
Gibraltar-Strædet. Den ligger ved Floden Martil
og er bygget terrasseformig op ad en
Skraaning; Udseendet med de hvide, fladtagede Huse,
snævre og trange Gader og Gyder er ægte
maurisk. Byen er omgiven af en delvis forfalden,
af Taarne kronet Mur og beherskes af et lille
Kastel. Indbyggertallet er (1920) 43000, hvoraf
c. 1/4Jøder, der bebor et eget Kvarter (Mellah)
og har næsten hele Handelen i deres Hænder.
Industrien beskæftiger sig især med Tilvirkning
af Lædervarer, Huer, Skydevaaben og Lervarer.
Havnen er god, og der udføres en Del Uld,
Korn, Silke, Slagtekvæg og Lædervarer til
Spanien. Jernbaneforbindelse med Ceuta. Paa
højre Bred af Martil laa i Oldtiden <sp>Tamuda</sp>,
<i>Mauritania Tingitana</i>. T. blev grundlagt efter
1492 af Flygtninge fra Granada. 1860 blev den
erobret af Spanierne, men atter overgivet til
Marokko. Ved den fransk-spanske Traktat af
1912 kom den under spansk Protektorat. Den
bestyres af en »Kalif«, der udnævnes af
Sultanen, men staar under Tilsyn af en spansk
Kommissær.
<i>C. A.</i>
</chapter>
