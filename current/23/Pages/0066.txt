til Vadsø Politidistrikt og danner
Udskrivningsdistrikt for Varanger Bataillon. Af Arealet er
413,17 km<sup>2</sup> Ferskvand, 1,18 km<sup>2</sup> dyrket Jord,
19,20 km<sup>2</sup> naturlig Eng, 5,89 km<sup>2</sup> Udslaatter,
1562,6 km<sup>2</sup> Skov; Resten er Snaufjeld og Myr.
Der avles lidt Kartofler og Havre til Grønfoder.
De vigtigste Næringsveje er ved Kysten Fiskeri,
inde i Landet Elvfiskeri, Jordbrug, Jagt og
Renavl. Naturen er vekslende fra de store
Fjeldvidder i S. til de mere forrevne Fjeldformer i
N. omkr. Tanafjorden.
<i>M. H.</i>
</chapter>

<chapter name="Tana (Flod)">
<b>Tana,</b> Flod i Østafrika, Kenya Colony,
udspringer paa Skraaningerne af Kenia og løber
i en stor østlig Bue, der omtrent naar Ækvator,
indtil den udmunder i det Indiske Ocean i
Formosa-Bugten efter et Løb paa c. 800 km.
Omtrent 16 km fra Mundingen staar den ved
Belezoni-Kanalen i Forbindelse med Nabofloden
<sp>Osi</sp>. Indsejlingen til Floden er farlig paa
Grund af en Sandbarre, men i øvrigt er den
sejlbar for fladbundede Fartøjer til
Hargazo-Faldene, c. 575 km fra Mundingen.
<i>C. A.</i>
</chapter>

<chapter name="Tana (Bjergsø)">
<b>Tana,</b> <sp>Tsana</sp>, Bjergsø i Abessinien, ligger
i den vestlige Del af Højlandet, c. 1755 m
o. H. Dens Areal er c. 3000 km<sup>2</sup>, største
Længde 70 km, Bredde 60 km, Dybde 100 m. T.,
som sandsynligvis er af vulkansk Oprindelse,
indeslutter flere Basaltøer, hvoraf den største
er <sp>Dek</sp>, og med det omliggende frugtbare
Flodland danner den Abessiniens egentlige
Midtpunkt, og ved dens Bredder ligger flere større
Byer, hvoraf Debra Tabor er den betydeligste.
Dens Afløb dannes mod SØ. af <sp>Abai</sp>, som i
sit nedre Løb hedder <sp>Bahr-el-Asrak</sp> og
udmunder i Nilen ved Khartum.
<i>C. A.</i>
</chapter>

<chapter name="Tana (se Egernspidsmus)">
<b>Tana,</b> se <sp>Egernspidsmus</sp>.
</chapter>

<chapter name="Tanacetum">
<b>Tanacetum</b> L. (<sp>Regnfang</sp>, norsk
<sp>Reinfann</sp>), Slægt af Kurvblomstrede
(Asters-Gruppen), nær <i>Chrysanthemum</i>, en- ell. oftere
fleraarige Urter med smaa til middelstore og
skiveformede Kurve, i hvilke de hunlige og
rørformede Randblomster ikke er længere end
de hanlige Skiveblomster. Fnokken er ring- ell.
kroneformet, og Frugten er besat med Kirtler,
c. 50 Arter, paa hele den nordlige Halvkugle.
<i>T. vulgare</i> (<sp>Almindelig Regnfang</sp>) er
fleraarig, indtil 1 m høj; dens Blade er
fjerdelte og har indskaarne Afsnit; let kendelig
paa de smaa skiveformede Kurve. Hele Planten
er aromatisk og i nogle Lande officinel, forhen
alm. anvendt til ormefordrivende Midler. Den
er hyppig ved Veje i Danmark og i Norge
især i det østlige og nordlige. Varieteten
<i>crispum</i> med krusede Blade dyrkes i Haver og
formeres ved Deling.
<i>A. M.</i>
</chapter>

<chapter name="Tanafjord">
<b>Tanafjord,</b> Finmark Fylke, den østligste af i
de mod S. indtrængende store Fjorde. T. har
en Længde af 62 km og en Bredde af mellem
10 og 12 km. Den udsender flere Arme: Mod
V. Hopsfjorden, Langfjorden og Vestertana,
mod Ø. Troldfjorden. De omliggende Fjelde
gaar temmelig stejlt op fra Fjorden og naar
op i 6—700 m Højde.
<i>M. H.</i>
</chapter>

<chapter name="Tanagra">
<b>Tanagra,</b> en By i Boiotien, i Oldtiden en
af de betydeligste, liggende mod Ø., hvor
Bækken Thermodon falder ud i Asopos. Digterinden
Korinna var fra T. Indbyggerne omtales i
øvrigt som virksomme og handelsdygtige og
avlede den bedste Vin i Boiotien. — I den nyere
Tid er Byens Navn især bleven bekendt ved,
at der ved T. fra 1873 er fundet en Række
Grave med rigt Indhold af Gravgods, hvorimellem
en Mængde Figurer og Smaagrupper af brændt
Ler, mest af genreagtig Karakter; særlig tit
forekom drapperede Figurer af unge Kvinder,
ofte særdeles yndefulde. T.-Figurer er siden
bleven almindelig brugt Betegnelse for
Terrakotter af denne Art, uanset om de er fundne i
T. selv eller anden Steds.
<i>H. A. K.</i>
</chapter>

<chapter name="Tanagridæ">
<b>Tanagridæ,</b> se <sp>Tangara'er</sp>.
</chapter>

<chapter name="Tanah-Sassak">
<b>Tanah-Sassak,</b> se <sp>Lombok</sp>.
</chapter>

<chapter name="Tanaider">
<b>Tanaider,</b> en lille, men i systematisk
Henseende meget vigtig og interessant marin
Gruppe af Storkrebs, der snart har været regnet til
Amfipoderne, snart til Isopoderne, men som nu
i Almindelighed opstilles sideordnet med disse,
visende Slægtskab til Mysider og Cumaceer.
2. Kropled er forbundet med Hovedet; der
findes et lille Skjold, hvis indvendige tyndhudede
Overflade virker som Gælle. Øjnene er stilkede,
men ubevægelige. Halefødderne virker ikke
som Gæller, Ydergren kan findes paa 2. Par
Følehorn, ligesom ogsaa paa nogle af
Kropfødderne. Hovedslægter: <i>Tanais, Apseudes,
Anthura, Anceus</i>. Hovedmassen lever i
Havbunden, ofte i store Dybder, hos <i>Anceus</i> lever
Larverne og Hunnerne parasitisk paa Fisk.
Hannerne frit; hos samme Slægt er der
endvidere overmaade stor Forskel hos de to Køn.
<i>C. W-L.</i>
</chapter>

<chapter name="Tanais">
<b>Tanais,</b> se <sp>Don</sp>.
</chapter>

<chapter name="Tanan">
<b>Tanan,</b> siamesisk Rummaal = 1 l.
</chapter>

<chapter name="Tanana">
<b>Tanana</b> [tä'nan<sub>a</sub>], Biflod til Yukon River
i Alaska, udspringer i Wrangell Mountains,
gennembryder Nutzotin Mountains under et
nordligt Løb, vender sig derefter mod NV.,
modtager talrige sydlige Tilløb fra Alaskan
Range og udmunder i Yukons venstre Bred ved
Fort Gibbon. T. besejles af Floddampere indtil
Fairbanks i Sommertiden. — <i>T. Hills</i> er et lavt
Bjergomraade (1100 m) mellem nedre T. og
Yukon.
<i>G. Ht.</i>
</chapter>

<chapter name="Tananarivo">
<b>Tananarivo,</b> se <sp>Antananarivo</sp>. (1921)
67200 Indbyggere.
</chapter>

<chapter name="Tananger">
<b>Tananger,</b> en meget god Havn, brugbar for
temmelig store Skibe, Ø. f. Fladholmen paa
Jæderens nordlige Kyst, Haaland Herred (s. d.).
T. har (1920) 169 Indb. med tilsammen 42
Bosteder.
<i>(P. N.). M. H.</i>
</chapter>

<chapter name="Tanaro">
<b>Tanaro</b> (lat. <i>Tanarus</i>), Flod i det
nordvestlige Italien, udspringer paa Nordsiden af
Søalperne, flyder med nordlig og nordøstlig
Retning gennem Provinserne Cuneo og Alessandria,
optager af større Tilløb Stura og Bormida og
munder ud neden for Bassignana i højre Bred
af Po efter et Løb paa 205 km. Fra
Alessandria, hvor T. optager Karl-Albert-Kanalen, er
den sejlbar.
<i>(H. P. S.). C. A.</i>
</chapter>

<chapter name="Tanauan">
<b>Tanauan</b> [tana^u'an?], Havneplads paa
Østkysten af Øen Leyte, Filippinerne, ved
Jernbane forbundet med Havnepladsen Carigara paa
Nordkysten.
<i>M. V.</i>
</chapter>

<chapter name="Tanberg">
<b>Tanberg</b> [-bærg], Storgaard paa Ringerike,
Norderhov Herred, Buskerud Fylke, hed opr.
Thornberg, ligger paa et Højdedrag med vakker
Udsigt over Tyrifjorden. Ved Gaarden flere
Gravhøje og en Runesten, antagelig et gammelt
