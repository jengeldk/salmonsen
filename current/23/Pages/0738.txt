Vej for den kritiske Filosofi i 19. Aarhundredes
sidste Halvdel. Sit eget System har T. for
største Delen bygget paa Aristoteles, og han
mener, skønt han tager Afstand fra
Romantikernes Naturfilosofi, som disse at kunne hævde en
teleologisk Naturopfattelse i Lighed med den
aristoteliske. I sit etiske Hovedværk
»Naturrecht auf dem Grunde der Ethik« (1860; ændret
Udgave 1868) gaar han, som i sine teoretiske
Arbejder, tilbage til den antikke Filosofi og
kommer herved ogsaa til at staa den Hegel'ske
Etik nær. Blandt hans øvrige Skrifter maa
fremhæves »Die sittliche Idee des Rechts«
(1849) og »Kleine Schriften«, I—II (1870). For
den danske Litteratur har T. faaet en vis
Betydning ved sin Indflydelse paa S. Kierkegaards
Kritik af den Hegel'ske Metafysik (særlig
»Afsluttende uvidenskabelig Efterskrift« [1846]).
(<sp>Litt</sp>.: <sp>P. Petersen</sp>, »Die Philosophie F.
A. T.'s« [1913]).
<i>(A. T-n.). W. N.</i>
</chapter>

<chapter name="Trene">
<b>Trene</b> (<sp>Treene</sp>), Biflod til Eider, kommer
fra den lille Træ-Sø (Tressee) 10 km S. f.
Flensborg, antager sydlig Retning paa en
Strækning af c. 40 km, drejer N. f.
Norderstapel mod V., opnaar her en Bredde af 1—200
m og falder ved Frederikstad gennem 2 Arme
i Eiderens højre Bred.
<i>(Joh. F.). O. K.</i>
</chapter>

<chapter name="Trengganu">
<b>Trengganu,</b> britisk Vasalstat paa Halvøen
Malaka, 13000 km<sup>2</sup> med (1921) 153092 Indb.,
ligger ved Østkysten, er opfyldt af skovklædte
Bjerge, væsentlig beboet af Malajer, hvortil dog
kommer en Del Kinesere. Der udføres tørret
Fisk, Tinmalm, Kautsjuk, Kopra, Gambir.
Statens Indtægter beløb sig 1923 til 642679 Doll.,
Udgifterne til 788902 Dol., Indførslens Værdi
var samme Aar 898083 Doll., Udførslens 2747605
Doll. Hovedstad er Kualu T. med (1921) 12456
Indbyggere ved T. Flodens Udløb i Stillehavet.
<i>M. V.</i>
</chapter>

<chapter name="Trenkwald, Josef Mathias von">
<b>Trenkwald</b> ['træŋkvalt], <sp>Josef Mathias
von</sp>, østerrigsk Maler, f. 1824 i Prag, d. 1897
i Perchtoldsdorf ved Wien. Han studerede paa
Akademierne i Prag og Wien (Ruben), lærte
senere Freskoteknik i Rom, ledede en Tid
Akademiet i Prag, blev 1872 Professor ved Wiens
Akademi og bragte Freskomaleriet til ny
Blomstring i Østerrig. Medens hans første Arbejder
væsentligst er historiske (Böhmens Historie
m. v.), vælger han senere især religiøse og
kirkelige Motiver: Fresker i Revoltella's
Gravkapel ved Triest (1864), i Karolinenthal-Kirken
i Prag m. v., Temperabilleder i Wiens
Votivkirke; i Wiens Galleri ses »Leopold's
Hjemkomst fra Korstog«. Hans Evner for storladen
Komposition gør sig fuldt saa stærkt gældende
i Illustrationsfaget: Pergamentminiaturer for
»Missale romanum« (skænket Pave Pius IX af
Kejser Franz Joseph), Blyantstegninger til den
hellige Othilie's Levned, ogsaa Kartons til
Glasmaleri, Illustrationer til Heine's »Buch der
Lieder« m. v.
<i>A. Hk.</i>
</chapter>

<chapter name="trense">
<b>trense</b> (Søv.). Svære Tove, Trosser,
Varpegods og Ankertove (se <sp>Tovværk</sp>), omvikles
i Fugerne med en smækker Line
(Skibmandsgarn) for at faa en glat Overflade; dette
kaldes at t.; Linien selv kaldes
<sp>Trensningen</sp>, Arbejdet udføres ved Hjælp af en
<sp>Trensekølle</sp>. — <sp>Trense Bøjerebet</sp>, korte
ind paa, eller forlænge dette, saa at dets
Længde afpasses efter den Vanddybde, i hvilken
Ankeret er udkastet, og saaledes, at selve Bøjen
kommer til at staa lige over det Sted, hvor
Ankeret ligger.
<i>(C. L. W.). C. B-h.</i>
</chapter>

<chapter name="Trense">
<b>Trense,</b> se <sp>Hovedtøj</sp>.
</chapter>

<chapter name="Trent">
<b>Trent</b> [trent], Flod i det nordlige England.
Afvander de frugtbareste Egne af Stafford-,
Derby-, Nottingham- og Lincolnshire. T. er
Englands trediestørste Flod og udspringer i
Staffordshire i Nærheden af Stoke-on-T., 153
m o. H. Floden slaar en Bue mod S. uden om
de penninske Bjerge. Ved Nottingham bøjer
den mod NØ. og ved Newark mod N., hvorefter
den ved Burton on Strather, 26 km V. f. Hull,
sammen med Ouse danner Æstuariet Humber.
T. er 240 km lang, og Afvandingsomraadet er
10300 km<sup>2</sup>. Den er sejlbar til Burton-upon-T.,
188 km fra Mudingen. De vigtigste Tilløb er
Dove, Derwent, Tame og Idle. Ved Kanaler
staar T. i Forbindelse med flere andre
Vandløb, navnlig Mersey og Thames. Den vigtigste
Kanal er Grand Trunk Canal, der forbinder T.
med Mersey og danner en Sejlvej tværs over
England fra Nordsøen til det irske Hav. Grand
Junction Canal forbinder T. med Thames.
<i>M. H-n.</i>
</chapter>

<chapter name="trente et quarante">
<b>trente et quarante</b> ['trã.t-e-ka'rã.t] (fransk:
»tredive og fyrre«), et Hasardspil, en udvidet
Form for »Rouge et Noir«.
</chapter>

<chapter name="Trentepohlia">
<b>Trentepohlia,</b> se <sp>Alger</sp>, S. 493, og <sp>Luftalger</sp>.
</chapter>

<chapter name="Trentino">
<b>Trentino</b> (<sp>Venezia Tridentina</sp>), den
af Østerrig til Italien (1919) afstaaede sydlige
Del af Tirol omkring Hovedstaden Trento (tysk:
Trient). 13903 km<sup>2</sup> med (1924) 653906
Indbyggere.
<i>C. A.</i>
</chapter>

<chapter name="Trento">
<b>Trento</b> ['trento] (tysk Trient, lat.
<i>Tridentum</i>), Hovedstad i den 1919 af Østerrig til
Italien afstaaede Provins Venezia Tridentina i
Sydtirol. Den ligger ved venstre Bred af Adige og
Brennerbanen i en frugtbar Dal omgivet af høje
Kalkbjerge, (1924) 37907 overvejende italienske
Indbyggere. T. har 2 Forstæder (San Martino
og Santa Croce), har vel brolagte Gader og i
italiensk Stil byggede Huse. De anseligste
Pladser er Piazza del Duomo eller Grande med det
35 m høje Stadstaarn og Neptun-Brønden samt
Piazza Dante. Blandt Kirkerne nævnes
Domkirken, en storartet Bygning i byzantinsk Stil,
grundet 1048, i sin nuværende Form paabegyndt
1212, fuldendt i Begyndelsen af 15.
Aarhundrede med et seværdigt Højalter af afrikansk
Marmor, en Efterligning af Højalteret i
Peterskirken i Rom. I Kirken Santa Maria Maggiore,
bygget c. 1500 i italiensk Stil, ombygget 1904,
blev 1562—63 det tredje tridentinske Koncil
afholdt. I Koret findes et stort Oliemaleri
fremstillende Koncilsforsamlingen med Portrætter af
samtlige Medlemmer. Endvidere nævnes Kirken
San Pietro med gotisk Façade (1850),
Jesuiterkirken og Kirken della Annunziata, hvis høje
Kuppel bæres af 4 uhyre Søjler af rosenrødt
Marmor (af eet Stykke). Andre anselige
Bygninger er Renaissanceslottet Buon Consiglio
(tidligere Fyrstebiskoppens Residens, nu
Kaserne) med mange Freskomalerier, Raadhuset,
Justitspaladset, Teateret (der kan rumme 1400),
Paladserne Zambelli og Tabarelli, de smukke af
