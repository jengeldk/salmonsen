i Reglen blot om Alger af Rødalgernes Klasse
(se <sp>Alger</sp>, S. 497), saasom Gaffeltare
(<i>Furcellaria fastigiata</i>), Ledtare (<i>Polysiphonia</i>),
Horntare (<i>Ahnfellia plicata</i>) og Knudetare
(<i>Cystochlonium purpurascens</i>). I Norge er det
hyppigere anvendt og betegner dér især de store
bladagtige Brunalger af Laminariaceernes
Familie (se <sp>Alger</sp>, S. 496), saasom <i>Laminaria
saccharina</i>, <i>L. digitata</i> og <i>L. hyperborea</i>, samt
<i>Alaria esculenta</i>. De anvendes dels til Gødning,
dels brændes de til Aske, se <sp>Kelp</sp>.
<i>C. H. O.</i>
</chapter>

<chapter name="Tarent">
<b>Tarent,</b> se <sp>Taranto</sp>.
</chapter>

<chapter name="Tarent, Hertug af">
<b>Tarent,</b> Hertug af, se <sp>Macdonald</sp>.
</chapter>

<chapter name="Tarent, Prinsesse af">
<b>Tarent,</b> Prinsesse af, se <sp>Trémouille</sp>.
</chapter>

<chapter name="Tarentaise">
<b>Tarentaise</b> [tarã'tæ.z], Landskab i det fr.
Dept. Savoie, omfatter Egnen omkring Isères
Øvreløb og de til denne mundende Sidedale.
Det er opfyldt af de grajiske Alper og berømt
for sin maleriske Skønhed. Det er rigt paa
Skove og Enge saavel som paa nyttige
Mineraler. Hovedstaden er <sp>Moutiers</sp> (s. d.).
<i>(M. Kr.). E. St.</i>
</chapter>

<chapter name="Tarentini ludi">
<b>Tarentini ludi,</b> se <sp>Terentini ludi</sp>.
</chapter>

<chapter name="Tarentum">
<b>Tarentum,</b> <sp>Tarént</sp>, gr. <sp>Táras</sp>, nu
<sp>Taranto</sp> (s. d.), Oldtidsby i Syditalien
(Landskabet Calabria), var opr. beboet af Iapygere,
men blev henved 700 f. Kr. besat af Kolonister
fra Sparta, efter Sagnet de saakaldte
<sp>Parthenier</sp> (s. d.). I Beg. styredes Byen af en
Konge, men svære Kampe med den indfødte
Befolkning i Italien medførte i Beg. af 5. Aarh.
f. Kr. Kongedømmets Fald og Indførelsen af en
demokratisk Forfatning. Senere havde dog
jævnlig enkelte ansete Mænd Ledelsen af
Staten, saaledes Pythagoreeren Archytas i 4. Aarh.
Paa den Tid naaede Byen den højeste
Blomstring, men senere svækkedes den stærkt ved
Kampe med de italiske Folk, mod hvem
Tarentinerne søgte Hjælp snart i Sparta, snart i
Epeiros. Da de kom i Krig med Rom (281),
kaldte de Kong Pyrrhos af Epeiros til Hjælp,
men efter hans Nederlag kom Byen i
Romernes Magt (272). Den beholdt dog foreløbig en
ret uafhængig Stilling, men da den i den 2.
puniske Krig sluttede sig til Hannibal, blev den,
efter at være erobret af Romerne, haardt
straffet (209). Senere (123) blev den romersk Koloni
Det antike T. var i Omfang langt større end
det moderne; i sin Velmagtsperiode besad Byen
store Rigdomme, og Omegnen pristes for sin
Frodighed.
<i>H. H. R.</i>
</chapter>

<chapter name="Taretorsk">
<b>Taretorsk,</b> se <sp>Torsk</sp>.
</chapter>

<chapter name="Tarfaja">
<b>Tarfaja,</b> Distrikt i den spanske Koloni Rio
de Oro paa Afrikas Vestkyst, ligger omkring
Kap Juby S. f. Marokko. 1878 anlagdes der et
engelsk Faktori, der dog ødelagdes 1888 af
Marokkanerne. Ved den fransk-spanske
Traktat af 1905 kom det under spansk Protektorat.
<i>C. A.</i>
</chapter>

<chapter name="Target, Guy Jean Baptiste">
<b>Target</b> [tar'зæ], <sp>Guy Jean Baptiste</sp>,
fransk Jurist og Politiker, f. i Paris 17. Decbr
1733, d. i Molières 7. Septbr 1807, blev Advokat
i Paris-Parlamentet og skrev, da dette opløstes
1771, mod Kansleren Maupeou et Skrift: <i>Lettre
d'un homme à un autre homme</i>, affattet i en
ypperlig fin Stil. Senere forsvarede han
Kardinal Rohan i Halsbaandsprocessen og blev 1785
Medlem af det franske Akademi. Han var
Malesherbes' Ven og arbejdede ivrig med til at
skaffe Protestanterne Religionsfrihed igen ved
sit Skrift <i>Mémoire sur l'état des protestants en
France</i> (1787). T. blev da ogsaa valgt ind i
Generalstænderne 1789 som Afsending fra
Trediestand i Paris og tog med Frisind og
Dygtighed stor Del i Forhandlingerne forud for
Stændernes Sammenslutning og virkede bl. a. ogsaa
for Indførelsen af den verdslige Kirkeforfatning
og for Delingen i Departementer. Jan. 1790 blev
I han Præsident for den grundlovgivende
Rigsforsamling. Ludvig XVI bad ham om at føre
hans Sag i den store Proces, men T. bad sig
fritaget p. Gr. a. Svaghed. Men han talte i et
Skrift 1792 til Forsvar for Kongens Sag set fra
et konstitutionelt Standpunkt. Ved
Forarbejderne til den kriminelle Lovgivning gjorde han sig
særlig fortjent.
<i>(J. L.). H. J-n.</i>
</chapter>

<chapter name="Target, Paul Louis">
<b>Target</b> [tar'зæ], <sp>Paul Louis</sp>, fr. Politiker,
(1821—1902), var under Kejserdømmet
Landmand (1852 afgik han som Medlem af
Departementsraadet i Calvados, fordi han ikke vilde
sværge Kejseren Troskab), men valgtes 1871 til
Nationalforsamlingen. Det var ham, som 1.
Marts 1871 foreslog at erklære Napoleon III for
afsat og skyldig i Frankrigs Nederlag og
Sønderlemmelse. Han hørte opr. til højre
Centrum, men dannede senere en særlig Gruppe,
hvis 16 Medlemmer gjorde Udslaget ved
Afstemningen 24. Maj 1873, da de, skønt de kaldte
sig Republikanere, medvirkede til at fortrænge
Thiers fra Regeringen. Til Løn blev T.
Sendemand i Haag indtil Republikanernes Sejr i
Decbr 1877. Han opnaaede ikke Valg til
Deputeretkammeret 1876 og gik saaledes ud af det
offentlige Liv.
<i>E. E.</i>
</chapter>

<chapter name="Targionia">
<b>Targionia,</b> se <sp>Mosser</sp>, S. 344.
</chapter>

<chapter name="Targovic">
<b>Targovic</b> [targå'vitsl, <sp>Targoviza</sp>, tysk
<sp>Targowitz</sp>, polsk <sp>Targowica</sp> ell.
<sp>Torhowica</sp>, By i det ukrainske Guv. Kijev,
ligger ved Sinjucha 40 km Ø. f. Uman. 3000
Indbyggere, hvoraf Halvdelen er Jøder. T. er
bekendt fra den saakaldte <sp>Targovizer
Konføderation</sp>, som den polske Adel 14. Maj
1792 sluttede her mod Forfatningen af 1791.
<i>(H. P. S.). N. H. J.</i>
</chapter>

<chapter name="Târgovistea">
<b>Târgovistea</b> [tirgo'vi∫t<sub>e</sub>a], <sp>Targuviste</sp>,
<sp>Tirgoviste</sp>, By i Rumænien, Landskabet
Store Valakiet, ligger 75 km NV. f. Bukarest
paa højre Bred af Jalomitza og er Endepunkt
for en Bane over Titu til Bukarest. C. 13000
Indb. T. er en malerisk liggende By og har hist.
Interesse. Af Bygninger nævnes den saakaldte
Metropolitkirke med den 1667 afdøde
Metropolit Stephan's og Familien Kantakuzenos'es
Grave, Fyrstekirken, der er genopført efter
Ødelæggelsen ved Jordskælvet 1747, samt
Vojvodernes Slot, der dog for største Delen ligger i
Ruiner. 1383 blev T. Fyrsteresidens, og Byen
havde i 15. Aarh. 40000 Indb.; men da
Regeringssædet 1716 var flyttet til Bukarest, gik det
hurtig tilbage med T.
<i>(H. P. S.). N. H. J.</i>
</chapter>

<chapter name="Targum">
<b>Targum</b> (aramaisk, »Oversættelse«) er
Betegnelse for den Gengivelse af de
gammeltestamentlige Skrifter paa Aramaisk, som blev
nødvendig, da dette Sprog hos de palæstinensiske
