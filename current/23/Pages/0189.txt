Jerntraade ell. brede Staalbaand, der
yderligere omgives med et Lag tjæret Jute. Til
Søkabler bruges en sværere Armering af (c. 5 mm)
Rundjernstraade (Fig. 6) ell. Trapezjern; paa
meget udsatte Kyststrækninger (Flodkabler)
anvendes en stærk Armering af z-formede Jern
(Fig. 7).

Det første Krarup-Søkabel nedlagdes 1902
mellem Helsingør og Helsingborg. Juni 1925
fandtes i Danmark ialt 118 undersøiske
Telefonkabler (med en samlet Længde af 641 km),
heri indbefattet 7 Kabler (ialt 43 km) mellem
Færøerne, og 26 (ialt 62 km) ved Island samt
den danske Andel i 5 Telefonkabler (ialt 13
km) til Sverige og 2 (ialt 19 km) til Tyskland.
Med Undtagelse af en Del ældre
guttaperkaisolerede Kabler uden kunstig
Selvinduktionsforøgelse samt enkelte (bl. a. i Storebælt) efter
1915 udlagte Pupinkabler, er Størsteparten af
de danske Telefonsøkabler udført efter Krarup's
System. Det første længere Pupin-Søkabel
udlagdes 1906 i Bodensøen mellem
Friedrichshafen og Romanshorn (12,6 km, med 14 Ledere).
1924 er paa samme Strækning udlagt et
40-ledet Telefon- og Telegrafkabel. Af andre i de
senere Aar foretagne Udlægninger kan nævnes
Telefonkablerne mellem England og Frankrig,
1910 (39 km, 4-ledet), England—Belgien, 1911
(90 km; 4-ledet), England—Irland, 1913 (118 km,
4-ledet) og Sverige—Gotland, 1920 (126 km,
4-ledet), der alle er udført som Pupinkabler.
Længere Krarupsøkabler findes bl. a. mellem
Kuxhafen og Helgoland (79 km, 4-ledet) og
mellem Sverige og Tyskland, 1921 (120 km,
18-ledet). Sidstnævnte Forbindelse mellem
Kämpinge og Zarrensin er gennem Jordkabler fra
hvert Landingssted ført videre til
Overdragningsstationer i henh. Malmö og Stralsund.
Lgn. kombineret Jord- og Søkabel nedlægges
1926 paa Strækningen
Nykjøbing F.—Gjedser—Warnemünde—Rostock, ialt 87 km med 48
pupiniserede Ledere (Tværsnit Fig. 6), beregnet
for 12 Firetraads-Kredsløb (smlg. ndf.).

Til Luftledninger har Pupin's System
ligeledes fundet Anvendelse. Spolerne anbringes
her med 5—10 km's Afstand paa
Isolatorstativerne og beskyttes af et Metaldæksel (Fig. 8).
Pupiniseringen formindsker Ledningens
Dæmpning til omkr. Halvdelen og har særlig været
benyttet til at opnaa Besparelse ved
Anvendelse af tyndere Ledningstraade ell. billigere
Materiale (Jerntraad i St f. Kobber), hvorimod
en Forøgelse af Telefoneringsafstanden ud over
den mulige (1000—1500 km) paa gode,
upupiniserede Luftledninger kun undtagelsesvis har
været Hensigten (f. Eks. den 2000 km lange
Forbindelse mellem Rom og Berlin). Grunden
hertil skyldes Vanskeligheden ved at holde de
meget lange Luftledninger i driftsikker Stand,
idet Pupiniseringens Godhed i væsentlig Grad
afhænger af Ledningens konstante Isolation.
Udviklingen i de seneste Aar gaar derfor i
Retning af at erstatte de overjordiske
Interurbanledninger med Jordkabler, hvorved man tillige
undgaar de talrige af Storm, Lynnedslag m. v.
foraarsagede Forstyrrelser og saaledes gennem
de forbedrede Driftsforhold og formindskede
Vedligeholdelsesudgifter indvinder den større
Anlægsudgift. Pupin's ell. Krarup's System
alene vil dog ikke uden tekniske
Vanskeligheder og overordentlige Bekostninger kunne
muliggøre Anvendelse af Jordkabler paa større
Afstande, hvor Luftledninger hidtil har været
benyttet. En Forøgelse af Rækkevidden ved
Hjælp af kraftigere virkende
Afsendermikrofoner (Stærkstrømsmikrofoner, se <sp>Telefon</sp>) er
ligeledes praktisk begrænset. Ved Fordobling
af Sendeenergien forøges den tilladelige
Dæmpningseksponent saaledes kun med 0,69, d. v. s.
1/5 af den maksimale Værdi (3,5). Den dobbelte
Rækkevidde (svarende til <i>βl</i> = 7,0) kræver en
Afsenderstrøm, der er c. 33 Gange større end
den med sædvanlige Kulkornsmikrofoner
opnaaede, medens den 3-dobbelte Afstand (<i>βl</i> =
10,5) kræver en 1100 Gange stærkere Strøm.
Paa tilfredsstillende Maade er Vanskeligheden
først løst i de seneste Aar efter Fremkomsten
af særlige Relaiser (se
<sp>Telefonforstærker</sp>), der indskydes med passende Mellemrum
i Ledningen og tilfører Kredsløbet Energi fra
lokale Strømkilder, saaledes at Strømmene i
hvert Ledningsafsnit udsendes med fornyet
Styrke, der svarer til Dæmpningen paa
Ledningen til næste Relaisstation. Med denne Metode
(i Forbindelse med Pupin's ell. Krarup's
System) er Telefonering paa meget store
Afstande muliggjort, f. Eks. paa Strækningen
New York—San Francisco, hvor 6
Forstærkerstationer er indskudt paa den over 5000 km
lange pupiniserede Luftledning. Det er dog
særlig til praktisk Muliggørelse af
Kabeltelefoneringen, at Metoden har faaet sin egl. Bet.
Medens man tidligere maatte dimensionere
Kabellederne svarende til Længden og ret
hurtigt selv med Krarup's ell. Pupin's Forbedring
naaede den økonomisk tilladelige
Telefoneringsafstand (faa Hundrede km), opnaar man ved
Hjælp af Forstærkerne, at en lavere og
ensartet Ledningsdimension (0,9—1,4 mm) kan
benyttes uden Hensyn til Rækkevidden, idet
Forstærkerstationer med 75—150 km Mellemrum
indskydes i Forbindelsen. I de fleste
europæiske Lande foretages derfor omfattende
Jordkabelanlæg til Erstatning for de tidligere
anvendte Luftledninger. Særlig i Tyskland er
planlagt og delvis udført et vidtforgrenet
Kabelnet (samlet Længde over 4500 km) mellem de
større Byer, bl. a. paa Strækningen
Hamburg—München (1087 km, med 8 Forstærkerstationer).
Paa denne Forbindelse benyttes 0,9 mm
Kabelledere i saakaldt Firetraadskobling, d. v. s. en
Dobbeltledning for hver Taleretning, hvilket
medfører visse Fordele, naar et større Antal
Forstærkere ell. (som ved Søkabler), hvor
Mellemstationer er udelukket, en kraftigere
Forstærkning ved Enden af Kablet skal
indkobles (smlg. <sp>Overdragning</sp>). Ligeledes i
Nordamerika er planlagt Kabelanlæg (med
samlet Længde c. 8000 km), hvoraf bl. a. er
udført Rørkabler mellem
Boston—New York—Washington (730 km) og Philadelphia—Pittsburg
(480 km). Længere Telefonjordkabler findes i
Danmark bl. a. fra Kbhvn til henholdsvis
Helsingør, Hillerød, Frederikssund og Roskilde
(Pupinkabler med 75 til 196 Dobbeltledninger,
nedlagt 1912—23 af Kbhvn's Telefonaktieselskab)
