der førte til Verdenskrigens Udbrud. Under
denne udfoldede han al sin Kraft for at sikre
Centralmagternes Sejr; derimod gik han 1917
kun modstræbende ind paa den unge Kejser
Karl's Plan om en væsentlig Udvidelse af
Valgretten. Henimod Krigens Slutning, da
Nederlaget syntes uundgaaeligt, søgte han at redde
Ungarns Selvstændighed ved at opgive
Forbindelsen med Østerrig, dog uden at bryde det
gode Forhold til Tyskland; men kort førend
Revolutionen omstyrtede Kongedømmet, blev
han i sit eget Hus myrdet af nogle
indtrængende Soldater, der i ham saa
Hovedophavsmanden til Krigen og derfor gav ham Skylden
for alle Rigets senere Ulykker.
<i>E. E.</i>
</chapter>

<chapter name="Tisza Eszlar">
<b>Tisza Eszlar</b> ['tiså-'æslår], en Flække i det
ungarske Grevskab Szaboles ved Theiss
(ungarsk Tisza). Her myrdedes Apr. 1882 en
14-aarig kristen Pige, og da Liget senere fandtes
i Floden, opstod straks Forestillingen om et
jødisk Ritualmord. Efter en skamløs
Rettergang, hvorved Myndigheder og Vidner viste sig
lige fanatiske i deres Had mod Jøderne (en 16
Aars Dreng, Søn af en af de anklagede, blev i
Fangenskab lokket eller truet til falsk Vidnesbyrd
mod sin egen Fader), godtgjordes det 1883 for
Nævningeretten og senere for den højere
Domstol, at Anklagen var aldeles falsk og
Bevisførelsen løgnagtig. T.-E.-Sagen er et af de
modbydeligste Udslag, som Antisemitismen har
givet sig i vore Dage.
<i>E. E.</i>
</chapter>

<chapter name="Titalsystem">
<b>Titalsystem</b> (mat.), Talsystem, hvis
Grundtal er 10, se <sp>Talsystem</sp>.
</chapter>

<chapter name="Titan">
<b>Titan,</b> Ti med Atomvægten 48,14, er et
Grundstof, der i sine kemiske Egenskaber viser stor
Lighed med Tin; det forekommer ikke frit i
Naturen, men findes som Rutil, Anatas og Brookit,
TiO<sub>2</sub>. Metallet er meget haardt og skørt, men
smedeligt i Rødglødhede, det kendes ogsaa som
et graat Pulver; ligesom Kalcium, Magnium o.
fl. kan det forene sig direkte med Kvælstof ved
højere Temperatur. I Jernhøjovnene dannes
undertiden en krystallinsk, kobberrød
Forbindelse af Sammensætningen Ti(CN)<sub>2</sub> + 3Ti<sub>3</sub>N<sub>2</sub>. T.
danner to Rækker Forbindelser svarende til de
to Rækker Tinforbindelser. —
<sp>Titantetraklorid</sp>, TiCl<sub>4</sub>, faas, naar man leder Klor over
en glødende Blanding af Titansyreanhydrid,
TiO<sub>2</sub>, og Trækul; det er en Vædske, der koger
ved 135° og ryger i Luften. <sp>Titansyre</sp>, H<sub>4</sub>
TiO<sub>4</sub>, udskilles som et hvidt Bundfald ved
Tilsætning af Ammoniak til den saltsure
Opløsning af et titansurt Salt; efter Tørring over
Svovlsyre har den Sammensætningen TiO(OH)<sub>2</sub>
og danner da et hvidt amorft Pulver. Den
opløses baade i Syrer og i Alkalier under
Dannelse af Salte. Ved Glødning giver den
<sp>Titansyreanhydrid</sp> (Titandioxyd), TiO<sub>2</sub>. Ved
Glødning af Anhydridet i Brint faas Ti<sub>2</sub>O<sub>3</sub>.
Titansyreanhydrid er næsten uopløseligt i Syrer;
Flussyre kan dog opløse det og giver da
Titanfluorid. Ved Smeltning med Alkalier giver det
titansure Salte. T. danner ogsaa en
Iltforbindelse af Formlen TiO. — De til Ti<sub>2</sub>O<sub>3</sub> svarende
Forbindelser er i Reglen grønne eller violette,
medens de Forbindelser, der svarer til TiO, er
sorte eller brune. T. bruges som Tilsætning til
Jern, Ferrotitan og Titanstaal. Titanilte
fremstilles især i Norge og bruges som en
fortræffelig Malerfarve, Titanhvidt, der ikke sværtes af
Svovlbrinte. Titantriklorid, TiCl<sub>3</sub>, virker stærkt
reducerende; det fremstilles fabriksmæssigt i
en vandopløselig Form, Ti<sub>2</sub>Cl<sub>6</sub>,8H<sub>2</sub>O.
<i>(O. C.). S. P.</i>
</chapter>

<chapter name="Titanbronze">
<b>Titanbronze</b> [-'bråŋs<sub>ə</sub>], krystalliseret
Svovltitan, TiS<sub>2</sub>, ligner Mussivguld. Ogsaa Legering
af Kobber og Titanjern, smeltet under
Tilsætning af lidt Svovl. Denne T. har en smuk
guldgul Farve og udmærker sig ved Holdbarhed og
Smidighed.
<i>(F. W.). Carl J.</i>
</chapter>

<chapter name="Titaner og Titanider">
<b>Titaner</b> og <sp>Titanider</sp> var efter Hesiodos'
Teogoni en talrig Slægt af Urvæsener, der
betegnedes som Sønner og Døtre af <sp>Uranos</sp>
(Himlen) og <sp>Gaia</sp> (Jorden). Til dem hørte
<sp>Kronos</sp> og <sp>Rheia</sp>, der siden grundede et
nyt Gudedynasti; <sp>Iapetos</sp>, som blev Fader
til Prometheus og Epimetheus, Atlas og
Menoitios; <sp>Hyperion</sp> og <sp>Theia</sp>, hvis Børn var
Solguden Helios, Maanegudinden Selene og
Morgenrødens Personifikation Eos; <sp>Koios</sp>,
der blev Fader til Leto, Apollon's og Artemis'
Moder, og til Asteria; fremdeles <sp>Themis</sp>,
<sp>Thetys</sp>, <sp>Mnemosyne</sp>, <sp>Foibe</sp> og
endelig <sp>Okeanos</sp> og <sp>Krios</sp> (Fader til Astraios,
Pallas og Perses). Ogsaa T.'s Børn og
Børnebørn (saaledes Hekate) betegnes ofte med
samme Navn. Hos Homer træffes omtrent de
samme Navne paa Titanættens Medlemmer, men
om deres Oprindelse hedder det, at de
nedstammede fra Okeanos og Thetys. Under
Ledelse af Kronos styrtede de de gamle
Guddomme og blev selv Himlens og Jordens Herrer
(se <sp>Kronos</sp> og <sp>Uranos</sp>). Siden efter rejste
Kronos' yngste Søn <sp>Zeus</sp> en ny Verdenskamp
om Herredømmet over Himlen og Jorden. T.
lejrede sig paa Othrys, Zeus og hans
Forbundsfæller, hvoriblandt T.'s Frænder,
Hekatoncheirerne og Kykloperne, paa Olympos. Kampen
mellem dem, <sp>Titanomachien</sp>, varede
længe, men endte med de olympiske Guders Sejr,
hvorefter T. nedstødtes til Tartaros og sattes
under Hekatoncheirernes Bevogtning. Okeanos
og andre havde ikke deltaget i Kampen og
bevarede under det ny Dynasti deres gamle Magt.
— Andre Sagn, hvorefter der siden fandt en
Forsoning Sted, er blevne Genstand for
digterisk Behandling i den attiske Tragedie. Mulig
maa Forestillingerne om T. og Gudekampen
opfattes som billedlige Udtryk for vældige
Naturbegivenheder, der gav Thessalien dets
nuværende Udseende.
<i>H. A. K.</i>
</chapter>

<chapter name="Titanhvidt">
<b>Titanhvidt,</b> et Pigment med Vf. 4. bestaar
hovedsagelig af Titandioxyd og fremstilles i
Norge af Titanmalm. Det har en langt større
Dækkraft end Bly- og Zinkhvidt og er som
Oliefarve meget vejrfast, men forringer
Fernissens Tørreevne, hvorfor en Tilsætning af
Tørrelse er nødvendig. Fernisbehovet ligger
mellem Blyhvidts og Blymønjes. Farven er ikke
giftig og bruges baade til Grund- og Dækmaling
af Jern.
<i>E. Su.</i>
</chapter>

<chapter name="Titania">
<b>Titania,</b> se <sp>Oberon</sp>.
</chapter>

<chapter name="Titanic">
<b>Titanic</b> [ta^itän<sub>i</sub>k] (Søv.), en »White Star
Line« tilhørende engelsk Oceanpassagerdamper,
der fik en tragisk Skæbne ved paa sin første
Rejse at løbe sig læk i Isen ved New
