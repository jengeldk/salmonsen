svare Told efter dets større eller mindre
Lyshed, indførte den ny Lov Polarisation, en
Undersøgelse, hvorved Varens Sukkermængde
udfindes. Toldafgiften beregnedes nu efter
Polarisationsresultaterne med Afgiftssatser fra 4 til
10 Øre pr kg.

Petroleum, der tidligere maatte bære en
Afgift af 4 Øre pr kg, blev nu toldfri, og Tolden
af Stenkul nedsattes til 3 Øre, af Koks til 5
Øre pr 100 kg. Fra Nytaar 1913 bortfaldt
Kultolden fuldstændig.

Den Varegruppe, der i fiskal Henseende har
haft langt den største Betydning, er
Manufakturvarerne. 1908, det sidste Aar, den gamle
Toldlov var i Kraft, indbragte disse Varer
saaledes 7,5 Mill. Kr i Told. Nedsættelserne her
ramte særligt Garn, men de beregnedes dog
tillige til c. 8 % for samtlige Uldvarer. De
almindeligst anvendte Toldsatser for
Bomuldsvarer varierede fra 45 Øre til 1 Kr.,
Silkestoftolden fra 3 til 8 Kr pr kg. For Metallers og
Metalvarers Vedkommende ansloges
Toldindtægten at ville blive reduceret med Halvdelen
(fra c. 3,5 til c. 1,7 Mill. Kr). Baand- og
Stangjern frigaves, grovere Landbrugs- og
Husholdningsvarer nedsattes. Ogsaa
Beskatningsforholdene for Tømmer og Træ blev noget
ændrede ved den ny Lov. For Naaletræ, der
indkom i Dæksfartøjer, blev Tolden nu 2 Kr 50
Øre pr t af Rummet under Dækket. Tolden paa
Pap og Papir nedsattes. Den halveredes for
Avispapir og blev nu 5 1/2 Øre pr kg.

Ved Vedtagelsen af den ny Toldlov
beregnedes det samlede finansielle Resultat til en
Nedgang i Indtægterne af 7172000 Kr. Gennem
Tillægsafgiften paa Spiritus og en forhøjet
Arveafgift m. m. paaregnedes der en Kompensation
af i alt 4677000 Kr, og det udækkede Tab for
Statskassen skulde saaledes blive c. 2 1/2 Mill.
Kr.

Regnskabsresultatet for Finansaaret 1909—10
blev imidlertid et andet. I hele dette
Finansaar udgjorde Indførselstolden saaledes kun
28794000 Kr mod 42203000 Kr i 1908-09.

I Aarene 1910—12 gav Toldloven af 1908 kun
c. 33 Mill. Kr aarlig af en Indførsel, hvis
Værdi var beregnet til 625 Mill. Kr., og af hele
Toldindtægten i 1911 faldt atter 70 % paa de
7 store Grupper: Manufakturvarer, Tobak,
Metal, Kaffe, Tømmer og Træ, Drikkevarer og
Papir. Medens der i Aarene 1908—14 i øvrigt
ikke forefaldt større Ændringer paa den
egentlige Toldlovgivnings Omraade, forhøjedes
Ølskatten og Brændevinsskatten ved Lovene af
8. Juni 1912. Der blev i 1911 paalagt
indenlandsk Tobak en Afgift, der i 1913 ændredes
fra Areal- til Udbytteskat (i 1924 forhøjet til
1 Kr pr kg). Cigaretstempelskatten indførtes
ved L. af 8. Juni 1912. Selve Indførselstolden
var i de sidste Aar inden Verdenskrigen c. 36 1/2
Mill. Kr. Selvfølgelig maatte ogsaa Krigsaarene
mægtigt paavirke Statens finansielle Forhold,
derunder Told- og Forbrugsafgifterne, jfr
nedenstaaende Tabel, og Dækning af Udgifterne
blev ikke alene søgt gennem det store Kompleks
af Skattelove, men ogsaa ved Forhøjelse af
Afgifter paa Varer som Spirituosa, Vin og Tobak.
Da adskillige af de Bestemmelser, der blev
truffet i denne Periode, kun var midlertidige
og senere er hævet, ændret, eller optaget i
Toldloven af 1924 eller andre yngre Love, skal
de ikke særligt omtales.

I det Tidsrum, der var hengaaet efter
Tarifreformen i 1908, altsaa i en Periode, som var
mærket af Krigens og Efterkrigstidens urolige
Forhold, var ogsaa de Prisforhold, der laa til
Grund for Toldloven af 1908, paa flere
Omraader forandret, og det samme gjaldt
Vareteknikkens Udvikling. Der var derhos i
Tidsrummet fra 1918—24 ved forskellige Love
truffet en midlertidig Ordning, som man ønskede
at gøre permanent. Denne Ordning omfattede
Angivelser af Varernes Værdi ved Ind- og
Udførselen, Forhøjelsen af Tolden paa
Motorvogne, Afgiften af den indenlandske
Tobaksavl, Stempling af Spillekort, Beskatning af Øl,
Tillægsafgift paa Spiritus, indenlandsk Vin og
Cider samt Loven af 1. Apr. 1923 om
Luksustold m. m. Ogsaa rent tekniske Grunde talte
for en Reform af Tariffen. Ved den praktiske
Gennemførelse af Toldloven af 1908 havde der
vist sig forskellige Ufuldkommenheder. Efter
Loven af 1908 fortoldedes f. Eks.
Klædningsstykker som Regel efter Hovedstoffet med visse
Procenttillæg. Dette havde imidlertid i Praksis
vist sig uheldigt og havde medført en noget
uheldig Beskatning, som man ønskede
forandret ved nøje afpassede Satser. Paa samme
Maade ønskede man inden for Gruppen
»Tømmer og Træ« den saakaldte
Drægtigheds-Fortoldning afløst med Fortoldning efter
Kubikmeter. Man ønskede samtidigt at give
forskellige Toldlettelser, der hidtid havde været
hjemlet paa Finans- eller Tillægsbevillingslovene, en
permanent Karakter ved Optagelsen i en ny
Toldlov, t. Eks. Satsen for Avispapir fra 5 1/2
Øre til 1 1/2 Øre pr kg, Toldfrihed for
Papirmasse til Papirfabrikation (tidligere 7 1/2 %),
Toldgodtgørelse for visse Raaolier, der efter
Rensning her i Landet overgik til
Margarinefabrikationen. Der foresloges til Lettelse for
Erhvervene Toldfrihed for en Række Raa- og
Hjælpestoffer eller Produktionsmidler, saaledes
for forskellige Kemikalier, Krybber og Trug af
Ler, farvet Kokosgarn, groft Bindegarn,
Asbestgarn, raa og ublegede Jutevarer, grove
Sejldugsvarer, Symaskiner, Slaa- og
Mejemaskiner og Selvbindere. Det samme gjaldt en
Række grove Metalvarer som Rør, Baand- og
Stangjern, forskellige Olier som Brændsels- og
Imprægneringsolier og de simpleste mørke
Smøreolier. Hvor der endnu fandtes Tilfælde
af »negativ Beskyttelse«, havde man søgt at
ophæve denne ved en saa stor Toldforhøjelse
paa de paagældende Varer, at denne i hvert
Tilfælde kunde give Erstatning for Tolden paa
de anvendte Raa- og Hjælpestoffer.

Bestemmelserne om Thara, Pakhusleje og
Kreditoplag var revideret, og de specielle
strenge Straffebestemmelser for Indsmugling af
Spiritus og andre særlig højt beskattede Varer
medoptaget (se <sp>Toldsvig</sp>). Af
internationale Hensyn var den diplomatiske
Toldfranchise foreslaaet udvidet til at omfatte hele
Personalet ved de fremmede Legationer, og som
Følge af de forandrede statsretlige Forhold
