m. fl.). Disse Midler holdt sig i Brug til vor
Tid, men de oprindelige, hedenske
Forestillinger om dem fortrængtes af Kristendommen,
og T. kom nu til at omfatte en Mængde
forskellige Ting, der var anvendelige, blot fordi
de havde været i Berøring med noget, der
regnedes for helligt, og folkemedicinske Midler
af denne Art blev da f. Eks. Jord, Støv og
Mos fra Helgengrave, Voks fra Alterlys o. m. a.,
deriblandt ogsaa de frimærkestore Billeder af
de helbredende Helgener, som købtes og slugtes
af troende Syge paa Valfartsstederne (f. Eks.
Mariazell). (<sp>Litt</sp>: <sp>Höfler</sp>,
»Volksmedizinische Organotherapie« [1908]).
<i>J. S. J.</i>
</chapter>

<chapter name="Theopempos">
<b>Theopempos</b> [te-], 1) gr. Historieskriver, var
født paa Chios omtr. 380 f. Kr., men opholdt
sig en stor Del af sit Liv i Athen, hvor han
nød Isokrates' retoriske Undervisning. Senere
rejste han rundt til forsk. andre græske Byer og
vandt stort Bifald ved sine offentlige Foredrag.
Efter at være vendt tilbage til sin Fødeø blev
han indviklet i politiske Stridigheder og maatte
gaa i Landflygtighed. Han skrev to store hist.
Værker, <i>Hellenika</i> i 12 Bøger, hvori han i
Tilslutning til Thukydides' ufuldendte Værk
behandlede Tiden 410—394, og <i>Philippika</i> i 58
Bøger, hvis Hovedemne var Udviklingen af
Filip af Makedoniens Magt, men som tillige gik
udførlig ind paa mange samtidige Forhold.
Begge Værker er imidlertid tabte paa nogle
Brudstykker nær (udgivne af Müller i
<i>Fragmenta historicorum græcorum</i>, 1), men er
benyttede af flere senere Historikere. T. roses for
sit smukke og kraftige Sprog, men hans
Historieskrivning synes rigtignok at have haft et
stærkt retorisk Præg; hans Mangel paa militær
Sagkundskab fremhæves af Polybios. Han skal
ogsaa i høj Grad have
ladet sine personlige
Følelser komme til Orde
og navnlig hensynsløst
have dadlet, hvad der
var ham imod.

2) gr. Komediedigter,
tilhører den ældre
attiske Komedie, men staar
paa Overgangen til den
mellemste; han virkede
i Begyndelsen af 4.
Aarhundrede f. Kr. Af hans
Komedier findes kun
Brudstykker (i Meineke's
<i>Fragmenta comicorum
græcorum</i>, II).
<i>H. H. R.</i>
</chapter>

<chapter name="Theorbe">
<b>Theorbe</b> [te-] (ital.
<i>tiorba</i>), et nu forældet
Basinstrument af
Lutfamilien med 14—16
Strenge; af disse var
henved Halvdelen
Basstrenge, de saakaldte
Borduner (s. d.), der var
anbragte ved Siden af
Gribebrættet, og til hvis
Befæstelse Instrumentets
lange Hals var forsynet
med en særskilt Skruekasse. I 17.
Aarhundrede blev det benyttet meget baade som
Soloinstrument og til Ledsagelse af Sang. Se
<sp>Lut</sp>.
<i>S. L.</i>

<img>Theorbe</img>
</chapter>

<chapter name="Theorikon">
<b>Theorikon</b> [te-] kaldtes i det gamle Athen
de Pengegaver, som uddeltes af Statskassen til
Borgerne. Det berettes, at Perikles gjorde
Begyndelsen til denne Skik, men snarere
indførtes den dog først noget senere, henimod Slutn.
af 5. Aarh. f. Kr. Fra først af var det kun de
fattige Borgere, som ved Dionysos-Festerne fik
godtgjort Adgangsprisen til Teatret med to
Oboler, men senere forhøjedes Summen og
betaltes ogsaa ved andre Fester og uden
Forskel mellem Rige og Fattige. I Løbet af 4.
Aarh. blev det Skik, at hele Overskuddet af
Statsregnskabet anvendtes til T., medens det
tidligere var blevet henlagt til Krigsvæsenet,
og der blev ansat en særskilt Embedsmand til
at vaage over disse Midler. Da Athens Frihed
truedes af Filip af Makedonien, ivrede navnlig
Demosthenes mod Uddelingen af T., men det
var længe forgæves; først 339 lykkedes det
ham at faa T. ophævet.
<i>H. H. R.</i>
</chapter>

<chapter name="Theosin">
<b>Theosin</b> [te-], <sp>Theophyllin</sp>, er 1,3
Dimetylxantin. Det findes i ringe Mængde i
Teblade, men fremstilles teknisk af Urinsyre. Det
danner fine, farveløse Krystalnaale af svagt
bitter Smag. Anvendes i Medicinen som et kraftigt
Diuretikum i Doser paa 0,1—0,5 g.
<i>E. K.</i>
</chapter>

<chapter name="Théot, Catharine">
<b>Théot</b> [te'o], <sp>Catharine</sp>, fransk
Sektstifterske (1716—94). T., der udgav sig for
synsk og for at være en ny Guds Moder og en
Tid holdtes indespærret som sindssyg, kom til
at spille en Rolle under Revolutionens
Rædselsperiode. I den Sekt — »Guds Moders Sekt« —
hun stiftede, og hvis Hovedindhold var en ny
Messias' snarlige Komme, gjorde hun nemlig
Robespierre, hendes »elskelige Søn«, til en af
Profeterne. Robespierre holdt sin Haand over
Sekten, men Sikkerhedsudvalget lod Juni 1794
dens Medlemmer fængsle. Den herved
fremkomne Konflikt virkede med til Robespierre's
Fald.
<i>A. Th. J.</i>
</chapter>

<chapter name="Theotocopuli">
<b>Theotocopuli</b> ['te-], se <sp>Greco</sp>.
</chapter>

<chapter name="Theotokis, Georgios Nikolaos">
<b>Theotokis</b> [þeo'tokis], <sp>Georgios Nikolaos</sp>,
gr. Minister og Partifører, f. 1847 paa Korfu, d.
24. Jan. 1916 i Athen. 1886—90 var han
Marineminister under Trikupis og 1892—95
Indenrigsminister, ligeledes under dennes Forsæde, samt
var senere Leder for den af ham samlede
Gruppe. Apr. 1899 blev han selv første Gang
Førsteminister og søgte nu at fremme Hærens
Udvikling ligesom tidligere Flaadens, men han maatte
i Novbr 1901 vige Pladsen som Følge af
Studenternes Demonstrationer imod den ny —
nygræske Bibeloversættelse. Decbr 1903 blev han
igen Førsteminister, samt tillige
Indenrigsminister, dog kun til Juli 1904, men allerede Decbr
1905 tilfaldt Magten ham igen, og med kort
Afbrydelse var han Første- og Krigsminister indtil
Juli 1909. Han virkede med Dygtighed i flere
Retninger for at fremme Orden og Velfærd i
Landet, og det var hans maadeholdne
Optræden i Kretaspørgsmaalet, der bevirkede hans
Afgang 1909, hvorefter han ikke længere
formaaede at gøre sin Indflydelse gældende som
før og lidt efter lidt trak sig ud af det politiske
Liv.
<i>H. J-n.</i>
</chapter>
