(<sp>Litt</sp>.: Biografier af <sp>Burnet</sp> [1859],
<sp>Dafforne</sp> [1877], <sp>Thornbury</sp> [1877], <sp>P.
Hamerton</sp> [1878 og 1889], <sp>Monkhouse</sp> [1882],
<sp>W. Armstrong</sp> [1900, 1903]; <i>Catalogue rais.</i>
ved <sp>Bell</sp> [1901]; <sp>C. Swinburne</sp>, <i>Life and
work of T.</i> [London 1903]; <sp>O. Whery</sp>, T.
[1903]; Illustrationsværket <i>T. and Ruskin</i> ved
Wedmore [2 Bind 1900]; <i>The genius of J. M.
W. T., ed. by</i> <sp>Ch. Holme</sp> [Studio's
Christmasnumber 1903]; <sp>A. Finberg</sp>, <i>The history of
T.'s Liber Studiorum</i> [London 1924]).
<i>A. Hk.</i>
</chapter>

<chapter name="Turnera">
<b>Turnera,</b> se <sp>Turneraceæ</sp>.
</chapter>

<chapter name="Turneraceæ">
<b>Turneraceæ,</b> Familie af tokimbladede og
frikronbladede Planter af Ordenen <i>Parietales</i>,
Urter, Buske eller Træer af meget forskelligt
Ydre. Bladene er spredte, uden Akselblade og
oftest hele. Blomsterne er regelmæssige,
tvekønnede og omkringsædige; de er 5-tallige i
Bæger og Krone, der er snoet (til venstre).
5 Støvdragere findes; den enrummede
Frugtknude bærer 3 Grifler. Kapsel. Familien, der
tæller henved 90 Arter, er udbredt i Amerikas
og Afrikas Troper. — <i>Turnera</i> L. er den
største. Bekendt er <i>T. diffusa</i> Willd., af hvilken
Var. <i>aphrodisiaca</i> (Warid.) Urk. giver et meget
stærkt virkende Afrodisiacum, <i>Damiana</i>
kaldet; den vokser i Vestindien, Mexiko,
Kalifornien og Brasilien. Den virksomme Del menes
at være aflejret i Kirtelhaarene paa Stængel
og Blade.
<i>A. M.</i>
</chapter>

<chapter name="turnere">
<b>turnere,</b> se <sp>tournere</sp>.
</chapter>

<chapter name="Turnerhjelm">
<b>Turnerhjelm,</b> se <sp>Trallehjelm</sp>.
</chapter>

<chapter name="Turnering">
<b>Turnering,</b> se <sp>Ridderspil</sp>.
</chapter>

<chapter name="Turnerkrave">
<b>Turnerkrave,</b> heraldisk Betegnelse for en
smal, bjælkeformet Figur med nedhængende
Flige, oprindelig rektangulære, senere
trapezformede. Den er oftest fritstaaende i Skjoldet
og anbringes i dettes øverste Trediedel.
Prinserne af Wales fører en trefliget Sølv-T. I
Frankrig kendetegnede T. den anden Søn,
Hertugen af Orléans. Det yngre Hus Anjou tog en
firfliget rød T. (Smlg. <sp>Heraldik</sp>).
<i>P. B. G.</i>
</chapter>

<chapter name="Turner's Gult">
<b>Turner's Gult,</b> se <sp>Blyoxyklorid</sp>.
</chapter>

<chapter name="Turnhout">
<b>Turnhout</b> ['tørnhå^ut], By i det nordvestlige
Belgien, Provinsen Antwerpen, er et af
Jernbaneknudepunkterne i Landskabet Campine og
en driftig Fabriksby med (1923) 25494 Indb. Der
tilvirkes Bomuldstøj, Lærred, Kniplinger og
andre Tekstilier. Opdræt af Lægeigler. Byen
har betydelig Handel med Holland. Af
interessante Bygninger har T. et gammelt Slot fra
1371, bygget af Maria af Geldern og nu benyttet
som Justitspalads. Ved T. sejrede Moritz af
Oranien over Spanierne den 22. Januar 1597,
og den 27. Oktober 1789 sejrede de belgiske
Republikanere her over Østerrigerne.
<i>(M. Kr.). M. H-n.</i>
</chapter>

<chapter name="Turniket">
<b>Turniket</b> [-'ke], se <sp>Tourniquet</sp>.
</chapter>

<chapter name="Turnips">
<b>Turnips</b> (<i>Brássica campéstris</i> var. <i>rapifera</i>),
et fra Engelsk indført, nu almindelig anvendt
Navn for en Rodfrugtart, der dyrkes til
Kreaturfoder. Den er meget nær beslægtet med
Have-Roe (se <sp>Roe</sp>) og stammer ligesom denne
fra Agerkaal. T. dyrkes og anvendes i
Hovedsagen paa samme Maade som Kaalroe og
Runkelroe, men er i Danmark af langt mindre
Betydning end disse. I 1926 dyrkedes følgende
Arealer i ha med:
<table>
<td><td>Jylland<td>Øerne<td>Hele Landet
<td>Kaalroer<td r>152300<td r>45900<td r>198200
<td>Runkelroer<td r>54300<td r>67100<td r>121400
<td>Turnips<td r>40900<td r>8900<td r>49800
</table>

At T. dyrkes i saa ringe Udstrækning,
skyldes, at den paa nogenlunde gode Jorder giver
betydelig mindre Afgrøder end de to andre
nævnte Arter, at den har et lavere
Tørstof-(Næringsstof-) Indhold end disse (8 à 9 imod
12 à 13 %), og at den er mindre holdbar til
Vinterbrug. Dens Fortrin er, at den kun stiller
smaa Fordringer til Jordens Frugtbarhed, og
at den har kortere Voksetid end de øvrige
Rodfrugtarter. Paa Grund af den sidstnævnte
Egenskab kan den saas meget sent, endog indtil
midt i Juni, og dog naa omtrent fuld Udvikling.
Ved tidlig Saaning er den næsten udvokset i
Løbet af August og dyrkes paa denne Maade
til Staldfodring i Eftersommeren og det
tidlige Efteraar, da Runkelroer og Kaalroer endnu
ikke har naaet tilfredsstillende Udvikling. —
Der gives et stort Antal Sorter, som er
forskellige i Henseende til Ydeevne, Tidlighed, Form
(lange, halvlange, runde), Farve (gule, hvide),
Modstandsevne mod Kaalbroksvamp o. s. v. De
i Danmark mest dyrkede Sorter er <sp>Yellow
Tankard</sp> (halvlang, svagt gul, det
overjordiske Parti lyst grønligt) og <sp>Fynsk
Bortfelder</sp> (lang, gul). — T. saas efter
Dyrkningsformaalet og andre Hensyn lige fra midt i April
til midt i Juni eller endnu senere.
Udsædmængden er sædvanlig 4 à 5 kg Frø pr ha, Afstanden
mellem Rækkerne 50 à 55 cm. De unge Planter
udtyndes til en Afstand af 20 à 25 cm.
<i>K. H-n.</i>

I <sp>Norge</sp> har T. været dyrket i et Par
Menneskealdre eller mere, og siden
Aarhundredskiftet har Dyrkningen været forholdsvis stærkt
tiltagende. I 1900 dyrkedes med T. 11570 ha,
1907 7691 ha, 1923 9537 ha. T. kan i Norge
lykkes omtrent over det hele Land, og der avles
ofte 60000 kg pr ha.
<i>B. H.</i>
</chapter>

<chapter name="Turnix, Turnicidæ">
<b>Turnix, Turnicidæ,</b> se <sp>Løbehøns</sp>.
</chapter>

<chapter name="Turnkunst">
<b>Turnkunst,</b> se <sp>Gymnastik</sp>, S. 481.
</chapter>

<chapter name="Turnov">
<b>Turnov</b> ['turnåf] (tysk <sp>Turnau</sp>), By i det
nordlige Böhmen ved Iser, 22 km SSØ. for
Reichenberg, Hovedstad i Distriktet T. (1921)
6687 Indbyggere. Ædelstensliberi, Fabrikation
af uægte Stene, Rebslagervarer, Sølv- og
Voksvarer, Bryggeri samt betydelig Handel.
<i>(Joh. F.). O. K.</i>
</chapter>

<chapter name="Turnul Măgurele">
<b>Turnul Măgurele</b> [-magu'rel<sub>ə</sub>], By i
Rumænien, Landskabet Valachiet, Hovedstad i Judet
(Dept) Teleorman, ligger 122 km SV. f.
Bukarest, 3 km NNØ. f. Alutas Munding i venstre
Bred af Donau, (1915) 10000 Indb. T.-M. ligger
lige over for den bulgarske By Nikopoli; den
staar i Forbindelse med det rumænske
Jernvejsnet og har en Flodhavn, hvorfra udføres Korn.
T.-M. led meget i 1853 under Krim-Krigen.
<i>(H. P. S.). N. H. J.</i>
</chapter>

<chapter name="Turnul-Severin">
<b>Turnul-Severin,</b> By i Rumænien,
Landskabet Valachiet, Hovedstad i Judet (Dept)
Mehedinti, ligger 275 km V. f. Bukarest, 68 m o. H.
paa venstre Bred af Donau og ved Banen fra
Verciorova til Filias. (1915) 24000 Indb. T.-S. er
en velbygget og regelmæssig anlagt By og er en
betydelig Flodhavn. T.-S. har Navn efter det
Taarn, som Kejser Trajan 103 e. Kr. opførte
