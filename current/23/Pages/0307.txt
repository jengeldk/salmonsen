hos det gennemsygede Individ, og
Kvægbestanden i de Egne, hvor Sygdommen hersker, er
derfor immun, men Kvæg, som kommer
andensteds fra, kan inficeres af de hos immune Dyr
snyltende Mider. Hos de Dyr, der har
overstaaet Sygdommen (de immune) findes nemlig
stadig Piroplasmer i Blodlegemerne; disse Dyr
er, hvad man kalder Virus- (Smitstof-) Bærere
og rummer derfor en stor Fare for
Sygdommens videre Udbredelse. Sygdommen optræder
dels i en akut Form (om Sommeren), dels
kronisk forløbende (om Efteraaret). Symptomerne
er: Foderlede, ophørt Drøvtygning,
indskrænket Mælkeydelse, høj Feber (40-42° C.), blodig
Urin (<i>Hæmoglobinum</i>), Forstoppelse vekslende
med Diarré, Aandenød og hurtig Afmagring.
Dødeligheden er stor om Sommeren, og Døden
kan indtræde i Løbet af 4—5 Dage, men
Forløbet kan ogsaa trække ud over 14 Dage eller
mere. Ved mikroskopisk Undersøgelse af
Blodet hos syge Dyr findes Blodlegemerne
forandrede i Form (<i>Hæmoblaster</i>, <i>Poikilocyter</i>) og
aftagne betydelig i Antal. Parasitterne selv
lader sig kun paa vise ved en Forstørrelse af
800—1000 Gange, og bedst efter at de er blevne
farvede paa særlig Maade. I de senere Aar
har man med Held behandlet de af T. angrebne
Dyr (ligesom Dyr angrebne af andre Former af
Piroplasmose) med Indsprøjtning i Blodet af
en Opløsning af Trypanrødt eller Trypanblaat.
Sygdommens Udbredelse til ikke inficerede
Egne modarbejdes ved, at det Kvæg, som skal
eksporteres, først faar et Bad i en Emulsion af
raa Mineralolie eller en Opløsning af Arsenik,
som hurtig dræber Miderne. Badningen
foregaar paa den Maade, at Kvæget tvinges til at
svømme gennem store Bassiner, fyldte med den
paagældende Badevædske. For at forebygge for
stort Tab af Ungkvæg i smittede Egne og af
Kvæg (kostbare Avlsdyr), som tilføres disse,
bruger man baade i Nord- og Sydamerika,
Afrika og Australien med godt Resultat
(Mortaliteten højst 8 %) Beskyttelses-Podning med
Blod af immune Dyr (Rekonvalescentblod),
eventuelt i Forbindelse med
Trypanblaatbehandling.
<i>(G. S.). F. N.</i>
</chapter>

<chapter name="Texaspine">
<b>Texaspine</b> [-pa^in], se <sp>Pitchpine</sp>.
</chapter>

<chapter name="Texcoco">
<b>Texcoco,</b> se <sp>Tezcuco</sp>.
</chapter>

<chapter name="Texel">
<b>Texel</b> ['tæs<sub>ə</sub>£] eller <sp>Tessel</sp>, en af de
vestfrisiske Øer i Nordsøen, hører til den
nederlandske Provins Nordholland, skilles mod S.
ved Marsdiep og Noordergat fra Nordspidsen af
Fastlandet og mod N. ved Eijerlandsche Gat fra
Øen Vlieland. Største Længde fra SV. til NØ.
er 23 km, Bredde c. 10 km, Areal 183 km<sup>2</sup>. Mod
NV. findes høje Klitter, mod Ø. beskyttes T.
ved Diger. Mod N. danner Øen det sumpede
og ubeboelige Eijerland (Æggeland), som før
1629 var en særlig Ø, hvor Skarer af Søfugle
lægger deres Æg; disse sælges for en Del i
Amsterdam af Beboerne. Paa Øen findes for øvrigt
rige Græsgange, der giver Anledning til
Faareavl og Tilberedning af en anerkendt Faareost.
Befolkningen ernærer sig af Agerbrug,
Faareavl, Fiskeri og Søfart. T. danner en Kommune
med (1920) 7313 Indb. Hovedbyen er de Burg.
Vigtig for Skibsfarten er den sikre Red paa
Sydøstkysten. Ved T. er udkæmpet flere Søslag
mellem Englænderne og Hollænderne, f. Eks.
1653 og 1673.
<i>(Joh. F.). M. H-n.</i>
</chapter>

<chapter name="Texier, Charles Félix Marie">
<b>Texier</b> [tæ'ks<sub>i</sub>e], <sp>Charles Félix Marie</sp>,
fransk Arkæolog og Rejsende, f. 1802, d. 1871.
Af T.'s Arbejder er de mest benyttede:
<i>Description de l'Asie Mineure</i> (Paris 1839—49) og
<i>Description de l'Arménie, la Perse et la
Mésopotamie</i> (Paris 1842-52, i 2 Bd).
<i>V. S.</i>
</chapter>

<chapter name="Texière, Jacob Seligman">
<b>Texière</b> [tæksi'æ.r<sub>ə</sub>], <sp>Jacob Seligman</sp>,
dansk Skuespiller og H. C.
Andersen-Fortolker, f. 3. Februar 1879 i Kjøbenhavn. T.
var Elev af Em. Larsen og spillede
1900—02 nogle Smaaroller paa Casino, inden han
frekventerede Elevskolen ved det kongelige
Teater, hvor han 20. Jan. 1903 debuterede som
Jerusalems Skomager i »Genboerne«, en Figur,
han forlenede med den rette østerlandske
Fantasi, Mystik og indre Myndighed. I de flg.
Sæsoner udførte T. en Del ejendommelige Skikkelser,
der harmonerede med hans særprægede Ydre,
f. Eks. Gotfred Hertz i »Daniel Hertz«; 1910
blev han knyttet til Folketeatret (Rosiflengius
i »Det lykkelige Skibbrud«), som han forlod
1913 for helt at hellige sig sin paabegyndte
Virksomhed som Fortolker af H. C.
Andersen's Eventyr. Paa dette Omraade har T.
indlagt sig Fortjeneste. Hans Fantasi, Lune og
Opfindsomhed harmonerer med Eventyrenes
Aand, hvorimod hans Udtryk for Digterens
Medfølelse og Naivitet er ringere. T. har
optraadt overalt i Danmark og Sverige og med
afgjort Held paa Tysk i Østerrig og Tyskland.
<i>R. N.</i>
</chapter>

<chapter name="Textur">
<b>Textur,</b> d. s. s. Struktur, d. v. s. den
mekaniske Beskaffenhed, et Stof har som Følge
af den Maade, paa hvilken de enkelte Dele af
Stoffet er ordnede rent mekanisk set i Forhold
til hverandre, f. Eks. glasagtigt, traadet,
krystallinsk, sejg o. s. v. T.
<i>K. M.</i>
</chapter>

<chapter name="Textus receptus">
<b>Textus receptus</b> er den gængse Betegnelse
for Tekstformen i den Udgave af det gr. Ny
Testamente, som et Bogtrykkerfirma i Leiden,
Brødrene Elzevier, 1633 foranstaltede og i
Reklameøjemed betegnede som den »af alle
antagne« (<i>textum ergo habes, nunc ab omnibus
receptum</i>). Skønt den i ingen Henseende var
noget fuldkomment Værk, opnaaede den
virkelig alm. Godkendelse, indtil det tekstkritiske
Arbejde med det Ny Testamente for Alvor
satte ind i sidste Halvdel af 18. Aarh.; og for de
Oversættelser, som Bibelselskaberne udbreder,
har denne Tekstform lige indtil den nyeste
Tid sædvanligvis været Grundlaget; her i
Danmark var det Tilfældet indtil den reviderede
Oversættelse af 1907.
<i>H. M.</i>
</chapter>

<chapter name="Teza">
<b>Teza</b> ['tæsa], <sp>Tasa</sp>, By i Marokko, ligger
110 km Ø. f. Fez ved Wadi-el-Asfar og paa den
nordlige Skraaning af Djebel Taseka. C. 5000
Indb. Vigtig Handelsby. Station paa
Jernbanelinien Fez—Tlemcen i Algier.
<i>C. A.</i>
</chapter>

<chapter name="Tezcuco">
<b>Tezcuco</b> [tæs'kuk<sub>å</sub>], <sp>Texcoco</sp>, Aztekernes
<sp>Acolhuacan</sp>, By i Mexiko, Stat Mexiko,
ligger 2277 m o. H. paa det mexikanske Plateau
ved Østbredden af <sp>T.-Søen</sp> og 28 km ØNØ. f.
Mexiko, der ligger ved samme Søs Vestbred.
15000 Indb. T., der har en sundere
Beliggenhed end Mexiko, var før Erobringen en Tid
lang Rival til denne By. Den var Hovedstad
i Chichimequernes Rige, før Mexiko kom til at
spille nogen Rolle, og det reneste Nahuatl-Sprog
