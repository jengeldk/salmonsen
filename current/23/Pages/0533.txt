flytter over 7 km fra det aftalte Tjenestested
eller fra By til Land eller omvendt, naar
Husbonden i det sidste Aar har mishandlet eller
sultet sine Medhjælpere eller søgt at forlede dem
til forbryderiske eller usædelige Handlinger, og
vistnok ogsaa, naar Husbonden vægrer sig ved
at modtage Medhjælperen i sin Tjeneste rettidigt
og paa rette Maade, f. Eks. byder ham et
Værelse, der ikke opfylder Lovens Krav.
Medhjælperen kan derhos i en Række Tilfælde uden
Varsel afbryde T., f. Eks. naar der foreligger
et Forhold, som vilde berettige ham til at
undlade at tiltræde Tjenesten, naar Husbonden
udsætter hans Liv, Helbred eller Ære for Fare,
øver Vold imod ham, undlader at betale ham
Løn, nægter ham den Frihed, han har Krav paa,
eller yder ham Kost eller Logis, der ikke
opfylder Lovens Krav. Husbonden kan nægte at
modtage Medhjælperen, hvis denne, uden at
Husbonden forinden Aftalens Afslutning var
vidende derom, i det sidste Aar før Tiltrædelsen
er kendt skyldig i en i den offentlige Mening
vanærende Handling, har forevist falske
Anbefalinger, mangler den særlige til Tjenestens
Udførelse nødvendige Færdighed, som han
udtrykkeligt har angivet at besidde, lider af
smitsom Sygdom eller p. Gr. a. Sygdom,
Legemsskade — eller for Kvinders Vedkommende
Frugtsommelighed — er uskikket til den paatagne
Tjeneste, samt hvis han ikke møder rettidigt. Efter
at Tjenesten er tiltraadt, kan Husbonden
ophæve T., naar der foreligger et Forhold, som
vilde berettige ham til at nægte at modtage
Medhjælperen, eller naar denne groft
tilsidesætter sine Pligter eller i øvrigt udviser et
særligt slet Forhold. Med et vist kortere Varsel
end det sædvanlige kan Parterne hæve
Forholdet, hvis Husbonden dør eller gaar fallit,
eller Medhjælperen er syg i over 1 Maaned,
for Husbondens Vedkommende dog kun hvis
Medhjælperens Sygdom ikke skyldes
Husbondens utilbørlige Forhold. Endelig kan en ugift
Medhjælperske altid opsige Aftalen med 15
Dages Varsel til den 1. i en Maaned, saafremt
hun kan godtgøre, at hun skal indgaa Ægteskab
inden Tjenestetidens Udløb. — I Tilfælde af
Aftalens Misligholdelse paalægger Loven den
skyldige Part en vis Erstatningspligt, hvis
Størrelse i Almindelighed er positivt afgjort ved
Loven. Herved, ligesom ved Betingelserne for
Erstatningspligtens Indtræden, fjerner Loven
sig særlig for Medhjælperens Vedkommende i
ikke ringe Grad fra almindelige
Retsgrundsætninger. Tyendets Erstatningspligt bestaar
altid i Halvdelen af Lønnen for den vedtagne
Tjenestetid, og indtræder kun, hvis han uden
Grund udebliver fra Tjenesten eller afvises,
fordi han møder for sent i denne, eller
uden Grund bortgaar fra Tjenesten. —
Husbondens Erstatningspligt indtræder, hvis
han uden lovlig Grund vægrer sig ved at
modtage Medhjælperen eller bortviser ham eller
flytter til Udlandet, i hvilke Tilfælde Husbonden
skal betale Løn for hele Tjenestetiden og
Kostpenge for samme Tidsrum, dog ikke ud over
8 Uger. I Tilfælde af Flytning skal der dog
højst betales Løn for et halvt Aar og Kostpenge
kun, hvis Medhjælperen ikke inden 4 Uger
før Tiltrædelsen faar Underretning om
Flytningen. Endvidere skal Husbonden betale en efter
Forholdene afpasset Erstatning, hvis
Medhjælperen ophæver T. paa Grund af utilbørligt
Forhold fra Husbondens Side. Erstatningen kan
dog ikke overstige, hvad Husbonden i Tilfælde
af ulovlig Bortvisning kan komme til at yde.
Endelig skal Husbonden betale Medhjælperen
Erstatning for Næringstab, forvoldt ved en
Sygdom, som paadrages ham ved Husbondens
utilbørlige Forhold. — Skønt Medhjælperloven som
oven for antydet i Almindelighed udelukker,
at der kan paalægges Erstatning efter
almindelige Retsgrundsætninger, maa det dog
antages, at Skade, som den ene Part forvolder paa
den andens Person eller Ejendele, kan kræves
erstattet efter almindelige Regler. Direkte kan
de af T. flydende Pligter — bortset fra Krav
paa Løn — ikke fremtvinges, saaledes ikke
Medhjælperens Tiltrædelse af Pladsen eller
Husbondens Modtagelse af Medhjælperen.
<i>A. D. B.</i>
</chapter>

<chapter name="Tjenestefrimærke">
<b>Tjenestefrimærke,</b> Frimærke, der bruges
og kun maa bruges af Embedsmænd i statslige
Hverv og udelukkende til Forsendelser, der
postbesørges inden for vedk. Lands Grænser.
Indkøbet af saadanne Frimærker faar
vedkommende Embedsmand erstattet af Staten
gennem en aarlig Portogodtgørelse. I Danmark er
Anvendelsen af T. ophørt fra 1. Apr. 1924.
<i>Fr. O.</i>
</chapter>

<chapter name="Tjenestehuse">
<b>Tjenestehuse</b> kaldes Huse paa Landet, der
gives til Brug og Bolig for Ejerens Tyende og
Betjente som en Del af Lønnen, uanset om
denne Del beregnes som et fast aarligt Beløb,
naar Arbejde er sikret Brugeren, saa længe
Tjenestetiden varer, ifølge skriftlig Kontrakt, som
siger, at den Paagældende, naar Tjenestetiden
lovligt ophører i Henhold til Tyendeloven af 10.
Maj 1854 eller senere Love, der eventuelt
maatte træde i Stedet for samme, skal fraflytte
Boligen med Tilliggende, jfr. Lov Nr. 217 af 21.
April 1921. Brugerne af disse T. kaldes
<sp>Tjenestehusmænd</sp>. De nu gældende
Bestemmelser om Tjenestehusmandsforholdet findes i
§ 12 i Loven om Fæste-, Leje- og T. af 23. Maj
1902. Herefter skal der, som alt foran nævnt,
naar et Hus overlades til en Tjenestehusmand,
oprettes <sp>skriftlig</sp> Kontrakt, og i denne skal
det udtrykkeligt udtales, at den Paagældende,
naar Tjenestetiden lovligt ophører i Henhold
til Tyendelovgivningen, skal fraflytte Huset.
Kommer en Tjenestehusmand af sin Plads i
Utide, og dette ej er sket paa Grund af
Utroskab eller en af ham begaaet Forbrydelse, skal
der tilstaas ham 4 Ugers Frist til at
ryddeliggøre Huset og søge sig andet Husly. Den
samme Frist tilkommer, naar han dør, hans
efterladte Familie. Saafremt Ejeren af Huset ikke
har sørget for Oprettelsen af skriftlig Kontrakt,
kommer Reglerne i Frd. af 27. Maj 1848,
derunder dennes § 11, til Anvendelse.
<i>H. Gr.</i>
</chapter>

<chapter name="Tjenestehusmand">
<b>Tjenestehusmand,</b> se <sp>Tjenestehuse</sp>.
</chapter>

<chapter name="Tjenestemand">
<b>Tjenestemand.</b> Medens tidligere Personer,
ansattes i Statens og Kommunernes Tjeneste,
benævntes Embedsmænd (s. d.) og
Bestillingsmænd (s. d.), har Lov om Statens T. af 12.
Septbr 1919 indført BenæAnaelsen T. for
Personer i Statens Tjeneste, og T. har derefter
vundet Indpas ogsaa som Betegnelse for
