historiske Udvikling inden for dansk
Toldlovgivning efter 1797 en Formindskelse af
Beskyttelsen. Samtidigt foresloges Tolden paa
Luksusvarer forhøjet.

Efter de foretagne Beregninger vilde
Toldindtægterne, der 1902—04 havde beløbet sig til
gennemsnitlig 34 Mill. Kr aarlig, blive
formindskede med c. 12 Mill. Kr ved en Række
foreslaaede Nedsættelser. Forhøjelserne paa
andre Poster var beregnede til 3,5 Mill. Kr, og
det finansielle Resultat vilde saaledes for
Toldafgifternes Vedkommende blive en
Mindreindtægt for Statskassen af 8,5 Mill. Kr. Nedgangen
vilde herefter blive større end foreslaaet 1897
af Toldkommissionens Mindretal (6,5 Mill.) eller
efter Folketingets Afstemning (5,8 Mill.). Som
Kompensation for dette betydelige Indtægtstab
foresloges dog samtidigt med Toldlovforslaget
en Stempelafgift af visse spirituøse Drikke (4
Mill. Kr) og en forhøjet Arveafgift (2,5 Mill.
Kr). Den udækkede Nedgang i
Statsindtægterne vilde derved blive reduceret til c. 2 Mill.
Kr. Medens Toldreformer som Regel finder
Sted for at skaffe Statskassen forøgede
Indtægter, var Forholdet saaledes her det omvendte.
»Vi er i det lykkelige Tilfælde« — udtalte
Finansministeren ved Forslagets Fremsættelse —
»her at kunne byde paa en Toldreform, der
yder Statskassen formindskede Indtægter
gennem de indirekte Skatter, saa at vi altsaa ikke
for at skaffe Statskassen forøgede Indtægter
har Grund til at følge med Tidsaanden og gaa
i protektionistisk Retning«.

Toldlovforslaget tilsigtede i første Linie at
hæve eller nedsætte Tolden paa en Række
<sp>almindelige Forbrugsartikler</sp>,
deriblandt Petroleum (2 Mill. Kr), Salt (0,5
Mill. Kr), saltet og tørret Fisk, Kaffe (1,7 Mill.
Kr), Ris (0,5 Mill. Kr) og Sago. I alt ansloges
Nedsættelserne paa almindelige
Forbrugsartikler til 5 Mill. Kr, hvortil kom Ophævelsen af
Kultolden, der paa dette Tidspunkt indbragte
over 2 Mill. Kr.

For <sp>Raastoffers og
Hjælpestoffers</sp> Vedkommende foresloges det at hæve
Tolden paa Kemikalier, Gummier og
Harpikser, Melassefoder, Baand- og Stangjern, Rør
og Plader, Talg, Voks, Tran, Syre, Mølle- og
Slibesten. Toldnedsættelser foresloges for
Farve og Farvevarer, Benzin, forskellige Olier,
Tømmer og Træ, Læder og Stearin m. fl. For
denne Gruppes Vedkommende var
Skattelettelsen beregnet til 2 1/2 Mill. Kr.

Inden for Kredsen af
<sp>Beskyttelsestoldsatserne</sp> foresloges Tolden paa de
egentlige Manufakturvarer nedsat med 14 %
(c. 900000 Kr) og paa Garn og Traad med 17
% (137000 Kr). For Maskinerne var
Nedsættelsen fra 10—5 % af Værdien, for Pigtraad,
Søm, Skruer, Ankere og andre grove
Jernvarer c. 30 %, for Glas og Glasvarer c. 30 %,
for grovere Lervarer og Fajance c. 24 %, for
Papir og Papirvarer c. 19 %. Tolden paa
Avispapir foresloges nedsat fra 5 5/24 Øre til 2 Øre
pr Pd. For Trævarer var Nedsættelsen c. 18
%, for forarbejdede Metalvarer c. 30 %, og
for forarbejdet Gummi endogsaa 57 %.

Tolden paa Skibe og Baade (c. 288000 Kr)
skulde falde bort, og Sukkerbeskatningen
omordnes ved et særligt Lovforslag.

<sp>Toldforhøjelserne</sp> tænktes
væsentligt lagte paa Luksusvarer, og da særlig
paa Tobak, Cigarer og Cigaretter (1,6 Mill. Kr),
Frugter (438000 Kr), kunstige Blomster og
Silkevarer (193000 Kr), Galanterivarer (105000
Kr), finere Glas og Glasvarer (140000 Kr), Vine
og Spirituosa paa Flasker (239000 Kr) samt i
øvrigt paa en Række industrielle Luksusvarer.

Lovforslaget, der i Realiteten var tænkt som
et praktisk Forhandlingsgrundlag eller
Kompromis mellem de ved en Toldreform meget
modstridende Interesser og saaledes ikke
udtrykte noget enkelt Partis nøjagtige Ønsker,
blev ved sin Fremkomst modtaget med stærk
Kritik i Tingene og fremkaldte udefra en
Række Andragender og Protester, særlig fra
industriel Side. Under de indgaaende
Forhandlinger i Tingene om Forslaget omdannedes det i
Folketinget ved Ændringsforslag, væsentlig
efter Venstrestandpunkterne, hvorimod
Landstinget, der i Efteraaret 1907 fik Forslaget til
Behandling, omformede det i protektionistisk
Retning. Der nedsattes derefter et
Fællesudvalg, og efter forskellige Forhandlinger
lykkedes det omsider at tilvejebringe et Lovforslag,
der kunde gennemføres i begge Tingene og
saaledes bringe en Afslutning paa
Toldreformen, der da havde henstaaet uløst i 37 Aar.
<sp>Den ny Lov</sp>, der blev stadfæstet af Kongen
<sp>5. Maj 1908</sp>, svarede endnu som Helhed til
det 1906 forelagte Forslag, men havde dog
selvfølgelig under de toaarige Forhandlinger
modtaget talrige Modifikationer.

Loven traadte i Kraft <sp>1. Jan. 1909</sp>. De ny
Afgiftssatser for Tobak og Tobakssurrogater
traadte dog allerede i Kraft 6. Maj 1908, for
Drikkevarer 1. Juli s. A. Til sidstnævnte
Tidspunkt traadte tillige L. af 8. Maj 1908 om en
Tillægsafgift paa Spiritus i Kraft. Til
Toldlovens Afgiftssatser for fremmed Sukker
sluttede sig L. af 27. Maj 1908 om Afgift af
indenlandsk Roesukker og Raffinering af Sukker.

Den ny Toldtarif havde 301 Positioner, deraf
249 for toldpligtige Varer og 52 for toldfri
Varer. De toldpligtige Varer beskattedes efter
Vægt (kg), efter Stykketal, efter Maal (Liter,
Kubikmeter, Ton), efter Værdi, eller efter Vægt
og Værdi. I det hele og store anvendte ogsaa
den ny Lov Vægttolden, idet den dog ved en
større Specialisering af de toldpligtige Varer
søgte at afbøde nogle af Ulemperne ved denne
Told.

Toldfrihed var som tidligere hjemlet for Korn
og Kornvarer, uformalede og formalede,
Havevækster samt almindelige Næringsmidler som
Kød og Flæsk, Fisk, Æg, Smør, Fedt og
Margarine. For Risengryn og Rismel samt for Sago
nedsattes Tolden til 2 Øre, for raffineret
Kogsalt til 0,2 Øre pr kg. Kaffetolden nedsattes
fra 25 til 17 Øre, og Tetolden fastsattes til
70 øre pr kg. For Frugters Vedkommende var
Toldsatserne foreslaaet forhøjede 1906, men
den Landet over rejste Bevægelse bevirkede,
at de foreslaaede Toldforhøjelser blev en Del
reducerede.

Medens det fremmede Sukker hidtil maatte
