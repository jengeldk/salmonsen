vigtigste Arbejder er: 1723 den endnu
værdifulde Bog <i>Idea historiæ litterariæ Danorum</i>,
der til Forbillede havde hans gamle Rektor
Chr. Falster's tilsvarende Værk om den
romerske Litteratur, 1732 <i>Gynæceum Daniæ
litteratum</i>, et Skrift om danske Kvinders litterære
Frembringelser, og 1734 <i>Regiæ Academiæ</i> Hafn.
<i>infantia et pueritia</i>, en Fremstilling af
Universitetets ældste Historie, bygget paa nu tabt
Materiale og altsaa bestandigt et Kildeskrift. Siden
1731 var han fast Medarbejder ved Wielands
lærde Tidender og havde 1738 en Meningsveksel
med en Nordmand om Holberg, for hvis
Forfatterskab, særlig det historiske, han nærede dyb
Beundring. (<sp>Litt</sp>.: <sp>H. F. Rørdam</sp> i
»Kirkehist. Saml.«, 5. Rk. 2. Bd, 1903; <sp>R. Paulli</sp> i
»Holberg Aarbog« [1921]).
<i>C. S. P.</i>
</chapter>

<chapter name="Thura (de Thurah), Laurids Lauridsen">
<b>Thura (de Thurah)</b> ['tu.ra], <sp>Laurids
Lauridsen</sp>, dansk Arkitekt og Forfatter, f.
Marts 1706 i Aarhus, d. 6. Septbr 1759. Som
Dreng traf han tilfældigvis i sin Fødeby
Kongen, efter hvis
Opfordring han
blev sendt til
Kbhvn 1719
som Landkadet;
han havde den
største Lyst til
at blive
Bygmester og i den
Anledning se
sig om i
Udlandet, og efter
at have
fuldført en Del
Opmaalinger og
Tegnearbejder,
dels i
Rendsborg, dels i
Kbhvn, til
Kongens
Tilfredshed, naaede T.
sine Ønskers Maal, idet han fik
Rejsepenge bevilget. Efter flittig at have studeret
i forskellige tyske Byer, blandt hvilke han
selv nævner Kassel, vendte han hjem og
blev efterhaanden ansat som Overkonduktør,
Hofbygmester, Ingeniørkaptajn, Oberst og efter
sin Afsked Generalmajor og endelig 1754
Generalbygmester; han var 1740 blevet adlet under
Navnet <sp>de Thurah</sp>. Hans Hovedvirksomhed
faldt under Christian VI (1730—46), hvis
byggelystne Dronning, Sofie Magdalene, betroede ham
Opførelsen af det nu forsvundne Hørsholm
Slot. Sammen med andre deltog han i
Christiansborgs Fuldendelse og indre Udsmykning.
Selv byggede han det kgl. Palæ i Roskilde
(1733), Jagtslottet Eremitagen i Dyrehaven, det
hvide Stift paa Vallø m. m. Under Frederik V
opførte han det ejendommelige Spir paa Vor
Frelsers Kirke paa Christianshavn, fuldført
1752, vel nok hans originaleste Værk, de 4
Pavilloner ved Frederiks Hospital (nu
Kunstindustrimuseum) og den tidligere
Fødselsstiftelse i Amaliegade, som han opførte for egne
Midler, dog ikke som Privatbolig, men bestemt
til Udlejning. T.'s Stil er ret præget af tysk og
italiensk Barok; det mærkes, at hans
udenlandske Studierejser var afsluttede før den franske
Rokokos Sejr. Dette og andre Forhold
bevirkede, at han en Tid blev noget tilsidesat for
Eigtved, saa at han nogle Aar trak sig tilbage
til Herregaarden Børglumkloster, som han
havde tilgiftet sig. Hans sidste Aar betød dog en vis
Oprejsning for ham, omend hans økonomiske
Forhold ikke var gode. Foruden den Andel, han
som Arkitekt har haft i danske Slotte og andre
offentlige Bygninger, har han spillet en litterær
Rolle, ikke mindst ved sit prægtige Værk »Den
danske Vitruvius«, I—II (1746—49), som paa
henved 300 kobberstukne Blade meddeler
Opmaalinger og Tegninger af de fornemste
Bygninger i Danmark. Desuden har han udgivet
<i>Hafnia hodierna</i> (1748) og illustrerede
Beskrivelser over Samsø og Bornholm, Prøver paa
en stor Danmarksbeskrivelse, som han aldrig
naaede at faa færdig. (<sp>Litt</sp>.: <sp>Weilbach</sp>,
»L. T.« [Kbhvn 1925]).
<i>(E. S.). C. A. J.</i>

<img>L. L. Thurah.</img>
</chapter>

<chapter name="Thurah, Albert de">
<b>Thurah</b> ['tu.ra], <sp>Albert de</sp>, dansk
Søofficer, f. 1. Marts 1761 i Kbhvn, d. 2. Apr. 1801.
Officer 1780, havde forsk. Udkommandoer og
sejlede til Koffardis. 1795—97 havde T. sin
første Chefskommando som Chef for Snauen
»Ærø«, der var Stationsskib i dansk Vestindien.
1801 var han som Kaptajn Chef for Blokskibet
»Indfødsretten« under Slaget paa Reden og
faldt i Slaget.
<i>C. B-h.</i>
</chapter>

<chapter name="Thureau-Dangin, François">
<b>Thureau-Dangin</b> [ty'ro-dã'зæ], <sp>François</sp>,2
fransk Assyriolog, Konservator ved Museerne i
Louvre, f. 3. Januar 1872, har mere end de
fleste Assyriologer, og lige glimrende, arbejdet
paa Assyriologiens vidt spredte Omraader. Han
har gransket Kileskriftens Historie (<i>Recherches
sur l'Origine de l'Écriture Cunéiforme</i>,
1898—99) og drøftet kronologiske og metrologiske
Problemer. Af akkadiske Tekster har han
udgivet juridiske, administrative o. a. fra ældre
Tid (<i>Lettres et Contrats de l'Époque de la
Premiere Dynastie Babylonienne</i>, 1910, <i>Lettres de
Hammurapi</i>, 1924) og sene Ritualer (<i>Rituels
Accadiens</i>, 1921). Af assyrisk Litteratur
publicerede han den betydningsfulde Tablet med
Sargon's 8. Felttog (<i>Une Relation de la Huitième
Campagne de Sargon</i>, 1912). Men navnlig har
han for første Gang givet en samlet
Oversættelse af de gamle, eensprogede sumeriske
Dokumenter (<i>Les Inscriptions de Sumer et
d'Akkad</i>, 1905, tysk Udgave 1907). Paa dette Værk
og filologiske Afhandlinger om beslægtede
Emner hviler hans Ry som en Banebryder i
Sumerologien.
<i>O. R.</i>
</chapter>

<chapter name="Thuren, Hjalmar Lauritz">
<b>Thuren</b> ['tu'r<sub>ə</sub>n], <sp>Hjalmar Lauritz</sp>,
dansk Musikhistoriker, f. i Kbhvn 10. Septbr
1873, d. smst. 13. Jan. 1912, tog 1898 teologisk
Embedseksamen og var 1899—1907 ansat ved
Frederiksberg Kommunalskolevæsen. Som
interesseret Musikhistoriker valgte han
Folkemusikken som sit Speciale. Efter Udgivelsen af
sit første Arbejde i denne Retning »Dans og
Kvaddigtning paa Færøerne« (1901) foretog han
1902 en Studierejse til Færøerne, hvis Resultat
blev hans for nordisk Folklore betydningsfulde
Værk »Folkesangen paa Færøerne« (1908), udg.
paa Carlsbergfondets Bekostning. Hertil slutter
sig hans Bidrag af eskimoisk Musik fra
Nordgrønland i Will. Thalbitzer's <i>The Eskimo</i>
