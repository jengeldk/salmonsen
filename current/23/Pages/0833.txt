<sp>Commission</sp> og <sp>Clayton-Loven</sp> af 15. Oktbr
1914, i hvis Gennemførelse Præsident Wilson
var stærkt interesseret. The Federal Trade
Commission optog i sig et i 1903 oprettet
Undersøgelseskontor <sp>Bureau of Corporations</sp>,
idet Myndigheden til at foretage Undersøgelser
samtidig blev væsentlig udvidet. Kommissionen
kan offentliggøre sine Beretninger i det
Omfang, dette skønnes nødvendigt, dog at
Forretningshemmeligheder og Kunders Navne ikke
maa offentliggøres. Kommissionen fik ikke Ret
til at fastsætte Priser, hvad Forslaget til Loven
gik ud paa. Clayton-Loven danner et
Supplement til Sherman-Loven. Det kan nævnes, at
Loven med visse Forbehold <sp>forbyder</sp> at
holde forskellige Priser for forskellige Købere,
at forpligte Kunder til ikke at anvende
Konkurrenters Varer, naar dette kan føre til væsentlig
Formindskelse af Konkurrence m. v.,
Aktieerhvervelser, der kan faa lignende Virkning,
og Forening af Direktørstillinger m. v. i flere
Pengeinstitutter eller Selskaber med en Kapital
af en vis Størrelse. Retten til Dannelse af
Arbejderorganisationer og til, at disse paa
lovlig Maade søger at fremme deres Formaal, er
fastslaaet i Loven.

Ved en Lov af 10. April 1918 er
Sammenslutninger, der alene tilsigter at drive
Eksporthandel, under visse Betingelser undtaget fra
T.'s Bestemmelser.

I <sp>Australien</sp> og <sp>New Zealand</sp> er
ligeledes gennemført Trustlove, der for en Del
svarer til den amerikanske Lovgivning paa
dette Omraade. Ogsaa i <sp>Kanada</sp> findes en
saadan Lovgivning, navnlig en Lov af 4. Maj
1906 om Undersøgelse af Sammenslutninger.

Overtrædelser af den i Amerikas Forenede
Stater og de fornævnte Lande gældende Trust-
og Kartellovgivning kan ud over
Erstatningsansvar medføre Strafansvar. Saa vidt gaar
den europæiske T. sædvanlig ikke. For
<sp>Englands</sp> Vedkommende har
Udgangspunktet — som nævnt — været den paa gammel
Retssædvane hvilende Regel om Ugyldigheden
af Aftaler, der gaar ud paa at gribe ind i
Erhvervslivets Frihed. Regelen fastholdes stadig
med Hensyn til Kartelaftaler, der ikke skønnes
rimelige under Hensyn til Parternes og
Publikums Interesser. Derimod er saadanne Aftaler
sædvanlig ikke strafbare. Det er alene
Kartelaftaler, der anses for ugyldige, idet Reglerne
ikke finder Anvendelse paa
Trustsammenslutninger. Trustspørgsmaalet har navnlig været
Genstand for Behandling i en i 1918 nedsat
Trustkomité, paa Grundlag af hvis Betænkning
der udarbejdedes et Lovforslag, hvorefter det
Offentlige fik Adgang til at undersøge og kræve
Oplysninger angaaende Trust- og
Kartelsammenslutninger. Forslaget naaede imidlertid
ikke frem til Behandling i Parlamentet. En i
1924 nedsat »Royal Commission on Food
Prices« har beskæftiget sig med Spørgsmaalet om
Levnedsmiddelpriserne og om Regulering af
disse og Bekæmpelse af Misbrug paa dette
Omraade. Paa Grundlag af Kommissionens
Forslag er oprettet en permanent
Levnedsmiddelkomité (»Food Council«), der skal følge
Prisudviklingen og de for denne bestemmende
Forhold, holde Offentligheden underrettet gennem
periodiske Oversigter og eventuelt foreslaa
Foranstaltninger til Betryggelse af
Levnedsmiddelomsætningen. Kommissionen udtalte sig
ligeledes til Fordel for Iværksættelse af et
almindeligt Tilsyn med Truster og Karteller i
Overensstemmelse med den af Trustkomiteen afgivne
Betænkning.

I <sp>Frankrig</sp> vil Kartelaftaler under visse
Forudsætninger kunne være ugyldige og
rammes med Straf, medens Trustsammenslutninger
derimod ikke er strafbare.

I <sp>Tyskland</sp> har man, som nævnt under
<sp>Karteller</sp>, set med Velvilje paa saadanne
Sammenslutninger under Hensyn til de
erhvervsmæssige Fordele, disse muliggør, idet
der dog paa Grundlag af forskellige
Bestemmelser i den almindelige Lovgivning er skredet
ind imod saadanne Former for Boykot eller
lignende Foranstaltninger, som skønnedes at
være stridende imod »gode Sæder«. I Aarene
1905—08 udarbejdedes en omfattende
Redegørelse over Kartelvæsenet. Almindelige
Bestemmelser mod Misbrug af en økonomisk
Magtstilling paa Grundlag af
Kartelsammenslutninger m. v. findes i en Lov af 2. Novbr 1923, ved
hvilken der er oprettet en særlig Karteldomstol,
som overvaager Lovens Overholdelse. Ved
Loven foreskrives det bl. a., at Aftaler og
Beslutninger angaaende Forpligtelser med Hensyn til
Produktion og Omsætning, Forretningsvilkaar
og Prisansættelser skal træffes i skriftlig Form,
at saadanne Aftaler og Beslutninger kan
opsiges, naar tvingende Grunde med Billighed
maa siges at foreligge, at Boykot og andre
Tvangsforanstaltninger til Gennemtvingelse af
Aftalernes og Beslutningernes Overholdelse
kræver Samtykke fra Karteldomstolens
Præsident, og at Karteldomstolen, saafremt en
økonomisk Magtstilling udnyttes til Iværksættelse
af Aftaler med Hensyn til Priser og
Forretningsvilkaar iøvrigt, saaledes at almene Interesser
derved skades, efter vedkommende Ministers
Anmodning kan bestemme, at Aftalen ikke er
forbindende.

I <sp>Sverige</sp> blev Trust- og
Kartelspørgsmaalet optaget til Overvejelse forinden
Verdenskrigen, og de ved denne afbrudte
Undersøgelser fortsattes efter Krigens Afslutning af en i
1920 nedsat Trustlovgivningskomité, der afgav
Betænkning det følgende Aar. I 1925
gennemførtes en Lov om Undersøgelse af
monopolagtige Erhvervsforetagender og
Sammenslutninger. Efter denne Lov kan Kongen iværksætte
Undersøgelser angaaende saadanne
Virksomheders Indvirkning paa Pris- og
Omsætningsforhold i Landet, og de paagældende
Virksomheder har en nærmere angivet Oplysningspligt,
der dog ikke omfatter tekniske Hemmeligheder.
Loven omfatter ikke Arbejder- og
Arbejdsgiverorganisationer.

I <sp>Norge</sp> indførtes i Tilknytning til den
under Verdenskrigen iværksatte Priskontrol og
-regulering ved en Lov af 6. August 1920
Anmeldelse til et af Prisdirektoratet ført offentligt
tilgængeligt Register for monopoliserede
Bedrifter samt Sammenslutninger og Aftaler m. v.
til Regulering af Produktions- og
