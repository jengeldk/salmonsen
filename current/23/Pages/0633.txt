anvendtes nærlig i samme Tidsperiode
<sp>Slæbetorpedoer</sp>, der slæbtes gennem Vandet i
nogen Afstand fra Skibet. Den mest kendte
Slæbe-T. er »Harweys«, der fremkom 1869.
Slæbe-T. bestod af en lang Flyder, der slæbtes
i et elektrisk Kabel, fastgjort til Flyderen paa
en saadan Maade, at den skar ud fra
Skibssiden og holdt sig i en bestemt Afstand fra
denne, naar Skibet gjorde Fart. Flyderen bar
en Stang med en Ladning i den forreste Ende.
Ved Angrebet
frigjordes denne Ende
fra Flyderen og
faldt et Stykke ned,
saa den kunde
ramme Maalet under
Vandet. Tændingen
skete som ved Stang-T. Manglerne ved Stang-T.
og Slæbe-T. var, at det angribende Skib skulde
tæt ind paa Fjenden, og Sprængladningerne var
for smaa. Det gjaldt om at faa et
Undervandsvaaben, der kunde virke paa længere Afstand
og med større Virkning, og dette løstes endelig
af den i Fiume bosatte engelske
Maskinkonstruktør Robert Whitehead, der, tilskyndet af
en østerrigsk Søofficer Giovanni Lupis,
1864—67 konstruerede den selvbevægende T., som
fik Navn efter ham. Den Whitehead'ske T. er
et cigarformet af Staal eller Bronze bygget
Fartøj, der ved egen Maskinkraft med
sammenpresset Luft som Drivkraft gaar gennem
Vandet i en bestemt Retning og i en bestemt
Afstand under Vandets Overflade og indeholdende
en Sprængladning, der bringes til Eksplosion
ved Anstød. Ved denne Opfindelse blev T. et
farligt Vaaben, og den indførtes fra 1870 at
regne i alle Mariner. I Begyndelsen var den
selvbevægende T. dog ret ufuldkommen. Farten
var kun 6 Knob, Sprængladningens Vægt blot 9
kg, Træfsikkerheden ikke god, og dens
Rækkevidde kun c. 400 m. Paa Grund af Sagens
Vigtighed forbedredes T. Slag i Slag ved Indførelse
af stærkere Materiale og mange mekaniske
Forbedringer, saa den nuværende T. har en
Fart af 45 Knob, en Sprængladning paa op til
200 kg stærkt eksplosive Stoffer og en
Skudvidde paa op til 12000 m. Længden er c. 7 m,
Omkredsen op til 53 cm. Foruden Whitehead
har flere andre deltaget i Fuldkommengørelsen
af T. Blandt disse maa nævnes Schwarzkopf i
Tyskland, der anvendte Bronze som Materiale
i Stedet for Staal; den østerrigske Ingeniør
Obry, der i 1890'erne opfandt
Gyroskopsidestyreren, som giver T. stærkt forøget
Træfsikkerhed; Amerikaneren Bliss-Lawitt, der opfandt
Opvarmningen af Drivkraften, samt Schneider
i Frankrig. T. med elektrisk Fremdrivning og
Styring, ja endog med Styring ved traadløs
Overføring har været konstrueret, men ingen
af disse Konstruktioner har endnu vundet
Udbredelse. Den Whitehead'ske T. kom til
Danmark 1876—77, og fra 1889 begyndte
Orlogsværftet selv Fabrikationen. Uadskillelig med T.
er <sp>Udskydningsapparater</sp>, ved Hjælp
af hvilke T. sættes i Vandet.

Den Whitehead'ske T. har i Hovedtrækkene
følgende Indretning: Legemet er, som det ses
af hosstaaende Figur, cirgarformet og omfatter
følgende Organer, regnet fra Spidsen: Pistolen
(<i>a</i>), Ladningsrummet (<i>c</i>), Luftkedlen (<i>d</i>), det
hemmelige Rum (<i>e</i>), Agterpartiet med
Maskinrummet og Agterrummet samt Halen (<i>f</i>) med
Haleparti og Rorparti.

<sp>Pistolen</sp> besørger Antændingen af
Sprængladningen ved Anslag mod Maalet. Den bestaar
af et gennemboret Metalstykke, der skrues fast
til Ladningsrummet. I Gennemboringen vandrer
en med flere ud- og fremstaaende Stødhorn
forsynet Staaldorn, der ved Anslaget stødes
tilbage, hvorved dens bageste spidse Del slaar
mod en Sats, hvis Eksplosion forplanter sig
gennem flere Sprængstoffer til den bagved
liggende Sprængladning. Ved forskellige
Sikkerhedsforanstaltninger forhindres Sprængning i
Utide.

<sp>Ladningsrummet</sp> danner den næste
Del af T.-Legemet; det er af Fosforbronze,
fortil forsynet med Skruegænger til Pistolen, hvis
Tændladningsrør gaar ind i et fast Rør i
Ladningsrummet, bagtil er det helt lukket; det
skrues fast til Luftkedlen med Skruer.
Ladningsrummet indeholder Sprængladningen, der
bestaar af sammenpresset vaad Skydebomuld
eller af overfladeparafineret Novit. I
Ladningsrummet findes endvidere en Blyballast,
der dog ogsaa kan være anbragt i det
hemmelige Rum. Krigsladningsrummet er kun paasat
T., naar der kan blive Brug for det, ellers
anvendes et Øvelsesladningsrum, der er
forfærdiget af Staalplade og forsynet med Vægte af
Bly eller Saltvand for at give T. samme
Opdrift og Tyngdepunkt, som naar
Krigsladningsrummet er paasat.

<sp>Luftkedlen</sp>, som er det næste Stykke af
T., forarbejdes af det stærkest mulige
Materiale, for Tiden Nikkelstaal. I denne opbevares
den sammenpressede Luft, der driver
Maskineriet. I de nyere T. sammenpresses Luften til et
Tryk af 165 kg pr cm<sup>2</sup>. Oven paa Luftkedlen er
fastskruet en T-formet Rygfinne til Styring af
T. i Udskydningsapparatet. Til Luftkedlen er
nittet og loddet <sp>det hemmelige Rum</sp>, der
indeholder Dybdeindstillingsmekanismen, hvis
Konstruktion hemmeligholdtes i Begyndelsen,
hvilket gav Navnet til Rummet. Denne
Mekanisme foranlediger, at T. efter Udskydningen
søger ned til den bestemte Dybde, hvortil
Mekanismen er indstillet, og holder denne Dybde
under sin Bane. Dens Hovedbestanddel er en
hydrostatisk Ventil — <sp>Bundventilen</sp> —
der ved Hjælp af en Fjeder indstilles saaledes,
at naar Vandets Tryk paa Ventilen bliver
større end det til den indstillede Dybde
svarende Tryk, trykkes Ventilen ind, og omvendt,
hvis det bliver mindre, og denne Bevægelse
overføres gennem Rormaskinen til det
vandrette Ror, der stilles saaledes, at T.
henholdsvis bevæger sig opad eller nedad. Hvis
Bundventilen virkede alene, vilde T.'s Bane blive

<img>Fig. 1. Whitehead's Torpedo.</img>
