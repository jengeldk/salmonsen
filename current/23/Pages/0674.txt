Indb., ligger i en frugtbar Egn, hvor der
tillige forekommer Guld og er i stærk Opkomst;
den har en ny Katedral og flere Banker og
driver betydelig Handel, men Indsejlingen
til Havnen vanskeliggøres af det udenfor
liggende store Voldrev.
<i>(H. P. S.). M. V.</i>
</chapter>

<chapter name="Tovote, Heinz">
<b>Tovote</b> [to'fo.t<sub>ə</sub>], <sp>Heinz</sp>, tysk Digter, f. 12.
Apr. 1864 i Hannover. Han studerede Filosofi
og Filologi i Göttingen og Berlin, senere ogsaa
Litteraturhistorie. I Berlin, hvor han bosatte
sig omkring 1890, debuterede han samtidig med
Romanen »Im Liebesrausch«, der vakte
Opmærksomhed ved sine naturalistiske Skildringer
og dristige erotiske Situationer. T. viste
Paavirkning af Maupassant, af hvem han har
oversat enkelte Bøger, men han forsimplede den
franske Romanforfatter, og i sine senere Bøger
har han ikke vist noget forandret Fysiognomi
eller Evne til Udvikling. Nævnes af hans følgende
Arbejder kan Fortællingen »Fallobst«,
Romanerne »Frühlingssturm«, »Heimliche Liebe«,
»Die Leichenmarie«, »Sonnemanns«, »Hilde
Vangerow und ihre Schwester«, »Fri.
Grisebach«, »Lockvögelchen«, »Durchs Ziel«, »Nimm
mich hin!«. Desuden har T. skrevet Dramaet
»Ich lasse dich nicht!« Denne omfattende
Produktion har gjort ham til en meget
læst Forfatter, men hans Romaner hæver sig
ikke over det brede Publikums Krav til grov
Underholdning. Han lever i Berlin-Schöneberg.
<i>C. B-s.</i>
</chapter>

<chapter name="Tovpolygon">
<b>Tovpolygon,</b> se <sp>Tovstav</sp>.
</chapter>

<chapter name="Tovstav">
<b>Tovstav</b> kaldes i Arkitektur og dekorativ
Kunst en Rundstav (smlg. <sp>Profil</sp>), naar den
i St f. at være glat halvcylindrisk har Form
efter et snoet Tov (<sp>Tovpolygon</sp>). T. hører
hjemme i den romanske Stil og forekommer
jævnligt paa danske Granitskulpturer fra denne
Periode.
<i>C. A. J.</i>
</chapter>

<chapter name="Towton">
<b>Towton</b> ['ta^unt<sub>ə</sub>n], By i det nordlige
England, West Rinding of Yorkshire mellem York
og Leeds. Kendt for den Sejr, som det yorkske
Parti (Edward IV) vandt her 29. Marts 1461
over det lancasterske (Henrik VI).
<i>M. H-n.</i>
</chapter>

<chapter name="Tovtrækning">
<b>Tovtrækning,</b> Idræt, Styrkeprøve mellem
to Partier, som begge har den Opgave ved
Hjælp af Tovet, hvori der holdes, at trække
Modstanderne over en bestemt Grænse.
Skikkens mærkelige gamle Former i engelske Byer,
i Forindien, Korea, Japan og andre Steder,
tyder paa, at vi her har med en ældgammel
Stamme- eller Racekamp at gøre, maaske for
at sikre en god Høst. (<sp>Litt</sp>.: <sp>Alfred C.
Haddon</sp>, <i>The study of man</i> [London 1898],
S. 270).
<i>Fr. K.</i>
</chapter>

<chapter name="Towyn">
<b>Towyn</b> ['ta^u<sub>i</sub>n], By i det nordlige Wales,
Merionethshire, ved Cardigan-Bugten, har en
gammel Kirke med en Stenblok (St Cadfans
Stone) med en urgammel keltisk Indskrift.
(1921) 4411 Indb. Skiferbrud, Bly- og
Kobberminer, en Mineralkilde og gode Søbade.
<i>(M. Kr.). M. H-n.</i>
</chapter>

<chapter name="Tovværk">
<b>Tovværk,</b> se <sp>Tov</sp>.
</chapter>

<chapter name="Toxicophides">
<b>Toxicophides</b> [-'fi-], se <sp>Giftslanger</sp>.
</chapter>

<chapter name="Toxiner">
<b>Toxiner,</b> se <sp>Toksiner</sp>.
</chapter>

<chapter name="Toxodontia">
<b>Toxodontia,</b> mellemstore til store, tunge
uddøde Hovdyr fra Sydamerika. De ældste
stammer fra Patagonien, rimeligvis fra
Oligocæntiden; de yngste Former kendes fra
Argentina og Brasilien, hvor de uddør i
Pleistocæntiden. Tandsættet er som Regel
fuldstændigt. Fortænderne bliver hos de yngre,
specialiserede Former store, mejselformede,
rodaabne, mindende om Gnaverfortænder; men
medens det hos Gnaverne kun er et enkelt Par
Fortænder, der har denne Form, er det hos T.
alle Fortænderne med Undtagelse af den ydre
i Overmunden. Med Udviklingen af
Fortænderne følger en Reduktion af Hjørnetænderne, der
bliver smaa, og stilles tæt op til
Forkindtænderne. Ogsaa Kindtænderne bliver rodaabne og
kun delvis emailleklædte; i Overmunden er de
krummede stærkt indad, i Undermunden er de
fremad hældende. Alle Lemmer har 3 Tæer. Til
de ældre, oprindelige Former, hvis Fortænder
ikke er særlig udviklede, og Hjørnetænder ikke
særlig reducerede, hører bl. a. <i>Rhynchippus</i>,
der er af Størrelse som en Hund, og
<i>Morphippus</i>.

Mere udviklet i den ovenfor angivne Retning
er <i>Nesodon</i>, der er et af de almindeligste
Pattedyr i de miocæne Lag fra Santa Cruz,
Patagonien. Det var paa Størrelse med en Tapir.
Den stærkest specialiserede og største af T. er
<i>Toxodon</i>, fra pliocæne og pleistocæne Lag,
Pampasformationen, i Argentina og Bolivia.
<i>M. D.</i>
</chapter>

<chapter name="Toxoglossa">
<b>Toxoglossa</b> eller <sp>Giftsneglene</sp>
udmærker sig blandt de øvrige prosobranche
Havsnegle ved den ejendommelige Tungerasp, som
hovedsagelig dannes af to Rækker lange, smalle
og spidse Tænder; disse er hule, og ved deres
Bid ledes Sekretet fra en stor Giftkirtel, der
med en uparret Udførselsgang aabner sig i
Mundhulen, over i Byttet. Bedst kendt af
denne Gruppe, som i øvrigt kun omfatter tre
Familier, er Slægten <i>Conus</i> eller Keglesneglene
(s. d.).
<i>(R. H. S.). C. M. S.</i>
</chapter>

<chapter name="Toxotes">
<b>Toxotes,</b> se <sp>Skælfinnefisk</sp>.
</chapter>

<chapter name="Toxteth Park">
<b>Toxteth Park</b> ['tåksteþ-'pa.<sub>ə</sub>k], By i det
vestlige England, Lancashire, sydøstlig Forstad
til Liverpool, med (1921) 142537 Indb.
<i>(M. Kr.). M. H-n.</i>
</chapter>

<chapter name="Toyama">
<b>Toyama</b> ['tojama], d. s. s. <sp>Tojama</sp>.
</chapter>

<chapter name="Toynbee, Arnold">
<b>Toynbee</b> ['tå^inbi.], <sp>Arnold</sp>, engelsk
Økonom og Socialreformator, nedennævntes Søn, f. 23.
Aug. 1852, d. 9. Marts 1883. T. var den mest
indflydelsesrige blandt Foregangsmændene for
Universitetsdannelsens Udbredelse til Folkets brede
Lag i England. Han studerede Historie, Filosofi
og Nationaløkonomi og blev 1878 Docent i det
sidstnævnte Fag ved <i>Balliol College</i> i Oxford.
Som Videnskabsmand beskæftigede han sig
navnlig med den store økonomiske Omvæltning,
der fandt Sted i England i anden Halvdel af
det 18. Aarhundrede. Som Socialreformator
arbejdede han for en Udligning af de sociale
Modsætningsforhold ved et nærmere Samkvem
mellem Over- og Underklassen. Den første
Betingelse for at naa en saadan var efter T.'s
Mening, at Folket fik Oplysning, for at dets
Medvirkning ved Rejsningsarbejdet derved
kunde sikres. 1875 bosatte han sig i Whitechapels
Arbejderkvarter i Londons Østende og
begyndte der sine fri Reformforedrag paa
Grundlag af selvstændige Førstehaands Iagttagelser.
Fra 1880 af kunde han i Spidsen for en Skare
begejstrede og opofrende unge Mænd
