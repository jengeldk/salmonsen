da hun, Repræsentanten for Fruen fra det gode
Selskab, efter et kort Sygeleje afgik ved
Døden. Hendes Kunstfæller og Venner rejste
hende et smukt Mindesmærke paa Assistents
Kirkegaard.
<i>R. N.</i>
</chapter>

<chapter name="Thomsen, Emma Augusta">
<b>Thomsen,</b> <sp>Emma Augusta</sp>, dansk
Blomstermalerinde, f. i Kbhvn 7. Aug. 1822, d. smst.
6. Novbr 1897, uddannede sig væsentlig paa
egen Haand, dels ved at arbejde efter Naturen,
dels ved at kopiere gamle hollandske Billeder;
kun en kortere Tid modtog hun Vejledning af
J. L. Jensen (s. d.). Fra sit Debutaar 1844 til sin
høje Alderdom hørte hun til de stadige
Udstillere. To af hendes Arbejder, »Roser og
Ipomea« (1846) og »En Blomsterkurv, ophængt paa
Bøgegrene« (1855), erhvervedes til
Kunstmuseet; 1861 fik hun den Neuhausen'ske Præmie
for »En Kurv med Blomster i det fri«. Som
Lærerinde udøvede hun en omfattende
Virksomhed.
<i>(S. M.). P. J.</i>
</chapter>

<chapter name="Thomsen, Frederik Gotfred">
<b>Thomsen,</b> <sp>Frederik Gotfred</sp>, dansk
Maler, f. i Broager 30. Apr. 1819, d. i Kbhvn
13. Maj 1891, lærte Malerhaandværket hos sin
Fader og kom 1839 til Akademiet; allerede 1841
debuterede han som Udstiller med »En
Bulbider med sine Hvalpe og en Støverhund« samt
»En Malkeplads«, der begge blev købt af
Christian VIII; for Frederik VII malede han en
Del Portrætter af Heste fra Frederiksborg
Stuteri, og i en Række af Aar udstillede han paa
Charlottenborg, mest Dyrestykker, dog ogsaa et
enkelt Genremaleri og nogle Landskaber.
1850—52 var han i Dresden og Hamburg; Aarene
1860—64 maatte han tilbringe paa en
Sindssygeanstalt.
<i>(S. M.). P. J.</i>
</chapter>

<chapter name="Thomsen, Grímur Þorgrímsson">
<b>Thomsen,</b> <sp>Grímur Þorgrímsson</sp>, isl.
Politiker og Digter, f. 15. Maj 1820, d. 27.
Novbr 1896. Straks efter at være bleven privat
dimitteret 1837 besøgte T. Univ. i Kbhvn, hvor
han studerede Jura, Filosofi og Æstetik; han
blev Magister 1845 og Dr. phil. 1854. Han
foretog en Udenlandsrejse 1846—48 og blev derpaa
ansat i Udenrigsministeriet og slog ind paa den
diplomatiske Bane. Som Legationssekretær
gæstede han 1848—50 Paris o. fl. Byer. Sin Plads
i Ministeriet (han blev Departementssekretær)
beholdt han til 1866 og rejste Aaret efter hjem
til Island, hvor han købte den gamle
historiske Gaard Bessestad, og her boede han
til sin Død. Under sit Københavnerophold
var T. ivrig beskæftiget med litterære
Sysler, han digtede og skrev forskellige
Afhandlinger som »Karakteristik af den islandske
Litteratur« i »Nord. Litt. Tid.« 1346, om Bjarne
Thorarensen i Gæa 1845, om den nyfranske
Poesi 1843 (en med Accessit belønnet Afh.) og
Lord Byron 1845, samt flere æstetiske Artikler
og Anmeldelser (f. Eks. af H. C. Andersen's
samlede Skrifter). Ogsaa den klassiske, især den
gr., Litteratur sysselsatte ham, og navnlig
beskæftigede han sig i senere Tider med den gr.
Poesi. Han var en stærkt interesseret,
aandslivlig og original lærd. Han var i disse Aar
foruden at være optagen af den alm. Politik
ogsaa greben af Skandinavismens Idé og var i
saa Henseende et enestaaende Særsyn blandt
sine Landsmænd, der ikke yndede den. Efter
at T. 1867 definitivt og temmelig pludselig
havde afbrudt sit Ophold i Danmark og bosat sig
paa Island, fortsatte han her baade sin
politiske og digterisk-litterære Virksomhed. Han
var Medlem af Altinget 1869—91 og viste sig
at være i Besiddelse af en ejendommelig
Veltalenhed og Slagfærdighed i Debatten. Egenlig
national var han ikke, selv om han var god
Patriot. Som Digter regnes T. til de bedste. Han
blev ganske vist aldrig rigtig Herre over
Formen, men til Gengæld er hans Digte fra
Indholdets Side saa meget bedre. Han ynder at
digte om skarpt skaarne, ejendommelige
Personligheder, ell. om ejendommelige Optrin,
især hvor en Person faar Lejlighed til at vise
sig mandig og resolut. Han ynder Emner som
farlige Rejser o. lgn. Flere af hans Digte og
Ballader, som de kunde kaldes, er bleven
berømte, ikke mindst p. Gr. a. det kraftige,
karakteristiske Udtryk, han har vidst at finde alle
Vegne. I sine senere Aar oversatte han en
Mængde gr. Sange (Korsange m. m.), men her
var han ikke altid lige heldig; han oversatte
ogsaa flere Digte fra Dansk, Tysk og Engelsk.
T.'s Digte er udg. først 1880 (Reykjavik) og
siden stærkt forøgede 1895 (Kbhvn). Han
forfattede flere historiske Afhandlinger, trykte i
Timarit hins isl. búkm. fjelags) af populær Art.
Endelig skal bemærkes, at han udgav
Hallgrímur Pjetursson's Digte i to Bind med en
Biografi (1887—92). T. hører til de
interessanteste og ejendommeligste Personligheder i den
islandske Litteraturhistorie i senere Tider.
(<sp>Litt</sp>: Andvari, XXIII).
<i>F. J.</i>
</chapter>

<chapter name="Thomsen, Hans Peter Jürgen Julius">
<b>Thomsen,</b> <sp>Hans Peter Jürgen
Julius</sp>, dansk Kemiker, f. i Kbhvn 16. Febr 1826,
d. smst. 13. Febr 1909, tog 1846 polyteknisk
Eksamen, var 1847—53 Assistent ved den
polytekniske
Læreanstalts
kemiske
Laboratorium, 1850—56
Lærer i
Agerdyrkningskemi
ved samme
Læreanstalt,
1856—59
Justermester i Kbhvn,
1859—66 Lærer
i Fysik ved den
kgl. militære
Højskole,
1864—65 Lærer i
Kemi ved
Universitetet, 1865
ekstraordinær
Docent i Kemi,
1866 Lektor og
1866—1901 Professor i Kemi ved Universitetet
og Bestyrer af dettes kemiske Laboratorium.

T.'s videnskabelige Arbejder falder næsten
alle inden for Termokemiens Omraade; hvad han
her har ydet, er saavel i Henseende til
Nøjagtighed som til den Snarraadighed og
Opfindsomhed, der er nedlagt i de anvendte Metoder,
og til Undersøgelsernes Antal og Omfang
betydeligere, end hvad nogen anden Forsker har
frembragt paa det nævnte Omraade (se ogsaa
<sp>Termokemi</sp>). Allerede 1852 indsendte han

<img><i>P. J. J.</i> Thomsen.</img>
