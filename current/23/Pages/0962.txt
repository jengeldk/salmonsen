Hovedregler for Hjemmenes Indretning, Ledelse
og Bestyrelse m. v. samt fastsætter, hvilken
Betaling Hjemmene har Ret til at kræve.
Opdragelseshjem maa ikke findes i Forbindelse
med Fattiggaarde o. l. Skole- og Ungdomshjem
maa ikke være fælles for Drenge og Piger.
Undervisningen af de i Optagelses-,
Iagttagelses- eller Børnehjem anbragte Børn kan finde
Sted i Folkeskolen, i en Privatskole eller i
Hjemmet selv. Skolehjem og Ungdomshjem
meddeler selv Undervisning til de deri anbragte
Børn. Børnehjem, Skolehjem og Ungdomshjem
afgør selv, om det vil modtage de Børn, der af
Værgeraadene ønskes anbragt i Hjemmet. I
Opdragelseshjem, der er oprettet af Staten
eller drives for Statens Retning, kan Anbringelse
kun ske med. Overinspektørens forudgaaende
Samtykke. Disse Hjem er forpligtet til at
modtage de til dem af Overinspektøren henviste
Børn, for saa vidt deres Vedtægt ikke er til
Hinder derfor. Til Anbringelse af Børn, der
ønskes underkastet psykiatrisk Observation,
tilvejebringes ved Statens Foranstaltning det
fornødne Antal Pladser enten som særlige Hjem,
som særlige Afdelinger ved bestaaende
Opdragelseshjem eller i Tilknytning til
Sindssygehospitaler eller Aandssvageanstalter. —
Opdragelseshjemmene er private eller kommunale;
hvis det fornødne Antal ikke ad anden Vej
oprettes, sørger Staten for deres Oprettelse.
Endvidere skal Staten opretholde mindst to
Ungdomshjem, et for mandlig og et for kvindelig
Ungdom, til Modtagelse af Elever, der paa
andre Ungdomshjem eller Skolehjem eller i
øvrigt har vist særlig slet Opførsel (af saadanne
Hjem findes nu 1 for Piger, <sp>Vejstrup
Pigehjem</sp>, og 3 for Drenge,
<sp>Braaskovgaard</sp>, <sp>Bøgildgaard</sp> og »<sp>Prøven</sp>« i
Rødovre). I Forbindelse med et eller flere af
Statens Ungdomshjem eller som særlige Hjem
indretter Staten lukkede Afdelinger til
Anbringelse af særlig vanskelige (navnlig
vagabonderende) Elever over 14 Aar. Endelig opretter
Staten til Opdragelse af vanskelige Børn over
14 Aar, hvis Udvikling ikke staar Maal med
den almindelige, men som dog skønnes
modtagelige for Opdragelsesforsorg (<sp>Sinker</sp>),
Ungdomshjem, hvor Eleverne sysselsættes ved
Landbrug eller andet praktisk Arbejde. — Af
anerkendte Skolehjem findes for Tiden (1927)
6 foruden 1 Statsskolehjem (Sjølund
Statsskolehjem for Piger), af Ungdomshjem findes
foruden de 4 Statsungdomsbjem 10. Endvidere
findes 1 Statsoptagelseshjem (Skibby) for
14—18-aarige Drenge. Af statsanerkendte Optagelses-
og lagttagelseshjem samt Børnehjem findes
spredt over hele Landet en stor Mængde
(fuldstændig Liste over disse Hjem findes i Hof- og
Statskalenderen 1927, S. 363—364). — I private
Plejehjem maa i Reglen Børn kun anbringes i
Pleje i Familier, hvor begge Ægtefæller lever,
hvor ingen af disse er over 55 Aar, og som
ikke selv har mere end 3 ukonfirmerede Børn.
Flere end 2 Børn maa i Reglen ikke samtidig
være anbragte i samme Familie, medmindre de
alle er Søskende. Hos enlige Kvinder kan
anbringes Piger og undtagelsesvis Drenge,
navnlig i spæd Alder. Hos Personer, der nyder
vedvarende Fattigunderstøttelse, maa Anbringelse
kun ske undtagelsesvis, saasom naar
Anbringelse sker hos nære Slægtninge. Inden
Anbringelse sker i Plejehjem, Tjeneste eller
Lærepladser, paahviler det Værgeraadet at
undersøge Anbringelsesstedet. Barnet skal have eget
Sengested.

Overtilsynet med og Overledelsen af den ved
Loven hjemlede Forsorg paahviler
<sp>Overinspektøren for
Opdragelseshjemmene</sp>. Han tilser selv eller ved en af sine
Medhjælpere mindst 2 Gange aarlig de
anerkendte Opdragelseshjem og Institutioner —
Skolehjem og Ungdomshjem mindst en Gang
aarlig — og saa ofte det anses fornødent
de enkelte Plejehjem. Det stedlige Tilsyn med
Børnehjem, Optagelseshjem og lagttagelseshjem
føres af det lokale Værgeraad, der ligeledes ved
en af Raadet beskikket Tilsynsværge tilser de i
Plejehjem anbragte Børn — saavel som de i
Tjeneste, Lære eller paa lignende Maade
anbragte Børn.

Forsorgen for de uden for Hjemmet anbragte
Børn <sp>ophører</sp> som Regel, naar disse fylder
18 Aar, men kan dog af Værgeraadet med
Overværgeraadets Godkendelse udstrækkes ud over
denne Alder, dog ikke ud over det fyldte 21.
Aar. For de i Ungdomshjem anbragte Børn
varer Forsorgen dog indtil det 21. Aar,
medmindre Værgeraadet efter Indstilling fra
Hjemmets Forstander bestemmer, at Forsorgen skal
ophøre tidligere. Værgeraadet kan for alle uden
for Hjemmet anbragte Børn til enhver Tid
bestemme, at Forsorgen skal ophøre, naar
Hensigten med Forsorgen skønnes at være naaet,
eller Forholdene gør det antageligt, at den vil
naas ad anden Vej. Omvendt kan
Overværgeraadet, naar Formaalet med Forsorgen ikke
skønnes at kunne opnaas, navnlig hvis Barnet
under Forsorg gentagne Gange gør sig skyldig
i alvorlige Lovovertrædelser, beslutte, at
Barnet udgaar af Værgeraadsforsorg, naar
Værgeraadet i Tilslutning til Forstanderen fremsætter
Indstilling herom. — Ved Forsorgs Ophør
forsynes Barnet med Beklædning og Rejsepenge,
hvorhos der saa vidt muligt drages Omsorg for,
at det anbringes under betryggende Forhold.
— Forsorg, der ikke har medført Fjernelse fra
Hjemmet, vedvarer, hvis den ikke er besluttet
for et bestemt Tidsrum, indtil Værgeraadet
ændrer den, dog aldrig ud over Barnets fyldte
18. Aar.

<sp>Udgifterne</sp> ved T. afholdes af
Statskassen, for saa vidt angaar Lønninger til de ved
T. fungerende Embedsmænd samt Udgifterne
ved Anbringelse af Børn over 15 Aar og ved
alle Børns Anbringelse i Ungdomshjem, hvorhos
Staten yder Tilskud til Institutioner for
forebyggende Børneforsorg. Halvt af Statskassen,
halvt af Forsørgelseskommunen bæres
Udgifterne ved Børns Anbringelse uden for
Hjemmet (hvis dette ikke sker i Ungdomshjem, jfr.
ovenfor), indtil Barnet fylder 15 Aar. Halvt af
Statskassen, halvt af Opholdskommunen bæres
Udgifterne ved Børns Forsyning med nødvendig
Beklædning i Tilfælde, hvor et af Værgeraadet
givet Paalæg om Børns Sysselsættelse uden for
Hjemmet uden Bortfjernelse fra Hjemmet (jfr.
