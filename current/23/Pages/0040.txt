»flyvende Eskadre«. De mindre Skibe holder sig i
Ildlæ, Torpedofartøjerne i Têten eller bagest,
da de her er i den gunstigste Stilling for at
udføre Angreb mod Fjenden, hvis der gives nogen
Chance. Natten er ellers Torpedofartøjernes
Angrebstid, medens Krydserne holder Kontakt
med Fjenden og dækker Kampskibene mod
Torpedoangreb. I taktisk Henseende deles
Flaaderne i: Flaadestyrker, Eskadrer, Delinger,
Flotiller, Halvflotiller og Grupper, af hvilke
den efterfølgende kan være et Led af den
foregaaende. Flotillerne omfatter nærmest mindre
Skibe som Torpedo-, Mine- og Patruljefartøjer.
De vigtigste formaltaktiske Ordener er flg.:
<sp>Kølvandsorden</sp>, hvor Skibene sejler
i hverandres Kølvand, <sp>Frontorden</sp>, hvor
Skibene sejler tværs af hverandre, samt
<sp>Kileorden</sp>, hvori Skibene danner en Kile med
den kommanderende i Spidsen. De forsk.
Ordener kan kombineres paa mange forsk. Maader,
saaledes Kølvands- og Frontorden, ved at de
enkelte Delinger ell. Grupper gaar i
Kølvandsorden, men tværs af hinanden. Ved »taktiske
Manøvrer« overgaas der fra den ene Orden til
den anden; ell. der forandres Kurs uden at
forandre Orden o. s. fr. Afstanden mellem
Skibene, Fart, Kurs m. m. er enten forud
bestemt ell. angives ved Signal; Manøvreringen
foretages ligeledes efter Signal. I en
<sp>Taktikbog</sp> ell. Evolutionsbog samles Regler for de
taktiske Inddelinger, Ordner og Manøvrer m. m.,
som Regel er den et Led af Flaadens
Signalbog. Regge Dele holdes som Regel hemmelige.
<i>C. B-h.</i>
</chapter>

<chapter name="taktisk Opmarch">
<b>taktisk Opmarch</b> [-marsj], se <sp>Opmarch</sp>.
</chapter>

<chapter name="Taktmaaler">
<b>Taktmaaler,</b> se <sp>Metronom</sp>.
</chapter>

<chapter name="Taktstok">
<b>Taktstok,</b> se <sp>Takt</sp>.
</chapter>

<chapter name="Taktstreg">
<b>Taktstreg</b> (fr. <i>barre</i>, eng. <i>bar</i>), se <sp>Takt</sp>.
</chapter>

<chapter name="Taku">
<b>Taku,</b> befæstet Forhavn til Tientsin, Station
paa Jernbanen fra Peking til Mukden i
Mantshuriet.
<i>M. V.</i>
</chapter>

<chapter name="Takulli">
<b>Takulli,</b> den betydeligste af
Tinne-Indianernes ell. Athapaskernes nordlige Stammer, lever
ved øvre Fraser River i Britisk Columbia. T.
fører et halvt bosiddende Liv, idet de har faste
Landsbyer med Vinterhuse af Form som et
Sadeltag; men fra Ropladserne foretager de
regelmæssige Aarstidsvandringer af Hensyn til Jagt og
Fiskeri, som udgør deres eneste Næringsveje.
De har hyppigt Samkvem med Kyststammerne,
fra hvilke de har faaet flere Skikke, f. Eks.
Ligbrænding. En Enke maatte i tre Aar føre sin
afdøde Husbonds Aske med sig i en Kurv;
herfra stammer den eng. Betegnelse <i>Carriers</i>
(»Bærere«), der undertiden anvendes om T.
(<sp>Litt</sp>.: <sp>A. G. Morice</sp> i <i>Transact. Canad.
Instit. 1892—93</i> [Toronto 1895]).
<i>K. B-S.</i>
</chapter>

<chapter name="Takvinge">
<b>Takvinge</b> (<sp>Den lille Ræv</sp>), se
<sp>Dagsommerfugle</sp>, S. 422.
</chapter>

<chapter name="Tal">
<b>Tal</b> (mat.). T. maa fra først af være
fremtraadte som Antal. At Antallet af Genstande i
en Samling <i>A</i> er lige saa stort som i en anden
Samling <i>B</i>, kan defineres ved, at man kan
inddele samtlige <i>A</i>'s og <i>B</i>'s Genstande i Par, hvert
indeholdende een Genstand fra <i>A</i> og een fra <i>B</i>;
en tredje Samling <i>C</i> med samme Antal som <i>A</i>
har ogsaa samme Antal som <i>B</i>. Gennem
Regningerne med disse Antal, som kaldes de
positive hele Tal, lededes man til efterhaanden at
indføre de andre Talklasser: Brøkerne, de
negative og irrationale T., de komplekse T. m. m. (se
de resp. Art.). En betydelig Rolle i Talteorien
spiller de <sp>algebraiske T.</sp>, d. v. s.
saadanne, som er Rødder i en hel rational
Ligning med een Ubekendt og hele Koefficienter; er
Koefficienten til højeste Potens af den
Ubekendte = 1, er det algebraiske T. helt. De
ikke-algebraiske T. kaldes <sp>transcendente</sp>;
som Eksempler paa saadanne kan nævnes π og
<i>e</i>. (Jfr. <sp>Talsystem</sp> og <sp>Talteori</sp>).
<i>Chr. C.</i>
</chapter>

<chapter name="Tala">
<b>Tala,</b> 1) <sp>Talla</sp>, By i Nedreægypten, Provins
Menufieh, 16 km NNV. f. Chibin-el-Kom, er
Station paa Banen mellem denne By og Tanta.
2) Et Berberord, der betyder »Kilde« og derfor
hyppig træffes som Sammensætning i
Stednavne i Atlas-Landene og Sahara.
<i>C. A.</i>
</chapter>

<chapter name="Talaat Pasha">
<b>Talaat Pasha,</b> tyrkisk Politiker (1874—1921),
tjente i sin Ungdom i en underordnet Stilling
ved Telegrafvæsenet, men førtes ved det
ungtyrkiske Partis Sejr i 1908 ind i Politik;
allerede i 1909 var han Indenrigsminister og viste
sig som en kraftig og handledygtig
Personlighed. Ved Verdenskrigens Begyndelse stod T. P.
som den egentlige Fører af det ungtyrkiske
Parti; han blev tillige med Enver Pasha og
Djemal Pasha medvirkende til Tyrkiets
Indtræden i Krigen paa Centralmagternes Side, og
disse tre Mænd var under hele Krigen Tyrkiets
virkelige Ledere. T. P. bærer Hovedansvaret
for det rædselsfulde Forsøg paa ved
systematiske Masakrer og Deportationer at udrydde
hele den armeniske Nation. I Febr 1917 blev
han Storvezir og medvirkede som saadan ved
Freden i Brest-Litovsk, men ved
Centralmagternes Sammenbrud maatte det en Gang
forgudede, nu forhadte Triumvirat flygte; T. P. tyede
til Berlin, hvor han, der var personlig
hæderlig og ikke havde benyttet sin Stilling til at
berige sig, maatte slaa sig igennem som
Kafévært. Her blev han skudt af en armenisk
Student Teilirian, der havde Slægtninges Død at
hævne; Morderen blev frikendt.
<i>J. Ø.</i>
</chapter>

<chapter name="Talalgi">
<b>Talalgi</b> betyder Smerter i Hælen.
</chapter>

<chapter name="Talamanca">
<b>Talamanca</b> [-'maŋka], ældre sp. Benævnelse
paa en Landstrækning i Mellemamerika, udgør
en Del af Republikken Costa Ricas
Atlanterhavskyst mellem Porto Limon og
Chiriqui-Lagunen, begrænses i S. af Bjerge og beboes
af en Række Indianerstammer, Cabecar, Bibri
og Tiribri ell. Terraba, der endnu har bevaret
en vis Selvstændighed. Da Spanierne kom til
Landet, var T. en veldyrket og velbefolket Egn,
der var velforsynet med Majs, Kakao, Honning
og Guld; men da Spanierne forsøgte at udbytte
Landet, blev de nedhuggede ell. fordrevne ved
Oprøret 1610.
<i>(H. P. S.). M. V.</i>
</chapter>

<chapter name="Talamone">
<b>Talamone,</b> By i Mellemitalien, Provins
Grosseto, ligger 14 km NNV. f. Orbetello ved det
Tyrrhenske Hav og i Nærheden af Banen fra
Pisa over Civita Vecchia til Rom. Byen hed i
Oldtiden <i>Telamon</i>, og her leveredes 225 f. Kr.
det blodige Slag mellem Gallerne og Romerne,
i hvilket de sidste sejrede.
<i>(H. P. S.). C. A.</i>
</chapter>

<chapter name="Talánti-Kanalen">
<b>Talánti-Kanalen</b> (ell. <sp>Atalanti</sp>-), tyrkisk
<sp>Talandi</sp>, Benævnelse paa den nordlige Del
af Farvandet mellem den gr. Ø Euboia og
