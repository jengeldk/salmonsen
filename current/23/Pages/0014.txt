ved sin Opstigen Taage og Regn. Fra Jan. til
Marts er Himlen næsten altid dækket af tætte
Skyer. April—Juni er den forholdsvis tørre Tid
med Solskin og Blomster. I Juli—Oktbr dækkes
Himlen næsten hver Morgen af Skyer, som om
Eftermiddagen giver Torden. Om Efteraaret
blæser nordlige Vinde, ofte med stor Heftighed,
og bringer Graavejr og Regn. I Havnebyen
Frontera gav toaarige Maalinger en Nedbør
paa 184 cm aarlig, hvoraf 28 cm om Vinteren,
13,8 cm om Foraaret, 47,3 cm om Sommeren
og 94,9 cm om Efteraaret. Folkemængden er
meget ringe. Der produceres Træ og Kautsjuk
fra Skoven, og desuden Tobak, Kaffe og Kakao.
Hovedstad er Villa Hermosa.
<i>M. V.</i>
</chapter>

<chapter name="Tabatinga">
<b>Tabatinga</b> [t<sub>å</sub>wa'tiŋga], Havneplads ved
venstre Bred af Amazon-Floden i Staten
Amazonas, Brasilien, ved den peruanske Grænse,
over for Mundingen af Bifloden Rio Javari.
<i>M. V.</i>
</chapter>

<chapter name="Tabel">
<b>Tabel</b> (lat. <i>tabula</i>). Tavle, en statistisk
Oversigt med Tallene ordnede i Rubrikker
kolonnevis og med lapidarisk Tekstangivelse i
»Hoveder«, Forspalte o. l. til let Overskuelighed,
en Sammenstilling af kronologiske (f. Eks.
Slægtstavle), naturvidenskabelige eller andre
Data i samme Øjemed. T. (mat), se
<sp>Tavler</sp>.
</chapter>

<chapter name="tabellarii">
<b>tabellarii</b> (lat.), Brevbærere, var i det
antikke Rom Slaver, som af velhavende Borgere
anvendtes til Befordring af deres
Korrespondance. I Kejsertiden var der offentlige T., som
brugtes til Befordring af officielle Skrivelser.
<i>H. H. R.</i>
</chapter>

<chapter name="tabellarisk">
<b>tabellarisk</b> (lat.), hvad der er ordnet i
Form af en Tabel.
</chapter>

<chapter name="Taberg">
<b>Taberg</b> ['ta.bærj], 1) Bjerg i det sydlige
Sverige, Jönköpings Län, ligger S. f. Vättern
og 15 km SSV. f. Jönköping og har en Højde
af 348 m o. H. T., der hæver sig højt over
Omgivelserne, er berømt for sin
Sammensætning, idet det bestaar for en stor Del af en
Jernmalm (Magnetjernsten) og har c. 32 %
Jern. Da Malmen baade er jernfattig og
sværtsmeltelig p. Gr. a. Indhold af Titan, er
Malmbrydningen ikke af større Betydning. — 2)
Jernmalmfelt i Värmland, Sverige, 20 km N. f.
Filipstad. Malmen bestaar af Magnetjernsten.
Her findes ogsaa Mineralet Tabergit.
<i>(H. P. S.). M. H-n.</i>
</chapter>

<chapter name="Tabergit">
<b>Tabergit,</b> et blaaliggrønt Kloritmineral fra
Magnetjernlejet ved Taberg i Sverige, er
antagelig en uren Varietet af Pennin (se
<sp>K1orit</sp>).
<i>(N. V. U.). O. B. B.</i>
</chapter>

<chapter name="Taberistan">
<b>Taberistan,</b> Landskab i det nordlige Persien,
omfatter den østlige Del af Elburs-Bjergenes
Sydskraaning, er rigt paa Græsgange og
rindende Vand. Landskabet har Navn efter
Oldtidsfolket Tapuri.
<i>M. V.</i>
</chapter>

<chapter name="taberna">
<b>taberna</b> (lat.) (<sp>Taberne</sp>), Bod, Hytte.
</chapter>

<chapter name="Tabernakel">
<b>Tabernakel,</b> af lat. <i>tabenaculum</i>, er den
traditionelle danske Betegnelse for den
Helligdom, der iflg. 2. Mos. 25—27; 35—40 var
Israelitternes Centrum under Ørkenvandringen. Iflg.
Skildringen, som tilhører det præstelige
Kildeskrift, bestod Helligdommen af en Forgaard
paa 100 Alens Længde og 50 Alens Bredde,
omgivet af Byssusforhæng, og en Træbygning, som
indeholdt de egentlig hellige Rum, det Hellige
og det Allerhelligste, af hvilke det sidste var
kubusformet, 10 Alen paa hver Led. Som Tag
tjente Tæpper, der var fastgjort forneden ved
Teltpløkke; mellem de to Rum var et Forhæng,
<i>parokæt</i>. Foran Bygningen stod
Brændofferalteret, der var af Akacietræ, forsynet med et
Kobbergitter og med Bærestænger. I det
Hellige stod Skuebrødsbordet, ogsaa forsynet med
Bærestænger, den 7-armede Lysestage
(egentlig Lampestage) og Røgofferalteret af
guldbeklædt Akacietræ, med Bærestænger;
endvidere en lille Vandkumme af Kobber. I det
Allerhelligste befandt sig Pagtens Ark med
Keruberne, som her var anbragt oven paa
Laaget. Hele Skildringen af T. viser, at den er en
Afspejling af Templet i Jerusalem. Iflg. de
ældste Kilder havde Israelitterne under deres
Vandringer som Nomadefolk en bevægelig
Helligdom, Pagtens Ark, og sammen med denne
et helligt Telt. Under og efter Eksilet, da man
saa Israels Historie i Lys af den senere
Udvikling, har man opfattet disse Helligdomme som
Modstykker til Templet og skildret dem i
Overensstemmelse dermed. En Sammenligning med
Beskrivelsen af Templet viser, at T. er det til
Bevægelighed omdannede Tempel. Fra
Salomo's Tempel afviger T. ved i Stedet for 10
Lysestager at have een 7-armet, men heri
stemmer det med det eftereksilske Tempel.
<i>J. P.</i>
</chapter>

<chapter name="Tabernæmontana">
<b>Tabernæmontana</b> L., Slægt af Singrønfam.,
Buske ell. Træer med modsatte, hele Blade,
vellugtende, hvide ell. gule Blomster og
kødede, faafrøede Frugter. C. 30 Arter, tropiske.
<i>T. dichotoma</i> Roxb. (<sp>Evaæbletræ</sp>), Træ
paa Ceylon; dets Frugter ligner Æbler, hvoraf
der er afbidt et Stykke, og er giftige. <i>T.
coronaria</i> (Jacq.) R. Br. (ukendt Fædreland) er en
stedsegrøn Busk med lancetdannede Blade og
hvide, duftende Blomster.
<i>A. M.</i>

Dyrkes i halvvarmt Hus, formeres ved
Stiklinger af halvmodent Træ om Foraaret.
<i>(L. H.). P. F.</i>
</chapter>

<chapter name="Tabes">
<b>Tabes,</b> omtr. det samme som Svindsot ell.
Tæring, benyttes kun i visse Forbindelser, som
<i>T. dorsalis</i> (= Rygmarvstæring), <i>T. mesaraica</i>
eller <i>mesenterica</i>, den udtærede Tilstand, som
ses ved Tuberkulose i Tarmen og dens Kirtler,
samt i Forbindelsen <i>Craniotabes</i> (s. d.).
<i>(A. F.). H. I. B.</i>
</chapter>

<chapter name="Tabita">
<b>Tabita,</b> aramæisk Navn, svarende til gr.
Dorkas, Gazelle, Navn paa en kristen Kvinde i
Joppe, om hvis Opvækkelse ved Petrus der
fortælles Ap. Gern., Kap. 9.
<i>J. P.</i>
</chapter>

<chapter name="Tableau">
<b>Tableau</b> [ta'blo] (fr.), Maleri, Oversigt,
Udsigt, Skildring, overskuelig ordnet Fremstilling;
virkningsfuldt grupperet og malerisk ordnet
Optrin i et Skuespil.
</chapter>

<chapter name="tableaux vivants">
<b>tableaux vivants</b> [ta'blo-vi'va] (fransk),
»levende Billeder«, Gengivelse af Malerier o. l.
eller overhovedet historiske og poetiske Emner
ved levende Skikkelser. Disse t. v., der
allerede forekommer i den romerske Stortid og
særlig under Kejserinde Theodora vandt stor
Yndest i det østromerske Rige (Middelalderens
