opfordrede ham til at bosætte sig i London,
hvor han fik Ansættelse i Forlagets udenlandske
Afdeling. Her virkede T. i 10 Aar, og aabnede
1852 en egen Boghandel under Firma T. & Co.
til Virkeliggørelse af sin Yndlingstanke, at
danne et Centralpunkt i London for det litterære
Samkvem over hele Verden, og med
forbavsende Dygtighed og Energi skaffede han sig
Forbindelser i de betydeligste Byer i Amerika,
Asien, Australien og Afrika. Til Støtte herfor
udgav han 1855 <i>Biographical Guide to American
Literature</i> (2. Oplag 1859) og 1865 Tidsskriftet
<i>American & Oriental Record</i> (udkommet indtil
1891), der saa fuldstændigt som muligt optegner
den litterære Produktion i Nord- og
Sydamerika, Indien, Persien, Kina, Australien, Nord- og
Øst-Afrika. Selv drev han omfattende
Sprogstudier, bl. a. af Sanskrit, og hans store
Interesse for asiatisk Litteratur satte sig Frugt i en
Række sprogvidenskabelige Værker, som udkom
paa hans Forlag, deriblandt <i>Oriental Series</i> med
Bidrag af de berømteste Orientalister i alle
Lande, og den berømte <i>Collection of simplifyed
Grammars of the principal Asiatic and
European Languages</i>. 5 Aar efter hans Død blev
Firmaet sammensmeltet med Kegan Paul og
Trench. — Hans Brodersøn, <sp>Karl J. T.</sp>
(1846—1907), oprettede 1872 en Boghandel med
Forlag i Strasbourg, og har gjort sig bekendt ved
Udgivelsen af de fortrinlige »Grundrisse«,
Oversigter over germansk, romansk, iranisk og
indisk Filologi, samt »Minerva«, Aarbog for den
lærde Verden (1891 ff.). Efterfølger: Dr. Walter
de Gruyter.
<i>Alex. S.</i>
</chapter>

<chapter name="Trübner, Wilhelm">
<b>Trübner</b> ['try'pn<sub>ə</sub>r], <sp>Wilhelm</sp>, tysk
Maler, f. 3. Febr 1851 i Heidelberg, d. 21. Decbr
1917 i Karlsruhe. T., Elev bl. a. af Canon i
Stuttgart og Feuerbach, viste sig tidlig som en
Maler af betydelig kunstnerisk Kultur og
fremragende Evne netop i det rent maleriske. Man
fornam Terborch og anden udsøgt hollandsk
Kunst i hans Maleri, senere endnu stærkere
Velasquez. Under Leibl i München blev han
robust Naturalist. Han malede de fortrinlige
Leibl'ske »Butterbrodmädchen« (Berlins
Nationalgalleri), Atelier (Münchens ny Pinakotek),
det farvefine »Avislæsende Neger« (1873,
Städelske Institut i Frankfurt a. M.), udmærkede
Mandsportrætter (Selvportræt 1873, i Berlins
Galleri), gerne i Leibl's Stil, som det
fremragende Portræt af Schuch (1876, Nationalgalleriet i
Berlin), »Dame i graat« (à la Velasquez); paa
flittige Studierejser havde han ogsaa suget
Næring fra de store franske, som Courbet og
Manet (Borgmester Hofmeister, 1872). Med sit
ypperlige maleriske Haandelag og sin store
Perfektibilitet, der ogsaa førte ham imod det
Liebermann'ske Syn, tilkæmpede han sig
efterhaanden, længe overset, en fremragende og
egenartet Plads i tysk Kunst uden dog at opnaa
den Førerstilling, der sætter Skel. I München
optraadte han ogsaa som Kunstskribent og
Agitator for ny Kunstideer (»Das
Kunstverständniss von Heute« [München 1892], »Die
Verwirrung d. Kunstbegriffe« [1890, 2. Oplag 1900,
Frankfurt a. M.] m. v.) og var med til at
grunde Münchens Secession. Efter en Virketid i
München en lille Menneskealder arbejdede
han 7 Aar i Frankfurt a. M. (knyttet til
Städelske Institut), og nogle Aar efter
Aarhundredskiftet blev han Professor i Karlsruhe. Af hans
store Produktion anføres hans mægtige Billeder
(fra München-Tiden) med nøgne Legemer, i en
haandfast og ikke altid smagfuld Naturalisme,
der vakte det store Publikums Misnøje:
Gigantbillede (1877), Centaurjagt (1880) m. v.; en
Række smukke, især sydtyske, Landskaber
(efter et længere Ophold i England), mange
Friluftsbilleder, udførte med bred Pensel og
dekorativ Holdning, saaledes Rytterportrætter
(Storhertugen af Baden, 1905), nøgne Kvinder
i det fri (»Paris' Dom«, med ret vulgære
Typer), Portrætter m. v.; fra T.'s tidligere Tid:
»Fasan-Stillleben«; endvidere »Vagtparaden
trækker op«, »Udsigt fra Stuttgarts Slot«
(Stuttgarts Galleri), »Kunstpause« (nøgen
Kvinde, Brera i Milano), Malerens Søn i Harnisk
(1914) o. s. fr. T. er rigt repræsenteret i tyske
Samlinger, udmærket i Berlins Nationalgalleri,
i Hamburgs Kunsthalle en halv Snes Arbejder,
o. s. fr. Paa den baltiske Udstilling i Malmö
1914, hvor man bl. a. saa »Storhertugen af
Baden«, »Staaende nøgen Kvinde«, det fortrinlige
»Pige bag et Forhæng«, fyldte hans Billeder en
hel Sal. 1912 udkom T.'s selvbiografiske
»Personalien u. Prinzipien« (3. Oplag 1919). (<sp>Litt</sp>.:
Biografier af <sp>G. Fuchs</sp> [1907], <sp>H.
Rosenberg</sp> [1909], <sp>J. A. Beringer</sp> [»Klassiker d.
Kunst«, 1917]). T.'s Hustru, <sp>Sophie Alice</sp>,
f. <sp>Auerbach</sp>, f. 1876 i Bradford (England),
d. 1916 (Selvmord) i Berlin, malede
Stillelivsbilleder.
<i>A. Hk.</i>
</chapter>

<chapter name="Trybom, Arvid Filip">
<b>Trybom,</b> <sp>Arvid Filip</sp>, svensk
Fiskerimand, f. 24. Decbr 1850 i Fifvelstad i
Östergötland, d. 15. Febr 1913 i Sthlm. Allerede før
T. (1882) tog Licentiatgraden, knyttedes han til
Fiskeriadministrationen, blev 1885 første
Fiskeriassistent, 1903 Fiskeriinspektør og 1908
Administrationens Leder (Bureauchef). Han
deltog i nogle Ekspeditioner som Entomolog og
skrev Afhandlinger om Physopoder, men hans
betydeligste Indsats ligger paa Fiskeriets
Omraade; talrige Afhandlinger af ham findes
i Publikationer fra Landbrugsstyrelsen eller er
Resultater af hans Deltagelse i de
internationale Havundersøgelser som Medlem af den
svenske hydrografisk-biologiske Kommission.
Ved Linnéjubilæet (1907) blev T. Æresdoktor.
<i>C. V. O.</i>
</chapter>

<chapter name="Tryde">
<b>Tryde,</b> en fra Skåne stammende Slægt, der
føres tilbage til Sognepræst i Østofte <sp>Holger
Jacobsen T.</sp> (1656—1727), hvis Søn,
Godsforvalter paa Gisselfeld og Forpagter af
Assendrup <sp>Eggert Christopher T.</sp> (1703—89),
var Fader til Sognepræst i Birkerød <sp>Holger
T.</sp> (1740—1800) og til Sognepræst i Gimlinge
<sp>Just Adam T.</sp> (1756—1838). Den førstnævnte
af disse Brødre var atter Fader til Stiftsprovst
over Sjællands Stift, Sognepræst til Vor Frue
Kirke, kgl. Konfessionarius, <i>Dr. theol.</i> <sp>Eggert
Christopher T.</sp> (1781—1860), en meget
sympatetisk Personlighed, der navnlig omtales
som Sjælesørgeren, og til Kommercesekretær i
Kommercekollegiet <sp>Frederik Christian
T.</sp> (1785—1818), bl. a. kendt som Forfatter af
»Nogle frimodige Tanker om det kjøbenhavnske
