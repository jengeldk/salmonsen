ved Vulkanen Pico de Teydes Nærværelse. Fra
1385 til 1798 kender man gentagne Eruptioner
fra Bjergets Sider. Udbrud fra Topkrateret har
man derimod ikke iagttaget. Efter en længere
Hvileperiode skete der Novbr 1906 et voldsomt
Lavaudbrud, der dog ikke naaede beboede
Steder. Et af de voldsomste indtraf 5. Maj 1706,
Aed hvilken Lejlighed Byen Guarachico gik
under.
<i>(H. P. S.). C. A.</i>
</chapter>

<chapter name="Ténés">
<b>Ténés,</b> se <sp>Orléansville</sp>.
</chapter>

<chapter name="Tenesmi">
<b>Tenesmi</b> (gr.) Mavekneb.
</chapter>

<chapter name="Tengberg, Niklas August">
<b>Tengberg</b> ['tæŋ.bærj], <sp>Niklas August</sp>,
svensk Historiker, f. 26. Marts 1832, d. 14. Novbr
1870, Professor i Lund fra 30. Decbr 1863 til
sin Død. T.'s Arbejder er ikke store af
Omfang, men baserede paa omhyggelige
Arkivstudier og af Værdi. Særlig skal nævnes »Bidrag
till historien om Sveriges krig med Ryssland
åren 1741—43« (1857, 1860), »Om kejsarinnan
Catharina II's åsyftade stora nordiska alliance«
(1863), »Konung Gustaf III's första
regeringstid« (1871).
<i>(A. S.). G. C.</i>
</chapter>

<chapter name="Tengbom, Ivar">
<b>Tengbom</b> ['tæŋbom], <sp>Ivar</sp>, svensk Arkitekt,
f. 7. Apr. 1878 i Vireda, Jönköpings Län,
studerede ved Chalmer's tekniske Skole i Göteborg
1894—98, ved Kunstakademiets Bygningsskole
1898—1901, da han fik Kungl. Medaille, og
i Udlandet 1905—06. 1906-12 samarbejdede han
med E. Torulf i Sthlm og Göteborg, men har
derefter drevet egen Arkitektvirksomhed i
Sthlm. 1907 blev han Arkitekt i
Overintendentembedet og 1916 Professor i Arkitektur ved
Kunsthøjskolen. Siden 1917 er han Leder af
Kunstakademiet. Firmaet T. og Torulf vandt
1905 2. Præmie ved Konkurrencen om
Stadshuset i Sthlm, og 1906 fik T. 2. Præmie for
Engelbrektskirken. I Konkurrencen om
Raadhusbygningen i Borås vandt Firmaet 1. Præmie
og fik overdraget Opførelsen af Bygningen, som
stod færdig 1909. Af Firmaets andre
Monumentalbygninger kan nævnes Arvika ny Kirke,
færdig 1911. De betydeligste Værker, som T. har
udført, siden Firmaet opløstes, er Stockholms
enskilda Banks Nybygning ved
Kungsträdgårdsgatan og to tilstødende Huse ved
Wahrendorfsgatan, et Kompleks, der giver et samlet
Helhedsbillede, paa een Gang repræsentativt
moderne og i sin sluttede, kraftige Holdning af
stærk personlig Karakter; det var fuldført 1915.
Aaret forud stod samme Banks Nybygning ved
Götagatan færdig. 1916 Borås enskilda Banks
Hus. 1917 Svenska Dagbladets Hus ved
Karduansmakargatan. T. har endvidere opført
Högalidskirken paa Södermalm, forskellige
Privathuse, Sygehuse, Sanatorier, Fabriksbygninger,
Skoler o. s. v. T.'s største og mest
ejendommelige Bygningsværk er Stockholms nye
Koncerthus, der blev indviet 1926.
<i>C. B-r.</i>
</chapter>

<chapter name="Tengis,">
<b>Tengis,</b> <sp>Dengis</sp>, kirgisisk Navn for
Balkash-Søen i russ. Centralasien.
<i>M. V.</i>
</chapter>

<chapter name="Tengmalms Ugle">
<b>Tengmalms Ugle,</b> se <sp>Ugler</sp>.
</chapter>

<chapter name="Tengri Chan">
<b>Tengri Chan,</b> Bjergtop i Tienshan, hæver
sig til en Højde af 7320 m.
<i>M. V.</i>
</chapter>

<chapter name="Tengri-nor">
<b>Tengri-nor,</b> Saltsø i Tibet, 4630 m o. H.,
rig paa Fisk, har lave Bredder, ved hvilke
der ligger buddhistiske Templer og Klostre.
<i>M. V.</i>
</chapter>

<chapter name="Tengström, Jakob">
<b>Tengström</b> ['tæŋ-], <sp>Jakob</sp>, finsk Ærkebisp og
Historiker (1755-1832), blev Student 1771 og
1780 Lærer i Filosofi ved Universitet i Åbo. T.
gjorde sig tidlig bemærket som Digter og
historisk Forfatter og blev efter Porthan Bærer
af de nationale Bestræbelser i Landet, hvilket
medførte en Udvidelse af hans
Forfattervirksomhed ogsaa til pædagogiske og økonomiske
Omraader. Allerede under den svenske Tid
deltog han som praktisk Politiker i forskellige
Rigsdage i Sverige. Han blev Biskop i Åbo 1803
og 1817 Finlands første Ærkebiskop. Til den
nærmeste Kreds af unge, som samledes paa
Pargas Præstegaard omkring den gamle
Ærkebiskop, var J. L. Runeberg, der senere blev
gift med en Slægtning af T.
<i>Eva M.</i>
</chapter>

<chapter name="Teniers">
<b>Teniers</b> ['teni.rs], 1) <sp>David T. den
ældre</sp>, flamsk Maler, f. 1582 i Antwerpen, d.
1649 smst., var Elev af sin ældre Broder
<sp>Juliaen T.</sp> (der ogsaa var Maler, men af hvem
ingen Værker kan paavises), af Rubens og i
Rom af Elsheimer, indskreves 1595 i
Antwerpens Lukasgilde og blev 1606 Frimester. Han
har udført enkelte historiske og religiøse
Billeder (Kristus paa Oliebjerget i Pauls-Kirken
i Antwerpen og Kristus' Forklarelse i Kirken
i Dendermonde), men hovedsagelig landlige
Genrebilleder og Landskaber (bl. a. i
Braunschweig, Darmstadt, München og London) af
samme Art som de, der skaffede hans Søn
Berømmelse. Denne Søn, 2) <sp>David T. den
yngre</sp>, f. i Antwerpen 1610, d. paa sit
Landsæde ved
Bryssel 1690; efter
Læreaarene hos
sin Fader kom
han under
Indflydelse af
Rubens' og ganske
særlig
Brouwer's Kunst.
1632 blev T.
Mester i Gildet
i Antwerpen,
ægtede 1637
»Fløjls«-Brueghel's Datter og
blev hos
Statholderen Ærkehertug Leopold
Wilhelm
Hofmaler og
Direktør for hans berømte Malerisamling (nu i
Galleriet i Wien) i Bryssel, hvortil han
flyttede 1651. T. har malet dette Galleri:
»Ærkehertug Leopold Wilhelm's Malerisamling«
(Madrid, Prado), et Billede, der som flere af T.'s
har megen kunsthistorisk Interesse ved
Gengivelsen af en Del gamle Malerier. I Gunst hos
Juan de Austria og hos Kong Filip IV af
Spanien, naaede han at blive adlet 1663, samme
Aar som han stiftede et Malerakademi i sin
Fødeby. Kort forinden havde han — i Lighed
med Rubens — erhvervet sig et Herresæde i
Nærheden af Bryssel. Den Berømmelse, T.
naaede, er forstaaelig. Et utvivlsomt Talent som
han var, en fin og yderst dreven Maler, havde
han det Held, som det ringere Talent at høste,

<img>D. Teniers (den yngre).</img>
