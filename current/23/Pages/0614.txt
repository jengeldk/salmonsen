<chapter name="Topsøe, Haldor Frederik Axel">
<b>Topsøe,</b> <sp>Haldor Frederik Axel</sp>,
dansk Kemiker og Krystollograf, født 29.
April 1842 i Skelskør, tog 1866
Magisterkonferens i Kemi og var fra 1863—67
Assistent ved Mineralogisk Museum. Fra
1867—73 var T. Assistent ved Universitetets
kemiske Laboratorium; 1870 tog han Doktorgraden
for et kemisk krystallografisk Arbejde om de
selensure Salte; 1872 fik han Videnskabernes
Selskabs Guldmedaille for et i Forening med
C. Christiansen udført stort krystallografisk
optisk Arbejde. 1873 blev T. Arbejdsinspektør,
1889 Fabriksinspektør og 1901—14 Direktør for
Arbejds- og Fabrikstilsynet, 1909—23 Direktør
for Kryolitselskabet. 1876—1902 var T. Lærer
i Kemi ved Officersskolen og indrettede her
et Laboratorium, hvor han fortsatte sit
videnskabelige Arbejde. Hans talrige Afhandlinger
skaffede ham megen Anseelse; 1877 blev han
Medlem af det kgl. danske Videnskabernes
Selskab, 1883 Æresmedlem af det franske
mineralogiske Selskab, 1892 af Videnskabernes
Selskab i Oslo. T. var desuden Konsulent for
Krigsministeriet og fra 1895 til 1901 Medlem af
Kommissionen til Ledelse af Danmarks
geologiske Undersøgelse.
<i>(O. C.). S. P.</i>
</chapter>

<chapter name="Topsøe, Vilhelm Christian Sigurd">
<b>Topsøe,</b> <sp>Vilhelm Christian Sigurd</sp>,
dansk Forfatter og Journalist, foregaaendes
Broder, f. 5. Oktbr 1840 i Skelskør, d. 11. Juli
1881 i Skodsborg. T. blev Student 1859, 6 Aar
senere juridisk
Kandidat; men
allerede
forinden havde han
faaet Lejlighed
til at give
Prøver paa sin
smidige og
vittige Pen, dels
i
Studenterkredse, hvor
han navnlig
vakte
Opmærksomhed ved
sine
fortræffelige Parodier
paa samtidige
litterære
Fænomener, dels i
»Dagbladet« (s. d.), i hvis Feuilleton han skrev
en Række underholdende Skitser af
social-satirisk Natur om Kjøbenhavns Bourgeoisie
under Pseudonymet »Xox«. Efter sin
Embedseksamen knyttedes T. fast til dette Blad, ved
hvilket han først virkede som Rigsdagsreferent,
hvorved hans politiske Interesser fik yderligere
Vind i Sejlene. Hans Skildring »fra
Bondeopvækkelsens Tid« (1869) og senere »Politiske
Portrætstudier« (1878) viser T. som tilhørende
det gamle Nationalliberales Højre, men i
betydelig forædlet Skikkelse. Bondeven var T. dog
mindst af alt, hans Satirer over
»Transtøvlerne« vakte lige saa megen Indignation til den
ene Side som Fornøjelse til den anden. 1872
var T. ved Bille's (s. d.) Afgang fra »Dagbladet«
blevet dettes Redaktør, en Stilling, han
udfyldte saa glimrende, at Dagbladet i Perioden
indtil T.'s Død var det mest læste kjøbenhavnske
Blad og af stor Indflydelse. Samtidig med denne
journalistiske Virksomhed øvede T. en
Forfattergerning i dansk Skønlitteratur, der skønt
ikke stor af Omfang dog altid vil blive mindet
som noget af det vægtigste og fineste i dansk
Novellistiks Historie. T. havde paa Grundlag af
Rejseindtryk allerede givet en Række
fængslende Skildringer (»Fra Schweiz og Frankrig,
Rejseskildringer af politisk og socialt Indhold«
[1871]; »Fra Amerika« [1872]), da »Jason med
det gyldne Skind« 1875 udkom anonymt og med
Rette vakte den største Opsigt. Thi det var
længe siden, den danske Roman havde baaret
en baade fra Indholdets og Formens Side saa
moden Frugt. Og Indtrykket bekræftedes af
hans følgende Bøger: »Nutidsbilleder« (1878) og
»Fra Studiebogen« (1879). Alle bærer de Bud
fra en højt kultiveret Mand, der baade har
tænkt over Livets mange Foreteelser og
forstaar at gengive disse Tanker paa en yderst
tiltalende Maade, hvor en vis Livsskepticisme
snart er blandet med en vis romantisk
Stemning og baaret af den fineste Vemod, snart
opløses i ironisk Humor over alt det latterlige
og forlorne — til sine Typer havde T. det
allernøjeste Kendskab. T. er litterært set en
Overgangstidens Mand; af Længsel er han
Romantiker, af Overbevisning Realist. — Blandt
T.'s litterære Efterladenskaber fandtes
Skuespillet »Umyndige i Kærlighed«, der 1882
opførtes paa det kgl. Teater, og et
Novellefragment »Slagne Folk«. — T.'s »Samlede
Fortællinger« er udgivne i 3 Bind (1891). (<sp>Litt</sp>.:
<sp>H. Bang</sp>, »Herhjemme og derude« [1881];
<sp>Vilh. Andersen</sp>, »V. T.« [1922]).
<i>J. Cl.</i>

<img>V. C. S. Topsøe.</img>
</chapter>

<chapter name="Topsøe-Jensen, Theodor Andreas">
<b>Topsøe-Jensen,</b> <sp>Theodor Andreas</sp>,
dansk Søofficer og personalhistorisk Forfatter,
f. 24. Decbr 1867 i Kbhvn. Søn af
Højesteretsassessor Gotlieb Andreas Jensen og Hustru, f.
Topsøe. Blev Officer 1888 og avancerede
gennem de forskellige Grader til Kontreadmiral
(1926). Han har udført en meget alsidig
Tjeneste i Søværnet. Deltog 1899—1900 i Krydseren
»Valkyrien«'s Togt til Østasien; 1911—14
Vagerinspektør; Stabschef i Eskadre; Chef for
forskellige Skibe under Sikringsstyrken 1914—18;
Chef for Undervandsbaads- og
Torpedobaadsafdelinger; ved Udnævnelsen til Kontreadmiral
Chef for Kbhvn's Sødefension og fra 7. Febr
1927 Chef for Flaadestationen. Har været
Medlem af forskellige Kommissioner vedrørende
Flyvevæsen samt til Udarbejdelse af Udkast til
ny Straffelov for Krigsmagten og Lov om den
militære Retspleje. Siden 1919 Medlem af og
senere Formand for Bombebøssens Direktion
Har skrevet »Det Danske Søofficerskorps
1801—1919« samt en Del Nekrologer over danske
Søofficerer i »Tidsskrift for Søvæsen«.
<i>C. B-h.</i>
</chapter>

<chapter name="Topsøe-Jensen, Vilhelm">
<b>Topsøe-Jensen,</b> <sp>Vilhelm</sp>, dansk
Retskyndig, f. 14. Juni 1874 i Thisted, Student 1892,
<i>cand. jur.</i> 1900, Assistent (Sekretær) i
Kultusministeriet 1902, i Justitsministeriet 1904,
Fuldmægtig smst. 1911, Kontorchef 1915,
Rigsadvokat 1919, Højesteretsdommer 1912. I
Justitsministeriet nedlagde T.-J. et stort Arbejde ved
den praktiske Gennemførelse af
Retsplejelovgivningen; som Rigsadvokat bestod han
Ildprøven i Landmandsbanksagen. Samtidig med
