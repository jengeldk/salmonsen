1849 maatte han overlade Fortsættelsen til
sidstnævnte og forskellige andre.

1872 til 1890 var han et meget virksomt
Medlem af Folketinget, men nedlagde 2
Aar senere frivillig sit Mandat paa Grund
af sin militære Stilling. Han var nemlig
efter fra 1887 til 1891 at have været
Generalinspektor for Fodfolket udnævnt til
Generalløjtnant og kommanderende General i 1.
Generalkommandodistrikt. T. var en overlegen Natur,
og man nærede store Forventninger til ham i
denne Stilling, men allerede kort efter blev han
angrebet af en uhelbredelig Sygdom, og han
ansøgte derfor 1894 om sin Afsked fra
Krigstjenesten.
<i>(P. Nw.). E. C.</i>
</chapter>

<chapter name="Tvertza">
<b>Tvertza</b> [tvær'tsa], Flod i storrussisk
Guvernement Tver, udspringer under Navnet Schlina
paa Østsiden af Valdaj-Højderne, løber Ø. paa
og gennemstrømmer en Sø- og Sumpegn V. f.
Byen Vischnij Volotschek, hvorefter den som
en 45—90 m bred, vandrig og sejlbar Strøm
flyder mod S., indtil den ved Tver udmunder
i venstre Bred af Volga. T. indgaar som Led i
det Vischnij Volotschek'ske Kanalsystem, idet
den ved en 4 km lang Kanal staar i
Forbindelse med Msta. T. er 171 km lang og
afvander 8981 km<sup>2</sup>.
<i>(H. P. S.). N. H. J.</i>
</chapter>

<chapter name="Tvesang">
<b>Tvesang</b> (eller <sp>Tvisang</sp>, islandsk
<sp>Tvisöngur</sp>) er en mærkelig Art af tostemmig
Sang, der endnu er bevaret paa Island, baade
ved Gudstjeneste og ved verdslige
Sammenkomster (Festligheder). Det ejendommelige
derved, at de to Stemmer synger i Kvinter, viser
tilbage til en middelalderlig Oprindelse (se
<sp>Organum</sp>) og er af ikke ringe musikhistorisk
Interesse. T. er nærmere omhandlet af <sp>Angul
Hammerich</sp> i »Aarbog for nordisk
Oldkyndighed« (1899).
<i>W. B.</i>
</chapter>

<chapter name="tvesidet">
<b>tvesidet,</b> se <sp>dorsiventral</sp>.
</chapter>

<chapter name="Twesten, Karl">
<b>Twesten</b> ['tvæst<sub>ə</sub>n], <sp>Karl</sp>, tysk Politiker, f.
23. Apr. 1820, d. 11. Oktbr 1870, blev 1855
Dommer ved Stadsretten i Berlin (indtil 1868), og
rettede 1861 i et Flyveskrift et skarpt Angreb
paa Militærkabinettets Chef General Manteuffel;
dette paadrog ham en Duel, hvori han fik sin
højre Arm knust. 1862 valgtes han til
Underhuset, blev snart en af Fremskridtspartiets
Ledere og var Ordfører for vigtige Udvalg,
særlig om Hærordningen; søgte en Løsning paa
Grundlag af Tjenestetidens Nedsættelse til 2
Aar. Men efter Krigen 1866 var han med til at
grundlægge det nationalliberale Parti og virke
for et politisk Forlig med Regeringen, samt for
Gennemførelsen af den ny nordtyske
Forbundsforfatning. I den nordtyske Rigsdag spillede
han en vigtig Rolle baade ved Forfatningens
Affattelse og ved Hærspørgsmaalets Afgørelse.
Foruden Skrifter om Schiller (1863) og
Macchiavelli (1868) efterlod han sig et større Værk:
»Die religiösen, politischen und sozialen Ideen
der asiatischen Kulturvolker und der Ägypter«
(2 Bind. 1872—73).
<i>E. E.</i>
</chapter>

<chapter name="Tvetand (se Fastkæber)">
<b>Tvetand</b> eller tvetandet
<sp>Pindsvinefisk</sp> (Diodori), se <sp>Fastkæber</sp>.
</chapter>

<chapter name="Tvetand (Slægt af Læbeblomstrede)">
<b>Tvetand</b> (<i>Lamium</i> L.), Slægt af
Læbeblomstrede (Galdetand-Gruppen), en- eller fleraarige
Urter med takkede Blade og tætblomstrede
Kranse i Bladhjørnerne. Blomsterne har et rør-
eller klokkeformet og 5-nervet Bæger med 5
Tænder; Kronens Overlæbe er opret og hul
eller hjælmformet; Underlæben er udbredt, dens
Sideflige er smaa og tandformede (deraf
Navnet). Nødderne er tetraëdriske. C. 35 Arter.
Hos <sp>Hvid T.</sp> eller <sp>Døvnælde</sp>, norsk
<sp>Døvnesle</sp> eller <sp>Dauvnetla</sp> (<i>L. album</i> L.) er
Kronrøret krummet og har en Haarkrans
indvendig. Den er fleraarig; Skuddene bliver
25—50 cm høje og har æg-hjertedannede, groft
savtakkede Blade; Blomsterne, der
fremkommer i Maj—August, er hvide. Almindelig i
Danmark og det sydøstlige Norge. Hos <sp>Rød T.</sp>,
norsk <sp>Dauvdaa</sp> (<i>L. purpureum</i> L.) er
Kronrøret ligedan, men Kronen er rød, sjældnere
hvid; den bliver 15—30 cm høj og har
hjertedannede og rundtakkede, butte Blade. Enaarig.
Almindelig i Danmark og Norge paa dyrket
Jord; den blomstrer fra Marts til ind i
Efteraaret. Hos <sp>Liden T.</sp> (<i>L. amplexicaule</i> L.) er
Kronrøret ret, og Haarkrans mangler. Den er
enaarig, 10—25 cm høj; de nedre Blade er
rundtakkede, de øvre lappede, alle
nyredan-nede. Bægertænderne er kortere end Røret og
sammenstødende i Spidsen efter Afblomstringen.
Kronen er rød. Den er paa dyrket Jord ret
almindelig i Danmark og det sydøstlige Norge
og blomstrer hele Sommeren. Mellem den og
Rød T. dannes en Hybrid.
<i>A. M.</i>
</chapter>

<chapter name="Tvetandshval">
<b>Tvetandshval,</b> se <sp>Næbhvaler</sp>.
</chapter>

<chapter name="Tveter, Haakon">
<b>Tveter,</b> <sp>Haakon</sp>, norsk Landøkonom, f. i
Østre Aker ved Oslo 2. Jan. 1844. Efter
Afgangsprøve 1865 ved Aas højere Landbrugsskole
var T. 1867—75 Forvalter paa Mønsterbruget
Bygdø Kongsgaard, en Stilling, han fratraadte
for at overtage sin Fædrenegaard Østensjø i
Østre Aker. T. har udfoldet en flersidig og
betydningsfuld ledende Virksomhed til Fremme af
Norges Landbrug. Da han tidlig havde gjort sig
bemærket som privat Landbrugslærer og i den
offentlige Diskussion, indvalgtes han 1882 i
Bestyrelsen for »Det kgl. Selskab for Norges Vel«,
hvis Sekretær han var 1884—1900, hvorhos han
1883—1900 redigerede det af Selskabet udgivne
»Beretninger« og 1894—1913 dets »Tidsskrift for
det norske Landbruk«. 1882—98 havde han
desuden forestaaet »Morgenbladet«'s
Landbrugstidende. Ved Siden af talrige Artikler i disse
Organer har T. offentliggjort en Del Brochurer
og Betænkninger i Landbrugsspørgsmaal.
Ogsaa politisk og kommunalt har T. udfoldet
megen Virksomhed og Indflydelse. 1889—91 var
han sit Amts Repræsentant paa Stortinget, hvor
han tilhørte det konservative Parti; 1892—94
og 1898—1900 var han Distriktets 1. Suppleant.
Medlem af Statsrevisionen var han 1891—92 og
flere Gange af kgl. Kommissioner. Inden for sin
Kommune har T. indehaft en Mængde
Tillidshverv, og 1878—1906 sad han som Direktør i
Akers Sparebank.
<i>(K. V. H.). Wt. K.</i>
</chapter>

<chapter name="Tvetulle">
<b>Tvetulle,</b> d. s. s. <sp>Hermafrodit</sp>.
</chapter>

<chapter name="Twickenham">
<b>Twickenham</b> ['twikn<sub>ə</sub>m], By i Sydengland,
Middlesex County ved Thomsen tæt oven for
London. (1921) 34805 Indb. T. er bekendt som
Opholdssted for Digtere og Kunstnere. Blandt
Digterne nævnes Bacon, Hyde, Fielding og
navnlig Pope, hvis Villa endnu findes. Maleren
Turner malede her paa Sandycombe Lodge
