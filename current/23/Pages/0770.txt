en stærk Indvandring af Arbejdere fra Kina og
Forindien atter bragt Øen i Blomstring.
<i>M. V.</i>
</chapter>

<chapter name="Trinidad (vulkansk Klippeø i Atlanterhavet)">
<b>Trinidad</b> [portugisisk trin'dað<sub>ə</sub>], lille ubeboet
vulkansk Klippeø i Atlanterhavet ved 20° s.
Br., 1125 km fra Brasiliens Kyst. Noget
længere mod Øst ligger nogle Klipper, <sp>Martin
Vaz</sp>, ligeledes dannet af vulkanske Bjergarter.
1895 besattes T. af England, men maatte atter
opgives, da Brasilien gjorde sine ældre
Rettigheder gældende.
<i>M. V.</i>
</chapter>

<chapter name="Trinidad (By i U. S. A.)">
<b>Trinidad</b> ['trin<sub>i</sub>däd], By i U. S. A., Colorado,
ligger 283 km S. f. Denver City paa højre Bred
af Las Animas River og ved Knudepunktet for
vigtige Jernbanelinier fra Colorado til New
Mexico. (1920) 10906 Indbyggere. T., der
ligger paa Prærien nær Foden af Rocky
Moun-tains, driver betydelig Handel med Kvæg og
Kvægprodukter og har Jernbaneværksteder. I
Omegnen findes betydelige Kulminer.
<i>(H. P. S.). G. Ht.</i>
</chapter>

<chapter name="Trinidad de Mojos">
<b>Trinidad</b> [trini'ðað], <sp>T. de Mojos</sp>, By ved
højre Bred af den sejlbare Rio Mamoré, 160
m o. H., Hovedstad i Departementet El Beni,
Bolivia, har 6000 Indb. T. grundlagdes 1687
som jesuitisk Missionsstation.
<i>M. V.</i>
</chapter>

<chapter name="Trinidad de Cuba">
<b>Trinidad de Cuba</b> [trini'ðað-ð<sub>æ</sub>-'kuwa], By
paa Sydkysten af Øen Kuba. (1922) 43874 Indb.,
udfører Sukker, Rom, Melasse. I Nærheden
findes Drypstenshuler.
<i>M. V.</i>
</chapter>

<chapter name="Trinitapoli">
<b>Trinitapoli,</b> tidligere <sp>Casaltrinità</sp>, By i
Syditalien, Provins Foggia, ligger 48 km SØ. f.
Foggia ved Sydenden af Laguna di Salpi samt
Ved den italienske Østkystlængdebane. (1911)
12330 Indbyggere. I Laguna di Salpi driver
Staten i Nærheden af T. store Saliner, hvorfra
en stor Del af Syditalien forsynes med Salt.
<i>(H. P. S.). C. A.</i>
</chapter>

<chapter name="Trinitariere">
<b>Trinitariere,</b> en Orden af Kanniker, stiftet
198 af Johannes af Matha (d. 1213) og Felix af
Valois (d. 1212) med det Formaal at virke for
Løskøbelsen af kristne Fanger hos de Vantro.
Ordenens Medlemmer kaldes ogsaa
<sp>Maturinere</sp> eller <sp>Æselsbrødre</sp> (i den ældste Tid
maatte de nemlig kun benytte Æsler som
Ridedyr). Ordensdragten var ifølge en Vision,
Johannes af Matha havde haft, hvid med et rødt
og et blaat Kors. Johannes blev Ordenens første
General. 1201 stiftede han et Samfund af
kvindelige Tertiariere til Ordenen. T. bredte sig
hurtig, kom senere til Amerika, og fik mange
Fanger løskøbt. Indtil Midten af 17.
Aarhundrede skal alene Ordensprovinsen Gallien have
løskøbt over 30000 Fanger; Løsepengene
indsamledes ved Almisser, hvortil lagdes en Del
af Ordenens egne Indtægter.
<i>A. Th. J.</i>
</chapter>

<chapter name="Trinitatisfest">
<b>Trinitatisfest</b> (lat.), en Kirkefest for den
hellige Treenighed; den kan føres tilbage
omtrent til 8. Aarhundrede. Paa Mødet i Arles
1260 blev Festen bestemt paabudt, i hvert Fald
for Frankrigs Vedkommende, og T. henlagdes
til Søndagen efter Pinse, som derfor kaldes
<sp>Trinitatis-Søndag</sp>. Pave Johan XXII
paabød 1334 hele Kirken at fejre T. Den
græsk-katolske Kirke har ogsaa en T., men denne er
henlagt til Pinsedag eller anden Pinsedag.
Tanken med T.'s Indførelse er vistnok den, at
Kirken skulde have en Fest til den treenige Guds
Ære efter først i Kirkeaaret at have fejret
Faderen i Julen, Sønnen i Paasken og Aanden i
Pinsen. Den lutherske Kirke overtog
Trinitatis-Søndag uden dog at fejre nogen særlig T. og
talte alle de følgende Søndage i Kirkeaaret
(i alt mindst 22, højest 27) efter
Trinitatis-Søndag, nemlig 1. Søndag efter Trinitatis, 2.
Søndag efter Trinitatis og saa fremdeles.
<i>A. Th. J.</i>
</chapter>

<chapter name="Trinitatis Kirke">
<b>Trinitatis Kirke,</b> oprindelig ogsaa kaldet
Regens- eller Studenterkirken eller — efter sit
Taarn — Rundekirke, er paabegyndt af
Christian IV. Grundstenen lagdes 1637, og Kirken
blev opført fra 1637 til 1651 af Mester Anders
Freck. Den indviedes dog først 1656 uden
endnu at være fuldt færdig. Bygmester for Taarnet
var Jørgen Scheffel fra Bern. T. skulde
oprindelig have afløst Kirken paa Regensen, der
var alt for indskrænket som Andagtshus for
Alumnerne, men blev 1660 Kirke for den
Menighed, der skulde have søgt til den aldrig
fuldendte Skt Anna Rotunda (paa nuværende
Garnisons Hospitals Grund). 1683 blev T.
almindelig Sognekirke. Omtrent 1652 blev
Universitetsbiblioteket anbragt paa dens Loft, hvor
det tillige med mange kostbare astronomiske
Instrumenter paa Runde Taarn, deriblandt
Tyge Brahe's store Globus, gik op i Luer ved
Byens store Brand 1728. Alter, Prædikestol,
Orgel m. m. blev ligeledes ødelagte, men 1731
kunde den genopførte Kirke dog allerede
indvies. Det ny Universitetsbibliotek blev atter
anbragt her fra 1730 til 1861; 1807 fik det ny
Oldnordiske Museum ogsaa Plads her paa T.'s
Loft, til det 1832 flyttedes til Christiansborg
Slot. T. er restaureret 1756—57, 1834—35 og
1870—71, sidst ved Arkitekt Nebelong. Kirken
er 55 m lang og 21 m bred.
<i>B. L.</i>
</chapter>

<chapter name="Trinitatis Søndag">
<b>Trinitatis Søndag,</b> se <sp>Trinitatisfest</sp>.
</chapter>

<chapter name="Trinitet">
<b>Trinitet</b> (lat.), d. s. s. <sp>Treenighed</sp> (s. d.).
</chapter>

<chapter name="Trinitrofenol">
<b>Trinitrofenol,</b> se <sp>Pikrinsyre</sp>.
</chapter>

<chapter name="Trinitroglycerin">
<b>Trinitroglycerin,</b> se <sp>Nitroglycerin</sp>.
</chapter>

<chapter name="Trinitrotoluol">
<b>Trinitrotoluol,</b> (NO)<sub>3</sub>CH<sub>3</sub>C<sub>6</sub>H<sub>2</sub>, danner
farveløse Krystaller, der smelter ved 81°, og som
er næsten uopløselige i Vand. Det er et brisant
Sprængstof, der under Verdenskrigen anvendtes
i meget betydelige Mængder til Ladning af
Granater og Miner. Det kaldes ogsaa <sp>Trotyl</sp> og
T.N.T.
<i>S. P.</i>
</chapter>

<chapter name="Trinity Harbour">
<b>Trinity Harbour</b> ['trin<sub>i</sub>t<sub>i</sub>-'ha.<sub>ə</sub>bə], <sp>T. Bay</sp>,
Bugt og naturlig Havn paa Nordøstkysten af
Newfoundland, adskiller Avalon-Halvøen fra
Hovedøen og er skilt fra den S. f. liggende
Placentia Bay ved en temmelig smal Tange.
T. H. er 95 km lang og i Mundingen 30 km
bred; den er et søgt Tilflugtssted for
Fiskerflaaderne. Fra T. H. udgaar et Telegrafkabel,
der tværs igennem Atlanterhavet fører til
Irland.
<i>(H. P. S.). M. V.</i>
</chapter>

<chapter name="Trinity River">
<b>Trinity River</b> ['trin<sub>i</sub>t<sub>i</sub>-'rivə], spansk <sp>Rio
Trinidad</sp>, Flod i U. S. A., Texas, opstaar i
den nordlige Del af Staten Texas af to temmelig
vandfattige Kildefloder, som udspringer c. 500 m
o. H. T. R. strømmer derefter i sydøstlig
Retning mellem Neches Rivers og Brazos Rivers
Bassiner uden at optage større Tilløb, hvorfor
dens Vandmængde ikke svarer til dens
betydelige Længde, 850 km. Den udmunder i
Galveston Bay og er kun sejlbar til Liberty, 25 km
fra Mundingen.
<i>(H. P. S.). G. Ht.</i>
</chapter>
