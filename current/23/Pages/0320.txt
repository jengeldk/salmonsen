Ungdom Jurist og Journalist og skrev
Musikartikler i den ansete <i>Journal of Music</i>. Med
den Tanke at forfatte en Beethoven-Biografi
rejste han til Berlin for at studere i det kgl.
Bibliotek, men Sygdom og økonomiske
Vanskeligheder tvang til Afbrydelse i Arbejdet og
Tilbagevenden til Amerika, hvor
Understøttelse fra en Rigmand (hvem 1. Del af T.'s
Livsværk tilegnedes) satte ham i Stand til at
genoptage Arbejdet. 1858 offentliggjordes
<i>Beethoven, his childhood and youth</i>. Derefter fulgte
paa ny Rejser i Tyskland og England med
Besøg hos alle, der havde kendt Beethoven, og
1865 en Ansættelse som amerikansk Konsul i
Triest. Samme Aar udkom »Kronologisk
Fortegnelse over Ludwig v. Beethoven's Værker«
og 1866 1. Bind af den store Biografi: »Ludwig
van Beethovens Leben« (paa Tysk oversat og
bearbejdet af Deiters), der fulgtes af 2. Del
1872 og 3. Del 1879; en 4. Del var planlagt som
Afslutning paa dette i biografisk Henseende
grundlæggende Værk, men T. naaede ikke at
udføre dette Bind. I ny, delvis omarbejdet
Skikkelse udgaves Værket af <sp>H. Riemann</sp>, i alt 5
Bind. T.'s originale engelske Arbejde kom først
frem 1921 ved <sp>E. Krehbiel</sp>, paa den New Yorker
<i>Beethoven-Association</i>'s Foranstaltning.
<i>W. B.</i>
</chapter>

<chapter name="Thea">
<b>Thea</b> [te-] L., Slægt af Tefamilien, Træer
eller Buske med læderagtige Blade og
oftest enlige, stilkede og nikkende Blomster.
Af Bæger- og Kronblade findes 5—6, og
Bægeret er blivende. Frugten er en træagtig
Kapsel. 8 Arter, i Indien, Kina og Japan.
<sp>Tebusken</sp> (<i>T. sinensis</i> L.), en 1—2 m høj Busk,
der undertiden antager Form af et lille Træ
og naar større Højder (10 m). Bladene er glatte
og blanke, lancetdannede, omvendt
lancetdannede eller aflangt ægdannede, har korte Stilke
og 2—12 cm lange, indtil 5 cm brede Plader,
der i Randen bærer korte Takker og er
forsynede med en kraftig Nervatur. Blomsterne er
akselstillede, hvide og vellugtende; de har
Størrelse som Kirsebærblomster. Den runde
Kapsel indeholder 3 Frø af Størrelse som
Kirsebærstene. Der gives 2 Varieteter: <i>viridis</i> L.
og <i>Bohea</i> L. Den første har udbredte Grene,
bleggrønne og lancetdannede Blade (12 cm lange
og 4 cm brede), og Blomsterne sidder
enkeltvis; den anden har oprette Grene,
mørkegrønne og elliptiske Blade (6 cm lange og 3 cm
brede), og Blomsterne sidder 2—3 sammen.
Tidligere troede man, at de første gav den grønne
Te, den anden den sorte; disse Sorter stammer
dog ikke fra Varieteterne, men fra
Behandlingsmaaden af Bladene. Nu for Tiden vokser
Tebusken vild i Øvreassam i Bengalen og i
Hainans Indre, men den dyrkes i meget stor
Maalestok i Kina og Japan, i Indien, paa Java, i
de varmere Dele af Nordamerika og i
Brasilien. I Kina trives Busken godt mellem 27° og
40° n. Br., og i Japan endog nordligere.
Ogsaa i Europa (paa Sicilien, i Portugal og det
sydvestlige Frankrig) kan den vokse, men
Kulturen der giver ikke store Resultater.

Den Skik at tørre Teblade og med kogt Vand
udtrække en Drik er meget gammel, idet
Busken allerede 810 e. Kr. dyrkedes i Japan og
Kina. Teens oplivende Virkning beror paa
Forekomsten af Koffeïn (1—2,5 %) i Bladene
foruden Garvesyre m. m. Fra Japan og Kina,
hvor Teen i Aarhundreder har været
Nationaldrik, spredtes dens Benyttelse til den øvrige
Verden. Dog først i 17. Aarhundrede kom Te
til Europa, indført gennem det
hollandsk-ostindiske Kompagni, og det varede længe, inden
Tedrikningen blev videre almindelig. Teen
førtes dels ved Karavaner (til Rusland), dels ad
Søvejen, men denne sidste Transportmaade
betog i Tider, da Rejsen tog lang Tid, Teen en
Del af dens Aroma. I vore Dage kommer
Hovedmassen af Te søværts fra Hankou til
London. Russere, Englændere og nordeuropæiske
Folk konsumerer især store Masser af Te;
Forbruget er stadig stigende.

Tebusken tiltrækkes af Frø; 1 Aar gamle
eller endnu yngre udplantes de og holdes da i
Buskform ved Beskæring. Plantagerne anlægges
gerne paa Sydskraaninger. Allerede 3 Aar
gamle plukkes Buskene aarlig (indtil 4 Gange), og
Høsten af Bladene fortsættes, indtil de har
naaet en Alder af 10—12 Aar. Plukningen af
Bladene og deres Sortering kræver Omhu og
Øvelse; første Høst (i April) giver finere Te
end sidste (i August), særlig af yngre Buske.
Naar disse har naaet den Alder, hvori de ikke
mere skal høstes, ryddes de og erstattes af
unge Planter. Om Behandlingen af Teblade og
Tesorterne se <sp>Te</sp>.
<i>A. M.</i>
</chapter>

<chapter name="Theaceæ">
<b>Theaceæ,</b> se <sp>Tefamilien</sp>.
</chapter>

<chapter name="Theacylon">
<b>Theacylon</b> ['te-] er Acetylsalisyltheobromin.
Hvidt krystallinsk, tungtopløseligt Pulver, der
anvendes i Medicinen som Diuretikum i Doser
paa 0,5—1 g.
<i>E. K.</i>
</chapter>

<chapter name="Theagenes">
<b>Theagenes</b> [gr. -'ge-], Tyran i Megara i
Grækenland, levede i Slutn. af 7. Aarh. f. Kr.
Han tiltvang sig Herredømmet ved Hjælp af
den lavere Befolkning, men blev til sidst
styrtet af Adelen. Han regerede godt og sørgede
især ved store Byggeforetagender for Byens
Opkomst. En Datter af ham var gift med
Atheneren Kylon (s. d.).
<i>H. H. R.</i>
</chapter>

<chapter name="Theaitetos">
<b>Theaitetos</b> [te-], gr. Matematiker fra Athen,
Samtidig med Platon, af hvis Dialoger en er
opkaldt efter T. Et vigtigt Arbejde af T. er
hans Klassifikation af irrationale Størrelser,
fremkomne ved konstruktiv Løsning af
kvadratiske Ligninger. En saadan Klassifikation var
ønskelig, da de nævnte Størrelser optraadte
som Længder, og man altsaa ikke som ved
vore Tegn for Rodstørrelser umiddelbart kunde
se deres Oprindelse. Dette Arbejde fortsattes
af Eukleides og optoges i 10. Bog af
»Elementerne«.
<i>Chr. C.</i>
</chapter>

<chapter name="Theano">
<b>Theano</b> [te-], den gr. Filosof Pythagoras'
Hustru, skal ogsaa selv have givet sig af med
i Filosofi. Nogle opbevarede Sentenser og
Breve, som tillægges hende, er uden Tvivl
forfalskede.
<i>H. H. R.</i>
</chapter>

<chapter name="Theatinerorden">
<b>Theatinerorden</b> [te-], se <sp>Teatiner</sp>.
</chapter>

<chapter name="Théâtre Français">
<b>Théâtre Français</b> [te'a.tr<sub>ö</sub>-frã'sæ] ell., som
Institutionens egl. Navn lyder, <i>la Comédie
Française</i>, er det fr. Nationalteater, der
officielt daterer sin Oprettelse fra 21. Oktbr 1680,
da to Skuespiller-Bander paa Ludvig XIV's
Befaling sammensmeltedes til een privilegeret
Trup. Den ene af disse bestod af Molière's
gamle Personale, der efter hans Død spillede
paa Teatret i <i>Rue Guénégaud</i>, hvor
