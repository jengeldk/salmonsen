Plantens Liv, og man træffer derfor hos
Planterne forskellige Bygningstræk, der kan bidrage
til at formindske T. En midlertidig
Formindskelse af T. opnaas ved, at Spalteaabningerne
lukkes, f. Eks. under kortvarige Tørkeperioder.
Derved formindskes ganske vist ogsaa
Kulsyreassimilationen; men Planten redder muligvis
Livet og kan fortsætte med
Stofproduktionen, naar de ydre Forhold paa ny bliver
gunstige. Om Vinteren, da Vandforsyningen gennem
Rødderne paa Grund af Jordbundens lave
Temperatur er vanskelig, bortkaster vore Løvtræer
Bladene, hvorved der opnaas en radikal
Formindskelse af T. Hos Planter, som vokser paa
tørre Steder, Tørkeplanter (s. d.), træffer vi
paa en Række anatomiske Ejendommeligheder,
der virker paa den Maade, at T. formindskes.
(<sp>Litt</sp>.: <sp>Burgenstein</sp>, »Die Transpiration
der Pflanzen« [Jena 1904—1920]).
<i>B. J.</i>
</chapter>

<chapter name="Transpiration">
<b>Transpiration</b> (nylat.), d. s. s. stærk
Svedafsondring.
</chapter>

<chapter name="Transpirationsstrøm">
<b>Transpirationsstrøm</b> (bot.), d. s. s. den
gennemgaaende Vandbevægelse.
</chapter>

<chapter name="Transplantation">
<b>Transplantation</b> (lat.: Omplantning,
Podning) kalder man i Kirurgien en Operation,
hvorved et Vævstykke helt løsnet fra sit
Voksested overføres paa et ganske nyt Sted, hvor
det da søger sin Næring og, naar det lykkes,
vokser fast. For teoretisk Betragtning skulde
der ikke være nogen Forskel paa, hvilket Væv
man overfører, men i Praksis viser det sig helt
anderledes. Det lader sig som Regel kun gøre
at transplantere Hud, Fascie, Fedtvæv og
Benhinde. Bedst lykkes det som Regel at faa tynde
Overfladepartier af Hud (Overhud med det
alleryderste af Læderhuden) til at hele fast paa
friske Saar eller paa Saar, dækkede med gode
Granulationer (smlg. <sp>Saar</sp>), Denne Metode,
opfundet 1869 af Schweizeren Reverdin, senere
udviklet af Thiersch, gaar ud paa følgende:
med Barberkniven udskæres ved flade Snit
ganske fine Blade — saa store som muligt — af
Hudens Overfladelag. Disse tynde Hudlapper
overføres paa Saaret, der hverken maa bløde
eller afsondre Materie. Saarfladen skal man
gerne bedække helt med Lapperne. Disse plejer,
naar alle Forholdsregler er iagttagne, at hele
til i Løbet af 10—14 Dage. — Forsøg gjorte
med Dyrehud — af Frø, Høne, Kalv — lykkes
aldrig, derimod har man undertiden haft Held
med at transplantere Hud fra et Menneske til
et andet.
<i>(E. A. T.). V. Sch.</i>
</chapter>

<chapter name="transponere">
<b>transponere</b> (lat.), at omsætte et
Musikstykke fra een Tonart til en anden, højere eller
lavere, saaledes at Tonernes indbyrdes Forhold,
Melodi, Harmoni o. s. v., forbliver uforandret,
det hele kun forflyttet eet eller flere Tonetrin
op eller ned.
<i>S. L.</i>
</chapter>

<chapter name="transponerende Instrumenter">
<b>transponerende Instrumenter</b> kaldes de
Instrumenter, for hvilke den Tonart noteres
som C-Dur, der svarer til Instrumentets
Stemning og Naturskala. Som Følge deraf klinger
det noterede <img></img> f. Eks. paa B.-Klarinet
som <img></img> paa D.-Horn som <img></img>.

T. I. er Klarinet, Horn, Trompet, Engelsk
Horn, Bassethorn og flere moderne
Messinginstrumenter.
<i>S. L.</i>
</chapter>

<chapter name="Transport">
<b>Transport</b> (lat.), Bortskaffelse, Overførelse
af Mennesker (f. Eks. Fangetransport,
Troppetransport) eller Ting fra eet Sted til et andet,
Forsendelse, Bortsending, Fragt; i Bogholderiet
d. s. s. Overførelse af een Sides Sum til den næste.
</chapter>

<chapter name="Transport (jura)">
<b>Transport</b> (jur.) se <sp>Cession</sp>.
</chapter>

<chapter name="transportabel">
<b>transportabel</b> (lat.), egnet til Transport.
</chapter>

<chapter name="transportable Jernbaner">
<b>transportable Jernbaner,</b> se <sp>Jernbaner</sp>,
II, Afsnit D, Side 934.
</chapter>

<chapter name="Transportation">
<b>Transportation</b> (lat.), oversøisk Bortsendelse
af dømte Forbrydere. I videre Forstand altsaa
d. s. s. Deportation.
</chapter>

<chapter name="Transportbaade">
<b>Transportbaade,</b> se <sp>Transportskib</sp>.
</chapter>

<chapter name="Transportbaand">
<b>Transportbaand,</b> et vandret liggende eller
noget stigende Baand, der tjener til Transport
fra et Sted til et andet af saadanne Varer, som
bestaar af ensartede Smaadele — f. Eks. Jord,
Sæd, Erts, Skærver, Beton o. s. v. T. finder
derfor hyppig Anvendelse i Kornpakhuse til at
befordre Sæd fra Silo eller Loft til Elevator
eller omvendt, ved Jordudgravninger til at
besørge den fra Grave- eller Uddybningsmaskiner
kommende Jord til det ved Siden liggende
Aflæsningssted, i mangfoldige Fabrikker til at
befordre Varen under et vist Stadium af
Fabrikationen fra et Behandlingssted til et andet
o. s. fr., ja endog de saakaldte rullende
Fortove maa betragtes som en Art T. Da man ikke
kan give T. stærkere Stigning end den,
Friktionen mellem Vare og Baand tilsteder, vil man
hyppigst finde T. kombineret med en Elevator,
der besørger den eventuelt nødvendige lodrette
Løftning af Varen. T. er enten et Baand af
Kautsjuk, Bomuld e. l., styrket langs Randene
ved et Tov, eller er dannet af smalle Plader,
indbyrdes forenede ved Led eller Hængsler.
Baandet er endeløst og strammet ud mellem to
Tromler, hvoraf den ene — den trækkende —
drives fra en eller anden Motor; bestaar
Beaandet af Plader, gøres Tromlerne fir- eller
sekskantede. Sættes den trækkende Tromle i
Rotation, bevæges Baandets Overside hen mod
denne, og de paa Oversiden anbragte Varer
bevæger sig med Baandet og afleveres, hvor
Baandet bøjer om Tromlen; sjældnere bruges ogsaa
Oversiden af Baandets Underpart til Transport.
Baandets Overpart hviler under Bevægelsen paa
et System af Ruller — <sp>Bære</sp>- eller
<sp>Lederuller</sp> —, medens dets Underpart i Reglen
hænger i Bugt for at give den til Bevægelsen
fornødne Spænding i Baandet; bruges ogsaa
Baandets Underpart til Transport, maa denne
ligeledes understøttes af Bæreruller, og den
fornødne Spænding i Baandet maa da
fremkaldes ved en særlig Spænderulle.
<i>(C. Ph. T.). J. M.-P.</i>
</chapter>

<chapter name="Transportbeton">
<b>Transportbeton</b> [-'tåŋ] er Beton, der i
Lighed med Kalkmørtel fremstilles paa en Fabrik
og derfra køres til Forbrugsstedet. For at
hindre for tidlig Størkning har man undertiden i
varmt Vejr transporteret den i frossen Tilstand.
<i>E. Su.</i>
</chapter>

<chapter name="transportere">
<b>transportere</b> (lat.), overføre, overdrage,
bringe videre.
</chapter>

<chapter name="Transportkontrakt">
<b>Transportkontrakt,</b> d. s. s.
<sp>Fragtkontrakt</sp>.
</chapter>
