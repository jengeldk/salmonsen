T. nærmest som Prydfrugt, og Frugten var da
temmelig flad og stærkt furet, nu er Sorter med
Frugter af rund, glat Form mest foretrukket.
Til Frilandskultur anvendes her oftest lokale
Sorter som Amager Torve og Dansk Eksport,
til Dyrkning i Hus bl. a. Comet, og til
Syltning rigtbærende, smaafrugtede Sorter som
Fyrst Borghese, Kong Humbert o. fl.
<i>P. F.</i>
</chapter>

<chapter name="Tombak">
<b>Tombak,</b> se <sp>Messing</sp>.
</chapter>

<chapter name="Tombibee">
<b>Tombibee</b> [tåm'bibi.], se <sp>Tombigbee</sp>.
</chapter>

<chapter name="Tombigbee">
<b>Tombigbee</b> [tåm'bigbi, eller 'tåm-]
<sp>Tombibee</sp>, <sp>T. River</sp>, Flod i U. S. A., opstaar i den
nordøstlige Del af Staten Mississippi ved
Forening af West og East Fork of T.,
gennemstrømmer med sydsydøstlig Retning Mississippi
og Alabama, udveksler hen imod sin Munding
nogle Arme med den paralleltløbende Alabama
River og udmunder under Navn af <sp>Mobile
River</sp> i Mobile Bay. T., der Ø. fra optager
Sipsey River og Black Warrior River og V. fra
Oaknoxubee River, er 700 km lang og sejlbar
indtil Aberdeen.
<i>(H. P. S.). G. Ht.</i>
</chapter>

<chapter name="Tombola">
<b>Tombola</b> (italiensk), et Slags Lykkespil,
Lotteri, til Bortlodning af Gevinster.
</chapter>

<chapter name="Tombouctou">
<b>Tombouctou,</b> se <sp>Timbuktu</sp>.
</chapter>

<chapter name="Tom Dieck, August Christian Hermann">
<b>Tom Dieck</b> [-'di.k], <sp>August Christian
Hermann</sp>, tysk Maler, f. 1831 i Oldenburg, d.
1893 i Dresden. Han uddannedes paa Dresdens
Akademi 1847—51, særlig af J. Schnor, var
1857—61 i Italien, hvor han kom under Cornelius'
Indflydelse, virkede senere mest i Dresden (hvis
Galleri ejer »Hellig Cæcilia«), men var især
gennem Storhertugen af Oldenburg, hvis
Portræt han malede, ogsaa stærkt knyttet til
Oldenburg, hvor han malede Altertavler
(»Christus paa Oliebjerget« m. v.) for forskellige
Kirker. Særlig kendt — gennem Reproduktion —
blev han ved flere Serier Tegninger efter Rafael
(Tapeterne, Psychefreskerne, Horerne).
<i>A. Hk.</i>
</chapter>

<chapter name="Tomé">
<b>Tomé</b> [tå'mæ], Havneplads i Provinsen
Concepción, Chile, 6000 Indb., Kornudførsel.
<i>M. V.</i>
</chapter>

<chapter name="Tomek, Václav Vladivoj">
<b>Tomek</b> [Tåmæk], <sp>Václav Vladivoj</sp>,
tschekkoslovakisk Historiker og
Kildeskriftforsker (1818—1905). Hans Hovedværk er
»Dějepis města Prahy« (Byen Prags Historie),
et Arbejde han paabegyndte 1855 og ved sin
Død havde ført ned til Aaret 1609, det omfatter
12 Bind. Han har endvidere skrevet
»Prager-Universitetets Historie »Ději university
pražské« indtil 1436 (i sammentrængt Fremstilling
udgivet paa Tysk »Geschichte der Prager
Universität« 1848), en Monografi af »Jan Žižka«
(1879) samt en Række betydningsfulde Arbejder
over østerrigsk Statshistorie. Han er som
Historiker yderst nøgtern og hører til dem, der
skriver under Mottoet »quæ non sunt in actis,
non sunt in mundo«; hans tro, kirkeligt sindede
Katolicisme er dog overalt mærkbar.
<i>E. D-H.</i>
</chapter>

<chapter name="Tomelloso">
<b>Tomelloso</b> [tåmæl<sub>j</sub>åså], By i det mellemste
Spanien, Provins Ciudad Real, ligger i La
Mancha 82 km ØNØ f. Ciudad Real. (1920) 21400
Indb. T. lever af Landbrug og Handel med
Korn og Vin.
<i>(H. P. S.). C. A.</i>
</chapter>

<chapter name="Tomgang">
<b>Tomgang</b> kaldes det, at en Arbejdsmaskine
udfører sin normale Bevægelse uden at have
noget Stof at arbejde med; i overført
Betydning bruges T. ogsaa om menneskeligt Arbejde,
baade legemligt og aandeligt.
<i>C. V. P.</i>
</chapter>

<chapter name="Tomi">
<b>Tomi</b> (<sp>Tomis</sp>), Oldtidsby i Møsien ved
Sortehavet, omtrent ved det nuværende Constanza,
bekendt som Forvisningssted for Digteren
Ovidius.
<i>H. H. R.</i>
</chapter>

<chapter name="Tomin">
<b>Tomin,</b> Længdemaal i Marokko, 1/8 Draa =
7,14 cm; kastilliansk Vægt til ædle Metaller à
12 Granos; for Sølv 1/3 Adarme = 599 mg; for
Guld 1/8 Castelano = 575 mg.
<i>(N. J. B.). H. J. N.</i>
</chapter>

<chapter name="Tommaseo, Niccolò">
<b>Tommaseo</b> [toma'sæo], <sp>Niccolò</sp>, ital. Forf.,
f. 1802 i Sebenico (Dalmatien), d. i Firenze
1874. Han studerede Jura i Padova og bosatte
sig 1827 i Firenze, hvor han blev en ivrig
Medarbejder ved Tidsskriftet »Antologia«, indtil
dette i 1832 blev undertrykt. Han drog nu som
landflygtig til Paris, derfra en Tid til Korsika,
hvor han samlede en Del korsikanske
Folkesange, som han 1843 udgav, sammen med
toskanske, illyriske og græske. 1839 benyttede
han sig af Ferdinand I's udstedte Amnesti og
bosatte sig i Venezia, hvor han i 1848 sammen
med Manin var Medlem af den provisoriske
Regering. Da Byen faldt i Østerrigernes
Hænder, flygtede han til Korfu, derfra til Turin og
senere til Firenze, hvor han levede til sin Død.
Til Trods for en Øjensygdom, der gjorde ham
næsten blind, vedblev han at ernære sig ved sit
Arbejde og afslog alle Understøttelser og
Æresbevisninger. Hans Arbejder er alsidige og paa
flere Omraader af stor Betydning. Af
filologiske Værker kan nævnes <i>Dizionario dei
Sinonimi</i> (1830 og senere), og hans Hovedværk
<i>Dizionario della lingua italiana</i> (fuldført af
Bernardo Bellini [1. Bind 1856]). Af hans,
iøvrigt ofte ensidige kritiske Arbejder kan
nævnes <i>Dizionario estetico</i> (1840), <i>Bellezza e civiltà</i>
(1857), <i>Ispirazione e arte</i> (1858) og <i>Storia civile
nella letteraria</i> (1872). Nævnes maa ogsaa hans
Dantestudier og Kommentar til <i>La divina
Commedia</i>. Desuden har han skrevet flere Digte
og Romaner som <i>Il duca d'Atene</i> og <i>Fede e
bellezza</i>. Han ligger begravet i Santa Croce,
Firenzes Pantheon. (<sp>Litt</sp>.: <sp>Bernardi</sp>, <i>Vita
e scritti di N. T.</i> [Turin 1874]; <sp>P. Prunas</sp>,
<i>La critica l'arte e l'idea sociale di N. T.</i>
[Firenze 1901 og i <i>Archivio storico italiano</i>, vol.
XXXI 1903]).
<i>E. M-r.</i>
</chapter>

<chapter name="Tommasini, Vincenzo">
<b>Tommasini,</b> <sp>Vincenzo</sp>, italiensk
Komponist, f. 17. Septbr 1880 i Rom, en af de mere
bekendte yngre italienske Musikere, har bl. a.
studeret hos Pinelli og hos M. Bruch og er
ogsaa optraadt musiklitterært; hans
Kompositioner er navnlig nogle Operaer, Orkesterværker
(<i>Poema erotica</i>, Suite, <i>Chiari di luna</i> etc.),
Strygekvartet, Violinsonate, Balletmusik m. m.
<i>W. B.</i>
</chapter>

<chapter name="Tommaso">
<b>Tommaso</b> [to'maso], se <sp>Lippi</sp>.
</chapter>

<chapter name="Tommaso da Modena">
<b>Tommaso da Modena</b>
[to'maso-da-'mådena], se <sp>Rabisino</sp>.
</chapter>

<chapter name="Tommaso di Christofano Fini">
<b>Tommaso di Christofano Fini</b>
[to'maso-di-kristo'fano-], se <sp>Masolino</sp>.
</chapter>

<chapter name="Tomme">
<b>Tomme,</b> Længdemaal i Danmark og Norge
à 10 eller 12 Linier = 1/10 eller 1/12 Fod =
henholdsvis 31,385 og 26,154 mm; jfr <sp>Duim</sp>.
<i>(N. J. B.). H. J. N.</i>
</chapter>

<chapter name="Tommel">
<b>Tommel,</b> d. s. s. <sp>Tommelfinger</sp> (<i>pollex</i>), se
<sp>Fingre</sp>.
</chapter>

<chapter name="tomme Rum">
<b>tomme Rum</b> kalder man Rum, der hverken
indeholder Luft eller andre vejelige Stoffer. Et
saadant Rum er fuldstændig gennemtrængeligt
