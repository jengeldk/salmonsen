med Lo Spagno) i Apsis i S. Maria d'Arrone i
Umbrien, Joachim og Anna (malet 1528 for S.
Stefano d'Ischia ved Grosseto) og en Madonna
(1520) i Kapellet S. Niccolò di Tolentino. Et
Par Alterværker ses i S. Gimignano.
<i>(A. R.). A. Hk.</i>
</chapter>

<chapter name="Tamagno, Francesco">
<b>Tamagno</b> [tarman<sub>j</sub>o], <sp>Francesco</sp>, italiensk
Operasanger (Tenor), f. 1851 i Torino, d. 31.
Aug. 1905 i Varese, var først i Bager- og
Smedelære, blev Korist og debuterede efter
ihærdige Studier i Milano 22 Aar gl paa Teatro
Bellini i Palermo. Han vakte straks Opsigt ved
sine fænomenale Stemmemidler, slog dog egl.
først rigtig igennem et Par Aar senere, men
fejrede saa ogsaa paa sine Gæstespil rundt om
i Europa og Amerika kolossale Triumfer og
samlede sig en uhyre Formue. 1887 kreerede
han paa Verdi's Opfordring Titelrollen i dennes
Opera »Othello« ved dens Førsteopførelse i
Milano.
<i>S. L.</i>
</chapter>

<chapter name="Taman">
<b>Taman,</b> Halvø i Kaukasien, hører til det
russiske Kuban-Distrikt og ligger mellem det
asovske Hav mod N., Kertsch-Strædet i V. og
det Sorte Hav i S. T. har en Længde fra V.
til Ø. af 62 km og en Bredde mellem 39 og 20
km. T. er et lavt Alluvialland, der for en stor
Del opfyldes af Sumpe og lavvandede Søer.
T. var opr. en Ø, der adskiltes fra Fastlandet
ved et grundet Stræde, der efterhaanden
opfyldtes ved Floden Kubans Aflejringer, og af
hvilket nogle Rester endnu er tilbage i Form
af Bugter. Mod NØ. er Temrjuk-Bugten kun
ved en smal Tange skilt fra en stor Indsø. Mod
V. nævnes <sp>Taman-Bugten</sp>, der er 30 km
lang og 7—12 km bred, og mod SØ.
Kuban-Bugten ell. Kisiltasskij Liman, i hvilken Kuban
udmunder. T. er kendt for sine
Gasudstrømninger, Naftakilder og Dyndvulkaner. I
Oldtiden fandtes her flere græske Kolonier, blandt
hvilke Phanagoria var en af de vigtigste.
<i>(H. P. S.). M. V.</i>
</chapter>

<chapter name="Tam-And, -Due, -Gaas, -Høne, -Svane">
<b>Tam-And, -Due, -Gaas, -Høne, -Svane,</b>
kaldes de som Husdyr holdte, ofte stærkt
forandrede Arter af de nævnte Grupper.
<i>O. H.</i>
</chapter>

<chapter name="Tamandu">
<b>Tamandu,</b> se <sp>Myreslugere</sp>.
</chapter>

<chapter name="Tamanieh">
<b>Tamanieh</b> (Tamanib), Landsby i Nubien,
S. f. Suakin. 13. Marts 1884 stod der ved T. et
blodigt Slag mellem en eng. Hær (c. 4000
Mand) under General Graham og 12000
Arabere under Osman Digma. Araberne blev
slaaede; de mistede c. 2000 Mand, Englænderne
kun 221 Mand. 27. Marts blev T. besat af
Englænderne og Byen brændt.
<i>O. F.</i>
</chapter>

<chapter name="Tamaqua">
<b>Tamaqua</b> [<sub>ta</sub>'må.kw<sub>a</sub>], By i U. S. A.,
Pennsylvania, ligger ¨118 km NV. i. Philadelphia paa
venstre Bred af Tamaqua River eller Little
Schuylkill. (1920) 12363 Indb. T. ligger i en af
Statens rigeste Anthracitmineegne og har
Jernstøberier og Maskinværksteder.
<i>(H. P. S.). G. Ht.</i>
</chapter>

<chapter name="Tamar">
<b>Tamar</b> ['te<sub>i</sub>mə] (<sp>Tamer</sp>), Grænseflod
mellem Cornwall og Devon Counties i det
sydvestligste England. Den udmunder efter et Løb paa
96 km i Plymouth Sound ved Kanalen og
danner med sin Fjordmunding den berømte Red
<sp>Hamoaze</sp>, der er indrettet til Krigshavn.
Hamoaze er en fra Naturens Side sjælden
velbeskyttet Ankerplads, dyb og rummelig. T. er
sejlbar indtil Launceston, hvorfra der fører en
Kanal til Bude paa Cornwalls Nordkyst.
<i>(M. Kr.). M. H-n.</i>
</chapter>

<chapter name="Tamara">
<b>Tamara,</b> et ital. Krydderi, bestaaende af
Koriander, Kanel, Nelliker, Fennikel og Anis.
</chapter>

<chapter name="Tamaricaceæ,">
<b>Tamaricaceæ,</b> se <sp>Tamariskfamilien</sp>.
</chapter>

<chapter name="Tamarin">
<b>Tamarin,</b> se <sp>Egernaber</sp>.
</chapter>

<chapter name="Tamarinde">
<b>Tamarinde,</b> se <sp>Tamarindus</sp>.
</chapter>

<chapter name="Tamarindus">
<b>Tamarindus</b> L., Slægt af Cæsalpiniaceerne
med en enkelt Art, <i>T. indica</i> L.
(<sp>Tamarinde</sp>, se Fig.), et 25 m højt Træ med stærkt
forgrenet Krone af Lighed med Egens, spredte og
ligefinnede Blade, hvis Smaablade er aflange,
og faablomstrede, endestillede Klaser af hvide,
purpuraarede Blomster. Bægeret er 4-talligt, og
der findes kun 3 frugtbare Støvdragere. De
stilkede, indtil 15 cm lange og 2,5 cm brede, aflange
eller linieformede og noget krummede Bælge
har yderst en tynd, gulbrun Skal, derunder et
sort eller brunt Kød og inderst atter en tynd
Skal, der omslutter de rødbrune Frø; Bælgene
er uopspringende. <i>T.</i> stammer sandsynligvis
fra det tropiske Amerika, men dyrkes vidt om
i Troperne. Frugten spises overordentlig
almindelig frisk eller tillavet paa forskellig Vis
og anvendes til Drikke. Veddet, der er meget
holdbart over for Insektangreb, benyttes stærkt.

<img>Tamarinde.</img>
</chapter>

<chapter name="Tamarisk">
<b>Tamarisk,</b> se <sp>Tamarix</sp>.
</chapter>

<chapter name="Tamariskfamilien">
<b>Tamariskfamilien</b> {<i>Tamaricaceæ</i>),
tokimbladede og frikronede Planter af Ordenen
<i>Parietales</i>, Buske med spredte, smaa, skældannede
og blaagrønne Blade. Blomsterne sidder i Aks
eller Klase og er smaa, regelmæssige og
tvekønnede; Bæger og Krone er 5-tallige, der findes
5 (<i>Tamarix</i>) eller 10 (<i>Myricaria</i>) Støvblade;
Blomsterne er rødlige eller hvide af Farve.
3 Frugtblade, som danner en enrummet
Frugtknude med 1 eller 3 Grifler. Kapsel; mange Frø
med Frøuld, men uden Frøhvide. C. 90 Arter.
<i>A. M.</i>
</chapter>

<chapter name="Tamarix">
<b>Tamarix</b> L. (<sp>Tamarisk</sp>), Slægt af
Tamariskfamilien, Buske med Klaser enten paa dette
Aars Skud eller paa korte, ofte bladløse Skud,
der bryder frem direkte paa Grenene. De fri
Støvblade har smaa Tænder ved Grunden;
Ægstolen er grundstillet. 64 Arter, i de østlige
Middelhavslande, over hele Afrika, Sydeuropa
(til England) og over Midtasien til Ostindien.
