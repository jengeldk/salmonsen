S. f. Thyborøn Kanal. Amtet grænser paa en
mindre Strækning mod Ø. til Hjørring Amt
(Øster Hanherred), men omgives i øvrigt af
Vand: mod N. af Skagerak, mod V. af
Vesterhavet og mod S. og Ø. af Limfjordens forsk.
Dele (Nissum Bredning, Oddesund, Kaas
Bredning, Salling Sund, Livø Bredning og Løgstør
Bredning). Amtets Fastland, som omfatter Thy
(Ty) med Thyholm samt den vestlige Del af
Hanherrederne, skilles fra Øerne ved Feggesund,
Thisted Bredning, Vilsund, Visby Bredning, Næs
Sund og Skibsted Fjord. Den forholdsvis meget
lange Kystlinie forløber mod det aabne Hav
meget regelmæssig; kun paa Nordkysten,
mellem Bulbjerg og Hanstholm, afsættes den flade
Vigsø Bugt. Derimod er Limfjordskysten højst
uregelmæssig og indskaaret; Skibsted Fjord
afskærer saaledes næsten helt Thyholm fra det
øvrige Thy. Hele Amtets Areal er 1775,6 km<sup>2</sup>,
og 1. Febr 1921 fandtes der 16276 Gaarde og
Huse med 80949 Indb. (1901: 71438, 1850: 48532,
1801: 30032), heraf i Landdistrikterne 1758,3
km<sup>2</sup>, 14269 Gaarde og Huse og 65309 Indb.
(1901: 60874, 1850: 44792, 1801: 28313).
Gennemsnitlig er der altsaa for hele Amtet 46 og i
Landdistrikterne 37 Indb. pr km<sup>2</sup>.

Idet der for Øernes Vedkommende henvises til
de specielle Artikler, skal angaaende
<sp>Naturforholdene</sp> her kun omtales Thy og Vester
Hanherred, som frembyder mange
Ejendommeligheder, og som i Tidernes Løb har
undergaaet store Naturomvæltninger. Den nu
sammenhængende lange Halvø har engang bestaaet
af flere Øer, som ved Jordhævninger er blevet
forbundne. (Endnu er Thy den Egn i Danmark,
hvor der hyppigst forefalder Jordrystelser).
Disse fordums Øer fremtræder endnu til Dels
meget tydeligt som Bakkeøer, der hæver sig
brat op fra det lave Land ell. med stejle
Klinter fra Havet, saaledes Hjardemaal Bakkeø,
Hanstholm, Svinkløv m. fl. Kalkunderlag
forekommer i stor Udstrækning under forsk.
Former (Skrivekridt, Blegekridt og Limsten).
Overfladen er for største Delen ret lavtliggende
med mange større ell. mindre, spredte
Bakkepartier. Henimod Amtets Østgrænse mod N.
begynder et saadant stort Parti, hvori
Nordbjerg naar en Højde af 83 m, og N. herfor
ligger Svinkløv med sin smukke Kridtklint ud
mod Jammerbugt. Vestligere ligger Bulbjerg med
sin stejle Limstensklint og tæt udenfor i Havet
den karakteristiske, isolerede Klippe
Skarreklit.

Mest imponerende er dog Hanstholm, som
danner Thys nordvestlige Hjørne, og hvis
Plateau hæver sig stejlt saavel fra Havet som fra
det omgivende Land; højeste Punkt,
Hjertebjerg, er 67 m. Blandt de højeste Bakketoppe i
det indre Thy kan nævnes Bavnehøj ved
Hundborg (70 m), Ashøj, Amtets højeste, V. f. Hurup
(92 m) og Kobberhøj ved Gjettrup (78 m).
Thyholm er lav, og Toppene her naar kun 30—40
m. Betydeligere Vandløb forekommer ikke;
derimod findes der flere Søer, i Sydthy saaledes
Flade- og Ørum Sø, den langstrakte Ovesø og
i Nordthy Vandet Sø og Nors Sø foruden flere
mindre. Ogsaa i Vester Hanherred fremtræder
Resterne af de inddæmmede og til Dels
tørlagte tidligere Fjorde nu som Indsøer, saaledes
Østerild Fjord, Vestløs Vejle, Tømmerby Fjord,
Lund Fjord, Selbjerg Vejle og Bygholm Vejle.

Det øvre Jordlag bestaar for en stor Del af
Moræneler, hvorfor ogsaa største Delen af Thy
er ret frugtbar; et bredt Bælte langs Skagerrak
og Vesterhavet, kun afbrudt af Hanstholm
Bakkeø, er dog optaget af Klit- og Sandflugtarealer
samt Kær, Moser og Heder, og det sydligste
Sogn, Agger, er næsten helt ødelagt af
Sandflugt. Som Helhed hører Amtet til de bedre i
Jylland, idet der gennemsnitlig kun gaar c. 12
ha paa 1 Td. Hartkorn, men hertil bidrager i
høj Grad det frugtbare Mors. Det er næsten
ganske blottet for gammel Skov, men i det
omtalte sandede Bælte er der i nyere Tid
anlagt mange og til Dels betydelige Plantager.
Af hele Arealet var 1919 120700 ha Ager, Eng,
Græsgang, Have o. l., heraf dog kun 43684 ha
Kornareal (hvoraf over Halvdelen dyrket med
Havre); 1244 ha var Tørveskær, 12354 ha Skov
og Plantage, 23904 ha Hede, 9374 ha Klit- og
Sandflugtareal, 4455 ha Veje, Jernbaner,
Byggepladser o. l. og 5528 ha Vandareal.
Landbrugs-Jorden var 1920 fordelt saaledes: 40 større
Gaarde (12 Tdr Hartkorn og derover) med i
alt 679 Tdr Hartkorn, 3495 Bøndergaarde
(1—12 Tdr Hartkorn) med i alt 10291 Tdr
Hartkorn, og 5197 mindre Landbrug (under 1 Td.
Hartkorn) med tilsammen 365 Tdr Hartkorn.
Kreaturholdet bestod 1924 af 21497 Heste,
112236 Stkr Hornkvæg (men heraf kun 42796
Køer), 27503 Faar og 108159 Svin. Ved
Vurderingen til Ejendomsskyld i T. A. 1920 var
hele Summen 237,3 Mill. Kr, heraf Jordværdi
115,3 Mill. Kr; s. A. var Bygningernes
Brandassurance 204,3 Mill. Kr; af disse Summer faldt
paa Købstæderne henh. 42,9, 13,9 og 39,3 Mill.
Kr og paa Landdistrikterne henh. 194,4, 101,4
og 165,0 Mill. Kr.

<sp>Inddeling og Administration</sp>. T.
A. bestaar af Købstæderne Thisted og Nykjøbing
og Herrederne Vester Han, Hillerslev,
Hundborg, Hassing og Revs samt Mors Nørre- og
Sønder Herreder. I kirkelig Henseende hører
det til Aalborg Stift og omfatter flg. Provstier:
Hanherredernes (hvoraf dog Øster Hanherred
ligger i Hjørring Amt), Hundborg og Hillerslev
Herreders, Hassing og Revs Herreders samt
Morsø Sønder- og Nørre Herreders. Det hører
under 4 forsk. Retskredse: 73. (Øster- og
Vester Hanherred) med Tingsted i Fjerreslev, 74.
(Thisted Købstad og Hillerslev—Hundborg
Herreder), 75. (Hassing—Revs Herreder) med
Hovedtingsted i Vestervig og Bitingsteder i
Hvidbjerg og Hørdum, og 76. (Nykjøbing Købstad
og Morsø Herreder). Af disse Retskredse
udgør 75. og 76. henh. 54. og 55. Politikreds,
medens 73. og 74. tilsammen danner 53.
Politikreds (den lille Del af Amtet, som ligger S. f.
Thyborøn Kanal, hører dog til samme Provsti,
Rets-, Politi- og Lægekreds som det
tilgrænsende Harboøre Sogn i Ringkjøbing Amt).
Amtet som hører til 6. Landstingskreds og 5.
Udskrivningskreds, har 3
Folketings-Opstillingskredse med Valgsteder i T., Hurup og
Nykjøbing. Det er delt i 3 Lægekredse, 3 Skatte- og
6 Skyldkredse. — I den tidligere Middelalder
