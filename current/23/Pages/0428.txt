Beboerne modtog da Statsunderstøttelse til helt
at flytte bort; men Planen blev opgivet, da man
1875 begyndte at bygge Høfder for at beskytte
Kysten, og Byen er nu atter tiltaget, saa at der
1921 fandtes 54 Gaarde og Huse med 277 Indb.
Se i øvrigt under <sp>Agger</sp>.
<i>(H. W.). M. S.</i>
</chapter>

<chapter name="Thyborøn Kanal">
<b>Thyborøn Kanal,</b> det nuv. Indløb fra
Vesterhavet til Limfjorden, lidt N. f. ovenn.
Landsby, opstod 1863 efter en Stormflod 1862, der en
Tid satte hele Agger-Tangen under Vand; men
som endte med at efterlade to nye Indløb henh.
N. og S. for den da næsten helt tilsandede
Aggerkanal (s. d.); af disse har det sydlige holdt
sig, medens det andet igen fyldtes. Det fra
Begyndelsen meget smalle Løb udvidedes
efterhaanden, saa at det kunde besejles og afløse
den nu helt tilsandede Aggerkanal. Paa denne
Maade fremstod den nuv. T. K., og 1868
besejledes den allerede af 288 Skibe. Uden for
Kanalen ligger imidlertid en Revle, paa hvilken
der indtil 1892 kun var 2,2 m Vand, men over
denne dannedes ved Sandpumpning
efterhaanden et Løb med 3,8 m Vanddybde, hvorefter
Sejladsen gennem den c. 700 m brede Kanal
stadig er tiltaget.
<i>(H. W.). M. S.</i>
</chapter>

<chapter name="Thyestes">
<b>Thyestes</b> [ty-], Søn af <sp>Pelops</sp>, Broder til
Atreus og selv Fader til Aigistos, en Tid Konge
i Mykenai. Han og Broderen omtales oftere i de
homeriske Kvad; om forbitrede Kampe mellem
dem berettes af Tragikerne (se <sp>Atreus</sp>).
<i>H. A. K.</i>
</chapter>

<chapter name="Thygesen, Peder">
<b>Thygesen,</b> <sp>Peder</sp>, Professor ved Den
polytekniske Læreanstalt, f. 20. Juli 1865 i Strellev ved
Ølgod, var i sin Ungdom Skolelærer og
Privatlærer, tog Landinspektøreksamen 1898, blev
ansat som Assistent i Landmaaling og Nivellering
ved Den polytekniske Læreanstalt 1897, Docent
1901, Professor 1911. T.'s Arbejde i den
økonomiske Landmaalings Tjeneste er knyttet til
Undervisningen i dette Fag for Bygningsingeniører,
og han har herunder paa udmærket Maade
videreført de gode Traditioner, som
grundlagdes af Freuchen og Mørup. T.'s særlige Indsats
er Indførelsen af det af Professor Nyholm
angivne rationelt udviklede fejlteoretiske
Grundlag for den økonomiske Landmaalings
Nøjagtighedsundersøgelser og Fejlgrænsebestemmelser;
han har desuden lagt megen Vægt paa at
meddele sine Elever den fornødne praktiske
Indsigt og Færdighed, og hans hele Undervisning
er i høj Grad præget af Grundighed og
Akkuratesse. Af T.'s omhyggelige Undervisning giver
hans Lærebøger et fyldigt Indtryk:
»Forelæsninger over økonomisk Landmaaling« (1.
Udgave 1906, 3. Udgave 1922),
»Landmaalingspraktik« (1922).
<i>Th. J.</i>
</chapter>

<chapter name="Thygesen, Rudolph">
<b>Thygesen,</b> <sp>Rudolph</sp>, norsk Maler, født
1880, fik sin første Uddannelse ved Harriet
Backer's Malerskole 1899, rejste 1902 til Kbhvn
for at studere videre under Zahrtmann, senere
til München, Paris og Italien. T. har deltaget i
de norske Udstillinger i de skandinaviske
Storbyer. T. er en særpræget og stærkt personlig
Kunstner. Hans Kolorit er djærv, klar og
raffineret, mens Tegningen ofte er forsømt.
<i>M. H.</i>
</chapter>

<chapter name="Thygeson, Thyge Georg Carl Frederik de">
<b>Thygeson,</b> <sp>Thyge Georg Carl
Frederik de</sp>, dansk Klitinspektør, f. 7. Apr. 1806,
d. 31. Marts 1905, blev 1861 udnævnt til (efter
Riegels) at føre Tilsyn med Klitplantningen, og
ved Loven af 29. Marts 1867 udnævnt til
Klitinspektør. Med stor administrativ Dygtighed
gennemførte han Tilplantningen af store
Strækninger i de vestjyske Klitter, især med Bjergfyr
og Hvidgran, baade paa Bakkerne og paa flade
Arealer; desuden iværksatte han med megen
Iver Dyrkning af Græs paa mange af de
lavtliggende og derfor fugtige Sletter mellem
Klitterne; Plantagerne i de 4 Amter omfatter nu
c. 27000 ha, alt udført efter 1867. I en af
Plantagerne ved Skagen er der rejst en smuk
Mindesten for T.
<i>C. V. P.</i>
</chapter>

<chapter name="Thygeson, Nicolai (Nils) Emanuel de">
<b>Thygeson,</b> <sp>Nicolai (Nils) Emanuel
de</sp>, norsk Stiftamtmand, f. paa Mattrup i
Danmark 19. April 1772, d. i Zürich 16. Maj
1860, blev 1792 Student, tog 1797 juridisk
Embedseksamen og beklædte fra 1802—04
Amtmandsskabet over Hedmark, 1804—09
Stiftamtmandsskabet i Kristiansand og blev 1813
Stiftamtmand i Akershus Stift. Under de
daværende vanskelige Forhold i Norge indlagde
han sig betydelige Fortjenester navnlig af
Provideringsvæsenet. Efter Kiel-Freden maatte han
af Hensyn til sin Stilling som dansk Godsejer
— han ejede Bygholm i Forbindelse med
Stamhuset Mattrup — opgive sit norske Embede og
begive sig til Danmark. Under de vanskelige
Konjunkturer blev han fra at være en meget
holden Mand — han var gift med den rige
Oslo-Grosserer Jørgen Pløen's Datter — stærkt
reduceret og maatte gaa fra sine Godser;
senere boede han paa Gaarden Skøyen i Østre
Aker ved Oslo fra 1830 til ud i 1840'erne,
maatte ogsaa sælge den og flyttede derefter til
Udlandet, hvor han boede i Paris, Rom,
Lausanne og Zürich.
<i>(O. A. Ø.). Wt. K.</i>
</chapter>

<chapter name="Thyholdt, Lorentz">
<b>Thyholdt,</b> <sp>Lorentz</sp>, norsk Skuespiller, f.
14. April 1870 i Bergen, debuterede 1892 paa
Den nationale Scene, hvor han med komisk
Talent bl. a. har spillet en Række
Holbergroller, saaledes Jacob v. Thybo, Peer Degn og
Henrik. Fraregnet en kortvarig Ansættelse ved
Centralteatret i Oslo, har T. stadig været ansat
ved sin Fødebys Scene, og han er en af dens
mest populære Skuespillere.
<i>E. S-n.</i>.
</chapter>

<chapter name="Thyholm">
<b>Thyholm,</b> se <sp>Thy</sp>.
</chapter>

<chapter name="Thyiader">
<b>Thyiader</b> [ty-] (græsk), en af Betegnelserne
for de rasende Kvinder, som dannede en Del
af Guden Dionysos' Thiasos. De havde Navn
efter <sp>Thyia</sp>, Datter af Kastalios og ved
Apollon Moder til Delfos, der efter et Sagn var den
første, jsom ofrede til Dionysos.
<i>H. A. K.</i>
</chapter>

<chapter name="Thyldium">
<b>Thyldium,</b> se <sp>Hypnum</sp>.
</chapter>

<chapter name="Thylacinus">
<b>Thylacinus,</b> se <sp>Pungmaar</sp>.
</chapter>

<chapter name="Thyland">
<b>Thyland,</b> se <sp>Thy</sp>.
</chapter>

<chapter name="Thyller">
<b>Thyller</b> ['tyl<sub>ə</sub>r] (bot.), Væv af tyndvæggede
Parenkymceller, som forekommer i mange
ældre Kar og er opstaaede ved, at de til Karrene
grænsende Parenkymceller paa visse Punkter er
voksede ind i Karrene. Deres Opgave er
muligvis den at tilstoppe Karrene paa Steder, hvor
dette er gjort ønskeligt. T. er særlig
fremtrædende i Veddet af Uægte Akacie.
<i>A. M.</i>
</chapter>

<chapter name="Thylstrup, Georg Christian Peter">
<b>Thylstrup,</b> <sp>Georg Christian Peter</sp>,
dansk Billedhugger og Keramiker, f. i Roskilde
31. Juli 1884. Kom til Kbhvn 1902. Oprindelig
