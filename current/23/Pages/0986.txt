Konstruktionen hviler udelukkende paa mekaniske
Principper, og kan karakteriseres som en Forening
af tre forskelligartede grafiske
Reproduktionsmaader: Skrivemaskinen, Sættemaskinen og
Bogtrykhurtigpressen. Grundmaterialet er
Bogtryktyper, anbragte paa omkring 9 cm lange
Metalstave med 12 Skrifttegn paa hver.
Skrifttegnene staar lodret under hinanden, og mellem
hvert enkelt er der en rund Fordybning, der,
ligesom paa Sættemaskinmatricer med to
Skrifttegn, sammen med en Lineal regulerer
deres vandrette Stilling paa Linierne, medens
en paa langs gaaende Fordybning paa
Metalstavenes ene Side styrer Stavenes frem- og
tilbagegaaende Bevægelse under Produktionen.
Stavene er i det fornødne Antal samlede i
Magasiner, der let kan ombyttes med andre,
omfattende forskellige Skriftformer og Størrelser,
og Maskinen kan indstilles paa enhver ønskelig
Formatbredde inden for Maksimalmaalet, og
med forskellig Skydning mellem Linierne.
Typerne stilles paa Plads i Reguleringslinealen
ved Nedtrykning af Tangenter, af hvilke
Maskinen indeholder i alt 60, der hver styrer to
Typer. Et Klokkeslag varsler Arbejderen, naar
den givne Linie er færdig til Videreførelse, men
i Modsætning til Sættemaskinerne, hvor
Reguleringen til den absolut nøjagtige Formatbredde
iværksættes ved Ordmellemrummenes større
eller mindre Udspiling af Kiler eller konisk
formede Ringe, foregaar Reguleringen af
Typarlinierne ved Ordmellemrummenes Indsnævring.
Paa T. varsles Arbejderen nemlig først, naar
Linien er lidt bredere end den fastsatte
Liniebredde, og Mellemrumstyperne har derfor
paa den ene Side en Fjeder, som, i samme
Øjeblik Linien føres bort til Trykapparatet,
klemmes saa meget sammen, som den rette
Formatbredde kræver. Liniernes Indfarvning sker ved
en Valse med almindelig Bogtrykfarve, og
Altrykningen paa Papir foregaar ligeledes
automatisk. Fejl anslagne Skrifttegn kan under
Arbejdet rettes, men Korrekturændringer
forlanger Omsætning og Aftrykning med efterfølgende
Indklæbning paa de forskellige Steder af
Papirstrimlerne, og Billeder, hvad enten de er
Originaltegninger eller forud reproducerede,
indklæbes paa samme Maade. Typaraftrykkene
lader sig endnu ikke direkte overføre paa
Zinkplade for senere Mangfoldiggørelse ad
litografisk Vej, men maa først gøres egnet dertil ved
at behandles efter Typonmetoden (se <sp>Typon</sp>).
Herved bliver Fremstillingen lige saa
omstændelig som i den almindelige
Bogtrykteknik, og i kunstnerisk Henseende kan
Typarmetoden ikke staa Maal med godt
Boghaandværk.
<i>E. S-r.</i>
</chapter>

<chapter name="Type">
<b>Type</b> (græsk), Grundbillede, Forbillede,
Mønster, Grundform.
</chapter>

<chapter name="Type (Typografiens Grundelement)">
<b>Type,</b> Typografiens Grundelement. En T.
bestaar af et <sp>Legeme</sp> (engelsk <i>body</i>, fransk:
<i>corps</i>), en firkantet Stav, støbt af en
Blylegering (se <sp>Skriftstøbning</sp>) med et
<sp>Skriftbillede</sp> (engelsk: <i>letter</i>, fransk: <i>caractère</i>)
paa den ene Endeflade. Typer uden
Skriftbillede kaldes <sp>Blindtyper</sp> eller
<sp>Udslutninger</sp> (engelsk: <i>justifiers</i>, fransk: <i>espaces</i>).
<i>E. S-r.</i>
</chapter>

<chapter name="Typehuse">
<b>Typehuse,</b> <sp>Standardhuse</sp>; for at opnaa
Besparelser i Bygningsudgifterne har der i de
sidste Aar været gjort Forsøg med at bygge T.,
hvor de enkelte Dele fremstilles efter
Standardmaal.
</chapter>

<chapter name="Typeteorien">
<b>Typeteorien</b> (kemisk) var nærmest en
Klassifikationsmaade for de kemiske
Forbindelser og er blevet Grundlaget for Udviklingen af
Begrebet <sp>Valens</sp> (s. d. og <sp>Kemi</sp>). De
simpleste Brintforbindelser er de Typer, der ligger
til Grund for Ordningen, og under dem
indordnes alle andre Forbindelser, idet
Brintatomerne erstattes af andre Atomer eller Radikaler.
Oprindelig opstillede Gerhardt Typerne HH,
ClH, OH<sub>2</sub> og NH<sub>3</sub>; det viste sig snart, at de to
første hørte til samme Type, hvorfor ClH
kunde bortfalde som Grundtype; derimod maatte
man optage CH<sub>4</sub> som fjerde Grundtype. Til
disse Grundtyper sluttede sig da ClH, SH<sub>2</sub>,
PH<sub>3</sub>, SiH<sub>4</sub> o. s. v., og ved Erstatning af
Brintatomerne i disse forskellige Typer med andre
Atomer kunde mangfoldige Forbindelser
indordnes under et fælles Skema. Saaledes afledes
<table>
<td>Alkohol<td r>C<sub>6</sub>H<sub>5</sub><br>H<td>} O af Vand <td>H<br>H<td>} O ved Erstatning af
</table>
<table>
<td>et Brintatom med C<sub>2</sub>H<sub>5</sub>, Æter <td>C<sub>2</sub>H<sub>5</sub><br>C<sub>2</sub>H<sub>5</sub><td>} O ligeledes
</table>
af Vand ved Erstatning af begge Brintatomer med
<table>
<td>C<sub>2</sub>H<sub>5</sub>; Anilin <td c>C<sub>6</sub>H<sub>5</sub><br>H<br>H<td>} N af Ammoniak <td>H<br>H<br>H<td>}N ved
</table>
<table>
Erstatning af et Brintatom med C<sub>6</sub>H<sub>5</sub> o. s. v. For
de fleratomige Alkoholers Vedkommende indførte
<table>
<td>man <sp>multiple Typer</sp>, f. Eks. <td>H<sub>2</sub><br>H<sub>2</sub><td>}O<sub>2</sub>, hvoraf
</table>
<table>
<td>afledes <td c>C<sub>2</sub>H<sub>4</sub><br>H<sub>2</sub><td>}O<sub>2</sub>, Glykol. Senere indførte Kekulé
</table>
<table>
<td>blandede Typer f. Eks. Klorbrintevand <td r> <sub>O</sub>H<br>H<br>ClH<td>,
</table>
<table>
<td>hvoraf f. Eks. kan afledes<td>O<br><br>Cl<td>}<td>H<br>SO<sub>2</sub>. Men T. var dermed
</table>
gaaet ud over sin egen Grænse og blev naturlig
afløst af Valensteorien.
<i>(O. C.). S. P.</i>
</chapter>

<chapter name="Typha">
<b>Typha</b> [-fa], Tourn. (<sp>Dunhammer</sp>, norsk
<sp>Dunkjevle</sp>), Slægt af Dunhammerfamilien
med lange, liniedannede Blade uden tydelig
Midtnerve, en valseformet Blomsterkolbe og
haarformet Bloster samt Nødfrugt, der spredes
ved Hjælp af det blivende Bloster. C. 12
Arter. <i>T. latifolia</i> L. (<sp>Bredbladet D.</sp>), er
1—2 m høj og har 10—15 mm brede Blade.
Hunblomsterne sidder tæt neden for
Hanblomsterne. Den vokser langs Aabredder, i Søer og
Tørvegrave meget almindelig i Danmark,
sjælden i Norge; blomstrer i Juli. <i>T. angustifolia</i>
L. (<sp>Smalbladet D.</sp>) er af samme Højde og
vokser lignende Steder som foregaaende, men
er mindre hyppig; den kaldes sammen med
foregaaende folkeligt <sp>Muskedonner</sp>,
<sp>Dunnemosser</sp>, <sp>Flægkølle</sp> m. m. Bladene er
4—8 mm brede; Han- og Hunblomster er
adskilte ved et 2—3 cm langt Mellemrum.
<i>A. M.</i>
</chapter>

<chapter name="Typhaceæ">
<b>Typhaceæ,</b> se <sp>Dunhammerfamilien</sp>.
</chapter>

<chapter name="Typhlichthys">
<b>Typhlichthys,</b> [ty'fliktys], se <sp>Hulefisk</sp>.
</chapter>

<chapter name="Typhlops">
<b>Typhlops</b> [-flops], se <sp>Ormeslanger</sp>.
</chapter>

<chapter name="Typhlopsylla">
<b>Typhlopsylla</b> [-flo-], se <sp>Lopper</sp>.
</chapter>
