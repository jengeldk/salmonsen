ham, som handlede om de tidligere
Naturfilosoffers Anskuelser, ligger til Grund for senere
Arbejder i samme Retning. Blandt de bevarede
Skrifter af ham maa særlig mærkes hans
<i>Charakteres</i>, hvori han foruden en Definition af de
forskellige menneskelige
Karakterejendommeligheder giver en især paa Komediedigternes
Fremstillinger støttet Skildring af de
ejendommeligste Træk, der udmærker de forskellige
Karakterer. De bevarede Skrifter af ham er
udgivne af Schneider (5 Bd, Leipzig 1818—21)
og Wimmer (3 Bd, Leipzig 1854-62 og 1 Bd,
Paris 1866), Charakteres særskilt af Ussing
(Kbhvn 1868), det filologiske Selskab i Leipzig
(Leipzig 1897), Edmonds og Austen (London
1904) og Diels (Oxford 1909).
<i>H. H. R.</i>
</chapter>

<chapter name="Theofylaktos">
<b>Theofylaktos</b> [te-], Ærkebiskop i Achrida i
Bulgarien, virkede i Slutn. af 11. Aarh. Han
har efterladt sig Forklaringer til en stor Del
af Biblen og forskellige andre teologiske
Skrifter; desuden findes der af ham talrige Breve,
især til indflydelsesrige Personer i
Konstantinopel, og et Par retoriske Skrifter. De er
udgivne af Foscari (4 Bd, Venedig 1754—63).
<i>H. H. R.</i>
</chapter>

<chapter name="Theofylaktos Simokattes">
<b>Theofylaktos Simokattes</b> [te-], byzantinsk
Historieskriver, levede i 1. Halvdel af 7. Aarh.
Han har efterladt sig et hist. Værk, der
omhandler Kejser Maurikios' Regeringstid
(582—602). Til Trods for en skruet Form og
adskillige andre Mangler er Værket dog ikke uden
Betydning. Det er udgivet af de Boor (Leipzig
1887). Desuden haves der af ham et Skrift om
naturvidenskabelige Kuriositeter og en Del
retorisk udpyntede Breve (udgivet af Boissonade
[Paris 1835]).
<i>H. H. R.</i>
</chapter>

<chapter name="Theognis">
<b>Theognis</b> [gr. 'te-]. gr. Digter, levede i
Megara vistnok omtr. 500 f. Kr. Paa den Tid
herskede der i hans Fødeby stærke
Partistridigheder, og T., som var af adelig Herkomst,
tog ivrig Del deri. Men da Demokratiet vandt
Overherredømmet, blev de Fornemme ilde
behandlede, og T. mistede sin Ejendom og maatte
for en Tid gaa i Landflygtighed. I sine Digte,
der er i elegisk Versemaal og for en stor Del
rettede til en ung Mand, Kyrnos, giver han
Udtryk for sin Forbitrelse over de sociale
Omvæltninger, der har fundet Sted i Megara, og
over den Skæbne, der har ramt ham selv; hans
Had til den simple Hob kommer atter og
atter til Orde, og han formaner til kun at søge
Omgang med Folk af fornem Stand. Tillige
indeholder Digtene dog Sentenser af mere
almindelig Art. De er ikke opbevarede i deres
opr. Sammenhæng, men vi har en ret stor
Samling af smaa, løst til hverandre knyttede
Digte og Sentenser. Man har forhen ment, at
denne Samling, hvori ogsaa Digte af andre
Digtere er optagne, skulde have tjent til
Skolebog; snarere har den dog vist været brugt som
en Slags Visebog, hvoraf der kunde reciteres
enkelte Stykker ved festlige Lejligheder.
Udgaver er leverede bl. a. af Ziegler (Tübingen
1880) og Sitzler (Heidelberg 1880) og af Bergk
i <i>Poetæ lyrici græci</i>, II. (<sp>Litt</sp>.:
<sp>Reitzenstein</sp>, »Epigramm und Skolion« [Giessen
1893]; <sp>Harrison</sp>, <i>Studies in Theognis</i>
[Cambridge 1902]).
<i>H. H. R.</i>
</chapter>

<chapter name="Theoklymenos">
<b>Theoklymenos</b> [te-], en Seer og Spaamand
fra Argos, kendt fra Homer's Odyssé. P. Gr. a.
et Drab maatte han flygte fra sit Fædreland.
I Pylos traf han Telemachos, der var paa
Hjemrejse til Ithaka, og bad ham tage sig med,
hvilket Telemachos indvilligede i. Efter at være
kommet til Ithaka varslede han for Penelope,
at hendes Husbond allerede var i sit Hjemland,
og siden Bejlernes Drab.
<i>H. A. K.</i>
</chapter>

<chapter name="Theokritos">
<b>Theokritos</b> [te-] (<sp>Teokrit</sp>), gr. Digter i
1. Halvdel af 3. Aarh. f. Kr., antages at være
født i Syrakus, efter nogles Mening dog paa
Øen Kos, men tilbragte den største Del af sit
Liv paa Sicilien, hvor han var vel anskrevet
ved Kong Hieron's Hof. For øvrigt foretog han
ogsaa Rejser og var saaledes bl. a. i Ægypten,
hvor han vandt Ptolemaios Filadelfos' Gunst.
Han skrev Digte af meget forsk. Art, hvoraf
der er opbevaret en Del, som sammenfattes
under Navnet Idyller, hvilket Ord egl. blot
betyder »Smaadigte« uden den særlige Betydning,
som det i nyere Tid har faaet. De fleste af disse
Digte er skrevne i en dorisk Dialekt, hvilket
dels kan skyldes T.'s Ophold paa Sicilien, dels
maaske Paavirkning af Mimedigteren Sofron,
der ogsaa har paavirket T. m. H. t. Indholdet.
Mest kendt er T. blevet ved sine bukoliske
Digte, ɔ: Digte, som indeholder Skildringer af
Hyrdelivet, undertiden noget sentimentale, men
til andre Tider ret realistiske. T. behandler
ogsaa sicilianske Folkesagn, og desuden findes
der af ham fortællende Digte af forsk. Art, ofte
i dialogisk Form. Snart er han patetisk som i
det gribende Digt om den unge Pige, der i den
maanelyse Nat søger at drage den troløse
Elsker til sig ved Tryllemidler, snart skildrer han
med Lune Kvindernes travle Færden og
tungerappe Sladder ved Adonis-Festen i Alexandria,
og dermed forstaar han tillige at forbinde den
fineste Smiger mod de Fyrster, ved hvis Hof
han færdedes. Udgaver er bl. a. leverede af
Ahrens (2 Bd, Leipzig 1855), Ziegler (3. Opl.
Tübingen 1879) og Fritzsche (med lat.
Kommentar [2. Opl. Leipzig 1870], med tysk
Kommentar [3. Opl. ved Hiller, Leipzig 1881]).
Udvalgte Digte af T., overs. af S. Müller (Kbhvn
1915). <i>Lexicon Theocriteum</i> ved Rumpel
(Leipzig 1879). (<sp>Litt</sp>: <sp>Legrand</sp>, <i>Étude sur
Théocrite</i> [Paris 1898]).
<i>H. H. R.</i>
</chapter>

<chapter name="Theon">
<b>Theon</b> ['te-], 1) gr. Filosof fra Smyrna i 2.
Aarhundrede e. Kr., Forfatter til et Skrift, der
indeholder matematiske Udviklinger, som er
tjenlige til Forstaaelsen af Platon's Skrifter.
Det er udgivet af Hiller (Leipzig 1878).

2) <sp>Ælius T.</sp>, gr. Retor, levede vistnok
ogsaa i 2. Aarh. Af ham er opbevaret en
retorisk Lærebog (<i>Progymnasmata</i>) med
Øvelseseksempler; den er udgivet af Spengel i <i>Rhetores
græci</i>, II.

3) gr. Matematiker fra Alexandria, levede i
Slutn. af 4. Aarh. Vi har af ham Kommentarer
til ældre Matematikere, Euklid og Ptolemaios.
De er udgivne af Halma (2 Bd, Paris
1821—23).
<i>H. H. R.</i>
</chapter>

<chapter name="Theophagi">
<b>Theophagi</b> ['te-]. Ved T. forstaar man i
Folkmedicinen Indtagelse af visse Medikamenter,
der paa en eller anden Maade symboliserer de
Dæmoner, der antages at være Aarsagen til
Sygdommene. Her kommer især i Betragtning
Dele af de Dyr, i hvilke Dæmonen mentes at
have sit Ophold (Ræv, Muldvarp, Flagermus
