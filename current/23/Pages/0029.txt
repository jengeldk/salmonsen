Landejendom, blev de litterære Interesser dog hans
Livsopgave, og han har i Aarenes Løb affattet en
lang Række Skrifter, dels ligefremme
Digterværker, dels Filosofi, litterære Essays og
Tidsbetragtninger, snart paa Bengali, snart paa
Engelsk, og vandt derved en Berømmelse, der i
Aaret 1913 indbragte ham Nobel-Prinsen. I
Forbindelse hermed besøgte han (1920)
Kjøbenhavn, hvor han under stor Tilstrømning
forelæste paa Universitetet (gentaget Besøg i 1926).
Blandt disse Skrifter kan særlig fremhæves
<i>Sadhana, the realisation of life</i> (London 1913),
der giver hans Filosofi, og Digtsamlingen
<i>Gitanjali Song Offerings</i> (London 1913), Digterens
eget Udvalg af hans Lyrik. Hverken som
Digter eller Tænker er T. præget af stor
Originalitet, og den Tanke- og Stemningskreds, hvori
han bevæger sig, er meget afsluttet, ja ikke
uden Monotoni; men han giver den i nyindisk
Poesi og Tankeliv raadende Aand et baade dybt
og skønt Udtryk, og hans Betragtninger over
Menneskelivet indeholder megen Visdom. Som
religiøs Forkynder fortsætter han i Faderens
Spor og bygger som han paa den indiske
Fromheds Stræben efter i Liv og Tanke at blive eet
med Gud; men hans Livstanker er stærkere
præget af vesterlandsk Aabenhed og Positivitet.
Livet og Verden er ham en uendelig Harmoni,
baaret af Skønhed og Glæde. Det Uendelige,
Brahma, Gud, findes i alt og kan derfor æres
i alt. Det sande, det ægte i os er i
Virkeligheden eet med Uendeligheden. Nirvana —
Frelsen — er Befrielsen fra det uægte. Denne sin
Frihed vinder Sjælen ved Handling, idet
Arbejdets Glæde fører den ud over den Begrænsning,
der skiller den fra Gud, — Tanker, der i
Virkeligheden lige saa fuldt kunde røbe Carlyle og
Emerson som de indiske Upanishader. T. nøjes
dog ikke med saadanne abstrakte
Betragtninger. Han har deltaget livligt i Hinduernes
moderne nationalistiske Bestræbelser, og hans
Kritik af Europa, som han efterhaanden har
lært at kende nøje, er altid interessant. I sit
Hjemland optog T. efterhaanden en pædagogisk
Virksomhed for at belære og højne Ungdommen
moralsk og religiøst. Af den i Çantiniketan
grundlagte Ungdomsskole blev i 1921 et
Universitet Viçvabharati, bestemt for alle Nationer
med den særlige Opgave gennem Studium af
Menneskesjælen at gøre Sandhedskravet
gældende paa alle Omraader. (<sp>Litt</sp>.: Om Fader
og Søn T.: <sp>Sten Konow</sp> i »Illustr.
Religionshistorie«, udgivet af Edv. Lehmann [Kbhvn
1924], S. 328 ff. og <sp>J. M. Jensen</sp>, »T.« [Kbhvn
1925]. Særligt om Rabindra: <sp>Konow</sp>, »R. T.«
[i »Ord och Bild«, 1914]; <sp>Charpentier</sp>,
»R. T.« [i »Nord. Tidsskr.«, 1913]; <sp>E.
Engelhardt</sp>, »R. T. als Mensch, Dichter und
Philosoph« [Berlin 1921]; <sp>E. J. Thompson</sp>, <i>R. T.</i>
[Kalkutta 1921]. Desuden foreligger R. T.'s
Selvbiografi i to Former, en paa Engelsk og en paa
Bengali; paa Dansk er den første oversat, »Mine
Erindringer« [Kbhvn 1922]. Af hans øvrige
Skrifter er en Del oversatte paa Dansk:
»Gitanjali« [Kbhvn 1913], »Blomsternes Bevogter«
[1914], »Halvmaanen« [1918], »Hungrige Stene«
[1919], »Flakkende Fugle« [1917], »Posthuset«
[1921], »Elskerens Gave« [1921], »Hjemmet og
Verden« [1920], »Ildfluer« [1926]).
<i>Edv. L.</i>
</chapter>

<chapter name="Tagpander">
<b>Tagpander,</b> en ældre Betegnelse for
Tagsten; anvendes endnu paa Landet, særlig i
Jylland.
<i>(E. S.). C. B-r.</i>
</chapter>

<chapter name="Tagpap">
<b>Tagpap</b> er Uldpap, der er imprægneret med
Tjære, <sp>Tjærepap</sp>, og derefter ofte
overdrysset med Sand, ell. det er imprægneret med
forsk. Asfaltblandinger, <sp>Asfaltpap</sp>. Det
anvendes som Tagdækningsmateriale. Det
billigere, men mindre holdbare Tjærepap maa af og
til vedligeholdes ved Overstrygning med Tjære.
<i>K. M.</i>
</chapter>

<chapter name="Tagpapprøvning">
<b>Tagpapprøvning.</b> Naar Pappen rives over,
skal Brudfladen vise sig ulden, ikke glat; ved
skarp Sammenbøjning maa den ikke revne;
enkelte Fibre vil dog som Regel briste; da
Asfalten ofte bliver skør under Solvarmens
Indvirkning, maa det anbefales at foretage en
Bøjelighedsprøve, efter at Pappen i 14 Døgn
har været opvarmet til 60—70°; ved Flækning
skal Pappen vise sig helt gennemtrængt af
Asfalt. Imprægneringsgraden bestemmes ved at
gnide det eventuelle Sandlag af, skære Pappen
i Smaastykker og koge disse i Kloroform, der
opløser Asfalten. Dennes Mængde angives i %
af Raapappens Vægt. Trækstyrken angives ved
<sp>Sønderrivningslængden</sp> (s. d.) af
den sandfri Pap, og desuden maales
Brudforlængelsen. Vandoptagelsen efter 1 Døgns
Henliggen i Vand burde være ubetydelig, men er
som Regel 3—15 Vægtprocent. Vandtætheden
kan undersøges ved at udskære et Stykke paa
25 cm i Kvadrat, opbøje Randene og samle dem
i Hjørnerne med smaa Klemmer, saa der
opstaar en c. 3 cm dyb Bakke, der fyldes med
Vand 2 cm højt; efter 8 Døgns Henstand maa
der ikke være trængt Vand igennem. Man kan
ogsaa gaa frem som ved Tagsten (se
<sp>Tagstensprøvning</sp>). Begge disse Prøver
bestaas let af alm. god Tagpap. En kombineret
Styrke- og Vandtæthedsprøve, der bruges
baade ved Tagpap og Tagfilt, bestaar i at
fastklemme Prøvestykket mellem to Jernringe og
udsætte det for et ensidigt Vandtryk af 0,3 at,
der holdes 1 Time, og hvorved der ikke bør
gaa Vand igennem. Derefter forøges Trykket
forsigtigt til 1, 2, 3 at o. s. v., indtil
Prøvestykket revner, idet man paa hvert Trin venter
1 Time og vejer det eventuelt gennemgaaende
Vand, som man har opfanget i en Glasskaal.
<i>E. Su.</i>
</chapter>

<chapter name="Tagpix">
<b>Tagpix</b> bruges baade som Strygemiddel til
at bevare Paptage (se <sp>Tagtjære</sp>) og som
Klæbemiddel ved Fastklæbning af Tagpap. I
sidste Tilfælde bestaar det ofte af 80 %
Kunstasfalt og 20 % Asfaltgoudron.
<i>E. Su.</i>
</chapter>

<chapter name="Tagrende">
<b>Tagrende,</b> en Rende, anbragt under
Tagskægget til at optage Vandet fra Taget og føre
det videre bort til Nedløbsrørene, hvorfor den
faar et ringe Fald, for at Vandet ikke skal
blive staaende i den. T. udføres i Reglen af
Zink, dog ogsaa af Kobber eller Jern; den er
i Almindelighed halvrund, men gøres ogsaa
karnisformet for at indgaa som arkitektonisk Led
i Gesimsen. I den græske Bygningskunst
hedder T. <i>Sima</i> (s. d.).
<i>(E. S.). C. B-r.</i>
</chapter>
