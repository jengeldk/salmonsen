bliver derfor Bevægelserne først langsomme og
stive, efter en lille Tid mere frie og naturlige.
Musklerne viser ogsaa særegne Forhold ved
elektrisk Paavirkning. Ved Mikroskopi af
Musklerne har man kunnet paavise
ejendommelige Forandringer i disse, de enkelte
Muskeltraade er stærkt fortykkede. (<sp>Litt</sp>.:
<sp>Lewandowsky</sp>, »Handbuch der Neurologie«, II Bd
S. 401 [Berlin 1911]).
<i>K. H. K.</i>
</chapter>

<chapter name="Thomson, César">
<b>Thomson</b> [tåm'så], <sp>César</sp>, belgisk
Violinvirtuos, f. 17. Marts 1857, var Elev af
Konservatoriet i Liège, hvor han selv — efter
fleraarige Koncertturneer — blev Lærer i
Violinspil (1883). 1898 flyttede T. til Bryssel, hvor
han grundede en Strygekvartet og blev Ysaye's
Efterfølger som Konservatorielærer; siden 1924
har han levet i Nord-Amerika. T. nyder stort
Ry baade som Virtuos og som Lærer.
<i>W. B.</i>
</chapter>

<chapter name="Thomson, Charles Wyville">
<b>Thomson</b> ['tåms<sub>ə</sub>n], <sp>Charles Wyville</sp>,
Sir, eng. Naturforsker, f. 1830 i Bonsyde i
Linlithgowshire, Skotland, d. 1882 smst., blev 1853
Prof. i Naturvidenskab i Cork, 1854 i Belfast,
1870 i Edinburgh. Sammen med Fysiologen W.
B. Carpenter begyndte han Udforskningen af
Havdybet, idet han 1868 og flg. Aar fik udsendt
ikke mindre end 4 Ekspeditioner, navnlig med
Skibene »Lightning« og »Porcupine«. De
derved vundne Resultater, der fremkom i <i>The
depths of the sea</i> (1873), vakte saa store
Forventninger, at den eng. Regering stillede til
hans Raadighed Korvetten »Challenger«, paa
hvilken han derefter 1872—76 foretog sin
navnkundige Ekspedition Jorden rundt. Efter
Hjemkomsten udgav han i 1877 <i>The voyage of the
Challenger</i>, der er en foreløbig Beretning om
Turen; af den lange Række Bind, hvori det
uhyre rige, videnskabelige Materiale er blevet
behandlet af Specialister, udkom derimod kun
nogle faa i hans Levetid.
<i>(C. W.-L.). R. H. S.</i>
</chapter>

<chapter name="Thomson, Elihu">
<b>Thomson</b> ['tåms<sub>ə</sub>n], <sp>Elihu</sp>, engelsk
Elektrotekniker, f. 29. Marts 1853, 1870—80
Professor i Kemi og Mekanik i Philadelphia.
Grundlagde sammen med E. I. Houston en
elektroteknisk Fabrik, der senere gik op i General
Electric Co. Har gjort mange elektrotekniske
Opfindelser vedrørende Dynamomaskiner,
Elektricitetsmaalere m. m.
<i>A. W. M.</i>
</chapter>

<chapter name="Thomson, James">
<b>Thomson</b> ['tåms<sub>ə</sub>n], <sp>James</sp>, engelsk
Digter (1700—48), studerede Teologi i Edinburgh,
kom derefter som Privatlærer til London og
medbragte sit første Digt, <i>Winter</i>, der udkom
1726 og fulgtes af <i>Summer</i> (1727), <i>Spring</i> (1728)
og <i>Autumn</i> (1730). Disse Digte, der senere
udkom samlede som <i>The Seasons</i>, kendetegner en
ny Tid i Litteraturen. Skønt T. er paavirket af
Pope og blev rost af ham, danner hans Digte
dog en Modsætning til hele den herskende
Retning. Hidtil havde det forfinede Liv i Londons
højere Kredse været Digtningens ene værdige
Emne; men nu kalder T. Digteren bort fra
Skrivebordet og det fordærvede Selskabsliv ud
i den fri Natur. Før Rousseau er her
Naturevangeliet forkyndt og Landets Uskyld sat i
Modsætning til Bylivets fordærvede Kunstlethed.
For Nutidslæsere er der ganske vist en vis kølig
Forstandighed over T.'s Digte, en topografisk
<sp>Beskrivelse</sp> af Naturen, mere end et
stemningsvækkende Maleri; men i Forhold til Tidens
Digtning har de dog virket som en frisk
Fornyelse. Disse Digte bliver da ogsaa
Indledningen til den rige naturbeskrivende Digtning i
Slutningen af 18. Aarhundrede, og de blev
efterlignede alle Vegne, i Danmark af Nordmanden
<sp>Tullin</sp>, særlig i Digtet »Majdagen«. — Af
T.'s øvrige Digtning kan nævnes nogle lidet
betydelige Tragedier, det store patriotiske Digt
<i>Liberty</i> (1727), <i>Britannia</i> (1734), samt det
allegoriske Digt <i>The Castle of Indolence</i>, en
Efterligning af Spencer, som han efterlod ufuldendt.
Det i vore Dage mest kendte af alle T.'s Digte
er Sangen <i>Rule Britannia</i>, der er indlagt i
Maskespillet <i>Alfred</i>, som han skrev sammen
med Mallet. Ved sin højtsvulmende
Nationalfølelse gjorde den straks stor Lykke og er
endnu en af Englands mest sungne Nationalsange.
— En samlet Udgave af T.'s Værker kom i 4 Bd
(1768). Den bedste Udgave er <i>The Aldine
Edition</i>, 2 Bd. Hans Digte findes i Johnson's
<i>English Poets</i>, hvor der ogsaa findes en kort
Biografi. En stor Biografi af T. udgav Murdoch
(1803) i 3 Bd. (<sp>Litt</sp>: <sp>M. Morel</sp>, <i>J. T. sa vie
et ses œuvres</i> [Paris 1895]; <sp>G. C. Macaulay</sp>,
<i>J. T.</i> [<i>English Men of Letters</i>, 1908]).
<i>(T. L.). I. O.</i>
</chapter>

<chapter name="Thomson, James">
<b>Thomson</b> ['tåms<sub>ə</sub>n], <sp>James</sp>, engelsk
Digter (1834—82). Han mistede tidlig sine
Forældre — Faderen var Sømand — og kom 1850 til
Modelskolen i Chelsea for at uddanne sig til
Lærer i Armeen. 1862 blev han afskediget paa
Grund af et ubetydeligt Brud paa Disciplinen,
og derefter levede han som fattig Mand i
London og lærte alle Storbyens Skyggesider at
kende, især da han led af periodiske Anfald af
Drikkesyge. Under et Ophold i Irland havde
han sluttet Venskab med Charles Bradlaugh, og
i hans Tidsskrift <i>The National Reformer</i> tryktes
1863 det smukke Digt <i>To our Ladies of Death</i>
og senere, i 1874, hans Hovedværk, det tunge
og triste <i>City of Dreadful Night</i>. I 1869
offentliggjorde <i>Frasers Magazine</i>, efter Sigende paa
Charles Kingsley's Opfordring: <i>Sunday up the
River</i>. Under et Ophold i Amerika kom han i
Forbindelse med <i>The New York World</i>, der
sendte ham som Korrespondent til Spanien
under Karlist-Kampene. Efter hans Hjemkomst
fik hans Ven og Beundrer Bertram Dobell <i>The
City of Dreadful Night and other Poems</i>
udgivet i Bogform (1880); den vakte betydelig
Opsigt og fulgtes samme Aar af <i>Vane's Story and
other Poems</i> og næste Aar af <i>Essays and
Phantasies</i>. En Del af hans Digte er undertegnet B.
V. (Byssh Vanoles), hvorigennem han ønskede
at fastslaa sit Aandsslægtskab med Shelley og
Novalis; til Tider mindes man ogsaa om De
Quincey og Heine, af hvis Digte han har
oversat en Del; men trods disse litterære Spor er
han fuldt ud original, og hans Anseelse har
været i jævn Stigning, saa han nu staar som
en af Periodens betydeligere Aander. <i>The
Poetical Works of J. Th. Ed. by B. Dobell, 2 Vol.</i>
1895. (<sp>Litt</sp>.: <sp>B. Dobell</sp>, <i>The Laureate of
Pessimism: a sketch of the life and character
of J. Ph.</i> [1910]; <sp>P. B. Marston</sp>, <i>J. Th.</i> [<i>Ward's
English Poets</i>, Vol. IV, 1883]; <sp>H. S. Salt</sp>, <i>The
Life of J. Th.</i> [1914]).
<i>(T. L.). I. O.</i>
</chapter>

<chapter name="Thomson, Joseph">
<b>Thomson</b> ['tåms<sub>ə</sub>n], <sp>Joseph</sp>, skotsk
Opdagelsesrejsende i Afrika (1858—95). Kun 20
