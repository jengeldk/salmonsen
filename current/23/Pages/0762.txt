og gaaet over til Fabrikation af fede, mere
kostbare Oste saasom Emmenthaler, Roquefort o, a.
fuldfede Oste samt i den sidste Tid forskellige
Delikatesse-Oste og Æskeost (Petit Gruyère).

Arbejdet med Osteproduktionen lykkedes over
al Forventning. De her i Danmark fremstillede
Varer har fortrængt de tilsvarende udenlandske
Mærker fra det danske Marked, og det er
lykkedes at oparbejde en betydelig Eksport til hele
Nordeuropa og sporadisk endog til Mellem- og
Sydeuropa.

Ogsaa Mælkeforsyningen har arbejdet
særdeles tilfredsstillende, og der er stadig leveret
fortrinlig Sødmælk og Fløde ligesom Smør og
Ost af bedste Kvalitet. At naa dette har været
muligt ved, at hele Virksomheden stadig har
underkastet sig Kbhvn's Sundhedskommissions
Tilsyn samt hyppige Tilsyn af Selskabets egne
Dyrlæger, og dette gælder alle Selskabets
Gaarde, saaledes at man er absolut Herre over
Mælkeleveringen til Kbhvn, idet man til enhver
Tid kan vælge og vrage mellem alle
Leverancerne fra Gaardene, der tilsammen pr Aar
andrager c. 32 Mill. kg Sødmælk.
<i>B. B.</i>
</chapter>

<chapter name="Trifolium">
<b>Trifolium,</b> se <sp>Kløver</sp>.
</chapter>

<chapter name="Triforium">
<b>Triforium</b> (lat., egentlig tredelt Muraabning,
Trillingbue) kaldes i større middelalderlige
Kirker de Aabninger, som gennembryder
Midtskibets Vægflade over Arkaderne (mellem
Midtskib og Sideskibe) og under Vinduerne i
Højkirken (øverste Del af det højere Midtskib). Bag
disse Aabninger, der stundom (men dog ikke
altid) er tredelte, kan der være en smal Gang
med Passage fra Korparti til Kirketaarn, men
T. kan ogsaa forbinde Midtskibet med Rummet
under Sideskibenes Tage eller med øvre Etager
i Sideskibene (smlg. <sp>Empore</sp>). Af denne Art
er de tredelte Triforier i Lund, Viborg og
Ribe Domkirker, medens den smalle Murgang
f. Eks. findes i Trondhjems Domkirke.
<i>C. A. J.</i>
</chapter>

<chapter name="Triformol">
<b>Triformol</b> er fast polymert
Paraformaldehyd, et hvidt Pulver, som smelter ved 171°.
Det er et Antiseptikum, der anvendes saavel
til indvortes Brug som til Indaanding og
Forbindinger.
<i>E. K.</i>
</chapter>

<chapter name="Triftong">
<b>Triftong</b> (græsk: »Trelyd«) er en
Forbindelse af tre Vokaler i samme Stavelse, f. Eks.
i den almindeligste Udtale af trykstærkt dansk
jeg = iai. Den mest klangfyldige Lyd maa
altid staa i Midten.
<i>O. Jsp.</i>
</chapter>

<chapter name="Trifylia">
<b>Trifylia</b> kaldtes i Oldtiden den sydligste Del
af Landskabet Elis (s. d.) i Grækenland.
<i>H. H. R.</i>
</chapter>

<chapter name="Trifylin">
<b>Trifylin,</b> se <sp>Litiofilit</sp>.
</chapter>

<chapter name="Triga">
<b>Triga</b> (lat.), Trespand.
</chapter>

<chapter name="Trigas">
<b>Trigas,</b> en Art Blandingsgas af tre
forskellige Gasarter, fremstillet efter en af
Dellwick-Fleischer angiven Metode. Se <sp>Gas</sp>, S. 461.
<i>R. T.</i>
</chapter>

<chapter name="Trigeminus">
<b>Trigeminus</b> (ogsaa kaldet »5. Hjernenerve«)
er Ansigtets vigtigste Følenerve. Kort efter at
have forladt Hjernens Underside passerer den
det <sp>Gasser'ske Ganglion</sp> (analogt med
Rygmarvsnervernes Spinalganglier) og opløser
sig derpaa i sine 3 Hovedgrene, af hvilke den
øverste sender Følenerver til Næse-, Øje- og
Panderegionen, den anden til hele
Overkæbepartiet (bl. a. til Overmundens Tænder) og den
tredje til Underkæbepartiet (med
Undermundens Tænder).
<i>S. B.</i>
</chapter>

<chapter name="Trigeminusneuralgi">
<b>Trigeminusneuralgi</b> [-næ^u-], se <sp>Neuralgi</sp>.
</chapter>

<chapter name="Triggiano">
<b>Triggiano</b> [tri'dз<sub>i</sub>ano], By i Syditalien,
Provins Bari, ligger 5 km SØ. f. Bari paa en Slette
7 km fra Adriaterhavet. (1911) 10980
Indbyggere. T. driver Mandel-, Vin- og Olivenavl.
<i>(H. P. S.). C. A.</i>
</chapter>

<chapter name="Trigla">
<b>Trigla,</b> se <sp>Panserkinder</sp>.
</chapter>

<chapter name="Triglav">
<b>Triglav,</b> italiensk: <sp>Tricorno</sp>, tysk:
<sp>Terglou</sp>, højeste Bjergtop i de juliske Alper, hæver
sig paa Grænsen af Jugoslavien og Italien og
danner Vandskellet mellem Sava og Isonzo.
T. naar en Højde af 2864 m. Fra Toppen, der
er dækket af evig Sne, er der en meget smuk
Udsigt over det adriatiske Hav og Indlandet
indtil de hvide Toppe i Tauern. T. bestaar af
Kalk, er stærkt gennemkløftet, vandfattigt og
bærer flere smaa Gletschere, deriblandt
T.-Gletscheren 1/2 km<sup>2</sup> paa Nordøstsiden. 400 m
under Toppen findes T.-Hytten, der byder
Bestigerne Ly.
<i>(Joh. F.). N. H. J.</i>
</chapter>

<chapter name="Triglochin">
<b>Triglochin</b> [-kin], se <sp>Trehage</sp>.
</chapter>

<chapter name="Triglycerider">
<b>Triglycerider,</b> normale Alkylsalte af
Glycerin; herhen hører Nitroglycerin
(Glycerintrinitrat), Triacetin, Tributyrin og de i Fedtstofferne
forekommende Glycerider.
<i>(O. C.). S. P.</i>
</chapter>

<chapter name="Triglyf">
<b>Triglyf</b> er i Bygningskunsten Betegnelse for
et bærende og dekorativt Led, der anvendes i
den doriske Søjleorden. Over Søjlernes
Kapitæler lagdes først den svære, vandrette
<sp>Arkitrav</sp> bjælke. Paa denne stilledes T., korte,
lodrette Bjælker, der bar paa Forsiden 2, i
hvert Hjørne et halvt, halvcirkeldannet
Længdeindsnit (deraf Navnet T., omtrent = Tresnit).
Oftest stilledes en T. over hver Søjle og en
midt over hvert af Mellemrummene mellem
disse. Mellem Triglyfrækken anbragtes
Metopernes Reliefplader, over dem Gesims og
Tagværk. — En senere Variant, <sp>Diglyf</sp>, har kun
1 + 2/2 Indsnit.
<i>H. A. K.</i>
</chapter>

<chapter name="Trigo, Felipe">
<b>Trigo</b> ['trig<sub>å</sub>], <sp>Felipe</sp>, spansk Forfatter
(1865—1916), var Læge, begyndte først i en Alder
af c. 40 Aar en omfangsrig Forfattervirksomhed
som Prosafortæller, idet han navnlig udsendte
en Række Romaner, der indledtes med Las
<i>Ingenuas</i> (1901). Herved vandt han snart et
overordentlig stort Publikum og erhvervede sig
en betydelig Formue. Men det kunde ikke
undgaas, at hans Værker trods det afgjorte Talent,
de røbede, tillige vakte en Del Modstand. Deres
Emner var altid hentede fra Erotikken med en
stærk Bismag af det pikante, uagtet der
tilsyneladende var lagt an paa en alvorlig
psykologisk Behandling af Stoffet. I et Par Bøger
af kritisk-ræsonnerende Form søgte han selv at
give et Forsvar for sit Forfatterskabs Karakter.
(<sp>Litt</sp>.: <sp>H. Peseux-Richard</sp>, M<i>. F. T.</i> i
<i>Revue hispanique</i>, Bind XXVIII [1913];
<sp>Manuel Abril</sp>, <i>F. T., su vida, su obra, su moral</i>
[Madrid 1917]).
<i>E. G.</i>
</chapter>

<chapter name="Trigonaltal">
<b>Trigonaltal,</b> d. s. s. <sp>Trekantstal</sp>, se
<sp>Figurtal</sp>.
</chapter>

<chapter name="Trigondodekaeder">
<b>Trigondodekaeder,</b> se <sp>Triakistetraeder</sp>.
</chapter>

<chapter name="Trigonella">
<b>Trigonella,</b> se <sp>Bukkehorn</sp>.
</chapter>

<chapter name="Trigonit">
<b>Trigonit,</b> et Mineral af Sammensætningen
Pb<sub>3</sub>MnH(AsO<sub>3</sub>)<sub>3</sub>, der er fundet i Dolomit ved
Längban i Sverige; det danner smaa, monokline,
svovlgule eller brunlige Krystaller.
<i>O. B. B.</i>
</chapter>

<chapter name="Trigonocephaler">
<b>Trigonocephaler</b> [-fa'-], se <sp>Pilhoveder</sp>.
</chapter>
