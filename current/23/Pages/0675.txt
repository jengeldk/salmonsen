organisere en lignende Foredragsvirksomhed i en
Række Industricentrer. Overanstrengelse
undergravede hans Heldbred og lagde ham i
Graven, endnu før hans Reformtrang kunde faa
Afløb i færdige Værker. Efter T.'s Død udgav
hans Enke de fragmentariske <i>Lectures on the
Industrial Revolution of the 18. Century</i>
(London 1884), et Arbejde af betydelig
social-historisk og økonomisk-politisk Interesse. Hans
Tilhængere stiftede efter hans Død T.-Club, der i
Whitechapel grundlagde T.-Hall som
Samlingspunkt for en Videreførelse af T.'s sociale
Arbejde (se ndf.). (<sp>Litt</sp>.: <sp>Alfr. Milner</sp>, <i>A. T.</i>
[London 1895]).
<i>(K. V. H.). Sv. N.</i>
</chapter>

<chapter name="Toynbee, Joseph">
<b>Toynbee</b> [tå^inbi.], <sp>Joseph</sp>, engelsk
Ørelæge, f. 1815 i Lincolnshire, d. i London 7. Juni
1866. T. begyndte sine medicinske Studier 17
Aar gammel. Tidlig blev han Assistent <i>Curator</i>
ved <i>Royal College of Surgeon</i>'s anatomiske
Museum og offentliggjorde allerede 21 Aar
gammel flere Afhandlinger om Ørets Fysiologi. 2
Aar senere, 1838, blev han Leder af <i>St. James
& St. Georges Dispensary</i> og interesserede sig
her særlig for Behandling af Ørets Sygdomme
samt begyndte sine grundlæggende
patologisk-anatomiske Undersøgelser, som efterhaanden
strakte sig over 1659 Tilfælde. I Aarene
1841—55 offentliggjorde han i <i>Medical Transactions</i>
en Række Beskrivelser af Sektioner af
Høreorganet og endelig i 1857 sin overordentlig
betydningsfulde <i>Descriptive Catalogue of
Preparations illustrative of the Diseases of the Ear
in the Museum of J. T.</i> Denne Samling af 856
Præparater eksisterer endnu og var udstillet
ved Otologkongressen i London 1899. Han
paaviste ved sine Undersøgelser, at de fleste
Tilfælde af Tunghørighed skyldtes Sygdomme i
Mellemrøret, og ganske særlig paapegede han
Betydningen af Ankylosen af Stigbøjlen i en
Gruppe af Sygdomme, der hidtil havde været
anset for at være af nervøs Natur, men som for
de fleste Tilfældes Vedkommende kan henføres
under det Sygdomsbillede, der nu betegnes
som Otosklerose. — T.'s Betydning som Kliniker
staar langtfra paa Højde med hans Betydning
som Patolog, dog blev hans Lærebog <i>Diseases
of the Ear</i> 1860 af ikke ringe Betydning for
Udviklingen af den moderne Otologi. — T.
blev 1842 <i>Fellow of the Royal Society</i>, 1843
<i>Fellow of the College of Surgeons</i> og 1852
<i>Lecturer on Diseases of the Ear ved St. Mary's
Hospital and Medical School</i>. Han var tillige
en fremragende Filantrop og udrettede navnlig
et stort Arbejde for Bolighygieinen.
<i>J. M.</i>
</chapter>

<chapter name="Toynbee Hall">
<b>Toynbee Hall</b> ['tå^inbi.-'hå.£], en efter
Initiativ af Præsten Samuel A. Barnett 1884
grundlagt Institution for social Undersøgelses- og
Oplysningsvirksomhed i Londons østlige
Proletarkvarterer. Ved Hjælp af et af A. Toynbee's
Venner og Elever dannet Fond ombyggedes for
dette Øjemed en gammel Industriskole,
beliggende i Commercial Street, Whitechapel. Op til
tyve Alumner kan her faa Plads for at drive
praktiske og teoretiske Studier af Millionbyens
Fattigforhold og samtidig deltage i det sociale
Arbejde. Anstalten indeholder Forelæsningssale,
Bibliotek, Laboratorier og Rekreationsrum etc.,
og der holdes Foredrag, Kursus, Oplæsninger,
Koncerter m. v. Endvidere ydes der fri
Retshjælp. (<sp>Litt</sp>.: <sp>Picht</sp>, »T.-H. und die englische
Settlement-Bewegung« [Tübingen 1913]).
<i>(K. V. H.). Sv. N.</i>
</chapter>

<chapter name="Toyohashi">
<b>Toyohashi,</b> se <sp>Tojohashi</sp>.
</chapter>

<chapter name="Tozzi, Federigo">
<b>Tozzi</b> ['tåtsi], <sp>Federigo</sp>, italiensk
Forfatter, f. 1883 i Siena, d. 1920 i Rom. I sine
første Romaner er han stærkt paavirket af
Verga og af den russiske Litteratur, særlig
Dostojevskij, uden dog at naa op i Højde med
disse Forfattere. Af hans Romaner er de mest
kendte: <i>Con gli occhi chiusi</i> (1919), <i>Tre croci</i>
(1920) og <i>Il podere</i> (1921).
<i>E. M-r.</i>
</chapter>

<chapter name="Traad">
<b>Traad,</b> se <sp>Garn</sp> og <sp>Metaltraad</sp>.
</chapter>

<chapter name="Traadcelle">
<b>Traadcelle</b> (botanisk), d. s. s. <sp>Hyfe</sp> (s. d.).
</chapter>

<chapter name="Traadfletværk">
<b>Traadfletværk,</b> fremstillet af Jerntraad,
bruges navnlig til Indhegning og forhandles i
Ruller. Oftest fremstilles det med 6-kantede
Masker af tynd Traad og forzinkes efter
Fremstillingen (<sp>Hønsenet</sp>). Af tykkere Traad,
der forud er forzinket eller fortinnet,
fremstilles <sp>Spiralfletværk</sp> med kvadratiske
Masker. En anden Art af T. er <sp>Rabitznet</sp>, der
fremstilles af forzinket 1 mm tyk Jerntraad med
kvadratiske 20 mm Masker og er uden Stivhed.
Det bruges til Udspænding mellem
Loftsbjælker eller Vægstolper som Mørtelbærer.
<i>E. Su.</i>
</chapter>

<chapter name="Traadforzinkning">
<b>Traadforzinkning</b> sker ved at trække
Jerntraaden gennem et langt Kar med smeltet Zink,
som den forlader gennem en Asbestpakning,
der stryger det overflødige Zink af og glatter
Overfladen. Zinklaget er derfor altid tyndere
paa Traad end paa Plader o. l., der ikke
afstryges, og ved Behandling af Hegnstraad
drives Afstrygningen undertiden saa vidt, at
Rustbeskyttelsen bliver næsten illusorisk.
Telegraftraad afstryges mindre stærkt og trækkes
langsommere gennem Badet, saa paa den er
Zinklaget tykkere. Ved Forzinkningen forringes
Styrken noget, fordi det yderste Jernlag
omdannes til Haardzink, en skør Legering, der
revner paa et tidligt Tidspunkt og altsaa ikke
kommer til at virke med, naar Traaden rives
over. Forzinket Traad bruges i stor
Udstrækning som Telegraf- og Hegnstraad. Man
forlanger, at den overalt skal være nøjagtig
cirkelrund med glat Overflade uden Ridser eller
andre Ujævnheder, og den skal kunne vikles i
tæt til hinanden sluttende Skruevindinger om
en Cylinder, hvis Diameter er 10 Gange
Traadens, uden at Zinklaget skaller af eller revner.
Zinklagets Tykkelse bedømmes ved at dyppe
Traaden i en Kobbersulfatopløsning og
bestemme, hvor lang Tid der medgaar til Zinkets
Opløsning.
<i>E. Su.</i>
</chapter>

<chapter name="Traadglas">
<b>Traadglas</b> (<sp>Monierglas</sp>) er Raaglas med
et indlagt Jerntraadvæv med kvadratiske eller
sekskantede Masker. Saadant Glas er mindst
lige saa skørt som det almindelige, men naar
det revner, holder Jernet Brudstykkerne
sammen og bevarer Formen. En Rude af T. vil
derfor ved Ildsvaader forhindre Ildens og
Røgens Fremtrængen i Modsætning til en
almindelig Rude, og selv om den er ophedet, og der
sprøjtes paa den, falder den ikke ned.
Traadvævet virker ogsaa fordelende paa Varmen.
Naar T. bruges af Hensyn til Brandsikkerheden,
forlanges gerne en Tykkelse af mindst 6 mm,
