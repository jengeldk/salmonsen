Rochdale-Pontefract-Kanalen, har rige Stenkulslejer og
betydelig industriel Virksomhed. Der findes
Jernstøberier, Fabrikation af Maskiner og
Bomuldstøj. (1921) 23888 Indb.
<i>(M. Kr.). M. H-n.</i>
</chapter>

<chapter name="Todorov, Petko">
<b>Todorov</b> ['tådåråf], <sp>Petko</sp>, bulgarsk
Forfatter, f. 1879, d. 1916, har skrevet fine
Stemningsbilleder og Prosadigte (»Idyller«, 1914),
der rummer ægte Poesi. Som dramatisk
Forfatter har han gennem Paavirkning fra Ibsen,
Hauptmann været banebrydende for bulgarsk
Litteratur. Paa Grundlag af bulgarske
Folkesagn giver han i symbolsk Form Skildringer af
almenmenneskelige Ideer. Af hans Dramaer
kan nævnes »Murerne« og »Samodiva« (1904),
»Strahil« (1905), »Boyana« (1909) og »Dagens
Giftermaal« (1910).
</chapter>

<chapter name="Tôdos os Santos">
<b>Tôdos os Santos</b> ['tåð<sub>å</sub>∫-<sub>u</sub>∫-'sa<sub>n</sub>t<sub>u</sub>∫], se
<sp>Allehelgens-Bugt</sp>.
</chapter>

<chapter name="Todos Santos">
<b>Todos Santos</b> ['tåð<sub>å</sub>s-'sant<sub>å</sub>s], <sp>Todos los
Santos</sp>, <sp>Bahia de T. S.</sp>, Bugt paa
Vestkysten af den kaliforniske Halvø, ligger 80 km
fra Grænsen til U. S. A. og paa 31° 47′ n. Br.
T. S. frembyder en udmærket Ankerplads, der
beskyttes ved en lille Ø.
<i>(H. P. S.). G. Ht.</i>
</chapter>

<chapter name="Todtenkopf">
<b>Todtenkopf</b> ['to.t<sub>ə</sub>nkåpf], se <sp>Jerntveilte</sp>
og <sp>Engelskrødt</sp>.
</chapter>

<chapter name="Todækker og Tredækker">
<b>Todækker</b> og Tredækker er en Benævnelse
paa tidligere Sejllinieskibe med henholdsvis to
og tre lukkede Batterier.
<i>C. B-h.</i>
</chapter>

<chapter name="Toepffer">
<b>Toepffer,</b> se under <sp>Tø</sp> . . .
</chapter>

<chapter name="Toesa">
<b>Toesa</b> [tå'æsa], spansk Længdemaal, se
<sp>Braza</sp>.
</chapter>

<chapter name="Tofana">
<b>Tofana,</b> berygtet italiensk Giftblanderske i
Slutningen af 17. og Begyndelsen af 18.
Aarhundrede, efter hvem en Giftdrik, hvis
Sammensætning i øvrigt er ukendt, er opkaldt (<i>Aqua
Tofana</i>, ogsaa kaldet <i>Acquetta di Napoli</i>).
</chapter>

<chapter name="Tofft, Alfred">
<b>Tofft,</b> <sp>Alfred</sp>, dansk Komponist, f. i Kbhvn
2. Jan. 1865 og blev oprindelig sat i
Handelslære. Ved 20 Aars Alderen opgav han dog dette,
tog alvorligt fat paa musikalske Studier og
debuterede 1887 som Orgelspiller og Komponist
ved en Koncert i Skt Johannes-Kirken. Som
Komponist er T. væsentlig Autodidakt. 1892 tog
han paa Studierejse til Udlandet paa det
Ancker'ske Legat. Fra hans Haand haves en
Række Klaverstykker og Sange, derimellem
et Heine-Album og et J. P. Jacobsen-Album,
Fantasistykker for Obo, Koncertromance for
Violin, af hvilke Kompositioner en større Del
er udkomne i Tyskland og England. Hans
betydeligste Arbejde er Operaen »Vifandaka«
(kgl. Teater 1898 og 1905), der viser ham som
en Kunstner af kultiveret Smag og sikker
Teknik. Han har i en Række Aar skrevet
Musikkritik i københavnske Blade, først i
»Dagbladet«, senest i »Berlingske Tidende«. T. er
Inspektør for Militærmusikken, Formand for
Dansk Komponistforening og for Samfundet til
Udgivelse af dansk Musik.
<i>A. H.</i>
</chapter>

<chapter name="Toffteen, Olof Alfred">
<b>Toffteen,</b> Olof Alfred,
svensk-amerikansk religionshistorisk Forfatter, født paa
Gotland 1863, drog 1888 til Amerika, hvor han
1893—1905 virkede som Præst ved svenske
Menigheder, blev derefter <i>Dr. phil.</i> i Chicago og
Professor i semitiske Sprog ved <i>theological
seminary</i> og 1913 Rektor ved <i>Scandia academy</i>
smst. Hans Arbejder behandler fornemmelig de
bibelske Beretningers Forhold til den ægyptiske
og babyloniske Kultur: <i>Mythe and Bible</i> (1900),
<i>Ancient records of Egypt</i> (1906), <i>Babylonian
geography</i> (1908). I <i>The historic Exodus</i> (1909)
opstiller han den Formodning, at der har
fundet to Udvandringer fra Ægypten Sted.
<i>Edv. L.</i>
</chapter>

<chapter name="Tofieldia">
<b>Tofieldia</b> Huds., Slægt af Giftliljerne, Urter
med kort eller krybende Rodstok og toradede,
liniedannede Blade; Blomsterne er smaa og
oftest omgivne af et 3-bladet Hylster. <i>T.
calyculata</i> Wahlbg. (nordlige Halvkugle), 20—30 cm
høj, med sværddannede Blade og bleggule
Blomster, dyrkes paa Stenhøje; blomstrer i
Juni-Juli.
<i>A. M.</i>
</chapter>

<chapter name="Tofte">
<b>Tofte</b> (Søv.), Siddebænk i en Robaad. T. er
Planker, der gaar tværs paa Baadens
Længderetning fra dens ene Side til dens anden, og
som tillige tjener til at afstive Baaden;
forreste T. — som i Reglen er trekantet —
benævnes <sp>Pligt-T.</sp>; den bageste, der løber rundt
om Baadens Agterdel, følgende dennes Form,
kaldes <sp>Agter-T.</sp>; paa denne sidder
Passagererne. — I Baade med Sejl anvendes enkelte
af Tofterne (Sejl-T.) til Støtte for Masterne,
der føres gennem et Hul i eller et Beslag paa
T.; disse T. gøres sværere end de andre.
<i>(C. L. W.). C. B-h.</i>
</chapter>

<chapter name="Tofte, Lars Valdemar">
<b>Tofte,</b> <sp>Lars Valdemar</sp>, dansk Violinist,
f. i Kbhvn 21. Oktbr 1832, d. smst. 28. Maj
1907, studerede 1853—56 under Spohr og
Joachim, debuterede 1856 som Solist i
Musikforeningen, var 1863—93 ansat som første Violinist
i det kgl. Kapel og 1866—1904 Lærer ved
Musikkonservatoriet. Ved sin Afgang fra Kapellet
udnævntes han til Professor. Baade som Solist
og som Kammermusikspiller (i Kvartet med
Schiørring, Vilh. Holm og Neruda) har T. ved
sin sunde og vederhæftige Kunst indtaget en
fremragende Plads i dansk Koncertliv, men
endnu større Betydning har han haft som
Lærer for den efter ham følgende Generation af
danske Violinister.
<i>S. L.</i>
</chapter>

<chapter name="Toftegæld">
<b>Toftegæld</b> var i Middelalderen i forskellige
danske Købstæder Betegnelsen for en Afgift,
som Borgerne maatte svare til Kongen, og som
uden Tvivl havde sin Oprindelse fra, at Kongen
fra først af ejede den Grund, paa hvilken Byen
var opstaaet. Lignende Grundafgifter forekom i
andre Byer under andre Navne.
<i>P. J. J.</i>
</chapter>

<chapter name="Toftes Gave">
<b>Toftes Gave</b> kaldes en af Grosserer
Andreas Tofte 1847 til Oslo Kommune skænket
Anstalt, der oprindelig skulde tjene som Hjem
for moralsk fordærvede Børn af begge Køn.
Den begyndte sin Virksomhed 1844 i nogle
Bygninger paa Tyveholmen ved Oslo, men
flyttedes 1859 til Risebro i Ullensaker; siden 1877
har Stiftelsen haft sit Hjem paa Gaarden Sund
paa Helgøen paa Hedemarken. Den virker
siden 1900 som (mildere) Skolehjem for forsømte
Gutter.
<i>(K. F.). Wt. K.</i>
</chapter>

<chapter name="Toftlund">
<b>Toftlund,</b> Sogn, Sogne- og Stationsby i
Sønderjylland (Nørre Rangstrup Herred, Haderslev
Amt). Byen, som ligger næsten midt i
Firkanten Ribe—Haderslev—Aabenraa—Tønder
(25—30 km fra hver af disse Købstæder), havde
1921 174 Gaarde og Huse med 923 Indbyggere.
Den er Sæde for Dommeren i 91. Retskreds og
Politimesteren i 67. Politikreds, og der er
