kirurg. Akademi, indtil han 1814 udnævntes til
Overkirurg ved Alm. Hospital. Her viste han sig
som en lidet videnskabeligt interesseret, men
praktisk særdeles dygtig Kirurg, der gjorde sig
gældende ikke blot som Operatør (navnlig af
Blæresten), men ogsaa som Konstruktør af
Bandager og Instrumenter (T.'s Rotationssav).
T. var en usleben Personlighed, hidsig og grov,
der let stødte sammen med andre. Tvunget af
sine Kandidater maatte han tage sin Afsked
1842. Allerede 1817 var han blevet titulær
Professor, og 1829 blev han <i>Prof. extr.</i> ved
kirurgisk Akademi. Han blev et Offer for
Koleraepidemien.
<i>J. S. J.</i>
</chapter>

<chapter name="Thalamos">
<b>Thalamos</b> ['ta'lamås] (gr.), Sovekammer,
Brudekammer, ogsaa Forraadskammer.
</chapter>

<chapter name="Thalamus opticus">
<b>Thalamus opticus</b> ['ta'-], Synshøjen, se
<sp>Hjerne</sp>.
</chapter>

<chapter name="Thalassa">
<b>Thalassa</b> [ta-] (gr.), Hav.
</chapter>

<chapter name="Thalassophryne">
<b>Thalassophryne</b> [ta-'fry.-], se <sp>Paddefisk</sp>.
</chapter>

<chapter name="Thalassoterapi">
<b>Thalassoterapi</b> [ta-] (gr.), Behandling ved
Søbade, Sørejser.
</chapter>

<chapter name="Thalberg, Sigismund">
<b>Thalberg</b> ['ta.lbærk], <sp>Sigismund</sp>, tysk
Klavervirtuos, f. i Genève 7. Jan. 1812, d. i
Neapel 28. Apr. 1871. T. var en naturlig Søn af Fyrst
Dietrichstein og Baronesse Wetzlar og fik en
meget omhyggelig Opdragelse. Hans egl.
Klaverlærer var en Fagottist ved Operaen i Wien,
hvor T. allerede i en Alder af 14 Aar vakte
Opsigt i Privatkredse; han fortsatte sine
Studier under Sechter og Hummel og begyndte
1830 sine Koncertrejser i Tyskland. 1835
optraadte han i Paris, hvor han endog med Held
tog Kampen op med Liszt, og derefter besøgte
han Belgien, Holland, England, Rusland og
Skandinavien (i Kbhvn spillede han i Maj 1847
tre Gange paa det kgl. Teater). 1855 berejste
han Brasilien, 1856 Nordamerika og trak sig
derefter tilbage til sin Villa ved Neapel og
levede der i Stilhed til sin Død, med
Undtagelse af Aarene 1862—63, da han igen foretog
nogle Koncertrejser. — T. hører til sin Tids
første Klavervirtuoser, selv om han, baade som
udøvende og som Komponist, ubetinget hylder
Salonvirtuositeten. Ved sine Kompositioner,
der væsentligst bestaar af Transskriptioner af
Operamelodier o. l., og som bl. a. blændende
Egenskaber ogsaa har den at forekomme
Tilhørerne vanskeligere, end de i Virkeligheden
er, har tilført Klaverteknikken adskillige ny
og taknemmelige Effekter. Hans to Operaer,
»Florinda« og »Cristina di Suezia«, gjorde
ingen Lykke.
<i>S. L.</i>
</chapter>

<chapter name="Thalbitzer">
<b>Thalbitzer</b> ['tal-], en vistnok fra Byen Dallwitz
ved Karlsbad stammende Slægt, der føres
tilbage til 16. Aarh., og som kom her til Landet
med to Brødre, preussisk Konsul i Helsingør
<sp>Heinrich Albert T.</sp> (1737—85) og
Grosserer i Kbhvn, Hofagent <sp>Carl Heinrich
T.</sp> (1738—86). Begge har efterladt Afkom. Den
førstnævntes ældre Søn, preussisk Konsul i
Helsingør <sp>Henry T.</sp> (1767—1818), var Fader til
Medlem af den grundlovgivende Rigsforsamling,
senere Landstingsmand, Etatsraad <sp>Carl
Wilhelm (Billy) T.</sp> til Cathrinebjerg og
Frederiksholm (1801—67), der i Tinget, fra 1849 til
sin Død, indtog en meget anset Stilling som
Medlem af næsten alle vigtige Udvalg
vedrørende Landboforhold. Han hørte opr. til
Bondevennerne, men gik siden sammen med det
nationalliberale Parti. Bl. hans Sønner skal
nævnes Oberstløjtnant <sp>Carl Wilhelm (Billy)
T.</sp> (1830—1916), der som Kompagnichef deltog
i Forsvaret af Dybbølstillingen, Forpagter af
Turebyholm <sp>Gerhard Peter T.</sp>
(1833—1917) (s. d.) og endelig Oberstløjtnant <sp>Victor
Alexander T.</sp> (s. d.). Den ældste af disse
Brødre blev Fader til Chef for 4. Regiment,
Oberst <sp>Martin T.</sp> (født 1868) og til Overlæge
ved Skt Hans Hospital, <i>Dr. med.</i> <sp>Sophus T.</sp>
(født 1871), som bl. a. har offentliggjort:
»Stemninger, Følelser og Sindsbevægelser,
psykofysiologiske Iagttagelser og Analyser« (1918),
senere udkommet i tysk og eng. Overættelse.
Ovenn. Konsul H. A. T.'s yngre Søn, preuss.
Vicekonsul i Helsingør <sp>Charles T.</sp>
(1772—1814), var Farfader til Fabrikejer smst.
<sp>Heinrich Albert T.</sp> (1835—93), hvis Sønner er
Prof. <sp>Carl William T.</sp> (s. d.) og
Nationaløkonom <sp>Carl Frederik Simony T.</sp>
(s. d.). Hofagentens Sønnesøn, Oberst <sp>Johan
Carl Theodor T.</sp> (1814—88), deltog i begge
de slesvigske Krige, bl. a. som
Bataillonskommandør i Kampen ved Sankelmark.
<i>P. B. G.</i>
</chapter>

<chapter name="Thalbitzer, Carl Frederik Simony">
<b>Thalbitzer</b> ['tal-], <sp>Carl Frederik
Simony</sp>, dansk Nationaløkonom, f. 1.
Februar 1876 i Helsingør, <i>cand. polit.</i> 1898 og
ansat i Nationalbanken 1901—14. T.
erhvervede sig under sin Bankvirksomhed en
betydelig Indsigt i økonomiske Forhold, specielt
paa Bankvæsenets Omraade, og røbede hurtigt
Evner til at give sine ofte fra den herskende
Opfattelse afvigende Meninger en klar og
forstaaelig Form paa Tryk. Han slog efterhaanden
ind paa økonomisk Journalistik og startede i
1915 sit eget Blad »Finanstidende«, i hvilket han
i en lang Række velskrevne og almenfattelige
Artikler har leveret vægtige Bidrag til den
økonomiske Diskussion i Danmark. Men ogsaa paa
anden Maade er T.'s Interesse for offentlige
Forhold kommet Almenheden til Nytte. Ved
Siden af sin Skribentvirksomhed, der i øvrigt
ingenlunde er snævert begrænset til
»Finanstidende« eller til økonomiske Anliggender, har
han udfoldet et betydeligt Arbejde som Medlem
af forskellige Kommissioner og
Foreningsbestyrelser m. v. Han udnævntes i 1922 af
Handelsministeriet til Medlem af Nationalbankens
Repræsentantskab og blev samme Aar <i>associate
member of the International Chamber of
Commerce</i>.
<i>J. Th.</i>
</chapter>

<chapter name="Thalbitzer, Carl William">
<b>Thalbitzer</b> ['tal-], <sp>Carl William</sp>, dansk
Sprogforsker og Etnograf, f. 5. Febr 1873 i
Helsingør. T. begyndte sin videnskabelige
Løbebane som Filolog, vandt Universitetets
Guldmedaille 1894 for en filologisk Afhandling og
blev <i>cand. mag.</i> 1899. Hans Hovedinteresse
blev tidligt det eskimoiske Sprog. 1900—01
foretog han sin første videnskabelige Rejse til Vest-
og Østgrønland og har senere paa flere Rejser
indsamlet sprogligt, folkloristisk og etnografisk
Materiale i Grønland. Ved sin Afhandling <i>A
phonetical study of the Eskimo language</i>
(»Meddelelser om Grønland«, Bd 31, 1904) vandt T.
