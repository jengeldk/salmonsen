<chapter name="Thibet">
<b>Thibet</b> [ti-], d. s. s. <sp>Tibet</sp>.
</chapter>

<chapter name="Thibout, Lambert">
<b>Thibout</b> [ti'bu], <sp>Lambert</sp>, fransk
dramatisk Forfatter (1826—67), var en kort Tid
Skuespiller og har i Forening med Dramatikere som
Barriere, Duval o. a. forfattet en lang Række
Stykker, der for en Del opnaaede et stort
Sceneheld; hertil hører: <i>Les filles de marbre</i> (1853),
<i>Je dine chez ma mère</i> (1856), <i>La fille du diable,
Le secret de Miss Aurore</i> (1863), <i>Les diables
roses</i> (1863) o. fl.
<i>S. Ms.</i>
</chapter>

<chapter name="Thidrekssaga">
<b>Thidrekssaga</b> ['ti.ðræks-], <sp>Þiðrekssaga</sp>,
kaldes et stort Værk af sagnhistorisk Indhold
om Kong <sp>Didrik af Bern</sp> (s. d.), med
mange temmelig selvstændige Afsnit (f. Eks.
om Vidga og Velent, Ditlef den Danske,
Gjukungerne o. s. v.), der dog ikke alle har hørt
til den opr. Samling. Dette i sagnhistorisk
Henseende overordentlig vigtige Værk er uden
Tvivl en Gengivelse af tyske i Norge sig
opholdende Købmænds Beretninger og
Meddelelse af tyske Sagn og tyske Folkesange, der for
det meste er gaaede tabt i Tyskland selv. En
saadan Meddelelse af tyske Sagn er sikkert
allerede begyndt i 12. Aarh. Ved Midten af 13.
Aarh. er de forsk. Beretninger blevne samlede
til et Hele med Kong Didrik som
Hovedperson. Den første Optegnelse er senere, endnu
i samme Aarh., blevet udvidet, og det er denne
udvidede Samling, vi nu har, særlig opbevaret
i et norsk Haandskrift af ret ejendommelig
Beskaffenhed. Hvem den første Samler er, vides
ikke. Der findes en Fortale til Værket: hvis
den er ægte, er den opr. Samler (Forfatter)
en Islænder. Værket er udg. af Unger 1853 og
af H. Bertelsen 1905—11. (<sp>Litt</sp>: <sp>F.
Jónsson</sp>, »Oldn.-oldisl. Litteraturhist.«, II, og den
der citerede Litteratur; <sp>H. Bertelsen</sp>, »Om
Didrik af Bern's Saga« [Kbhvn 1902]).
<i>F. J.</i>
</chapter>

<chapter name="Thièle">
<b>Thièle</b> [t<sub>i</sub>æ.l] (fr.) eller <sp>Zihl</sp> (tysk), Biflod
til den schweiziske Flod Aare. T. begynder
under Navnet <sp>Orbe</sp> (s. d.) som Afløb fra den
franske Jura-Sø Lac de Rousses (1075 m o. H.),
overskrider i Val de Joux den schweiziske
Grænse og danner i denne Længdedal en større
og en mindre Sø (Lac de Joux og Lac Brenet)
for straks efter gennem en smal Kløft, hvori
der er anbragt Mølleværker, at forsvinde under
Kalkklipperne. Efter et 4 km underjordisk Løb
skifter den Hovedretning fra N. til Ø. og løber
som en anselig Bjergstrøm gennem Vallorbes
snævre Tværdal ned til den schweiziske
Højslette, hvor den neden for den lille By Orbe
passerer et udstrakt Sumpland og naar
Neuchâtel-Søen. Den sydlige Del af denne Sø har
T. udfyldt med Aflejringer. Endnu for 100 Aar
siden skyllede Søen mod Yverdons Mure, som
nu ligger 1000 m fra Bredden. Under Navnet
T. forlader Floden den nordlige Ende af
Neuchâtel-Søen og gaar gennem et kanaliseret Leje
til Bieler-Søen. Efter at have gennemstrømmet
denne fortsætter Floden mod NØ. og naar Aare
ved Büren, hvor Flodspejlet ligger 430 m o. H.,
og den har saaledes i sit 110 km lange Løb
sænket sit Niveau 645 m. Neden for
Bieler-Søen følger T. efter Udførelsen af store
hydrotekniske Arbejder et noget andet Leje end
i fordums Tid. Dette har i Forbindelse med
Kanalen mellem den sydlige Del af Bieler-Søen
og Aare hidført en Sænkning af
Neuchâtel-Søens Vandspell paa 2,5 m. En betydelig
Vandtilførsel faar T. gennem Broye, der efter at
have gennemstrømmet Murten-Søen udmunder
i den nordlige Del af Neuchâtel-Søen. For
Sejladsen har T. Betydning fra sin Indtræden paa
den schweiziske Højslette. T.'s Dal rummer
mange præhistoriske Minder.
<i>(M. Kr.). O. K.</i>
</chapter>

<chapter name="Thiele (dansk Bogtrykkerslægt)">
<b>Thiele</b> ['ti.l<sub>ə</sub>], dansk Bogtrykkerslægt.
Vistnok 1748 kom den i Lippe i det Westfalske
fødte <sp>Johan Rudolph T.</sp> (f. 30. Jan. 1736,
d. 30. Jan. 1815) til Kbhvn. Han blev 1770 ved
Køb Ejer af det Heiden'ske ligesom 1771 ved
Ægteskab Ejer af det Borup'ske Bogtrykkeri og
Ejendommen i Valkendorfsgade, hvor Forretningen
endnu har til Huse. Han ikke alene trykkede
Bøger, men han forlagde en Række
Smaaskrifter, Viser og Billeder, af hvilke sidste en
Del staar som ejendommelige Minder fra
Struensee-Tiden. Han blev efterhaanden ganske
velstaaende, men hvad han havde erhvervet,
gik tabt ved Statsbankerotten 1813. I hans
sidste svage Aar lededes Bogtrykkeriet af Sønnen
<sp>Hans Henrik T.</sp> (f. 22. Juli 1787, d. 12.
Apr. 1839), der, Student fra 1806, hellere vilde
have studeret. Men Omstændighederne gav ham
intet Valg, og sit ny Fag gjorde han Ære.
Under trange Forhold skaffede han det T.'ske
Officin Ord for at arbejde med Dygtighed og
Smag, et Omdømme, der steg stærkt, samtidig
med at Bogtrykkeriet voksede betydeligt under
hans dygtige Sønner <sp>Just T.</sp> (f. 5. Oktbr 1823,
d. 30. Aug. 1876) og <sp>Andreas T.</sp> (f. 18. Aug.
1825, d. 5. Juni 1907). I deres unge Aar
administreredes Bogtrykkeriet af en Farbroder; men
da de efter typografisk Uddannelse 1846 vendte
tilbage fra et Ophold i Tyskland, tog de Styret,
og Bogtrykkeriet, som de selvstændig overtog
1853, gik nu hurtigt frem. 1901 overtog Just
T.'s Svigersøn, <sp>S. Wedege</sp>, Trykkeriet.

J. R. T.'s ældre Broder, <sp>Friedrich
Wilhelm T.</sp>, købte 1781 paa Auktionen efter Anna
Magdalene Godiche en Del af det Godiche'ske
Bogtrykmateriale og trykte dermed til 1796, da
han afhændede sit Trykkeri til
Hofbogtrykkerne Nicolaus Møller & Søn.
<i>(C. N.). E. S-r.</i>
</chapter>

<chapter name="Thiele, Friedrich Karl Johannes">
<b>Thiele</b> ['til<sub>ə</sub>], <sp>Friedrich Karl
Johannes</sp>, tysk Kemiker, f. 13. Maj 1865 i Ratibor, d.
17. Apr. 1918 i Strasbourg, blev 1893 Professor i
München og 1902 i Strasbourg. T. har
fremstillet en Mængde ny organiske Forbindelser,
deriblandt de farvede Kulbrinter, Fulvener. Hans
Teori om de konjugerede Dobbeltbindinger har
nu kun historisk Interesse. Fra 1910 var T. en
af Redaktørerne af »Liebigs Annalen der
Chemie«.
<i>S. P.</i>
</chapter>

<chapter name="Thiele, Holger">
<b>Thiele</b> ['ti.l<sub>ə</sub>], <sp>Holger</sp>, dansk Astronom,
Søn af nedenn. T. N. T., f. i Kbhvn 25. Septbr
1878, hvor han studerede. 1900 blev T. Assistent
ved Observatoriet i Bamberg, 1901 ved
Observatoriet i Kbhvn, 1909 ved Observatoriet i
Hamburg (Bergedorf), 1917 ved <i>Lick Observatory</i>
og er nu ansat ved <i>Berkeley Observatory</i>.
Foruden Observationer af Kometer, offentliggjorte
i Fagtidsskrifter, har T. publiceret: »Messung
von Doppelsternen auf photographischem
Wege« (Kiel 1902), <i>Changes in photographic
films found by measurement of double star</i>
