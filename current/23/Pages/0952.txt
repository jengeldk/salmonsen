<chapter name="Tutor (se Tutela)">
<b>Tutor</b> (lat., Værge), se <sp>Tutela</sp>.
</chapter>

<chapter name="Tutor (se Umyndighed (Værgemaal))">
<b>Tutor,</b> se <sp>Umyndighed</sp> (Værgemaal).
</chapter>

<chapter name="tutor in litem">
<b>tutor in litem</b> (lat., »Værge i
Rettergangstrætte«). For at en umyndig eller mindreaarig
med forpligtende Virkning kan optræde i en
Retssag, over hvis Genstand den paagældende
ikke har fri Raadighed, maa der efter dansk
Ret, saafremt den paagældende ikke allerede
har en Værge eller Kurator, beskikkes ham en
saadan eller i alt Fald en <i>tutor in litem</i>.
<i>C. W. W.</i>
</chapter>

<chapter name="Tutova">
<b>Tutova,</b> rumænsk Judet (Dept) i Moldau,
gennemstrømmes af Sereths Biflod Berlad. Arealet
er 2383 km<sup>2</sup> med (1914) 133844 Indb.
Hovedstaden er Berlad.
<i>N. H. J.</i>
</chapter>

<chapter name="Tutrakan">
<b>Tutrakan,</b> <sp>Totrokov</sp>, rumænsk
<sp>Turtucaia</sp>, By i Bulgarien, ligger 58 km ØNØ. f.
Ruse (Rustschuk) paa højre Bred af Donau,
der her ligger 15 m o. H. 10000 Indb.,
hvoriblandt mange Rumæner. T. driver Handel med
Korn og Kvægprodukter samt Tømmer. Paa
samme Sted laa Oldtidens <i>Transmarisca</i>. Under
Verdenskrigen erobredes det stærke rumænske
Brohoved ved T. 6. Septbr 1916 af Tyskerne
under Mackensen.
<i>(H. P. S.). N. H. J.</i>
</chapter>

<chapter name="tutta la forza">
<b>tutta la forza</b> [-'fårtsa] (italiensk), musikalsk
Foredragsbetegnelse: med fuld Kraft, saa stærkt
som muligt.
<i>S. L.</i>
</chapter>

<chapter name="tutti">
<b>tutti</b> (italiensk), alle, benyttes i den
musikalske Terminologi som Betegnelse for samtlige
Stemmer (Instrumenter, Sangstemmer i Kor
o. s. v.), i Modsætning til Solo, en enkelt
Stemme.
<i>S. L.</i>
</chapter>

<chapter name="Tutti frutti">
<b>Tutti frutti,</b> Betegnelse for sammenblandede,
henkogte ell. syltede Frugter og Dessert med
forskelligt Frugtindlæg; i afledet Betydning
benyttet som Bogtitel (Blandinger).
<i>M. S-l.</i>
</chapter>

<chapter name="Tuttlingen">
<b>Tuttlingen</b> ['totleŋ<sub>ə</sub>n], By i den tyske
Fristat Württemberg i Schwarzwald-Kredsen, ved
Donau nær Sydgrænsen, Hovedstad i Oberamt
T., har (1919) 15718 Indbyggere. Realskole;
betydelig Skotøjsfabrikation, Fabrikation af
kirurgiske Instrumenter og Knive, Lædervarer og
Sukkervarer, Garveri. Oven for Byen findes de
smukke Ruiner af det i Trediveaarskrigen
ødelagte Slot Honberg og Sydøst herfor for største
Delen paa badensk Territorium
Tuttlinger-Højene med smuk Udsigt over Alperne. I
Nærheden det Staten tilhørende Jernværk
Ludwigsthal. T. skal stamme allerede fra
Romertiden. 1643 sejrede her Østerrigerne og
Bayrerne under J. v. Werth over Franskmændene
under Josias Rantzau.
<i>(Joh. F.). O. K.</i>
</chapter>

<chapter name="Tutuila">
<b>Tutuila,</b> se <sp>Samoa-Øerne</sp>.
</chapter>

<chapter name="Tuxen">
<b>Tuxen,</b> en fra Sønderjylland stammende
Slægt, der føres tilbage til Sognepræst i Store
Solt i Flensborg Amt <sp>Lorenz T.</sp> (d. 1612),
der var Fader til <sp>Tucke Lorenzen T.</sp> til
Søgaard i Angel — hvis Søn, Ridefogden
<sp>Lorenz T.</sp> (s. d.), gennem sin Datter blev
Stamfader til den 1749 adlede Slægt <sp>de T.</sp> — og til
Sognepræst i Øster Egesborg <sp>Peter
Lorenzen T.</sp> (d. 1649). Sidstnævnte var sikkert
Fader til Sognepræst i Asminderød <sp>Søren
Petersen T.</sp> (d. 1678), hvis Søn, Sognepræst i
Kornum <sp>Peder Sørensen T.</sp> (1667—1737),
atter var Fader til <sp>Manderup Pedersen
T.</sp> (1716-60), der virkede »med Held og til
Velsignelse« som residerende Kapellan ved Vor
Frelsers Kirke i Kjøbenhavn. Hele den
nulevende Slægt nedstammer fra hans Søn,
Kaptajnløjtnant <sp>Elias T.</sp> (1755—1807). Blandt dennes
Sønner skal nævnes Kommandørkaptajn
<sp>Peder Mandrup T.</sp> (1783-1838), der vandt
megen Anseelse som Tøjmester,
Kommandørkaptajn <sp>Nicolai Henrik T.</sp> (1785—1844) og
Ekvipagemester paa Nyholm, Kommandør
<sp>Søren Ludvig T.</sp> (1790—1856), alle tre deltog
med Hæder i Kampe og Træfninger med
Englænderne, og endelig Folketingsmand, Major
<sp>Christian Frederik August T.</sp>
(1797—1850), »de fattiges T.«, kendt som Stifter af Det
forenede Velgørenheds Selskab. Den førstnævnte
af disse Brødre var Fader til Direktør
<sp>Nicolai Elias T.</sp> (s. d.) — hans Børn er
Blomstermalerinde <sp>Bertha Nicoline T.</sp> (s. d.) og
Professor <sp>Laurits Regner T.</sp> (s. d.) —
til Kommandør <sp>Georg Emil T.</sp> (s. d.) —
hans Sønner er Landøkonomen <sp>Sophus
Christian Andreas T.</sp> (s. d.) og
Professor, <i>Dr. phil.</i> <sp>Søren Ludvig T.</sp> (s. d.),
Fader til <i>Dr. phil.</i> <sp>Poul T.</sp> (s. d.) — til
Sognepræst i Esbønderup og Nøddebo <sp>Mandrup
Peder T.</sp> (1818-91) — hans Søn er
Generalløjtnant, <i>Dr. phil.</i> <sp>August Peder T.</sp> (s. d.)
— til Kommandør <sp>Johan Cornelius T.</sp> (s. d.)
— hans Søn, Kammerherre <sp>Jean
Charles T.</sp> (1854—1927), var Direktør for
Marinens Skibsbygning og Maskinvæsen 1895—1920
— til Direktør for Marineministeriets
Kommissariatsdepartement <sp>Ludvig Christian T.</sp>
(1822—87) og til Løjtnant <sp>Anthonius Oluf
T.</sp> (1829—1909), der var Stifter af og
Forstander for Svendborg Navigationsskole.
Ovennævnte Kommandørkaptajn N. H. T. var Fader til
Sognepræst i Tunby og Strukstrup i Angel,
senere i Borup ved Randers <sp>Laurits Regner
T.</sp> (1810—75), der udgav en Række Bøger af
meget forskelligt Indhold, bl. a. »Det plattyske
Sprog i Angel« (1857), og til Kaptajnløjtnant
<sp>Elias Christian Carl T.</sp> (1812—91), gift
med Forfatterinden <sp>Fanny T.</sp> (s. d.). Major
C. F. A. T. var Fader til Generalmajor
<sp>Christian Frederik Frands Elias T.</sp> (s.
d.) og til Professor ved Landbohøjskolen
<sp>Christian Frederik August T.</sp> (1850—1903),
der særlig beskæftigede sig med kemiske
Undersøgelser af Jordbunden, og som bl. a. udgav
en Jordbundslære.
<i>P. B. G.</i>
</chapter>

<chapter name="Tuxen, August Peder">
<b>Tuxen,</b> <sp>August Peder</sp>, dansk General og
Militærforfatter, f. 4. Marts 1853 i Tandslet paa
Als, blev 1874 Sekondløjtnant og avancerede
efterhaanden til Oberst og Regimentschef (1906),
Generalmajor og Chef for 2. jyske Brigade 1908,
overtog 3. Division 1910 og blev 1911
Generalløjtnant og kommanderende General indtil 1917
i 2. Generalkommando og derefter i 1.; han tog
sin Afsked 1918. — T. har udgivet en stor Del
fortrinlige historiske og militære Værker; fra
1901 har han været Leder af Generalstabens
historiske Arbejder, »Meddelelser fra
Krigsarkiverne«, og han er Hovedforfatter til »Bidrag
til den store nordiske Krigs Historie«, Bind
I—VII. Af hans Skrifter skal endvidere særlig
nævnes: <i>Royal Danois</i> (i »Milit. Tidsskrift«,
XVII), »Garnisonsliv i Helsingør under
