Aar. Der tillægges dem Løn som Landsdommere
og Pension efter Reglerne for Statens
Tjenestemænd. De øvrige Medlemmer vælges af
Borgerrepræsentationen under eet efter Forholdstal,
saaledes at der vælges 4, saa vidt muligt i
Værgeraadskredsen boende Folketingsvælgere
for hver Værgeraadskreds. Disse Valg gælder
for 4 Aar. Samtlige Medlemmer sammentræder
umiddelbart efter Valget til et Fællesmøde, der
efter Forholdstal vælger 4 Medlemmer, som
sammen med Formanden og Næstformanden
danner et Forretningsudvalg. Enhver Sag
afgøres af et Udvalg, bestaaende af Formanden
eller Næstformanden, to Medlemmer af
Forretningsudvalget samt Kredsværgerne for den
Værgeraadskreds, hvorunder Sagen hører.
Mindst 2 Gange aarlig afholder Værgeraadet
i Kjøbenhavn Fællesmøde for samtlige
Medlemmer; i Mødet aflægger Forretningsudvalget
Beretning om Virksomheden siden sidste Møde,
og Sager af særlig Betydning forhandles. Til
Værgeraadet i Kjøbenhavn er knyttet et
Kontor, der ledes af en juridisk uddannet
Kontorchef, beskikket af Justitsministeren, og hvorved
mindst een fast Læge er ansat. — Skal et
Landværgeraad tage Beslutning om et Barns
endelige Fjernelse fra Hjemmet, eller skal
Forældremyndigheden fratages nogen, eller Vidner
indkaldes og edfæstes, tilkalder det
Retskredsens Underretsdommer i borgerlige Sager til
Deltagelse i Sagens Behandling; Dommeren
yder Værgeraadet Vejledning med Hensyn til
Lovens Forstaaelse, leder Undersøgelsen og
deltager i den endelige Behandling, dog uden
Stemmeret. — Som Ankeinstans og
Tilsynsmyndighed fungerer Overværgeraadet, der
bestaar af en af Kongen efter Indstilling af
Justitsministeren udnævnt Formand, der opfylder
Betingelserne for at kunne udnævnes som
Landsdommer, et af Justitsministeren for 4 Aar valgt
Medlem, to af Rigsdagen ligeledes for 4 Aar
valgte Medlemmer samt Overinspektøren for
Opdragelseshjemmene. Den sidstnævnte
Funktionær udnævnes af Kongen efter Indstilling af
Undervisningsministeriet. — Værgeraadenes
Beslutninger tages i lukkede Møder. Barnets
Forældre eller de, der træder i disses Sted, skal
opfordres til at udtale sig, inden Beslutning
fattes; de kan søge Bistand hos Trediemand
(Sagfører), der ved denne Forhandling kan give
Møde i Raadet. Inden Værgeraadet tager
Bestemmelse om et Barns endelige Fjernelse fra
Hjemmet, skal Barnets og Hjemmets Forhold
nøje undersøges; Værgeraadet kan i dette
Øjemed ved et eller flere af sine Medlemmer
eller andre dertil bemyndigede Personer aflægge
Besøg i Hjemmet og optage Forklaring af
Barnets Forældre eller Opdragere, af andre med
Forholdene kendte Personer samt af Barnet
selv. Det kan indkalde, afhøre og edfæste som
Vidner Personer, der har Kendskab til
Forholdene, og foretage enhver anden nødvendig
eller hensigtsmæssig Undersøgelseshandling;
det kan affordre enhver offentlig Myndighed
Erklæring over Forholdene og om fornødent
kræve Politiets Bistand, indhente Udtalelser fra
Skole, Præst, Læremester eller Husbond eller
afhøre de paagældende som Vidner i Sagen.
Besluttes det at fjerne Barnet, træffer
Værgeraadet tillige Bestemmelse om
Forældremyndigheden, der kan overtages af Værgeraadet selv
eller overdrages til en enkelt Person, Institution
eller Forening, medmindre Barnet anbringes i
et Opdragelseshjem, i hvilket Tilfælde
Forældremyndigheden udøves af Hjemmets
Forstander. Barnet kan af Værgeraadet anbringes
i Pleje, Tjeneste eller Lære, i Børnehjem,
Skolehjem, Ungdomshjem eller paa anden Maade,
og Raadet træffer selv eller ved en Forening
som Mellemled de fornødne Overenskomster
henholdsvis med Plejeforældre, Husbond,
Læremester o. s. v. eller med vedkommende Hjems
Forstander. Indberetning om Anbringelsen skal
afgives til Overinspektøren, der kan tilsidesætte
Afgørelsen, hvis den skønnes lovstridig eller
stridende mod Hjemmets Vedtægter. Ønsker
Værgeraadet ikke selv at træffe de nævnte
Aftaler, forelægges Sagen for Overinspektøren. Er
Værgeraadet usikkert i sin Bedømmelse af, hvor
Barnet bør anbringes, kan det midlertidig
anbringes i et Iagttagelseshjem. —
Værgeraadsbeslutninger om et Barns Fjernelse fra
Hjemmet kan af Indehaveren af
Forældremyndigheden indankes for Overværgeraadet, der kan
forlange yderligere Oplysninger tilvejebragt ved
Værgeraadets eller Politiets Foranstaltning
eller gennem andre offentlige Myndigheder.
Forsømmer et Værgeraad at skride ind, hvor dette
burde ske, kan Overværgeraadet paa egen
Haand søge Sagen oplyst, efter
Omstændighederne selv beslutte Barnets Fjernelse. En
saadan Afgørelse kan af Værgeraadet indankes
for Justitsministeriet. — Værgeraadet er i sine
Beslutninger ikke indskrænket til enten at
beslutte eller nægte Barnets Fjernelse fra
Hjemmet. Det kan indskrænke sig til a) Tildeling af
Advarsel til Barnet eller dets Opdragere, b)
Beskikkelse af en Tilsynsværge for Barnet, c)
Paalæg over for Opdragere med Hensyn til
Barnets Opdragelse eller Oplæring, herunder
Bestemmelse om, at Barnet, <sp>hvis</sp> det er over
den undervisningspligtige Alder, skal søge en
Fortsættelsesskole o. l., hvor en saadan findes,
<sp>hvis</sp> det gaar i Skole, skal besøge en
Dagarbejdsskole, en Arbejdsskole for Børn, et
Fritidshjem, et Fortsættelsesasyl eller lignende
Institution, eller, <sp>hvis</sp> Barnet endnu ikke gaar
i Skole, et Smaabørnsasyl, en Børnehave, en
Vuggestue e. l. Skønner Værgeraadet, at
Fjernelse af et Barn fra Hjemmet kan undgaas ved
Ydelse af øjeblikkelig økonomisk Hjælp til
Hjemmet, er Raadet berettiget til at yde saadan
Hjælp, hvortil Kommunalbestyrelsen da er
pligtig aarlig at stille en passende Sum til
Raadighed. Saadan Hjælp kan Værgeraadet dog kun
yde een Gang; i Gentagelsestilfælde maa
Raadet henvise Sagen til Kommunalbestyrelsen
eller Hjælpekassen.

Opdragelseshjem (Optagelseshjem,
Iagttagelseshjem, Børnehjem, Skolehjem og
Ungdomshjem), i hvilke Børn i Henhold til
Værgeraadsloven kan anbringes, skal have ministeriel
Anerkendelse, der gives af
Undervisningsministeren efter Indstilling fra Overinspektøren for
Opdragelseshjemmene. Det er ogsaa dette
Ministerium, der godkender de almindelige
