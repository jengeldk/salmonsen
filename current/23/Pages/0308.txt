taltes i T. Nu til Dags er T. bekendt for sine
store Frugttræplantninger samt for sine
interessante Tempelruiner. — <sp>T.-Søen</sp> indtager
det dybeste Bassin af Mexiko-Dalen og er en
afløbsløs Lagune, der sammen med de
nærliggende Smaasøer Xalcotan, San Cristobal,
Chalco, Xochimilco og Zupango er Resten af den
store Sø, der i den foreg. geol. Periode fyldte
hele Mexiko-Dalen med et Areal af 4830 km<sup>2</sup>.
De 6 Søers samlede Areal ansloges 1856 til 436
km<sup>2</sup>, hvoraf 205 km<sup>2</sup> faldt paa T.-Søen; men
Arealet var variabelt og i Aarenes Løb i
Aftagende. Iflg. Humboldt var Søen 1804 3—5 m
dyb; 1865 maaltes der kun til 1,8 m og 1881 til
45 cm paa det dybeste Sted. Aflejret Floddynd
fra dens 6 Tilløb og Affald fra Hovedstaden
bidrog stadig til at fylde Søen op. I dens Vand,
der indeholdt 1—2 % Salte, lever ingen Fisk,
men derimod den ejendommelige Salamander,
Axolotlen (<i>Amblystoma tigrinum</i>). Søens
normale Vandspejl laa tidligere 1 m lavere end
Hovedstaden, som saaledes var udsat for
Oversvømmelse, ligesom Søen kun daarlig kunde
optage Spildevandet fra Byen. Man har
derfor gravet en Kanal, som gennem en 10 km
lang Tunnel fører Vandet til Rio Panuco,
hvorved Ulemperne for Hovedstaden er overvundet.
<i>(H. P. S.). M. V.</i>
</chapter>

<chapter name="Tezel, Johann">
<b>Tezel</b> ['tæts<sub>ə</sub>l] (Tetzel), <sp>Johann</sp>,
Afladskræmmer, f. i Leipzig c. 1455, d. smst. af Pest
1519. T. var Dominikaner og teologisk
uddannet; 1502 blev han Afladsprædikant. At han i
det hele er blevet bekendt, skyldes udelukkende
den Omstændighed, at Luther af hans
Optræden tog Anledning til at angribe Afladsvæsenet.
T.'s Liv var i sædelig Henseende alt andet end
uangribeligt.
<i>A. Th. J.</i>
</chapter>

<chapter name="Th.">
<b>Th.,</b> kemisk Tegn for <sp>Thorium</sp>.
</chapter>

<chapter name="Thaaning">
<b>Thaaning,</b> se <sp>Tonning</sp>.
</chapter>

<chapter name="Thaarup, Christen">
<b>Thaarup,</b> <sp>Christen</sp>, dansk Litterat, f. 15.
August 1795 i Kjøbenhavn, d. 6. April 1849 smst.
1815 blev T. Student, studerede nogen Tid
Filologi uden dog at tage Embedseksamen. T.
var stærkt interesseret i alle Tidens litterære
Rørelser og spillede en fremtrædende Rolle i
Studenterforeningen i dens første Leveaar,
indtil han 1827 blev Adjunkt ved Helsingør lærde
Skole, hvor han forblev til Skolens
Nedlæggelse 1839. I disse Aar syslede han med forsk.
Arbejder til den danske Litteraturs Historie,
udgav saaledes Falster's Satirer med en
indledende Biografi (1840), hjalp Chr. Winther
med 2-Binds-Udgaven af Poul Møller's
»Efterladte Skrifter« og samlede største Delen af
det Materiale sammen, hvorpaa Liebenberg
senere byggede sin 8-Binds-Udgave af Ewald.
En efterladt Biografi af P. A. Heiberg blev
trykt i »Hist. Tidsskr.« 1860 og paa ny særlig
udgiven 1883.
<i>J. Cl.</i>
</chapter>

<chapter name="Thaarup, Edvard Ludvig">
<b>Thaarup,</b> <sp>Edvard Ludvig</sp>, dansk
Boghandler, f. i Kbhvn 25. Februar 1811, d. 8. April
1888. Efter afsluttet Skolegang i Frederiksborg
lærde Skole kom han i Lære hos Chr. Steen,
var fra 1830-33 Medhjælper i Gyldendal'ske
Boghandel og begyndte derefter den
Speditionsforretning (senere i Forbindelse med et
Udleveringslager for udenbys Forlag), der skulde
blive af stor Betydning som Mellemled i dansk
Boghandel og efterhaanden repræsenterede
over Halvdelen af skandinaviske Boghandlere,
indtil Konkurrenter indskrænkede hans
Virksomhed. Hans Tanke kom dog til fuld
Udfoldelse, da den Danske Boghandlerforening 1894
oprettede Kommissionsanstalten og samlede
Resterne af T.'s og de øvrige
Speditionsforretninger paa een Haand. — Allerede 1833 var
T. optraadt som Udgiver og Forlægger af
»Nordisk Penning-Magazin« (efter tysk Forbillede),
som vandt stor Udbredelse, men efter at have
etableret sig 1837, grundede han et Forlag, der
fik Præg af hans litterære Interesser. Han var
bl. a. Forlægger af N. F. S. Grundtvig's
tidligere Skrifter og af Liebenberg's Udgave af
Johannes Ewald's Skrifter i 8 Bind, hvortil T.
havde gjort omfattende Samlinger. Hans
Samlinger til P. A. Heiberg's Liv og
Forfattervirksomhed og en stor kronologisk ordnet
Visesamling findes nu i Universitetsbiblioteket.
(<sp>Litt</sp>.: <sp>C. Nyrop</sp>, »Den danske Boghandels
Historie«, II; <sp>Wroblewski</sp>, »Om
Boghandelen i Danmark i det 19. Aarhundrede«; »Dansk
Boghandlertidende« 1854—55; »Nordisk
Boghandlertidende«, XVII-XXII).
<i>Alex. S.</i>
</chapter>

<chapter name="Thaarup, Frederik">
<b>Thaarup,</b> <sp>Frederik</sp>, dansk Statistiker og
Litterat, f. 9. Decbr 1766 i Kbhvn, d. 9. Juli
1845 i Jægersborg. Fra Rentekamret gik han
Universitetsvejen og blev 1793 ekstraordinær
Professor i Statistik, var derefter fra 1797
Foged i Solørs m. v. Fogderi (Akershus Stift,
Norge), blev 1804 bornholmsk Amtmand og kom
1810 som kommitteret i Generaltoldkamret
atter ind i Centraladministrationen, men blev 6
Aar senere Told- og Konsumtionskasserer i
Helsingør. Efter at have taget sin Afsked 1819
holdt han Forelæsninger i Kbhvn om
Statsøkonom og levede som Litterat og Journalist,
udgav Bladet »Dagen« 1822—35, skrev talrige
Indlæg i Tidsskrifter (ogsaa om dansk
Kunsthistorie i »Kjøbenhavns Skilderie«) m. v. Som hans
Karriere var hans Forfatterskab mangeartet,
imponerende stort, men rigtignok fuldt af
Gentagelser, myreflittig stablet sammen og stærkt
optaget af (og polemisk interesseret i) aktuelle
Borgerdyds- og Nyttebestræbelser. Størst
Betydning har han som Statistiker. Han var
Indbegrebet af den Tids statistiske Viden, om han
end snarere ydede mangt end meget. Efter
»Kort Vejledning til det danske Monarkis
Statistik« (1790) kom en udførligere Vejledning 1794
(tysk 1795), »Materialier« til Statistikken, hans
»Arkiv for Statistik m. v.« (1795—98),
endvidere en Del bornholmsk Statistik (»Smaae
Bidrag« [1806—10], »Kort Oversigt« [1810]) og
1839 den udførlige Amtsbeskrivelse (som Led i
Landhusholdningsselskabets Amtsserie).
Hovedværket og hans voluminøseste Arbejde er
»Udførlig Vejledning til det danske Monarkis
Statistik« (6 Bd, 1812—19), Forløber for Bergsøe's
(og senere Trap's) »Danmarks Statistik«; særlig
fortjenstfuld er hans »Statistisk Udsigt 1825«;
andre Arbejder, en »Finansstatistik« (1836),
»Haandbog for Fabrikanter« m. v. Desuden
dyrkede han kjøbenhavnsk Topografi (»Journal
og Haandbog for Kjøbenhavnere«, »Haandbog
for Ejere af Gaarde i Kjøbenhavn« [1819],
»Kjøbenhavns Mærkværdigheder« [1821], »Vejviser«
etc.), skrev om Kornproduktion og -handel (1820),
om Øresundstold (1821) og dansk Handelsret,
