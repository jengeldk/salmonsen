sammen med den liggende Stilling, som
mange Arter indtog, og med den krummede Vækst.
<i>T. K.</i>
</chapter>

<chapter name="Tetradymit">
<b>Tetradymit,</b> et Mineral fra Schemnitz i
Ungarn, danner romboedriske Krystalskæl af
graasort, metallisk Ydre og Sammensætningen Bi<sub>2</sub>
Te<sub>3</sub> (Tellurvismut).
<i>(N. V. U.). O. B. B.</i>
</chapter>

<chapter name="Tetraeder">
<b>Tetraeder</b> (mat.) er et Polyeder, begrænset
af fire Trekanter; det er følgelig det samme
som den tresidede Pyramide. Det regulære T.'s
Sideflader er ligesidede; hvis deres Side er <i>a</i>
M., bliver Rumfanget <i>a</i><sup>3</sup> kvadratrod(2) / 12 Kbm.
<i>Chr. C.</i>
</chapter>

<chapter name="tetraedrisk-hemiedrisk">
<b>tetraedrisk-hemiedrisk,</b> se
<sp>Krystalformer</sp>, S. 796.
</chapter>

<chapter name="Tetraedrit">
<b>Tetraedrit,</b> se <sp>Falerts</sp>.
</chapter>

<chapter name="Tetragnatha">
<b>Tetragnatha</b> [-ta], se <sp>Hjulspindere</sp>.
</chapter>

<chapter name="Tetragon">
<b>Tetragon</b> (mat.), d. s. s. <sp>Firkant</sp>.
</chapter>

<chapter name="tetragonalt Krystalsystem">
<b>tetragonalt Krystalsystem,</b> se
<sp>Krystalformer</sp>, S. 798.
</chapter>

<chapter name="Tetragonia">
<b>Tetragonia</b> L., Slægt af <i>Aizoaceæ</i>, noget
kødede, haarede Urter ell. Halvbuske med
nedliggende ell. klatrende Stængler og spredte
Blade; Blomsterne er grønlige, gullige eller
rødlige; de sidder enkeltvis ell. nogle faa
sammen, har 3—5 Blosterblade og 1 ell. flere
Støvdragere. Frugten er nød- ell. stenfrugtagtig. 28
Arter. <i>T. expansa</i> Murr. er en 1 m høj, grenet
Urt med stilkede, ægdannet-rombisk formede
Blade; den er enaarig og bærer gulgrønne
Blomster; Frugten er udstyret med 4 Horn.
Denne Plante har en vid Udbredelse, i Japan,
Australien, New Zealand, Sydamerika o. s. v.;
under Navn af <sp>Nyseelandsk Spinat</sp> er
den siden 1772 kommet til Europa, hvor den
dyrkes som Køkkenurt (se ndf.).
<i>A. M.</i>

Nyseelandsk Spinat dyrkes som Surrogat for
Spinat i den varmeste Sommertid. Frøet saas
i Varmebed i Marts, de unge Planter
anbringes i Potte og udplantes sidst i Maj med c.
1 m's Afstand.
<i>(L. H.). P. F.</i>
</chapter>

<chapter name="Tetragonolobus">
<b>Tetragonolobus,</b> se <sp>Kantbælg</sp>.
</chapter>

<chapter name="Tetragrammaton">
<b>Tetragrammaton,</b> Betegnelse for Jahve's
Navn, fordi det skreves med fire hebræiske
Bogstaver (se <sp>Jahve</sp>). I den senere Jødedom
tillagdes der T., <i>shem hameforash</i> (vistnok »det
tydelige«, i Betydning »det nøjagtige, rette«
Navn), en overordentlig Betydning som
Indehaver af særlige Kræfter. Det var skrevet paa
Verdens Grundsten, det fandtes i Arken, det
stod paa Mose Stav. Ved det vandt Israels
Ledere deres Sejre, og i den kommende Verden
skulde det aabenbares for hele Israel. Udtalen
var forbeholdt faa og gik senere i Glemme. De
Kræfter, som tillagdes Navnet, gjorde det
anvendeligt i Trylleformler, og det findes paa en
Mængde Tryllepapyri, baade jødiske og
ikke-jødiske, til Dels sammen med andre Gudenavne,
som f. Eks. Thoth. Man finder her Former som
ιαωονηι, ιαωονηε og andre, der væsentlig
stemmer overens med Kirkefædrenes Omskrivninger
af Navnet (se <sp>Jahve</sp>). Foruden Navnet med
»de 4 Bogstaver« nævnes ogsaa 12, 42 og 72
Bogstaver, der rimeligvis er fremkomne ved
Figurer dannede af de fire hebræiske Tegn. (<sp>Litt</sp>.:
<sp>L. Blau</sp>, »Das altjüdische Zauberwesen«, 2.
Opl., Berlin 1914, S. 117-146).
<i>J. P.</i>
</chapter>

<chapter name="Tetragraptus">
<b>Tetragraptus,</b> en Graptolitslægt, hvis
Kolonier var dannede af 4 forneden
sammenhængende, korte Grene, og som har en vid
Udbredelse i ordoviciske Aflejringer.
<i>J. P. R.</i>
</chapter>

<chapter name="Tetrajodpyrrol">
<b>Tetrajodpyrrol,</b> C<sub>4</sub>J<sub>4</sub>NH, faas af Pyrrol og
Jod i Nærværelse af Alkalier. Det danner fine
gule Naale, som er næsten uopløselige i Vand,
letopløselige i varm Alkohol og i Iseddike. Det
bruges som Antiseptikum under Navn af
<sp>Jodol</sp>.
<i>(O. C.). S. P.</i>
</chapter>

<chapter name="Tetrakishexaeder">
<b>Tetrakishexaeder,</b> d. s. s.
<sp>Pyramideterning</sp>, se <sp>Krystalformer</sp>, S. 796.
</chapter>

<chapter name="Tetraklorkinon">
<b>Tetraklorkinon,</b> se <sp>Kloranil</sp>.
</chapter>

<chapter name="Tetraklormetan">
<b>Tetraklormetan,</b> d. s. s.
<sp>Kulstoftetraklorid</sp>.
</chapter>

<chapter name="Tetrakord">
<b>Tetrakord</b> (gr.), en Række af fire paa
hinanden følgende Toner, Grundlaget for
Grækernes Tonesystem (se <sp>Grækenland</sp>, »Musik«,
S. 224).
<i>S. L.</i>
</chapter>

<chapter name="Tetralogi">
<b>Tetralogi</b> (gr.), Forbindelse af fire
Digterværker til et større Hele (smlg. <sp>Trilogi</sp>).
Hos de ældste græske Dramatikere var det Skik
paa den Maade at sammenknytte tre Tragedier
og et Satyrspil, hvis Emner var hentede fra
den samme Sagnkreds, og lade dem opføre paa
den samme Dag.
<i>H. H. R.</i>
</chapter>

<chapter name="Tetramera">
<b>Tetramera,</b> se <sp>Biller</sp>, S. 244.
</chapter>

<chapter name="Tetrameter">
<b>Tetrameter</b> (gr.) kaldes i Metrikken et Vers
bestaaende af fire Fødder ell. Dipodier,
hvoraf dog den sidste kan være ufuldstændig
(katalektisk). I den antikke Metrik findes baade
trochæiske, iambiske og anapæstiske T.; dog
brugte Romerne, som ikke talte efter Dipodier,
men efter Fødder, i St f. T. Benævnelserne
<i>septenarius</i> og <i>octonarius</i>, efter som Verset var
katalektisk ell. ikke.
<i>H. H. R.</i>
</chapter>

<chapter name="Tetrametylendiamin">
<b>Tetrametylendiamin,</b> se <sp>Putrescin</sp>.
</chapter>

<chapter name="Tetrametylstiboniumjodid">
<b>Tetrametylstiboniumjodid,</b> se <sp>Stibiner</sp>.
</chapter>

<chapter name="Tetranychus">
<b>Tetranychus,</b> se <sp>Spindemider</sp>.
</chapter>

<chapter name="Tetrao">
<b>Tetrao,</b> se <sp>Urfugle</sp>.
</chapter>

<chapter name="Tetrapanax">
<b>Tetrapanax,</b> Slægt af Vedbendfamilien med
en enkelt Art <i>T. papyrifer</i> (Hook.) K. Koch
(<i>Aralia papyrifera</i> Hook.), et lille Træ med
store langstilkede og haandlappede Blade, der
som unge er beklædte med en tæt Filt, men
senere bliver blanke paa Overfladen.
Blomsterne sidder i smaa Skærme, der er samlede i en
Top; de er 4-tallige. Frugten er næsten
kuglerund, med kødet Ydervæg. Træet vokser vildt
paa Formosa. Af dets Marv faas det kinesiske
<sp>Rispapir</sp>. Det dyrkes derfor almindeligt i
Kina.
<i>A. M.</i>
</chapter>

<chapter name="Tetraphyllidæ">
<b>Tetraphyllidæ</b> [-fyl-] er en Gruppe af
Bændelorme, hvis udviklede Former findes hos
Hajer og Rokker; de ukønnede Stadier er i
Form af isolerede Hoveder fundet frit hos
forskellige Fisk og hvirvelløse Dyr; det er dog
ofte ikke muligt at afgøre, hvilke udviklede
Former de forsk. skal henføres til. T. har
Hovedet (<i>Scolix</i>) udstyret med 4 smaa Sugeskaale
ell. med 4 meget bevægelige Sugegruber
(<i>Bothridier</i>), der kan være siddende ell. stilkede;
Gruberne er ofte ved muskuløse Tværlister delt
i flere Afsnit, og de kan paa deres Flade bære
Bisugeskaale o. a. Vedhæng. Leddelingen er
altid tydelig. Livmoderen ligner i sin Form
Tæniernes, Æggene er tyndskallede uden
Laag. <i>Onchobothriidæ</i> har Bothridierne
forsynede med Hager, medens <i>Phyllobothriidæ</i>
mangler disse; til de første hører
