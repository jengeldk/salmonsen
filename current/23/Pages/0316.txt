England. Et Par Jordhøje ved North Foreland
siges at være opkastede til Minde om et Slag
mellem Sachsere og Danskere 853. Under
Verdenskrigen bombarderedes T. 20. Maj 1916 af
tyske Flyvere.
<i>(M. Kr.). M. H-n.</i>
</chapter>

<chapter name="Thanet Sands">
<b>Thanet Sands</b> ['þän<sub>i</sub>t-'sändz] (Thanétien),
se <sp>Tertiærformation</sp>.
</chapter>

<chapter name="Thangbrand, Þangbrandr">
<b>Thangbrand</b> ['taŋ-] (ell. <sp>Theodbrand</sp>),
<sp>Þangbrandr</sp>, en Missionær af tysk
Herkomst i Kong Olav Tryggvessøn's Tjeneste. Han
er navnlig bekendt ved sit Forsøg paa at kristne
Islænderne. Han blev af Kongen sendt til Island
(997) og fik vendt flere Høvdinger til
Kristendommen; de fleste gjorde imidlertid Modstand
og nægtede at lade sig døbe. T. selv var voldsom
i sin Optræden og dræbte to ell. tre af sine
ivrigste Modstandere. Efter to Aar vendte han
tilbage til Norge (999); han mente da, at der
ingen Udsigt var til, at Island kunde blive
kristnet.
<i>B. Th. M.</i>
</chapter>

<chapter name="Thangue, La, H. H.">
<b>Thangue, La</b> [la-'þäŋg ?], <sp>H. H.</sp>, engelsk
Maler, studerede paa Dulwich College, Royal
Academy og i Paris under Gérôme. Han har —
under Paavirkning af B. Lepage — med megen
Dygtighed og landskabelig Skønhedssans
skildret landligt Almueliv. Til de bedste Arbejder
paa den internationale Kunstudstilling 1897 i
Kbhvn hørte saaledes »I en Bondehave« (en
Kone saver Brænde, rødligt Aftenlys). Andre:
»Autumn morning« (en Kvinde knækker en
Gren over [1897]), »A ligurian Millrace« (1905),
»The man with the Scythe« (Manden med
Leen; købt 1896 af Chantrey Bequest), »A
provincial Winter«, der 1904 købtes til
Glasgow-Museet. 1898 blev T. Associate, 1912 Medlem af
Royal Academy.
<i>A. Hk.</i>
</chapter>

<chapter name="Thanksgiving-day">
<b>Thanksgiving-day</b> ['þäŋks'giv<sub>i</sub>ŋ - 'de<sub>i</sub>]
(engelsk: »Taksigelsesdag«), Nationalfestdagen i
De forenede Stater i Nordamerika; den fejres
ifølge Lov ved Gudstjeneste i alle Kirker.
Dagen for Festen fastsættes hvert Aar af
Præsidenten (falder i Reglen i Slutningen af
November).
</chapter>

<chapter name="Thann">
<b>Thann</b> [tan], By i det nordøstlige Frankrig,
Dept Haut-Rhin (Alsace), ved Thur, VNV. f.
Mulhouse, 7400 Indb. T. ligger ved Foden af
Vogeserne og Indgangen til den smukke,
industririge St Amarin-Dal. Bomulds- og
Silkespinderi, Væveri, Fabrikation af Maskiner og
Kemikalier, Vindyrkning og Handel med Vin, den
saakaldte Rangen, der hører til den bedste i
Alsace. Oven for Byen ligger Ruinerne af
Engelburg. T. har en smuk Kirke fra 13.—15.
Aarh. T. var allerede grundlagt 995 og er
bekendt ved Bernhard af Sachsen-Weimar's Sejr
4. Oktbr 1638. Arrondissementet T. (53
Kommuner) har 59000 Indbyggere.
<i>(Joh. F.). E. St.</i>
</chapter>

<chapter name="Thapsakos">
<b>Thapsakos</b> ['tap-], Oldtidsby i Syrien ved
Floden Eufrat, hvis Vand paa det Sted var
saa lavt, at man kunde vade derover, en
Omstændighed, som gav Byen en stor Bet.
Antiochos I skal have givet den Navnet
<sp>Amfipolis</sp>. Sandsynligvis findes dens Ruiner ved
<sp>El-Hammâm</sp>.
<i>H. H. R.</i>
</chapter>

<chapter name="Thapsia">
<b>Thapsia</b> ['tap-] L., Slægt af Skærmplanterne,
høje, fleraarige Urter med stærkt fjersnitdelte
Blade og store Skærme af gule Blomster.
Frugterne er stærkt sammentrykte fra Ryggen
og bredt vingede. <i>T. garganica</i> L., der vokser i
Middelhavslandene, leverer den mange Steder
til Lægemiddel anvendte <i>Radix Thapsiæ</i> og
skal være Stamplante for den allerede i
Oldtiden omtalte Silphion-Plante, hvis
Gummiharpiks blev benyttet overfor Lungesygdomme.
<i>A. M.</i>
</chapter>

<chapter name="Thapsos">
<b>Thapsos</b> ['tap-] (<sp>Thapsus</sp>), Oldtidsby i
Landskabet Byzacium i Nordafrika ved
Middelhavets Kyst. Den er kendt ved Cæsar's Sejr
over Pompejanerne og Kong Juba af Numidien
46 f. Kr. Ruiner findes ved Dimas i Tunis.
<i>H. H. R.</i>
</chapter>

<chapter name="Tharandt">
<b>Tharandt</b> ['ta.rant], By i Republikken
Sachsen, Kreishauptmannschaft Dresden, 12 km SV.
f. Dresden, smukt beliggende ved Schloitzbachs
Indmunding i Weiszeritz' Dal, har (1924) 3108
Indb., Amtsret, Ruiner af et gammelt Slot. Det
af Heinrich Cotta 1816 grundlagte
Forstakademi er den ældste Forstlæreanstalt i Tyskland.
T. har en Mineralvandsbadeanstalt, og en
Slotsruin, og tjener som Sommeropholdssted.
<i>(Joh. F.). O. K.</i>
</chapter>

<chapter name="Tharaud, Jérôme og Jean">
<b>Tharaud</b> [ta'ro], <sp>Jérôme</sp> og <sp>Jean</sp>,
franske Forfattere, f. 10. Maj 1874 og 9. Maj
1877 i St-Julien. De to Brødre, der altid
arbejder sammen, havde egentlig Fornavnene
<sp>Charles</sp> og <sp>Ernest</sp>. Jérôme (Charles)
studerede i École normale i Paris, var en Tid
Lærer i Budapest, blev derpaa i Paris
Sekretær hos Akademi-Medlemmet Barrès og udgav
sammen med Broderen Novellen <i>L'ami de
l'ordre</i>, der udmærkede sig ved objektiv
Knaphed i Formen. Romanen <i>Dingley illustre</i>, en
Forherligelse af engelsk Nationalstolthed,
skaffede dem Goncourt-Prisen 1906. Derefter fulgte
Novellesamlingen <i>La ville et les champs,
1870—1871</i> (1907), <i>La bataille à Scutari d'Albanie</i>
(1913), <i>La tragedie de Ravaillac</i> (1913), <i>La vie
et la mort de Paul Déroulède</i> (1914), <i>L'ombre de
la croix</i> (1917), <i>Rabat, ou les heures marocaines</i>
(1918) o. fl.
<i>S. Ms.</i>
</chapter>

<chapter name="Thargelier">
<b>Thargelier</b> [tar-], en af de største atheniske
Fester. Den fejredes i den varmeste
Sommertid, i Maaneden Thargelion, og var en
Forsoningsfest med Ofringer bl. a. til Helios,
Hora'erne, Artemis, men navnlig Apollon.
Ejendommeligt for Festen er især, at der synes at have
været knyttet Menneskeofringer til den, i
historisk Tid dog kun udførte symbolsk. T. varede
i 2 Dage; heraf var den anden Dag den muntre
Del, hvor Guden modtog Førstegrøden af den
ny Høst. Ogsaa paa Delos, Apollon's hellige Ø,
fejredes T., hvortil Athen sendte et Gesandtskab.
Den gamle Skik, at der under dettes Fraværelse
ikke maatte fuldbyrdes nogen Dødsstraf,
bevirkede, at der mellem Sokrates' Domfældelse og
Dødsdommens Udførelse hengik en Maaned.
<i>H. A. K.</i>
</chapter>

<chapter name="Thasos">
<b>Thasos</b> ['ta-], <sp>Thaso</sp>, <sp>Tasso</sp>, Ø i den
nordlige Del af det ægæiske Hav, ligger 7 km
fra Kysten af Makedonien og et Stykke V. f.
Mundingen af Floden Karasu eller Mesta. I
<sp>T.-Strædet</sp> mellem Øen og Kalamuti-Bugten
paa Fastlandet ligger Øen <sp>Thasopulo</sp>.
Arealet af T. er 393 km<sup>2</sup> med 12100 Indb. I Form
nærmer T. sig til at være kredsrund med et
Tværsnit af c. 25 km. I Henseende til Terrain
kan T. karakteriseres som et løsrevet Parti af
Rhodope-Systemet. De vigtigste Bjergarter er
