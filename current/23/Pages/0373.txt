Afsked p. Gr. a. vaklende Helbred, men blev
dog paa Justitsdepartementets Opfordring
staaende til Udgangen af 1886. I Erkendelse af
hans i særlig Grad fortjenstfulde
Embedsvirksomhed bevilgede Stortinget ham en Pension
paa 5000 Kr. Han virkede senere som
ekstraordinær Assessor til Sommeren 1889. Han var
Medlem af den kgl.
Kreditlovgivningskommission af 1846, Formand i Kommissionen til
Revision af Lov om Styrmandseksamen 1856 og
i Kommissionen for Konkurslovgivningen samt
Medlem af Kommissionen for Møntvæsenet 1872.
Hans Forestillinger og Forslag er trykte blandt
Stortingsforhandlingerne.
<i>(O. A. Ø.). Edv. B.</i>
</chapter>

<chapter name="Thommessen, Olaus Anton">
<b>Thommessen,</b> <sp>Olaus Anton</sp>, norsk
Redaktør, f. paa Gaarden Holtan i Borre (nær
Horten) 23. Septbr 1851, blev Student 1870, var
derefter en Tid i Lærervirksomhed, dyrkede
filologiske Studier og Journalistik og blev 1877
<i>cand. jur.</i> Fra Juni 1878 overtog han
Redaktørstillingen i det da 10 Aar gl. Ugeblad »Verdens
Gang«, som snart blev Oppositionens mest
drivende Agitationsorgan og fik vidtrækkende
Indflydelse. I denne Tid skrev ell. overarbejdede
T. omtr. alt, som kom ind, og Bladet fik som
Følge heraf en i den norske Presse hidtil
ukendt fast og ensartet Støbning, præget af
Redaktionens Slagfærdighed, skarpe Satire og
fine lyriske Sans. Fra 1885 blev T. Medejer i
Bladet, der et Par Aar senere gik over til et
Konsortium, samtidig med at det begyndte at
udkomme som Dagblad med fuldstændig
europæisk Udstyr, ofte illustreret med Billeder af
aktuel Interesse. Som Følge af en Konflikt med
Avisens økonomiske Ledelse fratraadte T. 1910
Redaktionen af »Verdens Gang« og grundlagde
s. A. det frisindede Dagblad »Tidens Tegn«,
hvis Chefredaktør han derefter var indtil 1917,
da han overlod det til sin Søn, nedenn. Rolf T.
Ogsaa efter sin Fratræden som Redaktør har
T. jævnlig leveret Bidrag til Bladet. Ved Siden
af sin journalistiske Virksomhed har han
deltaget i det politiske Liv som Foredragsholder
under Valgkampene ved Stortingsvalgene fra
1890-Aarene af. Foruden en Række Tillægshæfter
til sit Blad har T. udgivet »Politik for
hvermand« (1885), »Politik for alle« (1909), »Vers,
egne og oversatte« (1918), en Oversættelse af
Runeberg's Legender (1921) og »Fremmede
dikte i norsk drakt« (1922).
<i>(O. A. Ø.). Wt. K.</i>
</chapter>

<chapter name="Thommessen, Rolf">
<b>Thommessen,</b> <sp>Rolf</sp>, norsk Journalist, f. i
Oslo 22. Juli 1879, foreg.'s Søn, Student 1897,
tog 1908 den filosofiske Doktorgrad. Han
studerede først Kunsthistorie og Æstetik hjemme og
i Udlandet, skrev »Norsk billedkunst« (1904),
»August Cappelen og hans samtid« (1906),
»Antiken« (1907) og »Kunstneren i den gr. kunst«
(Gradualafhandling, 1908), var Assistent ved
Historisk Museum 1907—10 og
Universitetsstipendiat i Kunsthistorie 1909—10. Disse
Stillinger fratraadte han for at indtræde som
Medlem af Redaktionen og Styre i Dagbladet
»Tidens Tegn«, hvis Chefredaktør han har været
siden 1917. Bladet indtog i Krigsaarene under
T.'s Ledelse et udpræget ententevenligt, spec.
engelskvenligt Standpunkt. 1917 udgav T.
»Norges utenrikspolitik under Verdenskrigen«.
I de sidste Aar har han gennem sin Avis især
taget til Orde for en Udvidelse af det kulturelle
og økonomiske Samkvem mellem Norge paa
den ene Side og Færøerne og Island paa den
anden, ligesom han energisk har modarbejdet
norsk Eftergivenhed over for Danmark i
Grønlandsspørgsmaalet og i Spørgsmaalet om en
ubetinget dansk-norsk Voldgiftstraktat. Efter
det mislykkede Forsøg paa 1926 at faa dannet
et nationalt Samlingsministerium under Fridtjof
Nansen's Ledelse medvirkede T. s. A. paa
afgørende Vis til Opløsningen af det
organisationsmæssige Samarbejde mellem det frisindede
Venstre og Højrepartiet.
<i>Wt. K.</i>
</chapter>

<chapter name="Thompson, A. Wordsworth">
<b>Thompson</b> ['tåm(p)s<sub>ə</sub>n], <sp>A. Wordsworth</sp>,
amerikansk Maler, f. 1840 i Baltimore, d. 1896,
uddannet i Paris under Gleyre, senere blandt
andre under A. Pasini; hans Virksomhed er
især knyttet til New York. T.'s Militærstykker
har gjort betydelig Lykke i hans Fædreland,
saaledes »Washington's Tropperevu 1777«,
»Forposten«, »Foran Fronten«; endvidere »Slottet
St Cloud«, »Menaggio ved Como-Søen«,
»Annapolis 1776«, »Fiskerhjem i New Yersey« m. m.
1875 blev han Medlem af det amerikanske
Nationalakademi.
<i>A. Hk.</i>
</chapter>

<chapter name="Thompson">
<b>Thompson</b> ['tåm(p)s<sub>ə</sub>n], 1) <sp>Cephas
Giovanni</sp>, amerikansk Maler, f. 3. Aug. 1809 i
Middleborough (Mass.), d. 1888. Han var Elev
af Faderen Cephas T., men uddannede sig i
øvrigt mest paa udstrakte Rejser, saaledes
under et syv Aars Ophold i Rom. Hjemkommen
virkede han især i New York; han blev
Medlem af det amerikanske Nationalakademi. T.
har især vundet Navn som Portrætmaler
(Portrætter af Hawthorne, Digteren Bryant m. v.).
Andre Værker: »Prospero og Miranda«,
»Skytsengel«, »Peters Befrielse af Fængselet« etc.
2) Broderen <sp>Jerome T.</sp> (1814—86) var en
anset Landskabsmaler.
<i>A. Hk.</i>
</chapter>

<chapter name="Thompson, E. Seton">
<b>Thompson</b> ['tåm(p)s<sub>ə</sub>n], <sp>E. Seton</sp>,
engelsk-kanadisk Maler og Forfatter, f. nær Newcastle
14. August 1860. Kom som Dreng til Kanada,
hvor han senere fik Regeringsansættelse som
Zoolog. Han har udgivet en lang Række meget
populære Dyreskildringer som: <i>Wild animals I
have known. Mamals of Manitoba, Animal
Heroes; The Trail of the Sandhill Stag</i> (1899); <i>The
Biography of a Grizzly</i> (1900); <i>Lobo, Rag and
Vixen</i> (1900); <i>Wild Animals at Home</i> (1920); <i>Two
little savages</i> (1903); <i>Life-histories of Northern
animals</i> (1909); <i>The Arctic Prairies</i> (1911);
<i>Woodland Tales</i> (1921). 1902 stiftede han et
Spejdersamfund <i>Woodcraft Indians</i> og har udgivet flere
Spejderbøger, deriblandt Haandbogen: <i>Scouting
for Boys</i>.
<i>I. O.</i>
</chapter>

<chapter name="Thompson, Henry">
<b>Thompson</b> ['tåm(p)s<sub>ə</sub>n], <sp>Henry</sp>, Sir, eng.
Kirurg, f. 6. Aug. 1820 i Framlingham, Suffolk,
d. 18. Apr. 1904 i London. T. studerede i
London under Liston, Syrne og Erichsen og blev
assisterende Kirurg ved sidstnævntes Hospital
1857, og fast Kirurg der 1864. 2 Aar senere
blev han Prof. i klinisk Kirurgi ved <i>Royal
College of Surgeons</i>. T. var en berømt
Urinvejskirurg, hvis Skrifter naaede stor Anseelse. For
<i>The pathology and treatment of stricture of
the urethra</i> (1852) fik han Jackson's Præmie
fra <i>Royal chir. Soc.</i>, og denne Udmærkelse blev
ham atter til Del for den i mange Udgaver og
