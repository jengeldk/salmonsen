Udgravningerne ved et Værk. Det sker ved, at man
langs disse Begrænsninger efter udspændte
Tracerliner graver en lille c. 10 cm dyb Rende i
Jorden.
<i>(A. G. N.). Sch. P.</i>
</chapter>

<chapter name="Tracering">
<b>Tracering</b> (fransk) betyder Bestemmelsen af
Beliggenheden i Terrainet for Midtlinien af en
Vej, Jernbane, Kanal eller anden Færdselsvej.
Man skelner mellem den kommercielle Tracé,
for hvilken Oplandets Beskaffenhed,
Befolkningens Fordeling i Byer, som skal betjenes,
Størrelsen af den forventede Trafik og Udsigten til
Rentabilitet er afgørende, og den tekniske
Tracé, som bestemmes af Terrainforholdene,
Beliggenheden af Veje og Vandløb, der skal
skæres i Niveau eller ude af Niveau, af den
efter Færdselens Art tilladelige stærkeste
Stigning og (for en Jernbane) af den nødvendige
vandrette Stationslængde. Det er T.'s Opgave
at tilvejebringe en god Tracé baade i
økonomisk og i teknisk Henseende. Det sidste
Hensyn er sædvanlig afgørende for Enkelthederne,
det første for Helheden.
<i>A. L-n.</i>
</chapter>

<chapter name="Trachea">
<b>Trachea</b> [-'kæ.-] (græsk-lat.), se <sp>Luftrør</sp>.
</chapter>

<chapter name="Trachealrallen">
<b>Trachealrallen</b> [-ke-], den gurglende Lyd,
der skyldes Slimens Bevægelse i Luftrøret, naar
kraftige Hostestød mangler til at føre Slimen
op. T. er derfor et almindeligt Symptom ved
mange, især Brystsygdomme, hen imod Døden.
<i>(A. F.). H. I. B.</i>
</chapter>

<chapter name="Tracheata">
<b>Tracheata</b> [-ke-], se <sp>Mider</sp>.
</chapter>

<chapter name="Tracheer">
<b>Tracheer</b> [-'ke-], Insekternes
Aandedrætsorganer, se <sp>Insekter</sp>, S. 413.
</chapter>

<chapter name="Tracheitis">
<b>Tracheitis</b> [-ke-], Luftrørsbetændelse, i
Reglen i Forbindelse med Bronkitis, som
Tracheobronkitis, se <sp>Brystkatarr</sp> og <sp>Croup</sp>.
<i>(A. F.). H. I. B.</i>
</chapter>

<chapter name="Tracheobronkitis">
<b>Tracheobronkitis</b> [-ke-], se <sp>Brystkatarr</sp>.
</chapter>

<chapter name="Tracheocele">
<b>Tracheocele</b> [-ke-], <sp>Luftrørsbrok</sp>, et
Fremfald af Slimhinden i Luftrøret gennem en
Spalte i dettes bruskede Væg, en overmaade
sjælden Sygdom, fremkaldt dels gennem
medfødt Misdannelse, dels ved Læsion. Kan
helbredes ved Operation. — T. er forhen anvendt
— samstemmende andre Ord paa »cele« — for
alle Svulstformer foran paa Luftrøret.
<i>(E. A. T.). V. Sch.</i>
</chapter>

<chapter name="Tracheoskopi">
<b>Tracheoskopi</b> [-ke-], en Undersøgelse af
Luftrørets Indre ved Hjælp af Spejl, i
Forbindelse med Laryngoskopi (s. d.). (Se
<sp>Bronkoskopi</sp>).
<i>(A. F.). H. I. B.</i>
</chapter>

<chapter name="Tracheostenose">
<b>Tracheostenose</b> [-ke-], en Forsnævring (se
<sp>Stenose</sp>) af Luftrøret, oftest fremkaldt ved
Arsammentrækninger efter Betændelser. Kan
ogsaa hidrøre fra Svulstdannelser uden paa
Luftrøret, f. Eks. Struma. T. helbredes ved
Fjernelse af Aarsagen; kan fordre Luftrørssnit
(Tracheotomi).
<i>(E. A. T.). V. Sch.</i>
</chapter>

<chapter name="Tracheotomi">
<b>Tracheotomi</b> [-ke-], se <sp>Luftrørssnit</sp>.
</chapter>

<chapter name="Trachinidæ">
<b>Trachinidæ</b> [-ki-], se <sp>Fjæsingfisk</sp>.
</chapter>

<chapter name="Trachinus draco">
<b>Trachinus draco</b> [-'ki-], se <sp>Fjæsingfisk</sp>.
</chapter>

<chapter name="Trachom">
<b>Trachom</b> [-'ko'm], se <sp>Øjenbetændelse</sp>.
</chapter>

<chapter name="Trachon, Trachonitis">
<b>Trachon, Trachonitis</b> [-'kon-], antikt Navn
paa <sp>el Ledsha</sp>, en 42 km lang, 30 km bred
Lavamark, liggende 38 km S. f. Damaskus,
opstaaet ved Udbrud fra det 1210 m høje Krater
el Gharara el Kiblije, som ligger ved den
nordvestlige Rand af Hauran.
<i>M. V.</i>
</chapter>

<chapter name="Trachydolerit">
<b>Trachydolerit</b> [-ky-], se <sp>Trakydolerit</sp>.
</chapter>

<chapter name="Trachylobium">
<b>Trachylobium</b> [-ky-], Hayne Slægt af
<i>Cæsalpiniaceæ</i>, Træer med 2-delte Blade, der er
gennemskinnende punkterede, og hvide
Blomster i Klaser fra Grenenes Spids. Bælgen
stærkt vortet, uopspringende. 3 Arter, 2 i det
østlige tropiske Afrika, 1 i tropisk Asien. De
giver <sp>Kopal</sp>; specielt <sp>Østafrikansk</sp>
eller <sp>Sansibar-Kopal</sp> stammer fra <i>T.
verrucosum</i> (Gaertn.) Oliv., et 40 m højt Træ,
der især er udbredt paa Sansibar-Kysten, i
Mosambik og paa Madagaskar. Foruden af de
endnu levende Træer faas en Kopal, der graves
op af Jorden, hvor den er kommen ved
Træernes Død og Formuldning.
<i>A. M.</i>
</chapter>

<chapter name="Trachypteridæ">
<b>Trachypteridæ</b> [-ky-], se <sp>Baandfisk</sp>.
</chapter>

<chapter name="Trachypterus arcticus">
<b>Trachypterus arcticus</b> [-'ky-], se
<sp>Baandfisk</sp>.
</chapter>

<chapter name="Trachyt">
<b>Trachyt</b> [-'kyt], se <sp>Trakyt</sp>.
</chapter>

<chapter name="Tractarianere">
<b>Tractarianere,</b> d. s. s. <sp>Ritualister</sp>.
</chapter>

<chapter name="Tractor">
<b>Tractor,</b> selvbevægelig Trækkemaskine, der
i Landbruget benyttes som Drivkraft for
forskellige Agerdyrkningsmaskiner, navnlig
Jordbearbejdningsmaskiner; de fleste T. lader sig
dog ogsaa anvende som stationære
Kraftmaskiner. T.'s Kraftkilde er sædvanlig
Eksplosionsmotorer til Benzin eller Petroleum, enkelte er
indrettede til at arbejde med Raaolie. De her
i Landet almindeligst anvendte T. har Motorer
med 20—30 H. K. og 10—15 H. K. i
Trækkrogen, idet en stor Del af den af Motoren
udviklede Energi medgaar til Maskinens
Selvtransport. T. er som oftest monterede paa 4 Hjul
med Skridknaster; afvigende Typer bæres helt
eller delvis af 2 endeløse Bælter
(Tank-Systemet). T. stammer fra Amerika, og en stor Del

<img>Fig. 1. »Fordson« Tractor.</img>

<img>Fig. 2. »Fordson« Tractor som Trækkemaskine.</img>
