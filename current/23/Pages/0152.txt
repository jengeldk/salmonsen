offentlig Opførelse af Skuespil, hvorefter enhver, der
opfyldte de sædvanlige Betingelser for
Meddelelse af Borgerskab eller Næringsbevis, skulde
være berettiget til at foranstalte saadan
Opførelse. Forslaget blev henvist til et Udvalg, der
i en den 15. April 1910 afgiven »Beretning« blot
udtaler, at der har været store Betænkeligheder
ved Forslagets Gennemførelse, og at det, da
Lovforslaget derhos er fremsat ret sent paa
Samlingen, ikke er lykkedes at forene de
modstaaende Opfattelser. —

De nugældende Regler angaaende
Betingelserne for at opnaa Tilladelse til at foranstalte
offentlige Forlystelser er forskellige, efter som
det drejer sig om I <sp>Skuespil</sp> (dramatiske
Forestillinger, jfr. VI Bd, S. 389 under
»Drama«), om II <sp>levende Billeder</sp> (se
<sp>Films</sp>, VIII Bd, S. 30—32 og
<sp>Kinematograf</sp>, XIII Bd, S. 892), eller om III <sp>andre
Forlystelser</sp>, Forevisninger m. v.

I. Bevilling til at give <sp>dramatiske
Forestillinger</sp> meddeles i Medfør af den
ovennævnte Lov af 12. April 1889 for
<sp>Kjøbenhavns</sp> Vedkommende af Justitsministeren.

I disse Bevillinger maa der ikke gøres
Begrænsninger m. H. t. Kunstarter, og over for det
kgl. Teaters Repertoire maa der kun paalægges
Begrænsning efter Reglerne i Lovens § 2,
nemlig om, at intet privat Teater maa opføre noget
til det kgl. Teaters Repertoire henhørende
Stykke, medmindre det kgl. Teater ikke har
bragt Stykket til Opførelse i Løbet af 10 paa
hinanden følgende Aar. Tidsfristen kan
forkortes af det kgl. Teater m. H. t. Værker, som
Teatret ikke agter at lade opføre. Af dette
Teaters Privilegium bliver i øvrigt kun tilbage,
at der i Tiden 1. Oktbr til 30. Apr. ikke uden
Undervisningsministeriets Tilladelse maa
opføres Skuespil eller Opera paa fremmede Sprog
(herunder ikke norsk og svensk) eller Ballet af
nogen udenlandsk Trup. Det foreskrives
derhos i Loven, at Bevillingshaverne under deres
Bevillings Fortabelse ikke maa erhverve
fremmede — herunder ikke norske og svenske —
Forfatteres eller Komponisters dramatiske
Værker paa en saadan Maade, at det kgl. Teaters
Adgang til Opførelse af disse indskrænkes.

I Reglen gives Bevillinger kun til Personer,
der har fast Tilknytning til en bestaaende
Hovedstadsscene. Nye Bevillinger er dog meddelte
under ganske særlige Forhold eller saaledes, at
Udnyttelsen begrænses til nogle faa Gange
ugentlig. Bevillingerne meddeles i
Almindelighed for 1 Aar ad Gangen, men for de større
Teatre dog ofte for 2 Aar og undtagelsesvis
for indtil 5 Aar.

I Kbhvn er der f. T. meddelt 9 almindelige
— saakaldte store — Bevillinger og desuden
nogle enkelte »smaa« Bevillinger, der
indeholder særlige Regler m. H. t. Antallet af
Optrædende, Stykkernes Længde, eller begrænset
til at gælde en kortere Tid af Aaret eller nogle
Gange ugentlig.

For <sp>Købstæderne</sp> uden for Kbhvn og
Landet i øvrigt udfærdiges Bevillingerne af
Justitsministeriet <i>ad mandatum</i> (i Kongens Navn,
underskrevet af Ministeren »efter Befaling«).

Som Hovedregel gives Bevilling ikke for
længere Tid end eet Aar ad Gangen, men naar
Udnyttelsen ikke giver Anledning til nogen
Klage, gives Fornyelse i Reglen uden
Vanskelighed. Bevilling gives enten som
Turnébevilling til samtlige Købstæder, eventuelt tillige til
Landsbyer og Stationsbyer, eller for en eller
flere Byer til bestemt angivne Lokaler. Der er
f. T. uddelt 7 faste Aarsbevillinger til Turneer
samt c. 15 Turnébevillinger for kortere
Tidsrum, som Regel Septbr—Decbr og Jan.—Apr.
Ved ekstraordinære Lejligheder er der
meddelt Turnébevillinger til et enkelt eller enkelte
Stykker, men disse meddeles kun for denne
enkelte Gang og uden Udsigt til senere
Fornyelse.

For Kbhvn's Omegn, herunder Frederiksberg,
tages der ligesom i Kbhvn Forbehold af
Hensyn til det kgl. Teaters Repertoire. Der er
f. T. 3 Bevillinger til faste Scener paa
Frederiksberg. For Provinsen er der 6 Bevillinger
til faste Scener, nemlig 2 i Aarhus, 2 i
Aalborg og 2 i Odense, men kun for »Aarhus
Teater« og »Odense Teater« uden særlige
Begrænsninger. Desuden er meget begrænsede
Bevillinger givet for Rønne, Helsingør og
Roskilde. For <sp>Sommertiden</sp>, der i
Almindelighed regnes fra 1. Maj til 15., eventuelt 30.
Septbr, uddeles aarlig c. 30 Bevillinger,
omfattende et eller i enkelte Tilfælde flere Steder,
dog med bestemt Begrænsning, saaledes, at der
ikke paa samme Bevilling samtidig kan gives
Forestillinger flere Steder. Enkelte af disse
Bevillinger gives for faste Scener som »Over
Stalden« i Charlottenlund og »Vennelyst« i Aarhus,
medens det andre Steder blot kræves, at
vedkommende Lokale skal godkendes af de
stedlige Myndigheder, saaledes at det ikke
nødvendigvis behøver at være samme Sted hver
Sommer. Bevillingerne udfærdiges i Marts—April
og kan som Regel ventes fornyet det næste Aar.
Indehavere af Bevillinger, gældende for
Købstæderne, kan af Politimestrene faa Tilladelse
til at give en eller flere Forestillinger paa
Landet.

Amtmændene, og i Kbhvn Politidirektøren,
kan give Tilladelse til Afholdelse af <sp>en
enkelt dramatisk</sp> Forestilling, men kun
hvis det ikke drejer sig om regelmæssigt
tilbagevendende Forestillinger. Politimestrene
(Politidirektøren i Kbhvn) kan i øvrigt give
Tilladelse til Afholdelse af enkelte Forestillinger
af Dilettanter i veldædigt Øjemed, og i
Politivedtægter kan der tillægges Politimestrene
samme Ret som den Amterne tillagte. Dette er dog
ikke meget brugt uden for Kbhvn. Naar en
enkelt dramatisk Forestilling p. Gr. a. de
Optrædendes meget begrænsede Antal kun kan
betegnes som en dramatisk Aftenunderholdning,
kan Tilladelsen ligeledes meddeles af
Politiøvrigheden. M. H. t. Turnébevillinger tillægges
der Politimestrene Beføjelse til at forbyde
Benyttelse, hvis en anden Bevillingshaver
samtidig giver Forestillinger det paagældende Sted.

<sp>Bevillinger meddeles</sp> — saavel i
som uden for Kbhvn — i Almindelighed kun til
Personer, der gennem deres Uddannelse som
Skuespillere, Forfattere eller Komponister kan
antages ved Udnyttelsen at ville tage det
