tilbage til Bayern som Oberstløjtnant og
forfremmedes 1861 til Generalløjtnant. Under Felttoget
1866 var T. Generalstabschef hos Prins Karl af
Bayern og ledede Operationerne i Sydtyskland.
Trods hans Uheld i Krigen blev han 1869
udnævnt til »General der Infanterie« og Chef for
1. Armékorps, som han førte med Dygtighed
ved Wörth, Beaumont og Sedan. Han opererede
derefter dels selvstændig, dels førende sit Korps
under Storhertugen af Mecklenburg ved Loire.
I Slutn. af Decbr indgik hans Korps i
Cerneringshæren ved Paris; T. beholdt efter Krigen
Befalingen over 1. bayerske Armékorps til sin
Død. (<sp>Litt</sp>.: »Das 1. bayer. Armékorps von
der T. im Kriege 1870« [München 1874]).
<i>(B. P. B.). E. C.</i>
</chapter>

<chapter name="Tannu">
<b>Tannu</b> (<sp>T. ola</sp>), Bjergkæde i den
nordvestlige Del af Mongoliet, den østlige Fortsættelse
af Altai, adskilles mod Nord ved den øvre
Jenissejs Dal fra de sajaniske Bjerge, mod Syd
ved Tess-Dalen fra Changai-Bjergene. Over T.
fører Passet Chamar-daba (1430 m).
<i>M. V.</i>
</chapter>

<chapter name="Tannwald">
<b>Tannwald</b> ['tanvalt] (tschek. <sp>Tanvald</sp>),
By i det nordlige Böhmen 22 km ØSØ. f.
Reichenberg, har (med Ober-T. og Brand, 1921) 3771
tyske Indbyggere. Bomuldsspinderi, Væveri,
Jernstøberi.
<i>(Joh. F.). O. K.</i>
</chapter>

<chapter name="Tannæs, Marie Katharine Helene">
<b>Tannæs,</b> <sp>Marie Katharine Helene</sp>,
norsk Malerinde, f. 19. Marts 1854 i Oslo. 1872
kom hun ind paa den kgl. Tegneskole i Oslo,
som hun frekventerede i c. 3 Aar; senere
uddannede hun sig videre hos Landskabsmalerne
C. Schøyen og Chr. Wexelsen. I Begyndelsen af
1880'erne blev hun Elev af Erik Werenskiold og
Eilif Peterssen samt Chr. Krohg. Af disse
virkede Erik Werenskiold's Kunstopfatning
stærkest og mest bestemmende paa hendes
Udvikling, der imidlertid hurtig fandt et særpræget
og selvstændigt Udtryk paa det Omraade, hun
saa godt som udelukkende har dyrket —
Landskabsbilledet — særlig Vaar- og
Høststemninger, hvor hendes kraftige og brede Pensel har
skabt Billeder af megen Virkning. Efter sine
Læreaar i Norge besøgte T. gentagne Gange
Paris (1885 og 1888), hvor hun fik Vejledning
navnlig af Courtois og senere (1892) af Puvis
de Chavannes. 1898 og 1902 boede hun længere
Tid i forskellige italienske Kunststæder, som
hun ogsaa senere har besøgt. Ligeledes ofte
Danmark. Hun udstillede første Gang 1883 i
Oslo og har senere meget hyppig (fra 1884)
udstillet paa Statens Kunstudstillinger, ligesom
hun oftere har udstillet i Udlandet, saaledes i
Venezia 1898, Dresden 1894 (»Februarstemning«,
Trondhjems faste Galleri), München 1901,
Paris-Udstillingerne 1889 og 1900 (»Høstbillede fra
Aker«, 3. Medaille, tilhørende Sundt's Galleri i
Paris). Et af hendes bedste Billeder,
»Skrivergaarden i Drøbak«, ejes af Konsul Wingaard i
Bergen. T.'s Kunst har altid været præget
af den friske og ægte Naturalisme, som var
egen for hendes Generation. Hun udstillede paa
den store Jubilæumsudstilling i Oslo 1914 og
er repræsenteret i Nationalgalleriet smst. Hun
opholder sig fast i Oslo. (<sp>Litt</sp>.: »Aftenposten«
18. Marts 1924 [i Anledning af hendes fyldte 70
Aar]; <sp>Jens Thiis</sp>, »Norske malere og
billedhuggere«, II, S. 357).
<i>(Fr. O.). C. W. Sch.</i>
</chapter>

<chapter name="Tanocol">
<b>Tanocol,</b> se <sp>Tannokol</sp>.
</chapter>

<chapter name="Tanshui">
<b>Tanshui,</b> d. s. s. <sp>Tamsui</sp>.
</chapter>

<chapter name="Tansillo, Luigi">
<b>Tansillo,</b> <sp>Luigi</sp>, ital. Digter, f. 1510 i
Venosa, d. i Teano 1568. Han var af adelig Slægt
og kom som ung ind i den Æresgarde <i>I continui</i>,
som tjente den spanske Vicekonge Pietro di
Toledo og hans Søn Don Garzia, og i denne
Tjeneste foretog han mange Rejser til Lands og til
Vands. Efter Don Garzia's Død levede han i
smaa Kaar, en Tid som <i>capitano</i> i Gaëta. T. er
en af 16. Aarh.'s bedste Digtere, mere opr. end
de fleste. Han har skrevet lyriske Digte —
Sonetter o. l. —, som er mindre petrarkiserende
end Samtidens øvrige, Hyrdedigte, fulde af
Komplimenter til hans fornemme Beskyttere,
burleske <i>Capitoli</i>, i Berni's Stil, et temmelig
slibrigt Poem med Titlen Il Vendemmiatore
(1532) og til Bod for dette et gudeligt Epos <i>Le
lagrime di San Pietro</i> (ligeledes begyndt i hans
Ungdom, ufuldendt ved hans Død). Skønt
sidstnævnte er noget ensformigt og ikke videre
begejstret, fik det stort Ry og udkom ofte, længe
dog i en af Inkvisitionen beskaaret Udg., først
1606 som det forelaa fra T.'s Haand; det blev
oversat paa Spansk og Fransk og efterlignet
af Malherbe i <i>Les larmes de Saint Pierre</i>.
Gode Udgaver af T.'s poetiske Arbejder (forsk.
Samlinger) er besørgede af Volpicella (1870),
Fiorentini (1882) og Flamini (1893), alle i
Neapel. (<sp>Litt</sp>.: <sp>G. Rosalba</sp>, <i>Nuovi documenti
sulla vita di L. T.</i> i <i>Studi di letteratura italiana</i>,
V [Neapel 1903]).
<i>(E. G.). E. M-r.</i>
</chapter>

<chapter name="Tansley, Arthur George">
<b>Tansley</b> ['tänz£<sub>i</sub>], <sp>Arthur George</sp>,
engelsk Botaniker, f. 1871. Han var fra 1895—1906
ekstraordinær Professor i Botanik ved
Universitetet i London og blev fra 1906 Professor ved
Universitetet i Cambridge. Han er en udpræget
Repræsentant for den moderne økologiske
Plantegeografi, og de fleste af hans Arbejder
omhandler planteøkologiske Emner. Siden 1906
er han Udgiver af <i>The journal of ecology</i>,
ligesom han er Formand for det britiske
økologiske Selskab. I 1911 udgav han <i>Types of british
vegetation</i> og i 1923 <i>Practical plant ecology</i>.
<i>A. M.</i>
</chapter>

<chapter name="Tansman, Alexander">
<b>Tansman,</b> <sp>Alexander</sp>, polsk Komponist,
f. 1900 i Lodz; lever i Paris, hvor hans
yderliggaaende moderne Arbejder (for Orkester,
Kammermusik, Klaver og Sang) har vakt
Opmærksomhed; han er ogsaa optraadt som
musiklitterær Forf.
<i>W. B.</i>
</chapter>

<chapter name="Tanta">
<b>Tanta,</b> By i Ægypten i Midten af Deltaet
imellem de store Nil-Arme, Rosette- og
Damiette-Armen. T., der er Hovedstad i Provinsen
Garbieh, har (1917) 74200 Indbyggere, deriblandt
over 1000 Udlændinge. Den danner Midtpunktet
af Jernbanenettet i Deltaet. I T. afholdes
aarlig 3 store Messer, til hvilke der kommer mange
Tusinde fremmede fra alle Middelhavslande. I
T. er en berømt Moské for den populære Helgen
<sp>Seijid-el-Bedavi</sp> og et Slot tilhørende
Khediven.
<i>(V. S.). C. A.</i>
</chapter>

<chapter name="Tantal">
<b>Tantal,</b> Ta, er et Grundstof med Atomvægten
181,5; det findes oftest sammen med Niob (s. d.)
i nogle sjældne Mineraler, f. Eks. i Tantalit,
Columbit, Yttrotantalit o. a.; disse Mineraler er
tantalsure Salte af Jern, Mangan, Yttrium m. fl.
Mineralerne smeltes med Kaliumbisulfat og
