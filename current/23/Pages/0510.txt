Hovedværk, med dramatisk Komposition og
Gengivelse af det øjeblikkelige Liv og med pragtfuld
Kolorit af Tizian'sk Klang —, »Markus redder
en Sarazener fra Skibbrud« og »Markus' Lig
føres fra Alexandria« (begge i Pal. reale i
Venedig), »Brylluppet i Kana« (Santa Maria
Salute i Venedig — Skitsen hertil i
Kunstmuset i Kbhvn), Kristi Lidelseshistorie, og heraf
særlig Korsfæstelsen, hans Hovedværk blandt
56 til Dels kolossale Billeder (1560 ff.) i Scuola
di S. Rocco, andre Korsfæstelsesscener i
Akademiet og i S. Maria del Rosario, det skønne
»Den hellige Agnes' Under« (Santa Maria dell'
Orto), »Kristi Gravlæggelse« i San Giorgio og
i Akademiet (Venedig) og i Brera (Milano, her
ogsaa det mystisk virkende »Den hellige
Markus' Lig findes«), »Hyrdernes Tilbedelse«
(Escorial), »Horkvinden« (Prado-Museet i Madrid);
i Thiel'ske Galleri i Sthlm ses bl. a.
»Gravlæggelsen«. Hertil kommer foruden de omfattende
Billedrækker af bibelske Scener i Scuola di S.
Rocco talrige Helgenfremstillinger (bl. a. i
Dogepaladset), mægtige Fremstillinger i Santa
Maria dell'Orto i Venedig (»Tilbedelsen af den
gyldne Kalv« og »Dommedag«) o. m. a.
<sp>historiske</sp> og <sp>historisk-allegoriske</sp>
Billeder med Forherligelse og Tilbedelse af
»Venezia« og Fremstillinger af Republikkens Sejre
til Lands og til Vands findes i de forskellige
Pragtsale i Dogepaladset (flere af T.'s store
Malerier i Dogepaladset, som »Slaget ved
Lepanto«, brændte 1577), hvor T. tillige — som
anført — kort Tid før sin Død har udført
sit i Format mægtigste Værk »Paradiset« (i
Sala del gran Consiglio). Endnu staar tilbage
at nævne enkelte af hans talrige
<sp>mytologiske</sp> Billeder: de skønne Bacchus,
Ariadne og Venus, Merkur og Gratierne, samt
»Vulkans Smedje« (Dogepaladset, Venedig),
»Mælkevejen« (London) og »Diana og
Horaerne« (Berlin). — T.'s Søn <sp>Domenico
Robusti</sp> (1562—1637) og Datter <sp>Marietta R.</sp>
(c. 1560—90) dyrkede Malerkunsten. Den første
har dels arbejdet sammen med sin Fader ved
de store Arbejder i Scuola di S. Rocco og i
Dogepaladset, dels udført selvstændige Værker,
saavel sidstnævnte Sted som i Scuola di S.
Marco. Udmærkede Portrætter af ham findes
bl. a. i Wien. (<sp>Litt</sp>.: <sp>H. Janitschek</sp>, »T.«
[<sp>Dohme</sp>, »Kunst und Künstler«, II, 3,
Leipzig 1879]; <sp>F. P. Stearn</sp>, <i>Life and genius of
T.</i> [London 1894]; <sp>H. Thode</sp>, »T.«
[»Künstlermonographien«, Bielefeld og Leipzig 1901]; <sp>J.
B. Stoughton Holborn</sp>, <i>T.</i> [London
1903]; <sp>E. M. Philips</sp>, »T.« [1911]; <sp>G.
Soulier</sp>, »T.« [1912]; <sp>Ormaston</sp>, <i>The art and
Genius of T.</i> [London, 2 Bd 1915]; <sp>E.
Waldmann</sp>, »T.« [Berlin 1921]; <sp>E. v. d.
Bercken u. A. L. Mayer</sp>, »J. T.« [München
I—II, 1923 ff.]).
<i>(A. R.). A. Hk.</i>
</chapter>

<chapter name="Tintraad">
<b>Tintraad</b> kan presses ligesom Blytraad, men
ikke trækkes, da Styrken er for ringe.
<i>E. Su.</i>
</chapter>

<chapter name="Tintrykning">
<b>Tintrykning,</b> d. s. s. <sp>Stannotypi</sp>.
</chapter>

<chapter name="Tintveklor">
<b>Tintveklor,</b> d. s. s. <sp>Stanniklorid</sp>.
</chapter>

<chapter name="Tinzenit">
<b>Tinzenit,</b> et Mineral af Sammensætning
Mn<sub>2</sub>O<sub>3</sub>,Al2<sub>O</sub>3,2CaO,4SiO<sub>2</sub>, der i Form af gule,
monokline Krystaller er fundet ved Tinzen i
Graubünden.
<i>O. B. B.</i>
</chapter>

<chapter name="Tinøerne">
<b>Tinøerne,</b> d. s. s. <sp>Cassiterides insulæ</sp>.
</chapter>

<chapter name="Tioge">
<b>Tioge,</b> det nedre Løb af Floden <sp>Kubango</sp>
(s. d.) i Sydafrika.
</chapter>

<chapter name="Tip">
<b>Tip</b> (engelsk), Vink, Underretning om, hvilke
Udsigter de forskellige Deltagere i en
Væddekamp har til at vinde.
<i>(C. G. B.). O. P.</i>
</chapter>

<chapter name="Tipitaka">
<b>Tipitaka,</b> se <sp>Tripitaka</sp>.
</chapter>

<chapter name="Tippecanoe">
<b>Tippecanoe</b> [tip<sub>i</sub>k<sub>ə</sub>'nu.], <sp>T. River</sp>, Flod i
U. S. A., Indiana, 325 km lang, udmunder i
højre Bred af Wabash River.
<i>(H. P. S.). G. Ht.</i>
</chapter>

<chapter name="Tippera">
<b>Tippera</b> (<sp>Tripura</sp>), Distrikt i den
britisk-indiske Provins Bengalen, ved
Brahmaputra-Armen Megna, 6451 km<sup>2</sup> stor med (1921) 2743073
Indb., overvejende Muhammedanere, desuden
707537 Hinduer, 457 Kristne. Hovedstaden T.
eller Byen Comilla har (1921) 25914 Indb. Ø.
derfor ligger det under britisk Overhøjhed
staaende T.-Højland (<sp>Hill T.</sp>) med 150000 for
største Delen ukultiverede Beboere.
<i>M. V.</i>
</chapter>

<chapter name="Tipperary">
<b>Tipperary</b> [tip<sub>ə</sub>'ræ.ri], County i Provinsen
Munster i det sydlige Irland. Begrænses i NV.
af Galway, i NØ. af Kings County, i Ø. af
Queens County og Kilkenny, i S. af Waterford
og i V. af Cork, Limerick, Clare og Galway.
T. er Irlands 6. største County med et Areal
af 4296 km<sup>2</sup>. —- Terrainet er meget varierende
og malerisk. Lave Bjerge omrander det
centrale Sletteland, kaldet <i>the Golden vale</i>
(den gyldne Dal). I S. ligger Knockmealdown
Mountains (795 m) og lidt nordligere Gaulty
Mountains (919 m). Mellem disse Bjerge findes
Mitcheltowns berømte Drypstenshule. I NV.
ligger Silvermine Mountains med Keeper Hill
(694 m) samt Devils Bit Mountains (482 m). I
N. afvandes Landet til Shannon, som her
gennemstrømmer Lough Derg. Gennem Golden
vale løber Suir, som afvander største Delen af
T. — Undergrunden bestaar i Lavlandet af
Kulkalk (<i>Carboniferous Limestone</i>), medens
Bjergene bestaar af kambrisk-siluriske
Dannelser og Old Red Sandstone. I SØ. findes lidt
øvre Carbon med Stenkul. — Klimaet er mildt
og fugtigt. Vinteren er saa mild, at
Laurbærtræet, som hører hjemme i Middelhavslandene,
kan opnaa Højder indtil 10 m paa fri Land.
Befolkningen udgør (1911) 152433 Indb., heraf
76 % Landboere. 94 % er romersk-katolske.
Den vigtigste Næringsvej er Landbrug. 25 %
af Jorden er Agerland, 58 % Græsland og Eng,
2,5 % Skov, Resten uproduktiv. Agerbruget
trives godt i den frugtbare Golden vale. Der
dyrkes Havre, Byg, Kartofler og Turnips.
Kvægavlen og Mejeridriften er i Fremgang paa
Agerbrugets Bekostning. I Bjergene udvindes
lidt Sølv, Zink, Bly, Stenkul og en Del Skifer.
— Hovedstad Clonmel. T. deles i North og
South Riding, hver bestaaende af 6 Baronier.
T. County menes at være oprettet 1210 af Kong
John.
<i>M. H-n.</i>
</chapter>

<chapter name="Tipperary">
<b>Tipperary</b> [tip<sub>ə</sub>'ræ.r<sub>i</sub>], By i det sydlige
Irland, T. County, ved en Biflod til Suir og
omgiven af frugtbart Sletteland (<i>the Golden vale</i>,
»den gyldne Dal«). (1911) 6281 Indb. Navnet er
blevet bekendt gennem en af de mest sungne
engelske Soldatersange fra Verdenskrigen: <i>T'is
a long way to Tipperary</i> (Der er en lang Vej
til Tipperary).
<i>(M. Kr.). M. H-n.</i>
</chapter>

<chapter name="Tipperne">
<b>Tipperne,</b> se <sp>Ringkjøbing Fjord</sp>.
</chapter>

<chapter name="Tippo Sahib">
<b>Tippo Sahib,</b> Sultan af Mysore i Indien, f.
1753, fulgte 1782 sin Fader Haider-Ali (engelsk
