patriotiske Tendens fremherskende. I 1844 udgav
T. sine samlede Skrifter, 1889—1892 kom en
Udgave i 14 Bd ved J. L. Turnovský, endvidere
findes et Udvalg af hans Skrifter i 3 Bd ved
Fr. Sekanina i »Sbirka česk. klas. beletr«.
<i>E. D-H.</i>
</chapter>

<chapter name="Tyldesley with Shakerley">
<b>Tyldesley with Shakerley</b>
['ti£(d)z£<sub>i</sub>-wið-'∫e<sub>i</sub>kəl<sub>i</sub>], By i det nordvestlige England,
Lancashire, 12 km VNV. f. Manchester, har
Kulgruber, Bomuldsspinderier og (1921) 15651
Indb.
<i>(M. Kr.). M. H-n.</i>
</chapter>

<chapter name="Tylenchus">
<b>Tylenchus</b> [-kus], se <sp>Rundorme</sp>, S. 511.
</chapter>

<chapter name="Tyler, John">
<b>Tyler</b> ['ta^i£ə], <sp>John</sp>, Præsident i
Nordamerika 1841—45 (1790—1862), var Søn af en
rig Planter i Virginia af samme Navn, som
havde taget virksom Del i Frihedskampen, blev
selv Sagfører og var 1811—16 Medlem af
Statens lovgivende Forsamling, 1816—21 af
Unionens Repræsentanthus samt 1825—27 Statens
Guvernør og 1827—36 Unionssenator. Endelig
valgtes han 1840 til Vicepræsident og blev ved
General Harrison's Død Apr. 1841 Præsident.
Han kom meget snart i Strid med det Parti,
der havde valgt ham, og hvortil han hidtil var
regnet, nemlig Whiggerne, idet han nedlagde
sit Veto mod Kongressens Beslutning om en
Nationalbank og senere arbejdede for
Frihandel og for Texas' Tilslutning. Hans Optræden
regnedes almindelig som et Brud paa Tro og
Love. Da Slavestaterne 1861 gjorde Opstand,
blev han Formand for et Fredskonvent, der
vilde virke for en Udsoning, men dets Forslag var
alt for gunstige for Slaveriets Sag og
forkastedes af Unionskongressen. T. sluttede sig da
aabent til Opstanden og blev Senator i
Sydstaternes Kongres.
<i>E. E.</i>
</chapter>

<chapter name="Tyler">
<b>Tyler</b> ['ta^i£ə], se <sp>Wat T.</sp>
</chapter>

<chapter name="Tylftarkviðr">
<b>Tylftarkviðr,</b> se <sp>Kviðr</sp>.
</chapter>

<chapter name="Tyloma">
<b>Tyloma,</b> se <sp>Kallositet</sp>.
</chapter>

<chapter name="Tylopoda">
<b>Tylopoda,</b> se <sp>Kamel</sp>.
</chapter>

<chapter name="Tylor, Edward Burnett">
<b>Tylor</b> ['ta^i£ə], <sp>Edward Burnett</sp>, engelsk
Etnograf og Antropolog, f. 2. Oktbr 1832 i
Camberwell, d. 2. Jan. 1917. T. kastede sig over
Studiet af Menneskeracerne, deres Kultur og
Psykologi og har indlagt sig meget stor
Fortjeneste paa disse Omraader. 1871 blev han
Medlem af <i>Royal Society</i> og 1883 Direktør for
Universitetsmuseet i Oxford, hvor han samtidig
beklædte Stillingen som Professor i
Etnografi og Antropologi. T.'s vigtigste Arbejder
er <i>Anahuac or Mexico and the Mexicans</i>
(London 1861), <i>Researches into the history of
mankind</i> (smst. 1865), <i>Primitive culture, researches
into the development of mythology, philosophy,
religion, art and custom</i> (2 Bd, smst. 1871),
samt Lærebogen <i>Anthropology, or introduction
to the study of man and civilisation</i> (smst.
1881). T. er en af den sammenlignende
Etnografis (»Etnologis«) Grundlæggere og har
navnlig i sit Fædreland øvet overordentlig stor
Indflydelse ved sine omfattende Undersøgelser, der
er skrevne i et klart og smukt Sprog. T.
betoner Nødvendigheden af en tidligere alt for
ofte forsømt Kildekritik, og med Hensyn til
Klarlæggelse af Kulturudviklingens Forløb har
han paavist Vigtigheden af de saakaldte
<i>survivals</i>, »Levn«, d. v. s. Relikter af tidligere,
primitive Tilstande, som har holdt sig i højere
Kulturformer; et Eksempel herpaa er
Svirretræet, en aflang Træplade fastbundet i en Snor;
oprindelig vistnok et magisk Redskab, bl. a.
anvendt ved Regntrolddom, er det i Europa
sunket ned til at være et Børnelegetøj. Inden
folden sammenlignende Religionsvidenskab har T.
givet den første Fremstilling og Forklaring af
Animismen. Hermed forstaas den Opfattelse, at
der eksisterer en Verden af Aander eller
aandelige Væsener ved Siden af den materielle, og
at disse Aander staar i det nøjeste Forhold til
Menneskene, Dyr og livløse Væsener, idet de
ligesom repræsenterer de immaterielle, men
ellers nøjagtige Spejlbilleder af disse. T. mener
i to Grupper af oprindelige Erfaringer at have
fundet Grundlaget for Animismen. For det
første er der Forskellen imellem det levende
Menneske og Legemet i død Tilstand eller mellem
Mennesket i vaagen Tilstand og sovende eller
ved klar Bevidsthed og bevidstløs. Dernæst er
der den Iagttagelse, at der i Drømme og
under Syner viser sig Skikkelser for en; og at
man tilsyneladende selv kan færdes paa fjerne
Steder, skønt Legemet har forholdt sig stille
paa Stedet. T. har ved sin Teori afgørende
paavist Urigtigheden af den gamle Opfattelse,
at Naturfolkenes Religion er degenererede
Elementer af højere Religionsformer.
<i>K. B.-S.</i>
</chapter>

<chapter name="Tylosis">
<b>Tylosis</b> betyder Haardhed og Fortykkelse
af Huden, især i Haandflader og Fodsaaler.
</chapter>

<chapter name="Tylpapir">
<b>Tylpapir</b> er Papir, som sammen med et
Stykke stift appreteret Tyl underkastes et
stærkt Tryk, hvorved Papiret modtager
Indtryk af Tyllet, som derpaa fjernes. Ogsaa
Papir, som er presset og udhugget i et
kniplingslignende Mønster.
<i>K. M.</i>
</chapter>

<chapter name="Tylvt">
<b>Tylvt</b> (<sp>Tylt</sp>), Antal af tolv, mest om
Tømmer; oldnordisk <i>tylft</i>, svensk <i>tolft</i>.
</chapter>

<chapter name="Tylvten">
<b>Tylvten,</b> se <sp>Baggesen</sp>, S. 510.
</chapter>

<chapter name="Tylö skog">
<b>Tylö skog,</b> gammel Betegnelse for den af
Brudlinier stærkt sønderrevne skovbevoksede
Klippeegn ved Nordenden af Vättern i
Mellemsverige. Største Højde 240 m o. H. Fortsættes
i Ø. i Kolmården, i V. i Tiveden.
<i>M. H-n.</i>
</chapter>

<chapter name="Tymfrestos">
<b>Tymfrestos</b> kaldtes i Oldtiden en
Bjergkæde i det sydlige Thessalien.
<i>H. H. R.</i>
</chapter>

<chapter name="Tymme Sjællandsfar">
<b>Tymme Sjællandsfar,</b> dansk Hærmand i
Knud den Store's Tjeneste. Ifølge Sakse var de
Danske ved at vige i en af Kampene mellem
Knud og Edmund Jernside i Aaret 1016, da T.
fæstede en Gren paa sin Spydspids som
Samlingsmærke, æggede sine Landsmænd til fornyet
Kamp og herved genoprettede deres vaklende
Fylking. Til Tak for hans Manddomsdaad, der
hjalp de Danske til Sejr, gjorde Knud ham til
sin Mærkesmand, ligesom han fik Tilnavn af
sin djærve Daad.
<i>J. O.</i>
</chapter>

<chapter name="Tympanites">
<b>Tympanites,</b> Luftudspiling af et Organ,
Benævnelsen brugt om Luftudspiling af Tarmen
og da ensbetydende med Meteorisme (se
<sp>Flatulens</sp>), eller om Luftudtrædning i
Peritonealhuden eller Luftansamling i Livmoderen.
(<i>T. uteri</i>) og flere Organer.
<i>(A. F.). H. I. B.</i>
</chapter>

<chapter name="Tympanon">
<b>Tympanon</b> (græsk), <sp>Pauke</sp> (s. d.); hos
Oldtidens Grækere en lille Pauke, som blev slaaet
med Haanden, og særlig anvendtes ved
Kybele-Dyrkelsen (se <sp>Kybele</sp>).
<i>S. L.</i>
</chapter>
