England, var der blevet helt stille om den forhen
saa blomstrende Mission, som nu blev
overdraget Leipzigermissionen, uagtet der fra Det
danske Missionsselskabs Side blev gjort Forsøg
paa at overtage Missionsarbejdet. (<sp>Litt</sp>.: <sp>I. F.
Fenger</sp>, »Den trankebarske Missions
Historie« [Kbhvn 1843]; <sp>W. Germann</sp>,
»Ziegenbalg und Plütschau«, I—II [1868]; <sp>Samme</sp>,
»Johann Philipp Fabricius« [1865]; <sp>Samme</sp>,
»Missionær Christian Friedrich Schwartz« [1870];
<sp>J. Oskar Andersen</sp>, »Fra
Trankebarmissionens Begyndelsestid« [Aarhus 1906];
»Nordisk Missionstidsskrift« 1921. S. 49 fg.).
<i>H. C.</i>
</chapter>

<chapter name="Tranmæl, Martin Olsen">
<b>Tranmæl,</b> <sp>Martin Olsen</sp>, norsk
Politiker, f. i Melhus 27. Juni 1879, arbejdede som
Malersvend i Norge og Amerika, blev efter sin
Hjemkomst Medarbejder ved og senere
Redaktør af den socialistiske Avis »Ny Tid« i
Trondhjem; samtidig deltog han ivrigt i
Fagorganisationens Arbejde, idet han tog bevidst Sigte paa
en Radikalisering af de faglige Kampmetoder
(»Dynamit i Borehullerne«) saavel som af Det
norske Arbejderpartis politiske Virksomhed. I
Samarbejde med Kyrre Grepp o. a. førte han
sin Retning frem til Sejr i Partiet 1918 og i
Fagorganisationen 1919. Fra 1918 overtog T.
den betydningsfulde Stilling som Partiets
Generalsekretær, og 1921 afløste han Olav Scheflo
som Redaktør af Hovedorganet
»Social-Demokraten«, idet Landsmødet fandt ham bedre
skikket end denne til at dirigere Bladets
Politik under Hensyntagen til de specifikt norske
Parti- og Organisationsforhold. Flere bitre
Konflikter mellem T. og hans Medarbejdere i
Bladets og Partiets Ledelse paa den ene Side og
den tredje Internationales Eksekutivkomité paa
den anden førte 1923 til, at Partiet blev sat
udenfor Internationalen, hvorefter den
Moskvatro Fraktion brød ud og dannede »Norges
kommunistiske Parti«. T., der helt siden Kyrre
Grepp's Død 1922 har været Det norske
Arbejderpartis virkelige Leder, valgtes 1924 til
Stortingsmand for Oslo og sidder i Perioden
1925—27 som Medlem af Udenrigs- og
Konstitutionskomiteen.
<i>Wt. K.</i>
</chapter>

<chapter name="Trannikebænken">
<b>Trannikebænken,</b> se <sp>Højsæde</sp>.
</chapter>

<chapter name="Tranquebar">
<b>Tranquebar,</b> se <sp>Trankebar</sp>.
</chapter>

<chapter name="tranquillo">
<b>tranquillo</b> [traŋ'kwil.o] (italiensk), musikalsk
Foredragsbetegnelse: rolig.
</chapter>

<chapter name="trans">
<b>trans</b> (lat.), hinsides. Bruges ofte i
Sammensætninger ved geografiske Forbindelser paa
samme Maade som <i>cis</i> (s. d.), men med den
modsatte Betydning.
<i>H. H. R.</i>
</chapter>

<chapter name="Transaktion">
<b>Transaktion</b> (lat.), Overdragelse;
Handelsforetagende; Forhandling, Underhandling til
Bilæggelsen af Stridigheder, Overenskomst.
</chapter>

<chapter name="Transalai-Bjergene">
<b>Transalai-Bjergene,</b> Bjergryg i
Centralasien ved Nordranden af Pamir, skilles fra
Alai-Bjergene ved den af Kysyl-Su
gennemstrømmede Alai-Dal.
<i>M. V.</i>
</chapter>

<chapter name="transalpinsk">
<b>transalpinsk</b> (lat.), beliggende hinsides
Alperne (ɔ: N. f. eller V. f. Alperne).
</chapter>

<chapter name="Transandinske Jernbane">
<b>Transandinske Jernbane</b> er den eneste
Jernbane, der til Dato fører tværs gennem
Sydamerika, forbindende Atlanterhavet med det
stille Ocean; Banen, der er 1436 km lang, fører
fra Buenos Aires i Argentina til Valparaiso i
Chile, og har sit Navn efter Andesbjergene
(Kordillererne), som den overskrider i en
Højde af 3200 m gennem en 3030 m lang Tunnel
i det 3447 m høje Upsallata- (eller Juncal-) Pas.
Medens Anlægget af de første 1048 km
(Sporvidde 1,646 m) fra Buenos Aires til Mendoza
ikke frembød overvældende tekniske
Vanskeligheder, fandtes mange saadanne til Gengæld
paa det næste Stykke til Los Andes i Chile
(den egentlige, 250 km lange Andes-Bane,
Sporvidde 1 m); paa denne Strækning findes
saaledes 291 Gennemskæringer med en samlet
Længde af 438 m, 39 Broer med en samlet
Længde af 1276 m og 10 mindre Tunneler med
en samlet Længde af 533 m; en Del af denne
Strækning er bygget som Tandbane med en
største Stigning paa 60 ‰, medens den største
Stigning paa Adhæsionsbanestrækningerne er 25
‰. Fra Los Andes til Valparaiso (138 km) har
Banen atter Sporvidde 1,646 m. Allerede 5.
November 1872 bemyndigedes den argentinske
Regering til i Forbindelse med Chiles Regering
at anlægge den T. J., om hvis Bygning der blev
sluttet Overenskomst 26. Januar 1874 med
<sp>Juan E. Clark</sp>, men Banen aabnedes først
for Drift i hele sin Længde 25. Maj 1910
samtidig med Aabningen af den internationale
Udstilling i Buenos Aires i Anledning af 100 Aars
Jubilæet for den argentinske Republiks
Uafhængighed. T. J. har stor Betydning for
Trafikken mellem de nævnte to sydamerikanske
Republikker og deres Nabolande, idet f. Eks.
Rejsetiden mellem dens Endestationer kan
bringes ned til c. 2 Døgn, medens Rejsen tidligere
ad Søvejen gennem Magellan-Strædet varede 14
Dage. Naar Trafikken alligevel ikke er blevet
saa stor som ventet, skyldes det dels de af
Banens forskellige Sporvidder nødvendiggjorte
Omladninger, dels de klimatiske Forhold paa
Bjergstrækningerne, hvor stærkt Snefald og
heftige Snestorme ofte afbryder Forbindelsen i
Uger, ja endog i Maaneder, i hvilken Tid de
Rejsende maa befordres med almindelige
Vogne, medens Godstransporten ligger helt stille;
Gods førtes tidligere over Bjergene paa
Muldyr, og Kvæg drives nok saa let og billigt til
Fods ad Vejene. Hertil kommer de af de meget
store Anlægsomkostninger flydende høje
Takster. Til Trods for dette mindre gunstige
Resultat er der Planer fremme om at bygge flere
Pacifikbaner sydligere tværs gennem
Sydamerika, f. Eks. en Bane over Antuco-Passet, og
en anden Bane fra Golf San Antonio ved
Atlanterhavet til Egnen omkring Osorno i Chile;
ved denne sidste vil Kordillererne blive
overskredet i kun 1180 m's Højde.
<i>G. K.</i>
</chapter>

<chapter name="transatlantisk">
<b>transatlantisk</b> (lat.), beliggende hinsides
Atlanterhavet, fra europæisk Standpunkt:
oversøisk.
</chapter>

<chapter name="Transbaikalbanen">
<b>Transbaikalbanen,</b> se <sp>Sibirisk Jernbane</sp>.
</chapter>

<chapter name="Transbaikalien">
<b>Transbaikalien,</b> <sp>Sabaikalien</sp>, russisk
<sp>Sabajkalskaja Oblastj</sp>, Provins i den
russiske »Fjerne Østens« Sovjetrepublik, Del af
Sibirien, grænser mod N. og NØ. til Provinsen
Jakutsk, mod Ø. til Amur-Provinsen og
Mantshuriet, mod S. til Mongoliet og mod V. og
NV. til Guvernementet Irkutsk, til hvilket
Baikal-Søen i hele sin Længde danner Grænsen.
Arealet er 544569 km<sup>2</sup> med (1922) 773196 Indb.
