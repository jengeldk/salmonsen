T.-O. kan ikke overbelastes i den Grad, som
en Sporvogn kan, og er derfor ikke saa
elastisk til Drift med Spidsbelastninger; den kan
dog indrettes til Bivognsdrift med 1 Bivogn.
Til Gengæld er den ikke bundet til Sporet og
derfor mere smidig; hvis Kørebanebredden
ikke overstiger 12—13 m, kan den optage og
afsætte Passagerer direkte fra Fortovet; den
anvendes da ogsaa i nogle Tilfælde i snævre
Goder med stærk Trafik, hvor der er daarlig
Plads til at fremføre en Sporvej. I Forhold til
Benzinomnibussen kræver T.-O. en større
Anlægskapital, men er sædvanlig betydelig
billigere i Drift; dette sidste er noget afhængig
af Prisforskellen mellem Benzin og
Elektricitet. T.-O. er bedre i Stand til at overvinde
stærke Stigninger end Benzin-Omnibussen.
T.-O. har en meget hurtig Igangsætning,
bremser paa kort Strækning og er i det hele let at
betjene; som Følge heraf egner den sig godt
til Enmandsbetjening. Allerede i Begyndelsen
af Aarhundredet var Tanken om T.-O. fremme,
men Vejbefæstelsen var næsten overalt saa
daarlig, at Skinnerne med deres ringe Friktion
frembød store Fordele, og ret naturligt blev
elektriske Baner paa Skinner — Sporveje —
de almindelige. En Række sporløse elektriske
Baner, der blev sat i Drift for c. 20 Aar siden,
navnlig i Østerrig, maatte da ogsaa nedlægges,
fordi Vejbefæstelsen ikke kunde holde. Nu har
Forholdene forandret sig; af Hensyn til
Automobiltrafikken kræves Veje med glat og fast
Overflade, og i saadanne Veje er Skinner til
stor Gene, dels fordi det næsten er umuligt at
forhindre Vandnedsivning langs Skinnen, dels
fordi Skinneoverfladen har en anden
Friktionskoefficient i fedtet Føre end den øvrige
Overflade. Dette Forhold har medvirket til, at
der i de sidste Aar, navnlig efter Krigen, har
fundet en Række Nyanlæg Sted, hvor man har
benyttet T.-O., ja i et enkelt Tilfælde har man
i Stedet for at udveksle et opslidt Spor taget
dette op og anvendt Overledningerne til T.-O.
Det er navnlig i England og Amerika, at T.-O.
har faaet stor Udbredelse, men ogsaa paa det
europæiske Fastland, navnlig i Frankrig og
Italien, er der nu en Række Linier i Drift.

Her i Landet har Nordsjællands Elektricitets-
og Sporvejs A/S i Begyndelsen af 1927 aabnet
en Trolley-Omnibuslinie fra Hellerup forbi
Amtssygehuset til Lyngbyvej, herfra over
Gentofte til Jægersborg.
<i>G. R. C.</i>
</chapter>

<chapter name="Trollheimen">
<b>Trollheimen</b> [-hæ^i-], Navnet paa
Fjeldpartiet mellem Sundalen, Opdal, Orkedalen og
Surendalen, altsaa paa Grænsen af Sør-Trøndelag
og Møre Fylke. Denne Fjeldegn, der i de senere
Aar er bleven et meget besøgt Turiststrøg, har
en storslagen Natur med mange høje og smukke
Fjelde, blandt hvilke kan nævnes Snota (1689
m), Trollhætta (1648 m), Svarthætta (1572 m)
og Neaadalssnota (1625 m). Omtrent midt i T.
ligger Trollheimshytten. <sp>(Litt.</sp>: <sp>A.
Sommerfelt</sp>, »Reisehaandbok over Orkedal, Opdal,
Troldheim« [Trondhjem 1911]).
<i>(P. N.). M. H.</i>
</chapter>

<chapter name="Trollhättan">
<b>Trollhättan</b> ['trål'hætan], Industriby i det
vestlige Mellemsverige, Västergötland, Älvsborgs
Län. T. ligger paa begge Bredder af Göta älv
12 km fra Elvens Udløb fra Vänern ved de
store Vandfald, hvis Kraft den udnytter.
Kernen af T. ligger paa Elvens østlige Side og er
en temmelig ny By. 1925 16389 Indbyggere mod
5615 i 1900. De betydeligste Bygninger er den
gotiske Kirke (1862), Raadhuset (1916) og de
til Kraftstationen hørende Bygninger. I Nord

<img>Fig. 1. Situationsplan over Trollhättan.</img>
