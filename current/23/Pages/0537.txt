har Beskæftigelse, som er uforenelig med den
samvittighedsfulde Udøvelse af hans Pligter som
T. og med den for Stillingen nødvendige Agtelse
og Tillid, dels for visse Tilfælde at foreskrive
en Anmeldelsespligt for T. og Adgang for
Ministeren eller Ansættelsesmyndigheden til at
forbyde T. at overtage den anmeldte Beskæftigelse.

Paa forskellig Maade kan der under
Tjenesteforholdets Bestaaen, altsaa uden at dette
derved bringes til Ophør, tilstaas en T. <sp>Frihed
for Udførelsen af hans
Tjenestegerning</sp>:

Der kan saaledes ifølge § 20 gives en T.
Tilladelse til at træde <sp>udenfor Nummer</sp> uden
Lønning i begrænset Tid, i Almindelighed ikke
ud over 1 Aar. Under særlige Forhold kan
Tilladelsen dog udstrækkes til at gælde i 3 Aar.
Saadan Tid fradrages ved Beregning af
Alderstillæg og Pension. T. kan ikke, medens han
staar udenfor Nummer, betragtes som
afskediget; dør han i dette Tidsrum, vil saaledes hans
Enke have Krav paa Pension. — En særlig
Adgang til at træde udenfor Nummer er ved § 15
hjemlet kvindelige T. i Tiden før og efter en
Barnefødsel.

Endvidere har enhver T., der har været i
Statens Tjeneste mindst 6 Maaneder før et
Ferieaars Begyndelse, Ret til en passende
<sp>aarlig Ferie</sp> uden Tab af Lønningsindtægter;
det kan endog af Ministeren paalægges enkelte
Grupper af T. (f. Eks. saadanne, som har
Oppebørsler) at gøre Brug af Retten til Ferie. De
nærmere Regler for Feriens Længde og
Tildeling samt Ferieaarets Beliggenhed i Forhold
til Kalenderaaret fastsættes af paagældende
Styrelse.

Dernæst kan der, ligeledes uden
Lønningsfradrag, hvor særlige Forhold taler derfor (f.
Eks. Dødsfald eller alvorlig Sygdom i den
nærmeste Familie), indrømmes T.
<sp>Tjenestefrihed</sp> (<sp>Orlov</sp>) af paagældende Styrelse. Efter
Barnefødsel har en kvindelig T., mod Afgivelse
af Halvdelen af Lønningen indbefattet alle
almindelige og særlige Tillæg, Krav paa
Tjenestefrihed i 6 Uger uden Lægeattest, og derudover,
saafremt hun fremskaffer Lægeattest for
Uarbejdsdygtighed.

Endelig følger det af sig selv, at T. er fritaget
for sin Tjenestegerning under <sp>Sygdom og
Militærtjeneste</sp>. Under langvarig eller
gentagen Sygemelding indtræder der en
Begrænsning af Lønningen i Henhold til et af
Finansministeren udstedt Reglement, og der er
Ugeledes (§ 14) givet nærmere Regler om
Lønningen under Militærtjeneste.

Gifte kvindelige T. har, saafremt det er
foreneligt med de stedlige Tjenesteforhold, Adgang
til at faa den dem paahvilende
<sp>Tjenesteydelse nedsat til to Tredjedele
eller Halvdelen</sp> mod kun at oppebære en
tilsvarende Del af Lønningen indbefattet alle
almindelige og særlige Tillæg (§ 16).

Naar en T. anholdes som mistænkt eller
tiltales for en Forbrydelse, saavel som naar han
har paadraget sig grundet Mistanke om et
Forhold, der betager ham den Tillid, som
Bestridelsen af Tjenestestillingen kræver, eller han har
gjort sig skyldig i en Handling, som gør det
betænkeligt vedblivende at lade ham bestride
sin Tjenestestilling, <sp>suspenderes</sp> han,
indtil endelig Afgørelse er truffen i Sagen.
Suspension finder endvidere Sted, saafremt en T., hvem
der er overdraget Midler af Statskassen til
selvstændig Forvaltning, erklæres fallit, i hvilket
Tilfælde Suspensionen vedvarer, indtil
Bobehandlingen er sluttet. — Under Suspension
oppebæres kun Halvdelen af Lønningen og af
alle almindelige og særlige Tillæg, men intet af
uvisse Indtægter (§ 11).

Til Haandhævelse af T.'s Pligter hjemler
Lovgivningerne en vis <sp>disciplinær
Straffemyndighed</sp>, der udøves af et T. overordnet
Forvaltningsorgan eller — som f. Eks. i visse
Tilfælde efter den tyske Reichsbeamtengesetz —
af særlige Disciplinærretter. I Modsætning til
de almindelige Straffe for
Tjenestemandsforbrydelser, jfr. Straffelovens Kap. 13, kan de
disciplinære Straffe ikke ikendes, naar den
paagældende ikke længere er T. Som disciplinære
Straffe hjemler Tjenestemandslovens § 18
Advarsel, Irettesættelse, Bøder indtil 1/2 Maaneds
Løn, Forsættelse til anden Tjeneste,
Forflyttelse, Degradation eller Afskedigelse; disse
Disciplinærstraffe er ogsaa i andre Lande de
almindeligt anvendte. I Norge er en disciplinær
Straffemyndighed kun hjemlet overfor
Bestillingsmænd i Henhold til Tjenestemandsloven af
1918, ikke derimod overfor Embedsmænd. Ogsaa
i Sverige er Embedsmænd i snævrere Forstand
undtagne. Ifølge Tjenestemandsloven ikendes
disciplinære Straffe af vedkommende Styrelse,
ikke af særlige Disciplinærretter. Men T. har
Ret til at føre Vidner, til efter endt Forhør og
Vidneførsel at faa en Udskrift af den Protokol,
som skal optages, samt til at medtage en
Tillidsmand til at være Bisidder ved Forhør og yde
Bistand ved Vidneførsel og ved Udfærdigelse af
skriftlige Indlæg. Disse Regler kan dog fraviges,
hvis T. er mistænkt for Uærlighed, men han
kan i saa Tilfælde forlange Undersøgelsen
henvist til Retten.

4. Af særlig, principiel Interesse ikke blot for
T.'s personlige Retsstilling, men tillige for selve
den statslige Magtfordeling er Reglerne om
<sp>Afskedigelse</sp> af T. Dette var man ogsaa
fuldt klar over paa den grundlovgivende
Rigsforsamling under Forhandlingerne om de
Bestemmelser, som nu findes i Grundlovens § 17.
Medens et Flertal i Grundlovskomiteen sluttede
sig til Princippet om Kongens Ret til frit at
afskedige de af ham ansatte Embedsmænd, dog
med den Begrænsning, at Afskedigelse kun
kunde finde Sted efter Ministerraadets Indstilling,
foreslog et Mindretal — af Frygt for, »at
Folkefriheden skal lide under Embedsmændenes
Afsættelighed« — at Embedsmændene skulde være
uafsættelige, medmindre Undtagelser særligt
hjemles ved Lov. Tjenestemandsloven
forudsætter nu, at alle T., altsaa ikke blot de, der som
udnævnte af Kongen omfattes af Grundlovens §
17, frit kan afskediges, idet § 8, 2. Stk.
bestemmer, at der tilkommer enhver T., som
afskediges uden Ansøgning, et Varsel paa 3 Mdr., dog
at Afskedigelse p. Gr. a. Tjenesteforseelser eller
en i den offentlige Mening vanærende Handling
kan ske med kortere Varsel eller helt uden
