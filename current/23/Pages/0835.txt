Arbejdsfrihed, hemme den frie Konkurrence og
direkte eller indirekte hidføre Monopolet
indenfor det paagældende Erhverv, for ugyldige og
uden Retsvirkning overfor Domstolene.
Domstolene bemyndiges til at nedsætte
Undersøgelsesudvalg af tilkaldte Sagkyndige til nærmere
Oplysning af saadanne Spørgsmaal. Boykot o. l.
økonomisk eller personlig Forfølgelse af den
enkelte i Pris-, Produktions- og lignende
Forhold, der griber ind i den enkeltes Erhvervs-
og Arbejdsfrihed m. v., medfører efter
Lovforslaget saavel Erstatnings- som Strafansvar.
Lovforslaget undtager fra sit Omraade de af
Loven af 4. Oktbr 1919 om den faste
Voldgiftsret omfattende kollektive Aftaler.

Lovforslaget om Priskontrol tog Sigte paa
Tilvejebringelse af et offentligt Tilsyn med
Prisernes Rimelighed gennem en Kommission.
Kommissionen, der skulde bestaa af en
Repræsentant for Regeringen og 4 Repræsentanter for
Rigsdagen, havde at afgive Beretning om sine
Undersøgelser til vedkommende Minister, der
atter kunde træffe Bestemmelse om
Offentliggørelse af Resultatet. Ministeren kunde
midlertidig fastsætte en passende Avance i Tilfælde,
hvor der skønnedes at foreligge en urimelig
Fortjeneste, men Ministerens Beslutning i saa
Henseende skulde snarest forelægges Rigsdagen
til endelig Beslutning.

Lovforslaget om uretmæssige Prisaftaler
nærmede sig mere til en egentlig T., idet
det forbød Indgaaelse af kollektive Aftaler,
der direkte eller indirekte tilsigtede en
Konkurrencebegrænsning paa det danske Marked til
Forhøjelse af Priserne for Livsfornødenheder
og andre i det daglige Liv almindeligt anvendte
Artikler — eller for Materialer til Fremstilling
heraf. Endvidere forbød Forslaget Udnyttelse
af Konjunkturer og Afsætningsforhold til ved
Afsætning paa det danske Markedj at skaffe sig
en urimelig Fortjeneste. Endelig foresloges et
Raad nedsat, bestaaende af Repræsentanter for
Rigsdagen og Erhvervslivet m. fl. til
Overvaagelse af Lovens Forskrifter og Overvejelse af
eventuel yderligere Trust-, Kartel- og
Priskontrollovgivning.

Intet af disse Lovforslag er dog blevet
gennemført, idet det hidtil ikke har været muligt
at finde nogen Generalnævner for de
forskellige politiske Partiers Syn paa Spørgsmaalet,
og forekommende Forhold af den omhandlede
Art maa derfor i Danmark behandles paa
Grundlag af Lovgivningens almindelige
Bestemmelser og Retsordenens Grundsætninger i
øvrigt. Som Udtryk for Domstolenes Betragtning
af de i Forbindelse med kollektive Aftaler tit
staaende Eksklusivaftaler og af Indgreb i
Erhvervs- og Arbejdsfrihed gennem Boykot o. l.
kan nævnes en i 1915 afsagt Højesteretsdom,
ved hvilken Fællesforeningen for Danmarks
Brugsforeninger blev dømt til at betale
Erstatning for Brud paa en mellem Fællesforeningen
og en Gruppe Cementfabrikker afsluttet
Overenskomst, hvorefter de under Fællesforeningen
hørende Brugsforeninger skulde aftage hele
deres Forbrug af Cement fra de paagældende
Fabrikker, og ikke i Overenskomstperioden
maatte deltage i Oprettelse af nye
Cementfabrikker, samt to i 1926 afsagte Domme, ved
hvilke Højesteret — i Modsætning til den
foregaaende Instans — erklærede en af Dansk
Landarbejderforbund m. fl. iværksat Blokade
overfor en Kreds af Gaardejere og den af disse
benyttede Købmand for retstridig under Hensyn
til Blokadens Omfang og de benyttede Midler.
Ved sidstnævnte Domme paalagdes det
Forbundet at udrede en betydelig Erstatning (jfr.
herved den tidligere nævnte beslægtede Dom over
det amerikanske Hattearbejderforbund).
<i>H. J.</i>
</chapter>

<chapter name="Trustrup">
<b>Trustrup,</b> Stationsby i det østlige Jylland
(Lyngby Sogn, Sønder Herred, Randers Amt).
Byen, som ligger 10 km SV. f. Grenaa og 18 km
NNØ. f. Æbeltoft, havde 1925 598 Indb. (1916: 426,
1911: 255). Der er Skole, Forskole, Realskole,
Missionshus »Bethania«, Kro, Afholdshotel,
Andelsmejeri, Kalk- og Teglværk (c. 80 Arbejdere),
Vandværk, Brugsforening, flere Handlende og
Haandværkere. Den er Station paa Jernbanen
Ryumgaard—Grenaa og Udgangspunkt for
Banen til Æbeltoft (aabnet 1901) og har
Postekspedition, Telegraf- og Telefonstation.
<i>M. S.</i>
</chapter>

<chapter name="Trutat, Félix">
<b>Trutat</b> [try'ta], <sp>Félix</sp>, fransk Maler, f. 27.
Febr 1824 i Dijon, d. 8. Novbr 1848 smst. Han
blev Elev af Akademiet i Dijon og af Cogniet,
men viste tidlig stor Selvstændighed. Han
optraadte kun paa Salonen 1845—46 med et
Dobbeltportræt (af ham selv og hans Moder,
Luxembourg-Museet), der blev rost i høje Toner af
Th. Gautier. Først længe efter hans Død
(Verdensudstillingen 1900) blev hans store Evner ret
anerkendte. Af T.'s Værker kan endvidere
nævnes <i>Femme couchée</i> (1844, nøgen Kvinde,
erhvervet af Louvre) samt et ypperligt
Kvindehoved (der tilhørte Maleren Henner). (<sp>Litt</sp>.:
<sp>H. Chabeuf</sp>, <i>Notice sur F. T., peintre, élève
d. beaux-arts de Dijon</i> [Dijon 1887]; en Artikel
i <i>Gaz. d. beaux-arts</i> 1899 m. m.).
<i>A. Hk.</i>
</chapter>

<chapter name="Trutnov">
<b>Trutnov</b> ['trutnåf] (tysk <sp>Trautenau</sp>), By i
det nordøstige Böhmen i Dalen om Elbens Biflod
Aupa i Riesengebirge, har (1921) 14584
Indbyggere (Garnison). T. er for største Delen
genopbygget efter en stor Ildebrand 1861 og har
en smuk Decantei-Kirke,
Stats-Realreformgymnasium, Lærerseminarium, Handelsskole,
Spinderi, Lærreds- og Bomuldsvæveri, Klaver-
og Maskinfabrikation. T. er Midtpunktet for
Lærredsvæveriet i Riesengebirge og har
betydelig Handel med Garn og Lærred. I Nærheden
Kulgruber. Ved den anden Fægtning ved T.
Sommeren 1866 blev Østerrigerne under
Gablenz overvundne af Preusserne.
<i>(Joh. F.). O. K.</i>
</chapter>

<chapter name="Truxillo">
<b>Truxillo</b> [tru'kil<sub>jå</sub>], se <sp>Trujillo</sp>.
</chapter>

<chapter name="Trübau">
<b>Trübau</b> ['try.ba^u] (<sp>Třebová Moravská</sp>,
<sp>Mährisch T.</sp>), By i Tschekkoslovakiet,
Landskabet Mähren, ved Marchs Biflod Trebovka,
en af de ældste Byer i Mähren, har (1921) 6662
Indbyggere. Slot, Statsgymnasium- Uld-,
Bomulds- og Lærredsindustri; besøgte Markeder. I
Nærheden Stenkulsgruber.
<i>(Joh. F.). O. K.</i>
</chapter>

<chapter name="Trübner, Nikolaus">
<b>Trübner</b> ['try.pn<sub>ə</sub>r], <sp>Nikolaus</sp>,
Forlagsboghandler i London, f. 12. Juni 1817 i
Heidelberg, d. 30. Marts 1884, blev som Medhjælper
i Wilman's Boghandel i Frankfurt, der særlig
beskæftigede sig med Indførsel af fransk og
engelsk Litteratur, bekendt med Seniorchefen
for det berømte Forlag Longmans & Co., som
