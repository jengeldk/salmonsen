Fundene af Enkeltgenstande, der i dette
Borganlæg var særdeles mange, og som nedenfor
nærmere vil blive omtalte, tyder paa, at det
hele Kompleks maa sættes til de sidste
Aarhundreder af 3. Aartusinde
f. Kr.

Denne mægtige Borg er
gaaet til Grunde, brat
og ved en voldsom Brand.
Gennem en længere Tid
har Stedet derpaa været
lidet beboet (Lag 3—5).
Men endnu i den
forhistoriske Tid, om end
henimod dens Slutning,
er der i et 5—8 m højere
Niveau anlagt en ny Borg
af betydeligt større
Omfang. Plateauet er
udvidet til alle Sider, mest
mod V., S. og Ø., saa den
nu fik en Omkreds paa
c. 500 m og en
Grundflade, der blev af Omfang
som Tiryns', c. 20000 m<sup>2</sup>,
og saaledes stærkt
nærmede sig Athens
Akropolis (c. 25000 m<sup>2</sup>). Ligesom
i den ældre Borg er
Muren mod N. væsentlig
borte. Adskillige andre
Steder er derimod endnu
ansélige Stykker
bevarede. Omridset var (jfr. Fig.
2) vedblivende polygonalt og med
fremspringende Taarne. Bygningsmaaden er endnu væsentlig
den samme som i den gamle Borg, forneden
med udskraanende Udside, foroven lodret, men
begge Dele dannedes nu af ret svære, naturlige
eller lidet tildannede Sten, 1—1,5 m lange, i
regelmæssige Lag. Murens opr. Højde er ukendt,
Bredden forneden c. 5 m, foroven kun c. 2 m.
Ydersiden har ejendommelige, 10—15 cm brede,
kulisseartede Fremspring (se Fig. 1, Side 778).
Af Taarnene ligger det største mod Ø. og
omslutter en Brønd. I Siden er der en lille
Udfaldsport, hvis Tærskel ligger ikke mindre end
2 m over Murens udvendige Fod. Mellem dette
Taarn og det næste mod S. findes en
ejendommelig formet Dobbeltport.

Medens denne Borgs centrale Dele ved
Udgravningen er blevne raserede, er der i
Udkanterne fremdraget Fundamenter af en Del
Bygninger, gennemgaaende anselige. En
Bygning mod V. (Tempel?) har saaledes et
Hovedrum, der er 15,40 m langt, 8,40 m bredt, med
en ganske smal Forhal og med 3 Søjler i en
Række i Midten. Søjlerne selv var af Træ, men
deres Basis af Sten. Ogsaa i disse Bygninger
var Materialet naturlige Sten, ikke Lertegl.

Schliemann antog, at den ældre, siden
ombyggede Borg var det <sp>homeriske Ilios</sp>,
og hvad der fandtes af Oldsager o. s. v. kunde
ikke andet end meget bestyrke ham i denne
Antagelse. Det var for det første klart, at
Borgen var gaaet til Grunde ganske brat, med eet
Slag og væsentlig ved en stor Brand, der havde
efterladt et mægtigt Grus- og Askelag, brændt
Bjælkerne mellem Lerteglene og halvbrændt
mange Tegl. I en Krog laa Skelettet af en lille
Pige, der aabenbart havde søgt at undfly. En
stor Skat af Sølv og Guld var blevet skaffet
til Side paa et afsides, dulgt Sted, da
Katastrofen nærmede sig, kort, alt tydede paa en
Undergang, som den maatte blive ved et
Stormangreb. Alt dette stemte saaledes godt med de

<img>Fig. 2. Ældre Borg (skraveret); mykenisk Borg (sort). Forneden til
venstre: Snit med Angivelse af de samme Borges Højdeforhold, samt det
historiske Ilios.</img>

<img>Fig. 3. Ældre Borg. Sydport
(tæt Vest for den paa Fig. 2
angivne yngre Sydport).
Mørk Skravering = ældste
Anlæg (<i>xg</i>, <i>ow</i>,
<i>NF</i>, <i>i</i>); lysere
Skravering betegner den
senere Ombygning (hertil
hører ogsaa Bygningen
<i>wv</i>, <i>zy</i>, <i>C</i>).</img>
