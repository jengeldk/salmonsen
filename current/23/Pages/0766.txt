mulige andre Sygdomme, har vist, at der ofte
findes Trikiner i ringe Antal, indkapslede i
forskellige Muskler. Dette gælder dog særlig
Forholdene for 20—30 Aar siden, da Trikiner,
paa Grund af den mangelfulde Kontrol, var
langt mere udbredt end nu. Efter at Kontrollen
i Danmark er blevet sat virkningsfuldt i
System, er det en ren Sjældenhed at se et svært
Tilfælde af T. hos Mennesker. Lettere, ikke
diagnosticerede Tilfælde (fremkaldt af et ringe
Antal Trikiner) kan antagelig af og til
forekomme, men den egentlige T. er praktisk talt
udryddet i Danmark.

I sin udprægede Form er T. ikke vanskelig
at kende, men den er ofte mindre typisk og
kan da ligne andre Sygdomme, f. Eks. Tyfus,
Gigtfeber, Kolera. Ofte optræder der flere,
undertiden mange Tilfælde paa een Gang, i de
saakaldte Epidemier. Saadanne saas gentagne
Gange i 1860'erne i Tyskland, hvor Nydelsen
af raat eller utilstrækkelig kogt, stegt eller
røget Svinekød er meget almindelig, og
Dødeligheden gik for enkelte af Epidemierne op
til 30 %,

Behandlingen af den udviklede Sygdom
er væsentlig symptomatisk. Naar
Sygdommen først erkendes, har Trikinerne allerede
forladt Tarmkanalen, ellers vilde man ved
Brækmidler, Afføringsmidler eller
desinfiserende Midler kunne haabe at fjerne dem, inden
de vandrede ud. Langt væsentligere er
Forebyggelsen ved Trikinundersøgelse af de
slagtede Svin, og ved tilstrækkelig Kogning og
Stegning, Saltning og Røgning af Svinekødet.
<i>O. T.</i>
</chapter>

<chapter name="Trikitter">
<b>Trikitter</b> kaldes smaabitte, begyndende
Krystaldannelser, der træffes i glasagtige
vulkanske Bjergarter (Obsidian, Begsten), og som selv
ved stærk Forstørrelse kun viser sig som fine,
ofte krumme Haar.
<i>(N. V. U.). O. B. B.</i>
</chapter>

<chapter name="Trikkala">
<b>Trikkala,</b> <sp>Trikala</sp>, <sp>Tirhala</sp>, Nomos i
det græske Landskab Thessalien, 5823 km<sup>2</sup> med
(1920) 194695 Indb., 33 pr km<sup>2</sup>. Hovedstaden
T. ligger 248 km NV. f. Athen, 62 m o. H. paa
venstre Bred af Trikalinos og ved Banelinien
fra Volo til Kalabaka. (1920) 20194 Indb., blandt
hvilke foruden Grækere findes ikke faa Vlaker
og Jøder. T., der nu er Thessaliens største By,
ligger ved Foden af et Sandstensbjergdrag, der
bærer et Citadel eller Kastro, det gamle
Akropolis. T. er en ganske middelalderlig By, men
af Betydning som Handelscentrum for den
frugtbare Omegn. Ved sin Beliggenhed i
Knudepunktet for de vigtigste Veje fra Thessalien til
Epeiros er T. af strategisk Vigtighed, og c. 1
km fra Byen har Grækerne anlagt
Fæstningsværker. T. er det gamle <i>Trikka</i>, der i Oldtiden
var berømt for sit Asklepios-Tempel, og fra
hvis Omegn man fik udmærkede Heste. I
Middelalderen og under det tyrkiske Herredømme
var T. en betydelig By, der i 18. Aarhundrede
var noget større end nu; men i Begyndelsen af
19. Aarhundrede led den meget under
Albanesernes Angreb, og samtidig hærgedes den af
Pest. Under græsk Herredømme er den atter i
Opkomst.
<i>(H. P. S.). N. H. J.</i>
</chapter>

<chapter name="Triklinium">
<b>Triklinium,</b> se <sp>Triclinium</sp>.
</chapter>

<chapter name="triklinoedrisk Krystalsystem">
<b>triklinoedrisk Krystalsystem,</b> d. s. s.
<sp>triklint Krystalsystem</sp>, se
<sp>Krystalformer</sp>.
</chapter>

<chapter name="Trikloracetaldehyd">
<b>Trikloracetaldehyd,</b> se <sp>Kloral</sp>.
</chapter>

<chapter name="Trikloreddikesyre">
<b>Trikloreddikesyre,</b> Cl<sub>3</sub>.C.COOH, danner
henflydende Krystaller, der smelter ved 52° og
koger ved 196°; den fremstilles ved Iltning af
Kloral, men har ikke dettes søvndyssende
Egenskaber. T. er en langt stærkere Syre end
Eddikesyre, den virker stærkt ætsende, kan f. Eks.
fjerne Vorter.
<i>S. P.</i>
</chapter>

<chapter name="Triklorfenol">
<b>Triklorfenol,</b> C<sub>6</sub>H<sub>2</sub>.OH.Cl<sub>3</sub>, er et hvidt
krystallinsk, stærkt lugtende Stof, der er opløseligt
i Alkohol, men ikke i Vand. Det bruges som
Antiseptikum.
<i>S. P.</i>
</chapter>

<chapter name="Triklorhydrin">
<b>Triklorhydrin,</b> CH<sub>2</sub>Cl.CHCl.CH<sub>2</sub>Cl, er en
trisubstitueret Propan og afledes af Glycerin ved
Erstatning af alle dettes tre Hydroxylgrupper
med Klor. Det fremstilles ved først at lede
Klorbrinte i Glycerin, hvorved bl. a. dannes
Diklorhydrin, og derpaa at behandle Produktet
med Fosforpentaklorid. T. er en olieagtig
Vædske, som næsten er uopløselig i Vand.
Overhedes T. med Vand til 160°, dannes atter
Glycerin.
<i>(O. C.). S. P.</i>
</chapter>

<chapter name="Triklormetan">
<b>Triklormetan,</b> d. s. s. <sp>Kloroform</sp>.
</chapter>

<chapter name="Triklorætylen">
<b>Triklorætylen,</b> C<sub>2</sub>HCl<sub>3</sub>, kaldes af Teknikere
for Tri. Det er en Vædske, der fremstilles
fabriksmæssigt af Tetraklorætan og Kalk, og som
koger ved 85° og lugter som Kloroform. T. er
et fortræffeligt Opløsningsmiddel for Fedt,
Harpiks o. s. v., det angriber ikke Metaller og er
ikke brandfarligt. Det blandes i Sæbe og har
endvidere Betydning som Mellemprodukt, naar
Trikloreddikesyre fremstilles af Kalciumkarbid.
<i>S. P.</i>
</chapter>

<chapter name="Trikoblaster">
<b>Trikoblaster</b> (bot.) kaldes i Vævlæren
haarformede, som oftest tykvæggede, langt
tilspidsede, forvedede Celler, der forekommer i
Parenkymvævet hos visse Planter, saasom hos
visse Arter <i>Begonia</i>, flere Kolbeblomstrede, hos
<i>Rhizophora</i> (i Støtterødderne). Undertiden kan
T. være H-formede og væsentlig findes i
Luftrummene.
<i>(V. A. P.). A. M.</i>
</chapter>

<chapter name="Trikofyti">
<b>Trikofyti,</b> de af Svampen <i>Trichophyton</i>'s
mange Arter fremkaldte Sygdomme i Huden.
</chapter>

<chapter name="Trikogyn">
<b>Trikogyn,</b> d. s. s. <sp>Trichogyn</sp> (se <sp>Alger</sp>,
S. 497).
</chapter>

<chapter name="Trikolore">
<b>Trikolore,</b> se <sp>Tricolore</sp>.
</chapter>

<chapter name="Trikom">
<b>Trikom</b> (bot.), se <sp>Haar</sp>.
</chapter>

<chapter name="Trikonomalai">
<b>Trikonomalai,</b> se <sp>Trinkonomali</sp>.
</chapter>

<chapter name="Trikot">
<b>Trikot</b> [tri'ko], stramtsiddende, strikket
Beklædning, som Dansere og Artister bruger;
<sp>Trikotage</sp> [trikota.sje], d. s. s.
<sp>strikkede Varer</sp>, se <sp>strikke</sp>.
</chapter>

<chapter name="Trikotomi">
<b>Trikotomi</b> (græsk), Inddeling i tre Dele;
(bot.), se <sp>Forgrening</sp>.
</chapter>

<chapter name="Trikresol">
<b>Trikresol,</b> en Blanding af de tre isomere
Kresoler. Det er en olieagtig, farveløs Vædske,
opløselig i 40 Dele Vand, der i en
1%-Opløsning bruges som Antiseptikum ved
Hudsygdomme.
<i>E. K.</i>
</chapter>

<chapter name="Trikroisme">
<b>Trikroisme,</b> se <sp>Pleokroisme</sp>.
</chapter>

<chapter name="Trikupis, Charilaos">
<b>Trikupis,</b> <sp>Charilaos</sp>, græsk Statsmand,
f. 23. Juli 1832;, d. 11. April 1896, blev 1855
Legationssekretær i London og var med at afslutte
Traktaten af 14. Novbr 1863 om de ioniske Øers
Afstaaelse til Grækenland. 1862 valgtes han til
