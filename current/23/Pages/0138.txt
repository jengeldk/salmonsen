vasket Humuslaget bort. Og dertil kommer, at
Gederne har bidraget deres til at forhindre en
ny Opvækst. Kun ved Foden af Bjergkæden,
hvor en Del Kilder risler frem, breder sig
endnu Frugt- og Olivenlunde, og her træffer man
en tættere Befolkning. T., der af byzantinske
Forfattere benævnes <sp>Pentedaktylon</sp>, blev
i Middelalderen delvis besat af slaviske Folk,
der efterhaanden helleniseredes.
<i>(H. P. S.). N. H. J.</i>
</chapter>

<chapter name="Tayler, Frederick">
<b>Tayler</b> ['te<sub>i</sub>£ə], <sp>Frederick</sp>, engelsk Maler,
f. 30. Apr. 1802 i Boreham Wood
(Hertfordshire), d. 20. Juni 1889 i Hampstead. Han lærte
under Sass og <i>Roy. Academy</i> i London og kom
paa en Udenlandsrejse i nært Forhold til
Bonington i Paris; Samlivet her med denne Maler,
med Delaroche (hvis Undervisning han nød) og
andre Kunstnere blev i høj Grad
frugtbringende for T.'s Kunst. Allerede i Paris havde han
med Iver studeret Hesten, og han havde her
malet en Række Hesteportrætter for Lord
Seymour. Da han 1828 vendte tilbage til England
og kort efter gjorde de skotske Højlande til sin
Studiemark, blev han i udpræget Grad Hestens
og overhovedet Dyrlivets og Jagtens Maler.
Hans Billeder, fulde af Liv og udførte med let
og sikker Haand, vandt et stort Publikum. Af
og til malede han vel i Olie, men Vandfarven
var hans naturligste og sikreste Udtryksmiddel.
Allerede som ganske ung blev T. <i>Associate
exhibitor</i> i <i>Water-colour Society</i>, 1858—71
virkede han som dettes Præsident. Bekendte
Arbejder: »Hjem fra Falkejagt«, »Highland Sports«,
»Faareklipning« etc. S.-Kensington-Museet ejer
syv Værker af T.
<i>A. Hk.</i>
</chapter>

<chapter name="Taylor, Brook">
<b>Taylor</b> ['te<sub>i</sub>£ə], <sp>Brook</sp>, eng. Matematiker,
f. 1685 i Edmonton, d. 1731 i London. Han blev
1714 Sekretær ved <i>Royal society</i>, men maatte
1718 opgive denne Stilling p. Gr. a. Sygdom og
levede efter den Tid som Privatmand. Hans
Hovedværk er <i>Methodus incrementorum directa
et inversa</i> (1715), hvori han fremstiller
Newton's Fluksionsregning med Anvendelse paa
geometriske og fysiske Problemer; heri findes
hans berømte Række (se <sp>T.'s Formel</sp>). T.
har desuden skrevet nogle Afhandlinger om
Mekanik og Fysik i <i>Philosophical Transactions</i>
og deltaget i Striden mellem de eng. og tyske
Matematikere i Anledning af
Differentialregningens Opfindelse.
<i>Chr. C.</i>
</chapter>

<chapter name="Taylor, Edward">
<b>Taylor</b> ['te<sub>i</sub>£ə], <sp>Edward</sp>, eng. Musikforsker
(1784—1863), var opr. Købmand, men dyrkede
samtidig ivrig Musik (som Sanger og
Orgelspiller); efterhaanden fordybede han sig mere og
mere i Musikhistorie og -teori og blev
Musikprofessor ved <i>Gresham College</i>. Han har
særlig skrevet om eng. Kirkesang og for øvrigt
ogsaa komponeret nogen Sangmusik.
<i>W. B.</i>
</chapter>

<chapter name="Taylor, Frederick Winslow">
<b>Taylor</b> ['te<sub>i</sub>£ə], <sp>Frederick Winslow</sp>,
amer. Ingeniør, f. 20. Marts 1856, d. 21. Marts
1915. T. begyndte efter sin Ingeniøreksamen
1883 som Arbejder i Midvale steel Co.'s
Maskinværksted og saa der, hvorledes Arbejderen
dels havde unødigt Besvær med Arbejdets
Udførelse, dels holdt Arbejdsydelsen kunstigt
nede (<i>Ca'canny</i>-Systemet), dette sidste baade
af Frygt for ved fuld Udnyttelse af Akkorderne,
d. v. s. ved fuldt Arbejde, at foraarsage
Arbejdsløshed ell. Nedsættelse af Akkordsatserne,
men desuden ogsaa fordi man fra Ledernes
Side ikke vidste, hvilken Arbejdsydelse man
normalt kunne forlange af en Arbejder. Dette
sidste mente T. at kunne bestemme
videnskabeligt ved en Analyse af alle Detailler i
Arbejdsprocessen i Forbindelse med Tidsmaalinger af
alle de enkelte Dele i Arbejdspræstationerne, se
herom Art. <sp>Taylorsystem</sp>.

T. blev efterhaanden Overingeniør i Midvale
Steel Co., forlod dette Selskab 1889 for som
raadgivende Ingeniør at gennemføre sine Ideer
ogsaa i andre Selskaber, bl. a. Bethlehem Steel
Co. og Cranys Shipbuilding Co. Ogsaa som
Opfinder gjorde T. sig bemærket, bl. a. ved
Taylor-White-Processen for Behandling af
Staalværktøj. Sine Ideer har T. navnlig fremsat i
<i>Shop management</i> (1911), <i>The principles of
scientific management</i> (1914).
<i>Sv. N.</i>
</chapter>

<chapter name="Taylor, Fred Manville">
<b>Taylor</b> ['te<sub>i</sub>£ə], <sp>Fred Manville</sp>, amer.
Nationaløkonom, f. 11. Juni 1855, var 1879—92
Prof. i Historie ved Albian Coll., fra 1892
knyttet til Univ. i Michigan som Lærer i
Nationaløkonomi. T. har som Forf. navnlig beskæftiget
sig med Penge og Møntvæsen. Af hans Bøger
kan nævnes: <i>Chapters on money</i> (1906),
<i>Readings in economics</i> (1907) og <i>Principles of
economics</i> (1911).
<i>Sv. N.</i>
</chapter>

<chapter name="Taylor, George">
<b>Taylor</b> ['te<sub>i</sub>£ə], <sp>George</sp>, se <sp>Hausrath,
Adolf</sp>.
</chapter>

<chapter name="Taylor, Henry">
<b>Taylor</b> ['te<sub>i</sub>£ə], <sp>Henry</sp>, Sir, engelsk Digter,
f. 18. Oktbr 1800, d. 27. Marts 1886. Han kom
som ung ind i Kolonialforvaltningen, hvor han
gjorde udmærket Karriere og blev gjort til
Ridder i 1869. 1872 trak han sig tilbage. Hans
første Arbejde <i>Isaac Comnenus</i> (1827) gjorde,
skønt rost af Southey, ikke Lykke. Hans næste
Arbejde, den historiske Dobbelttragedie <i>Philip
van Artevelde</i> (1834), hvorpaa han havde
arbejdet og filet i seks Aar, gjorde ham derimod
berømt. Trods T.'s manglende Sans for
Handling indeholdt <i>Philip van Artevelde</i> en Del
velopbyggede Scener. Hans næste Arbejde <i>Edwin
the Fair</i> gjorde, skønt af betydelig historisk
Interesse, ikke videre Lykke. Senere fulgte den
romantiske Komedie <i>The Virgin Widow</i> (1850)
— omdøbt til <i>A Sicilian Summer</i> — og <i>St.
Clemen's Eve</i> (1862). Af hans Arbejder uden for
Dramaet kan nævnes: <i>The Statesman</i> (1836), et
Værk fuldt af skarpsindige Betragtninger.
<i>Complete Works</i> udkom i London (5 Bd, 1877-78),
<i>Autobiography</i> (2 Bd, 1885). Dowden udgav
hans <i>Correspondence</i> 1888.
<i>(T. L.). I. O.</i>
</chapter>

<chapter name="Taylor, James Bayard">
<b>Taylor</b> ['te<sub>i</sub>£ə], <sp>James Bayard</sp>,
amerikansk Turist og Digter, f. 11. Jan. 1825, d. 19.
Decbr 1878. Han var Søn af en velstillet
Farmer og kom som 17-aarig i Bogtrykkerlære,
men optraadte snart selv i Litteraturen. 19 Aar
gammel foretog han sig en Fodrejse gennem
Europa og tjente sit Ophold ved at skrive
Rejsebreve til <i>New York Tribune</i>; disse Breve
udkom under Titlen <i>Views Afoot</i> (1846). Efter
sin Hjemkomst blev han Medredaktør af <i>New
York Tribune</i>, og for dette Blad rejste han 1848
til Kalifornien for at skildre Guldfeberen;
Resultatet af denne Rejse var <i>Eldorado</i> (1850).
Senere tilbragte han det meste af sit Liv paa
Rejser. 1851 var han i Orienten og det indre
Afrika, 1852 førte en stor Rejse ham fra
England over Spanien til Indien og Kina, hvor han
blev Medlem af det amerikanske Gesandtskab;
