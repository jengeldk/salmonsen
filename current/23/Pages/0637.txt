Provins Traz os Montes, ligger 74 km SSV. f.
Braganza 391 m o. H. ved Foden af Roberedo (897
m), (1920) 3900 Indb. T. de M. har et Slot og
ligger i en frugtbar Egn med Dyrkning af Vin,
Frugt, Hør og Hamp.
<i>(H. P. S.). C. A.</i>
</chapter>

<chapter name="Torrefaction">
<b>Torrefaction</b> (lat.), Tørren, Tørring.
</chapter>

<chapter name="Torregiane">
<b>Torregiane</b> [-'dзane], se <sp>Torrigiano</sp>.
</chapter>

<chapter name="Torrelavega">
<b>Torrelavega</b> [tår.æla'wæga], By i det
nordlige Spanien, Prov. Santander, ligger 24
km SV. f. Santander 17 m o. H. ved
Sammenløbet af Besaya og Saja, som derefter danner
Ria de Suances. (1920) 9500 Indb. T. har
Bomuldsindustri og Station paa Banen fra
Santander til Oviedo.
<i>(H. P. S.). C. A.</i>
</chapter>

<chapter name="Torre Maggiore">
<b>Torre Maggiore</b> ['tor.e-ma'dзåre], By i
Syditalien, Prov. Foggia, ligger i Landskabet
Apulien 7 km V. f. San Severo i Lavlandet mellem
Monte Cargano og Apenninerne. (1921) 14000
Indb. T. M. har et gammelt, berømt
Benediktinerkloster, der skal gaa tilbage til 10.
Aarhundrede.
<i>(H. P. S.). C. A.</i>
</chapter>

<chapter name="Torrens, Robert">
<b>Torrens</b> ['tår<sub>ə</sub>ns], <sp>Robert</sp>, engelsk
Nationaløkonom, f. 1780 i Irland, d. 27. Maj 1864
i London. T. var 1821 en af de 19 Grundlæggere
(hvoriblandt Malthus, Ricardo, J. Mill og
Tooke) af <i>Political Economy Club</i> i London,
Forbilledet for alle senere
økonomisk-videnskabelige Foreninger. Han var en ivrig Forkæmper
for Peel's Bankakt af 1844 og arbejdede stærkt
for Ophævelsen af den engelske Korntold. Af
hans Skrifter kan nævnes <i>An Essay on the
external corn trade</i> (London 1815), der bidrog til
at berede Jordbunden for den 1839 stiftede
<i>Anti-Corn-Law-League, An Essay on the Production
of Wealth</i> (smst. 1821), <i>On Wages and
Combinations</i> (smst. 1834) og <i>The Principles and
Practical Operation of Sir Robert Peel's Act of
1844</i> (2 Bd, smst. 1847-48).
<i>(K. V. H.). Sv. N.</i>
</chapter>

<chapter name="Torrens, William F. M'Cullagh">
<b>Torrens</b> ['tår<sub>ə</sub>ns], <sp>William F.
M'Cullagh</sp>, engelsk Politiker og Forfatter
(1813—94), blev Sagfører 1836 og var 1847—52 samt
paa ny 1857—85 Medlem af Underhuset. Han
var udpræget liberal og meget virksom for
Valgrettens Udvidelse 1867, samt for sociale
Fremskridt; fremkaldte Lov om
Arbejderboliger 1868 og Oprettelsen af Londons Skoleraad
1870. Desuden skrev han <i>Industrial history of
free nations</i> (1846), <i>Empire in Asia</i> (1872),
<i>Twenty years in Parliament</i> (1893) og <i>History
of Cabinets</i> (1894) samt Levnedsskildringer af
James Graham (1863), Lord Melbourne (2 Bd,
1877) og O'Connell (1880).
<i>E. E.</i>
</chapter>

<chapter name="Torrens Sø">
<b>Torrens Sø,</b> <sp>Lake Torrens</sp> ['£e<sub>i</sub>k-'tår<sub>ə</sub>ns],
stor Saltsø i Australien, Stat Sydaustralien,
ligger N. f. Spencer Golf, fra hvilken den kun er
skilt ved en 50 km bred og temmelig lav
Landstrækning, og strækker sig langs Vestfoden af
Flinders Range fra N. til S. med en Længde
af 200 km og en Bredde af indtil 40 km. T. S.
har kun Vand til visse Aarstider. Om
Sommeren viser den sig som en flad, udstrakt
Saltsump, eller den opløser sig i en Mængde
mudrede Vandpytter. Den er uden Betydning for
Kulturen, og dens Bredder er fuldstændig
ubeboede. T. S., der har Navn efter Oberst
Torrens, en af Stifterne af Kolonien Sydaustralien,
opdagedes 1839 af Eyre, der kommende Ø. fra
saa Søen fra Flinders Range og tillagde den
langt større Udstrækning, end den virkelig har.
De store Forventninger til dens kulturelle
Værdi forsvandt dog allerede 1843, efter at
Frome havde kortlagt og undersøgt Søen med
Omegn. Rimeligvis har den engang sammen
med Lake Eyre og de øvrige sydaustralske
Saltsøer udgjort et Indhav, der har staaet i
Forbindelse med Havet.
<i>(H. P. S.). M. V.</i>
</chapter>

<chapter name="Torrente">
<b>Torrente</b> [tå'rænt<sub>æ</sub>], By i det østlige
Spanien, Provins Valencia, ligger 10 km SV. f.
Valencia 63 m o. H. ved en lille Kystflod, der
udmunder i Lagunen Albufera de Valencia. (1920)
10500 Indbyggere. T. ligger i en Huerta med
kunstig Vanding og vigtig Vinavl.
<i>(H. P. S.). C. A.</i>
</chapter>

<chapter name="Torreón">
<b>Torreón</b> ['tår<sub>æ</sub>'ån]. Jernbaneknudepunkt i
Staten Coahuila, Mexiko, ved højre Bred af
Rio Nazas, 51000 Indbyggere.
<i>M. V.</i>
</chapter>

<chapter name="Torre Pellice">
<b>Torre Pellice</b> ['tor.e-pe'l.it∫e], tidligere
<sp>Torre di Luserna</sp>, By i det nordvestlige
Italien, Provins Torino, ligger 12 km SV. f.
Pinerolo, 570 m o. H. i Nærheden af Pellices og
Angrognas Sammenløb og er Endepunkt for en
Bane fra Torino. (1911) 5600 Indbyggere, der
næsten alle er fransk-talende Valdenser. T. P.
er Valdensernes Hovedby og aandelige
Centrum, hvorfra deres Propaganda i Italien
udgaar. T. P. driver Silkeindustri og er tillige
p. Gr. a. sin Beliggenhed midt i de skønne
Valdenserdale et af de mest besøgte
Sommerudflugtssteder i Piemont.
<i>(H. P. S.). C. A.</i>
</chapter>

<chapter name="Torresani, Karl Ferdinand">
<b>Torresani,</b> <sp>Karl Ferdinand</sp>, østerrigsk
Forfatter, f. i Milano 19. Apr. 1846, d. i Torbole
ved Lago di Garda 12. Apr. 1907. Han
uddannedes til Militær i Wien, blev italiensk
Løjtnant, senere ansat i Generalstaben, tog 1876
sin Afsked og levede derefter en Tid i Wien.
Han har skrevet en Række livfulde og
underholdende Fortællinger fra det østerrigske
Officersliv som »Aus der schönen wilden
Leutnantszeit« (1889) og »Schwarzgelbe
Reitergeschichten«, fremdeles Romaner som »Die
Juckerkomtesse« og »Oberlicht«. I »Von der Wasser- bis
zur Feuertaube« har han skildret sin Ungdom.
»Gesammelte Schriften« (1907). (<sp>Litt</sp>.: <sp>R. M.
Werner</sp>, »Vollendete und Ringende« [1900]).
<i>C. B-s.</i>
</chapter>

<chapter name="Torres Campos, Manuel">
<b>Torres Campos</b> ['tår.<sub>æ</sub>s-'kamp<sub>å</sub>s], <sp>Manuel</sp>,
sp. Retslærd, f. i Barcelona 21. Maj 1850, d. 28. Febr
1918, studerede i Almeria og Madrid, <i>Dr. Juris</i>
1871, 1872-81 Bibliotekar i Madrid, 1886 Prof.
i Granada. Sammen med Marquis Ramon de
Dalman y de Olivart stod T. som Spaniens
officielle Repræsentant i den europæiske
Folkerets-Koncert, hans juridiske Indsigt blev
meget benyttet af den spanske Regering, han var
Medlem af <i>Institut de droit international</i>, af
den permanente Voldgiftsdomstol i Haag, af
Grænsekommissionen mellem Peru og Ecuador
o. m. a. Af T. C's flittige og frugtbare
Forfatterskab skal fremhæves: <i>Estudios de
Bibliografia española y extranjera del Derecho y del
Notariado</i> (1878), La pena de muerte y su
aplicación en España (1879), det prisbelønnede
<i>Principios de Derecho internacional privado ó de
Derecho extraterritorial de Europa y America,
en sus relaciones con el Derecho civil en
España</i> (1883), <i>Bibliografia española contemporánea
del Derecho y de la Politica, 1800—1880</i> (1883,
