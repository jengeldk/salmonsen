Omsætningsforhold i Norge, herved dog bortset fra
Arbejdsoverenskomster. Ved den paagældende
Lov, der senere blev suppleret ved forskellige
Tillægslove, blev de anmeldelsespligtige
Virksomheder yderligere undergivet en vidtgaaende
Oplysningspligt. I 1916 nedsattes der en
Trustkommission, der i 1921 afgav en Betænkning
angaaende Forholdsregler til Modarbejdelse af
Trust- og Kartelmisbrug. Det af Kommissionen
i saa Henseende udarbejdede Forslag mødte
megen Modstand fra Erhvervslivet, fra hvis
Side der fremsattes Modforslag. Paa Grundlag
af Kommissionsforslaget og det nævnte fra en
Erhvervssammenslutning fremsatte Modforslag
har forskellige Lovforslag været fremsat af de
skiftende Regeringer. Som Resultat heraf er
fremkommet Loven af 12. Marts 1926 om
Kontrol med Konkurrenceindskrænkninger og om
Prismisbrug, ved hvilken Lov den fornævnte
Lov af 6. August 1920 med Tillægslove er
ophævet. Tilsynet med Overholdelsen af Loven
af 1926 udøves af et Kontrolkontor og et
Kontrolraad paa 5 Medlemmer. Kontrolkontoret
kan bl. a. kræve Anmeldelse af
Erhvervssammenslutninger, som tilsigter at regulere Pris-,
Produktions- og Omsætningsforhold, og som
maa anses for at være af Betydning for
Markedsforholdene i Landet, samt af Aftaler og
Ordninger med tilsvarende Formaal og af
Erhvervsdrivende, som gennem deres
Virksomhed har væsentlig Indflydelse paa Priserne for
vedkommende Varer paa det norske Marked
eller en større Del af dette. Fritagne for
Anmeldelse er dog Sammenslutninger og Aftaler
angaaende Arbejdsforhold m. v. Det over
Anmeldelserne førte Register er sædvanlig kun
tilgængeligt for Tilsynsmyndighederne. Disse
kan kræve alle fornødne Oplysninger om Priser
og Omsætning m. v. Det er forbudt at forlange
utilbørlige Priser. Kontrolraadet kan foreskrive
regulerende Bestemmelser i saa Henseende.
Erhvervssammenslutninger maa ikke paalægge
deres Medlemmer Bøder e. l. for Overtrædelse
af konkurrenceregulerende Bestemmelser, som
er urimelige eller stridende mod almene
Hensyn. Konkurrenceregulerende Sammenslutninger
kan opløses af Kontrolraadet, dersom de har en
skadelig Indflydelse paa Pris-, Produktions- og
Omsætningsforhold i Landet eller iøvrigt virker
paa utilbørlig Maade. Tilsvarende Regler
gælder med Hensyn til konkurrenceregulerende
Aftaler o. l. Kontrolraadets Beslutning om
Opløsning af saadanne Sammenslutninger og
Ordninger kan indbringes for et særligt Ankenævn.
Erhvervsmæssig Boykot er forbudt, saafremt
den kan antages at ville skade almene Interesser,
virke urimeligt eller at være utilbørlig overfor
den, mod hvem den er rettet. Det er ligeledes
forbudt at indgaa Aftale om, at en
Erhvervsdrivende udelukkende, fortrinsvis eller paa
særlig gunstige Vilkaar skal staa i Forbindelse
med en enkelt eller en begrænset Kreds af
Erhvervsdrivende eller Forbrugere, naar Aftalen
kan antages at ville skade almene Interesser
eller at ville virke utilbørligt overfor
udenforstaaende. Kontrolraadet, hvis Bedømmelse af
de fornævnte Foranstaltningers og Aftalers
Karakter er bindende, kan endvidere forbyde
Erhvervsdrivende at gøre Forskel mellem Kunder
eller Distrikter med Hensyn til Priser eller
andre Forretningsvilkaar, naar Konkurrencen
derved utilbørlig indskrænkes eller
vanskeliggøres, og Forskelsbehandlingen ikke skyldes
forsvarlige Forretningshensyn.

I <sp>Danmark</sp> findes ingen T., men
Spørgsmaalet har været Genstand for en
Del Opmærksomhed i Forbindelse med og
efter Bortfaldet af de under Verdenskrigen
trufne midlertidige
Prisreguleringsforanstaltninger. Paa Grundlag af et af Den overordentlige
Kommission (s. d.) udarbejdet Udkast
fremsatte Regeringen i Rigsdagssamlingen 1918—19
et Forslag til en midlertidig Lov om offentligt
Tilsyn med visse Virksomheder. Forslaget
opnaaede med visse Ændringer enstemmig
Vedtagelse i Folketinget i den følgende Samling, idet
nogle fra konservativ Side stillede
Ændringsforslag blev trukket tilbage. »Venstre«, Radikale
og Socialdemokrater udtalte i Betænkningen
over Forslaget deres Enighed i
»Nødvendigheden af, at der straks skrides til en
Lovgivning, som giver Samfundet Indseende med,
hvorledes Truster og trustlignende
Virksomheder udnytter deres Stilling«. Ifølge
Lovforslaget, der imidlertid ikke naaede Vedtagelsen
i Landstinget og senere — ligeledes uden
Resultat — er fremsat af det radikale Parti i de
seneste Rigsdagssamlinger, skulde der oprettes
et Tilsynsraad, bestaaende bl. a. af
Repræsentanter for Rigsdagens Partier og
Erhvervsorganisationerne. Dette Tilsynsraad kunde under
Appel til en særlig juridisk Domstol bestemme,
hvilke Virksomheder der efter deres Karakter
vilde være at undergive Tilsyn, og disse
Virksomheder maatte da indsende deres
Regnskaber og yderligere Oplysninger om Produktion,
Omsætning og financielle Forhold til Raadet.
Paa Grundlag af dette Materiale skulde
Tilsynsraadet afgive Beretninger til Regeringen,
der atter kunde videresende dem til Rigsdagen,
ligesom Raadet eventuelt skulde fremkomme
med Forslag om Foranstaltninger til Sikring af
Forbrugernes Interesser. Tilsynsraadets
Virksomhed skulde tage Sigte paa Virksomheder af
monopolagtig Karakter indenfor Produktion og
Omsætning (herunder Transport), som er i
Stand til at udøve en bestemmende Indflydelse
paa Pris — og Omsætningsforhold i det
indenlandske Marked eller en betydelig Del af dette,
samt Aftaler m. v. om en tilsvarende Regulering
af Priser og Omsætningsforhold.

I Overensstemmelse med den under
Behandlingen af det fornævnte Forslag fra »Venstre«
og det socialdemokratiske Parti tilkendegivne
Opfattelse har disse Partier, dels som private
Forslag, dels som Regeringsforslag, i de sidste
Rigsdagssamlinger fremsat Forslag af beslægtet
Art, for Venstres Vedkommende Forslag til Lov
om Værn for Erhvervs- og Arbejdsfrihed og for
det socialdemokratiske Partis Vedkommende
Forslag til Lov om Priskontrol og til Lov om
uretmæssige Prisaftaler.

Lovforslaget om Værn for Erhvervs- og
Arbejdsfriheden erklærer kollektive Aftaler om
Pris- og Produktionsforhold m. v., som tilsigter
at begrænse den enkeltes Erhvervs- eller
