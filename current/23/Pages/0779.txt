Undertiden omtales det, at Feltherrer, hvem Senatet
havde nægtet T., paa egen Haand afholdt en
T. paa Albanerbjerget. I den republikanske Tid
var T. ret hyppige, men i Kejsertiden blev det
Regel, at kun Kejseren kunde triumfere, da
alle Krige førtes under hans Auspicier; den
sidste T., der afholdtes af en Mand, der ikke
var Kejser, var den, Germanicus holdt. Dog
tilstod Kejserne som Surrogat for T. sejrrige
Feltherrer de ydre Udmærkelsestegn
(<i>ornamenta triumphalia</i>), som fulgte med T.
<i>H. H. R.</i>
</chapter>

<chapter name="Triumfbue">
<b>Triumfbue,</b> en muret Port, undertiden med
een, undertiden med tre Gennemgange, som
opførtes til Minde om Sejre eller andre vigtige
Begivenheder. I den romerske Kejsertid var
Opførelsen af saadanne T. ret almindelig, og
der er endnu levnet adskillige, deraf flere i
selve Rom, nemlig Titus', Septimius Severus'
og Konstantin's T. Rundt om i Italiens Byer
findes der ogsaa en Del T., saaledes i
Benevento, Ancona, Fano, Rimini, Aosta og Susa,
og uden for Italien, f. Eks. i Orange, Pola og
Saloniki. I moderne Tid er der opført
adskillige Efterligninger af de antikke T., saaledes i
Paris, Milano og München.
<i>H. H. R.</i>
</chapter>

<chapter name="Triumvirat">
<b>Triumvirat</b> (lat.), Tremandsregering. I den
romerske Historie plejer man at skelne mellem
det første og det andet T., der dog var af helt
forskellig Art. Ved det første forstaas den
ganske uofficielle politiske Sammenslutning mellem
Cæsar, Pompejus og Crassus, som fandt Sted
60 f. Kr. og havde til Formaal at bryde
Senatets Magt; det andet T. var derimod en
virkelig Regeringsmyndighed, som ved Lov blev
overdraget Octavianus, Antonius og Lepidus 43
f. Kr.; se <sp>triumviri</sp>.
<i>H. H. R.</i>
</chapter>

<chapter name="triumviri">
<b>triumviri</b> (<sp>tresviri</sp>) kaldtes hos Romerne
Medlemmerne af en Tremandskommission. Af
saadanne fandtes der i det antikke Rom en hel
Del, hvis Medlemmer dels var aarlig valgte
Embedsmænd, dels indsatte for længere Tid.
Saaledes nævnes de saakaldte <i>t. capitales</i>, der
havde Ledelsen af Politiet i Rom og besørgede
Dødsdomme eksekverede, <i>t. monetales</i>, som
foretog Udmøntningen, <i>t. coloniæ deducendæ</i>,
der havde med Anlæggelsen af Kolonier at
gøre, <i>t. agris dandis assignandisque</i>, som ledede
Uddelingen af Jord til fattige Borgere o. s. v.
Et præsteligt Kollegium var <i>t. epulones</i>, der
sørgede for Afholdelsen af Festmaaltiderne til
Gudernes Ære. En ganske ekstraordinær
Myndighed var de <i>t. rei publicæ constituendæ</i>, som
indsattes ved Lov 43 f. Kr., nemlig Octavianus
(Augustus), Antonius og Lepidus, som derved
fik overdraget Ledelsen af Romerstaten paa 5
Aar, men senere fik deres Magt fornyet. Efter
at imidlertid først Lepidus og siden Antonius
var fortrængte fra Deltagelse i Regeringen,
raadede Octavianus alene indtil 27, da han
nedlagde den ham overdragne Myndighed, dog kun
for under andre Former at fortsætte Ledelsen
af Romerstaten.
<i>H. H. R.</i>
</chapter>

<chapter name="Triunfo">
<b>Triunfo</b> [tri'unf<sub>å</sub>], <sp>El Triunfo</sp>, By i Mexiko,
Territoriet Baja California, ligger 34 km SØ. f.
La Paz i den sydligste Del af Halvøens Indre.
5000 Indb. T. ligger i en Egn med vigtige Guld-
og Sølvminer og staar ved Jernbane i
Forbindelse med Havnebyen La Paz.
<i>(H. P. S.). M. V.</i>
</chapter>

<chapter name="Trivanderam">
<b>Trivanderam</b> [eng. tri'vändr<sub>ə</sub>m]
(<sp>Trivandrum</sp>, <sp>Tiruvanantapuram</sp>), Hovedstad
i Fyrstendømmet Travankor i det sydlige
Forindien, ligger 3,5 km fra Havet, har (1921) 27784
Indb. I Byen findes Maharadshaens Palads, et
smukt Hindutempel, en højere Skole, Museum
og flere offentlige Bygninger.
<i>M. V.</i>
</chapter>

<chapter name="Trivento">
<b>Trivento</b> [tri'vænto], By i det mellemste
Italien, Provins Campobasso, ligger 24 km N. f.
Campobasso paa en Høj paa højre Bred af
Trigno. (1911) 4990 Indbyggere. T. er Sæde for
en Biskop og har en gammel Domkirke.
<i>(H. P. S.). C. A.</i>
</chapter>

<chapter name="Trivia">
<b>Trivia</b> (lat.), Tilnavn til Gudinder, som havde
Kapeller ved Korsveje, navnlig til Diana og
Hekate.
<i>H. A. K.</i>
</chapter>

<chapter name="triviel">
<b>triviel</b> (<sp>trivial</sp>; lat., af <i>trivium</i>), kedelig,
fortærsket, forslidt, hverdagsagtig.
<sp>Trivialitet</sp>, Kedsommelighed; kedelig og forslidt Ting,
Bemærkning af hverdagsagtig Natur.
</chapter>

<chapter name="Trivium">
<b>Trivium,</b> se <sp>fri Kunster</sp>.
</chapter>

<chapter name="Triætylstibin">
<b>Triætylstibin,</b> se <sp>Stibiner</sp>.
</chapter>

<chapter name="Triør">
<b>Triør</b> er en Maskine til at befri Sædekorn
og lignende for ledsagende Ukrudsfrø o. a.
Indblandinger, der, da de har samme Tykkelse
og Vægtfylde som Kornet, ikke lader sig
fraskille paa en
almindelig Rense- og
Sorteremaskine. T.
bestaar af en
Pladejernscylinder, der er
drejelig ophængt i et
Stativ.
Cylindervæggen er overalt
indvendig forsynet med
halvkugle- ell. ægformede Fordybninger —
Celler —, som er af forskellig Dybde efter det Gods,
der skal bearbejdes. Midt gennem Cylinderen
ligger et indstilleligt Trug, paa hvis ene Side
er fastgjort en
Afstryger, der
ligger tæt op til
Cylindervæggen.
Naar Truget
drejes, stilles
Afstrygeren
højere eller
lavere, og der
faas en mere
eller mindre skarp
Sortering. T.'s
Arbejdsmaade
er følgende:
Godset ledes ind
foroven i den
noget
skraatstillede, roterende Cylinder;
Kornet søger ned
i Cellerne og
føres af disse til
Vejrs. De hele
Kerner rager
imidlertid ud af
Fordybningerne
og stryges af,
medens
Knækkorn og
Ukrudsfrø, der er smaa

<img>Fig. 1.</img>

<img>Fig. 2.</img>
