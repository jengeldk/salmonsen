Cuhuacan og Cholula, medens Chich-en-Itza og
Mitla betegner toltekiske Kulturer fra ældre og
yngre Tid paa Yucatan. T. er indvandrede
nordfra og fortrængte Otomi-Folket; deres
Periode er beregnet til 429 f. Kr.—600 e. Kr.,
hvilket dog næppe er absolut holdbart, med en
senere »Renaissance«. De afløses af
Maya-Folkene. (<sp>Litt</sp>.: <sp>S. G. Morley</sp>, <i>Rise and Fall of
the Maya-Civilisation</i>, [XIX.
Amerikanistkongres, 1917]). <i>(H. P. S.). H. A. K.</i>
</chapter>

<chapter name="Tolu">
<b>Tolu,</b> Havneplads ved Golfo de Morosquillo,
Staten Bolivar, Venezuela, 3000 Indbyggere,
Udførsel af Tolubalsam.
<i>M. V.</i>
</chapter>

<chapter name="Tolubalsam">
<b>Tolubalsam</b> (<i>Bálsamum Tolutanum</i>) vindes
af <i>Myroxylon balsamum Harms var. & genuinum
Baielon</i>, et Træ, som har hjemme i det
nordlige Sydamerika. Indvindingen foregaar dog
kun i Columbia, omkring Magdalenefloden, idet
der foretages over hverandre staaende Indsnit
i Stammen; ved Indsnittenes Grund bores et
Hul, og under dette anbringes et
Opsamlingskar (Lerkrukke eller Kalebas). Balsamen
sendes i Beholdere af Huder til Havnebyerne og
fyldes her paa Blikkanistre à 20 kg. T. er i
frisk Tilstand tykflydende, brunliggul og amorf;
ved lang Tids Lagring bliver den fast, rødbrun,
sprød og delvis krystallinsk. I europæisk
Handel forekommer den almindelig i fast Tilstand,
undertiden bragt i denne Form ved
Indblanding af Kolofon. T. lugter og smager
aromatisk, kun svagt syrligt og kradsende. Den
opløses i Vinaand, Kloroform og i fortyndet
Kaliumhydroksydopløsning, kun til Dels i
Kulstofsulfid og Æter, medens den er saa godt som
uopløselig i Petroleumæter. T. indeholder c.
8 % Cinnamem (overvejende Benzoesyre- og
Kanelsyre-Benzylæter), c. 15 % frie Syrer
(Kanel- og lidt Benzoesyre), samt indtil 80 %
Harpiks, bestaaende af Kanelsyre- og lidt
Benzoesyre-Toluresinotannol. Ved Destillation med
Vand faas indtil 3 % af en flygtig Kulbrinte:
Tolen. T. er anvendt som Ekspektorans i Form
af Saft, den benyttes endvidere til Fernisering
af Piller og i Parfumerier.
<i>B. G.</i>
</chapter>

<chapter name="Toluca">
<b>Toluca,</b> det gamle atztekiske <i>Toloccan</i>, By i
Mexiko, Hovedstad i Staten Mexiko, ligger 45
km SV. f. Forbundshovedstaden Mexiko og 2260
m o. H. ved den nordøstlige Fod af Vulkanen
<sp>Nevado de T.</sp>, der hæver sig yderligere 2300
m over Højslettens Niveau, og hvis snedækte
Top bærer en Kratersø. (1921) 34000
Indbyggere. T. er en velbygget, men uregelmæssig
anlagt By, der driver forholdsvis vigtig Industri,
men ubetydelig Handel. T. har Station paa
Banelinien Mexiko—Morelia.
<i>(H. P. S.). M. V.</i>
</chapter>

<chapter name="Toluidin">
<b>Toluidin,</b> <sp>Amidotoluol</sp>, C<sub>6</sub>H<sub>4</sub>(CH<sub>3</sub>)NH<sub>2</sub>,
en med Anilin homolog, organisk Base, som kan
fremstilles ved Reduktion af Nitrotoluol med
Jern og Saltsyre. T. eksisterer i tre isomere
Former: <sp>Orto</sp>-, <sp>Meta</sp>- og <sp>Paratoluidin</sp>.
Ortotoluidin er en farveløs Vædske, der koger
ved 199,5° og har Vægtfylden 1,0; Metatoluidin
er ligeledes en Vædske, der koger ved 200°,
medens Paratoluidin er krystallinsk, smelter ved
45° og koger ved 198°. Sammen med Anilin er
T. Raamateriale til Fremstilling af Anilinfarver.
<i>(O. C.). S. P.</i>
</chapter>

<chapter name="Toluifera">
<b>Toluifera</b> L. (<i>Myróxylon</i> L. fil.), Slægt af
Ærteblomstrede (<i>Sophoreæ</i>), meget balsamrige
Træer med uligefinnede Blade, hvis Smaablade
har gennemskinnende Prikker og Striber.
Blomsterne, der sidder i Klase, er hvidlige; de 4
nedre Kronblade er næsten ens, smalle; det
øvre (Fanen) større end de andre.
Støvdragerne fri eller ved Grunden ganske kort
sammenvoksede. Bælgen er uopspringende og
indeholder kun 1 Frø; den bærer Vinger og spredes
ved Vindens Hjælp. 6 eller maaske kun færre,
mindre vel kendte Arter, der især lever i det
tropiske Sydamerika. <i>T. Pereiræ</i> (Klotzsch)
Baill. bliver c. 17 m højt og forgrener sig
allerede 2—3 m over Jorden. Bladene har 7—11
Par Smaablade. Bælgene er 10 cm lange og 3
cm brede; Frøet ligger mellem to store Hulrum,
der er fyldte med Balsam. Træet lever i det
nordlige Sydamerika og gaar mod Nord ind i
Mexiko. Dets Udnyttelse sker dog kun inden for
et meget begrænset Omraade, nemlig i S.
Salvador paa den Kyststrækning mellem Floden
Comalapa og Havnebyen Acajutla, der efter
Planten er benævnt Balsamkysten. Den Art Balsam,
som faas af Træet, kaldes <sp>Perubalsam</sp> eller
<sp>Salvadorbalsam</sp>. Om Udvindingen se
<sp>Perubalsam</sp>. 100 Træer giver omtrent 250
kg aarlig. Ogsaa Bælgene giver Balsam, der i
Modsætning til den, der fremstilles af Stammen,
<sp>Sort Perubalsam</sp>, kaldes <sp>Hvid P.</sp> <i>T.
Balsamum</i> L. bliver indtil 27 m højt og

<img><i>Toluifera peruifera</i>.
Blomstrende Gren;
foroven enkel
Blomst, forneden til
højre Bælg.</img>
