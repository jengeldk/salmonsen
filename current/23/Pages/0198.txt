det rette Bogstav kan blive aftrykt, maa de
to Apparater rotere synkront, d. v. s. saavel
Omdrejningshastighed som Stilling af
Kontaktarm og Typehjul i Forhold til hinanden
maa stadig være i nøje Overensstemmelse. Ved
de ældre med Lodder drevne Apparater blev
Synkronismen opretholdt ved Hjælp af den
paa Fig. viste Staaltunge <i>x</i>, der holdtes i
Pendelsvingninger ved Indgribning af en Spærhage
i Tandhjulet <i>n</i>. Gennem forskydelige
Vægtlodder paa Staaltungen reguleredes dennes
Svingningstid og derved Apparaternes Synkronisme.
Senere erstattedes Staaltungen med en
Centrifugalregulator (af lignende Art som kendt fra
Dampmaskiner) til Frembringelse af en
Bremsevirkning ell. ved de nyere Apparater (med
Elektromotor) til elektrisk Regulering af
Omdrejningshastigheden. Hughes' Apparat, der
baade var driftssikkert og ret hurtigt virkende
(c. 30 Ord i Min.), fik en betydelig Udbredelse
og anvendes endnu i flere europ. Lande (dog ikke
Skandinavien). — Tryk-T. har p. Gr. a. deres
lette Betjeningsmaade faaet en særlig
Anvendelse til indenbys Korrespondance mellem
Telegrafstationen og forsk. private Abonnenter.
Da der til dette Brug ikke kræves større
Sendehastighed og desuden ønskes den simplest
mulige Mekanik, har de tidligere Metoder med
trinvis Bevægelse af Typehjulet faaet Bet. her.
Fig. 7 viser et af Siemens & Halske (1903)
udført Apparat, der bl. a. benyttes af
Telegrafabonnenter i Kjøbenhavn. Systemet kan
benyttes i Forbindelse med en Central,
hvorfra eet Afsendeapparat samtidig kan udsende
Telegrammer, f. Eks. Børs- eller
Pressemeddelelser til flere Abonnenter. Sendehastigheden
er c. 20—25 Ord i Min. — Kravet om Tryk-T.,
hvis Ydeevne er større end Hughes-Apparatets
(uden dog at naa de senere automatiske
Systemers), har i den nyere Tid fremkaldt fl.
forsk. Former, hvoraf en enkelt, <sp>Morkrum
Teletype</sp>, af amer. Konstruktion er vist i
Fig. 8. Princippet er her noget anderledes end
ved Hughesapparatet, idet Tegnene udsendes
som forsk. Kombinationer af 5 efter hinanden
følgende strømførende ell. strømløse Intervaller
(ell. Strømenheder af vekslende Retning, der
gennem en Elektromagnet i Modtagerapparatet
efterhaanden indstiller 5 mekaniske
Vælgerorganer, Selektorer, og bevirker, at et
stillestaaende Typehjul indkobles til en enkelt
Omdrejning, under hvilken Bogstavet aftrykkes i rette
Øjeblik, bestemt ved Selektorindstillingen.
Apparatet benyttes her i Landet paa enkelte
indenrigske Forbindelser, hvor Korrespondancen
ligger noget over Morsesystemets Ydeevne
(30—40 Ord i Min.). En lgn. afbrudt (synkron)
Rotation (saakaldt Start—Stop ell.
Pendelmetode) benyttes ved flere andre manuelle Tryk-T.,
bl. a. af Siemens & Halske og Western Electric
Co.'s Konstruktion. Sidstnævnte, der trykker
Telegrammerne paa Papirruller i
Blanketbredde, har dog særlig faaet Anvendelse i
Forbindelse med Multiplekstelegrafi (s. d.).

<sp>Automatiske</sp> T. Hughes- og særlig
Morsesystemets Indførelse fremkaldte en stærk
Stigning af Telegrafkorrespondancen i sidste
Halvdel af forrige Aarh. Ved Bestræbelserne paa
at udnytte de bestaaende Ledningsanlæg mest
muligt gik man ad to forsk. Veje, idet man
dels med T. af allerede kendt Type indrettede
flere samtidige Kredsløb paa samme Ledning
(se <sp>Multiplekstelegrafi</sp>), og dels
fremstillede ny Systemer, hvor den tidligere
forholdsvis langsomme Manipulation af Nøgle ell.
Klaviatur erstattedes med automatiske
Sendeapparater. Allerede 1833 anvendte Morse
Metaltyper, formede som Morsetegn, og anbragt
i en forskydelig Slæde til Frembringelse af
Kontaktslutninger i St f. Haandnøgle. Hensigten
var dog nærmest at opnaa en regelmæssig og
lettere læselig Telegrafskrift, hvorfor Metoden
atter blev opgivet, efterhaanden som
Morsesystemet indarbejdedes. (I Nutiden benyttes et
lignende Princip ved <sp>Brand-T.</sp>). I senere
mek. Sendeapparater (Siemens & Halske, Bain
o. a.) benyttedes indstillelige Kontaktstifter paa
Kæder ell. roterende Tromler. For at opnaa
en væsentlig Forøgelse af Sendehastigheden
maa dog ogsaa Modtagerapparaterne indrettes
med Henblik paa de hurtige Strømimpulser.
De sædvanlige Morseapparater med
fjederpaavirket Anker tillader kun ret begrænset
Arbejdshastighed og vil derfor ikke med Fordel
kunne anvendes i Forbindelse med automatiske
Sendere. Bain søgte 1846 at afhjælpe denne
Mangel ved helt at udelade bevægelige Dele i

<img>Fig. 7. Siemens & Halske's Tryktelegraf.</img>

<img>Fig. 8. Morkrum Tryktelegraf (Teletype).</img>
