[1900]; <sp>Gensel</sp>, »Corot u. T.«
[»Künstler-Monogr.« 83, 1906]).
<i>A. Hk.</i>
</chapter>

<chapter name="Troyvægt">
<b>Troyvægt</b> ['tråj-] (eng.: <i>troyweight</i>), Vægt
i England for Guld, Sølv, Platin, Mønt, Juveler
og Medicinalvarer saavel som for
videnskabelige Vægtbestemmelser. Troypundet = 144/175 af
Handelspundet = 373,24195 g deles i 12 Ounces
à 20 Pennyweights à 24 Grains à 20 Mites à 24
Doits à 20 Periots à 24 Blanks. I engelsk
Bankvæsen er Troyunsen (afkortet <i>oz</i>) Vægtenhed
for Guld og Sølv = 310,1035 g.
<i>(N. J. B.). H. J. N.</i>
</chapter>

<chapter name="Trubetzkoi">
<b>Trubetzkoi</b> [tru'bjætsk<sub>å</sub>j], russisk
Fyrsteslægt, der skal stamme fra de litauiske
Storfyrster. <sp>Sergej Petrovitsch</sp>, Fyrste
(1790—1861), var 1825 Oberst i et
Garderegiment og Deltager i den store
Sammensværgelse blandt Officererne; han var
udset til Diktator, men tabte i det afgørende
Øjeblik Hovedet og opgav Ævred. Alligevel
blev han landsforvist til Sibirien og først
benaadet 1856. En Trøst havde han dog i
Ulykken, at medens Samlivet med hans Hustru
hidtil havde været temmeligt køligt, blev det nu
dybt og inderligt og velsignet med Børn. Først
1856, efter at den uforsonlige Kejser Nikolaj I
var død Aaret forinden, fik han Tilladelse til at
vende tilbage til Rusland.
<i>E. E.</i>
</chapter>

<chapter name="Trubetzkoi, Paul">
<b>Trubetzkoi</b> [tru'bjætsk<sub>å</sub>j] (<sp>Troubetzkoij</sp>),
Paul (<sp>Pavel</sp>, <sp>Paolo</sp>), Fyrste, russisk
Billedhugger, f. 16. Febr 1866 i Intra (Italien), er
Søn af en russisk Adelsmand og en
Amerikanerinde. Han er opvokset og uddannet (bl. a. af
Bazzaro i Milano) i Italien, men væsentlig paa
egen Haand, og vakte international
Opmærksomhed ved sine kvikt opfattede Statuetter og
Smaagrupper, gerne ret flygtige i den tekniske
Behandling og anlagte paa det maleriske Spil
mellem Lys og Skygge, saaledes udmærkede
Fremstillinger af Dyr, særlig Hesten, men ogsaa
Elefanten, Kamelen etc. (»Isvostchik«, en
Moskva-Kusk med Vogn, »Samojed med Hunde og
Rensdyr« etc.). 1898 blev han Professor i Moskva.
1900 fik han Æresdiplom i den russiske
Afdeling paa Verdensudstillingen i Paris. Under
et femaarigt Ophold i Amerika skabte han
Monumentet i Los Angeles for Filippinernes
Besejrer General Orti. I tidligere Arbejder, som
Statuetter af unge Kvinder, »Fru Euba« (1895),
»Ung Pige« (1896) etc. samt i forskellige
Portrætgrupper er det især den kvindelige Ynde
og Elegance og Moderkærligheden, han
forstaar at give et rammende og fint Udtryk.
Portrætbuster som dem af Tolstoj, Segantini
(Berlins Nationalgalleri) og Fyrst Galitzin og Zorn
viser hans Evne for Karakteristik. Han fik 1.
Pris for et Ryttermonument for Alexander III
(rejst 1909 i Petrograd), har ogsaa udført et
Monumentalportræt (Buste) af Dante og Statue
af General Cadorna. Statuetten »Tolstoj til
Hest« (Bronze 1899) kom til Luxembourg-Mus.
i Paris.
<i>A. Hk.</i>
</chapter>

<chapter name="Trubtschevsk">
<b>Trubtschevsk</b> [tru'pt∫jæfsk], By i
storrussisk Guvernement Orel, ligger 162 km VSV. f.
Orel paa højre Bred af Desna, 213 mo. H.
7000 Indb. T. har en Domkirke fra 14.
Aarhundrede samt Tilvirkning af Sæbe, Læder,
Tovværk og Baade.
<i>(H. P. S.). N. H. J.</i>
</chapter>

<chapter name="Trucage">
<b>Trucage</b> [try'ka.з] eller <sp>Truquage</sp>, fransk
Argot-Udtryk, betyder de Kunstgreb, som gøres
for at faa nye Genstande til at se ud som gamle,
og dermed i det hele Antikvitetsforfalskning.
Som Eksempler paa T. kan nævnes at patinere
Bronze med Skedevand, at farve hvidt Elfenben
brunligt med Tobakssauce eller Lakrids, at
skyde Hagl i Møbler for at efterligne
Ormehuller, at beskadige Fajancegenstande med lette
Slag eller slibe Bundene for at faa dem til at
se slidte ud.
<i>C. A. J.</i>
</chapter>

<chapter name="Truchet, Abel">
<b>Truchet</b> [try'∫æ], <sp>Abel</sp>, fransk Maler, f.
1857 i Versailles, d. Septbr 1918 i Auxerre, Elev
af Lefebre og T. Robert-Fleury, vandt sig Navn
som aandfuld Skildrer af parisisk Artistliv:
»Artistbal« (1903), »Vals«, »Nattefest«,
»Konversation« etc. (et Billede fra 1898 kom til Staden
Paris' Samling); endvidere »Elles« (unge Piger
i Skumringen). Han var med til at stifte
»Efteraarssalonen« i Paris.
<i>A. Hk.</i>
</chapter>

<chapter name="Truchmener">
<b>Truchmener</b> [truk-], se <sp>Turkmener</sp>.
</chapter>

<chapter name="Truchsess">
<b>Truchsess</b> ['tro(.)kzæs] (ældre <i>truhtsæze</i> er
det tyske Ord, som svarer til det nordiske
<i>dróttseti</i>, Drost. Det er afledet af <i>truht</i> i
Betydning Krigerskare, svarende til nordisk <i>drótt</i>,
Hird, og betegner vedkommende som den, der
staar i Spidsen for Hofholdningen. I en noget
senere Tid sammenblandes det med et andet
<i>truht</i> og oversættes paa Latin ved <i>dapifer</i>,
Køgemester (se <sp>Drost</sp>). T. var i
Middelalderen den fornemste af de høje Hofembedsmænd,
som fandtes baade ved Kejserhoffet og de
tyske Fyrstehoffer. Embedet som T. ved
Kejserhoffet (Erztruchsess) blev tidlig en
Æresstilling uden virkelige Funktioner, hvilken
efterhaanden knyttedes fast til Pfalzgrevskabet
ved Rhinen, indtil det 1623 sammen med
Pfalzgrevens Kurværdighed overførtes til Bayern
(se <sp>Pfalz</sp>).
<i>P. J. J.</i>
</chapter>

<chapter name="Truck">
<b>Truck</b> [trak] (amerikansk), d. s. s. <sp>Bogier</sp>
(s. d.).
</chapter>

<chapter name="Truckee">
<b>Truckee</b> [tra'ki.], Flod i det vestlige U. S. A.,
Staterne California og Nevada, udspringer paa
Østsiden af Sierra Nevada, strømmer N. paa
gennem den 1897 m o. H. liggende Tahoe Lake
og derefter videre mod N. og Ø., indtil den i
den vestlige Del af Nevada deler sig i to Arme,
af hvilke den ene udmunder i Pyramid Lake
og den anden i Winnemucca Lake, der begge
er afløbsløse Saltsøer. T. ledsages paa en lang
Strækning af Pacifikbanen; ved <sp>Landsbyen</sp>
T. (1774 m o. H.) forlader Banen Floddalen og
gaar lige V. paa, hvor den nogle km vestligere
passerer Sierra Nevada i <sp>T.-Passet</sp>, hvis
Højde o. H. er 2195 m.
<i>(H. P. S.). G. Ht.</i>
</chapter>

<chapter name="Trucksystem">
<b>Trucksystem</b> ['traksist<sub>ə</sub>m], af engelsk <i>Truck</i>,
Bytte (af Vare mod Vare), Betegnelse for en
Lønningsmaade, hvorefter Arbejderen i St. f. i
rede Penge faar sin Løn helt eller delvis i
Varer, i Almindelighed saadanne, der indgaar
i det sædvanlige Forbrug; undertiden er T.
anvendt paa den Maade, at Arbejderen vel har
faaet rede Penge, men med den udtrykkelige
Forudsætning, at de skulde anvendes til
Indkøb i en af Arbejdsgiveren dreven Forretning.
Den Afhængighed, i hvilken T. bringer
Arbejderen lige over for Arbejdskøberen, og de
Misbrug, T. flere Steder har medført, har
tidlig vakt Lovgivningens Opmærksomhed. I
England bekæmpes saaledes T. allerede ved en
