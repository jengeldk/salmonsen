storhertugelige T.-Museum i Karlsruhe: »Musikkapel«,
»Drenge, som slaas« (1872), Selvportræt med Døden
(1873) m. v. Andre særlig kendte Arbejder:
»Birketræer«, »En gammel Historie«, »Eva«,
»Magdalene og Kristus«, »Gralsburg« (1897),
»Paradiset« (1901), det udmærkede »Oberrhein
ved Säckingen« m. v. T. udførte yderligere
en Del Vægbilleder: Fresker i det
Ravenstein'-ske Hus (i Firserne), Vægbilleder i Heidelbergs
Peterskirke (»Kristus paa Korset«, »Kristus
og Magdalene«, 1902) og i Barnau-Kirken 1912
(»Maria, Schwarzwalds Beskytterinde«). Hans
fine og idylliske »Kinderreigen« viser den V.
Müller'ske Paavirkning. (<sp>Litt</sp>.: <sp>Thode</sp>, der
ofte har slaaet til Lyd for T.'s Kunst, udgav fra
1900 et stort Folioværk med Lystryk efter T.'s
Malerier; af samme Forfatter: »H. T.'s
Kostüm-Entwürfe zu R. Wagners »Ring der
Nibelungen«« [Leipzig 1897]; »Boeckelin u. T.« [1905]
m. m.; <sp>Lehrs</sp>, »H. T.« [Wien 1900]; »H. T.«
i Knackfuss' Monografier, Nr 46; Monografier
ved <sp>Meissner</sp> [1899], <sp>Servaes</sp> [1901];
<sp>Ostini</sp>, <sp>Birbaum</sp> [1904]; <sp>J. A.
Beringer</sp>, »T., der Malergeist« [München 1916];
<sp>Samme</sp>, »H. T.« [1922]; »H. T. Griffelkunst«
[Frankfurt a. M. 1916]; »H. T. Radierungen«
[München 1924]; <sp>Prestel</sp>, »H. T. Griffelkunst«
[1916]; »Das H. T. Buch« [Leipzig 1919] m. m.
— T.'s egne Skrifter: »Im Herbst des Lebens.
Gesam. Erinnerungen« [München 1909]; »Im
Winter des Lebens. Erinnerungen« [Jena 1919];
»Allerlei Möglichkeiten« [1917]; »Gedanken und
Gedichte« [Konstanz 1919]; religiøse Skrifter m.
m.; »Bilder und Bekenntnisse H. T.'s«, herausg.
O. Fischer [Stuttgart 1925]).
<i>A. Hk.</i>
</chapter>

<chapter name="Thoma, Ludwig">
<b>Thoma</b> ['to.ma.], <sp>Ludwig</sp>, tysk Forf., f.
21. Jan. 1867 i Oberammergau, d. 26. Aug. 1921
i Rottach. Han besøgte først
Skovbrugsakademiet i Aschaffenburg, studerede derpaa Jura i
München og Erlangen, blev Sagfører i Dachau,
senere i München. 1898 overtog han
Redaktionen af det litterære Vittighedsblad
»Simplicissimus«. Han udviklede sig til en skarp
politisk og social Satiriker og skildrede med
Forkærlighed de bayerske Bønders og
Smaaborgeres Liv, baade i novellistisk og dram. Form.
Han har skrevet Landsbyhistorien »Agricola«
(1897), »Lausbubengeschichten«, Romanerne
»Andreas Vöst« og »Der Wittiber«, Satiren
»Assessor Karlchen«, Lystspillet »Wittwen«,
Komedierne »Die Medaille«, »Die Lokalbahn«,
»Moral«, »Erster Klasse« og »Lottchens
Geburtstag«, det burleske Stykke »Das
Säuglingsheim« og Folkeskuespillet »Magdalene«. Flere
af disse Stykker er blevne opførte herhjemme.
Hans Mærke: Peter Schlemihl er kendt fra
talrige Digte, samlede i »Gedichte« og
»Kirchenweih«. Sydtysk Lune, dristig og respektløs
Spot præger T.'s Forfatterskab, der ejer
Originalitet i sin saftige Fremstilling af
Spidsborgernes Færden. (<sp>Litt</sp>.: <sp>G. Hermann</sp> i
»Lit. Echo«, VIII).
<i>C. B-s.</i>
</chapter>

<chapter name="Thomander, Johan Henrik">
<b>Thomander</b> [to'mand<sub>ə</sub>r], <sp>Johan Henrik</sp>,
svensk Biskop, f. 16. Juni 1798, d. 9. Juli 1865,
blev 1821 Præst i Karlshamn og gjorde sig snart
bemærket som Oversætter af fremmed
Skønlitteratur, bl. a. Shakespeare. 1827 blev han Docent
ved Præsteseminariet i Lund, og 1831 skulde
han have været teologisk Professor, men blev
forbigaaet, hvilket vakte megen Opsigt. 2 Aar
efter blev han dog Professor, og 1836 udnævnte
Kbhvn's Universitet ham til Doktor i Teologien.
1850 blev T. Domprovst i Göteborg og 1856
Biskop i Lund. T. var en imponerende
Personlighed og en fremragende Taler. En
Prædikensamling af ham er oversat paa Dansk
(1855—57). Han kæmpede ivrig for Forandring af
Kirkeforfatningen og var ligeledes Talsmand for
Afholdssagen. T. var en begejstret Tilhænger
af det skandinaviske Samarbejde og Danmarks
fuldtro Ven. Han deltog med Iver i de
skandinaviske Kirkemøder i Kbhvn 1857 og i Lund
1860. En Samling af hans vigtigste Skrifter
udgaves 1878-79. (<sp>Litt</sp>.: <sp>Nils Algàrd</sp>, »J.
H. T.« [1924]).
<i>A. Th. J.</i>
</chapter>

<chapter name="Thomanerkor">
<b>Thomanerkor</b> [to-], se <sp>Thomasskolen</sp>.
</chapter>

<chapter name="Thomann, Adolph">
<b>Thomann</b> ['to.man], <sp>Adolph</sp>, schweizisk
Maler, f. 1874 i Zürich. Han blev uddannet i
Karlsruhe og München, hvor han udstillede en
Del Billeder fra Landlivet (paa Secessionen,
Münchens fri Udstilling), og hvortil han vendte
tilbage 1910 efter Studierejser til Paris, Holland,
Italien m. v. 1914 slog T. sig ned i Schweiz. T.'s
fine Kunst, der virker klar og enkel, uden
Anvendelse af stærke Effekter, omfatter
fornemmelig Figurbilleder, Alpelandskaber og
Dyrmalerier; i de sidste fornemmes Tilknytningen
til Zügel. Arbejder af T. ses bl. a. i Museerne i
Basel, Genf, Zürich, Winterthur og Essen.
<i>A. Hk.</i>
</chapter>

<chapter name="Thomar">
<b>Thomar</b> [tu'mar], By i det mellemste
Portugal, Provins Estremadura, ligger 45 km NNØ. f.
Santarem, 122 m o. H. ved Banen fra Lissabon
til Oporto. (1920) 6000 Indb. T. har
Bomuldsindustri og driver Handel med Vin og Oliven.
T. har et gammelt Slot, og paa en Høj ved
Byen ligger et Krist-Kloster fra 1320.
<i>(H. P. S.). C. A.</i>
</chapter>

<chapter name="Thomas">
<b>Thomas,</b> en af Jesu Apostle, nævnes i den
synoptiske Overlevering kun i
Apostelfortegnelserne (Mark. 3, 13; Matth. 10, 3; Luk. 6, 15;
jfr Ap. G. 1, 13); derimod omtales han flere
Gange i Johannesevangeliet (11, 16; 14, 5; 21,
2 samt 20, 24—29 i den kendte Fortælling om,
hvorledes Jesus overbeviser ham om sin
Opstandelses Virkelighed), hvilket muligvis kan
hænge sammen med, at han havde særlig
Tilknytning til de lilleasiatiske Egne, hvor det 4.
Evangelium er blevet til. Samtlige johanneiske
Steder, undtagen 14, 5, tilføjes til Navnet T.:
»hvilket betyder Tvilling«, og denne Bet. kunde
tyde paa, at det egl. drejer sig om et Tilnavn;
i Thomasakterne (s. d.) kaldes han Judas
Thomas, og der berettes om hans Mirakler og
Missionsvirksomhed i Indien; andre legendariske
Overleveringer lader ham forkynde Evangeliet
i Parthien og ligge begravet i Edessa.
<i>H. M.</i>
</chapter>

<chapter name="Thomas, Albert">
<b>Thomas</b> [tå'ma], <sp>Albert</sp>, fransk Politiker, f.
16. Juni 1878, er akademisk uddannet (<i>licencié ès
lettres, agrégé d'histoire</i>), blev 1910 valgt ind
i Deputeretkamret, hvor han særlig gjorde sig
bemærket som en af det socialdemokratiske
Partis bedste Talere. Han stillede sig ved
Verdenskrigens Udbrud som patriotisk Socialist og
var fra Maj 1915 til Septbr 1917
Ammunitionsminister. T. foretog April—Juni 1917 en meget
omtalt Rejse over Sthlm til Rusland for at
paavirke de derværende Socialister til at støtte
