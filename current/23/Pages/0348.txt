betydelig Anvendelse i Sverige under
Koleraepidemien 1853—55, efter hvilken Tid de har været
officinelle der. Sammensætningen er efter
<i>Pharmocopæa suecica</i>: Pebermynteolie 3, Vinaand 22,
Landanum 10, Brækrodtinktur 25 og æteriske
Baldriandraaber 40 Dele.
<i>E. K.</i>
</chapter>

<chapter name="Thielmann, Johann Adolf">
<b>Thielmann</b> ['ti.lman], <sp>Johann Adolf</sp>,
Friherre, preuss. General, f. 27. Apr. 1765 i Dresden,
d. 10. Oktbr 1824 i Koblenz. Han begyndte sin
militære Løbebane som Junker i det sachsiske
Rytteri og fandt allerede Lejlighed til at
udmærke sig under Felttogene ved Rhinen 1796.
Som Ritmester deltog han i Felttoget 1806 og
sendtes efter Slaget ved Jena som
Underhandler til Napoleon, af hvis Person han indtoges
stærkt. 1809 udnævntes T. til Oberst og
General, og det flg. Aar til Generalløjtnant. 1812
førte han under Felttoget i Rusland en
Rytterbrigade, med hvilken han særlig udmærkede
sig ved Borodino, og blev herfor Friherre. 1813
forlod han Napoleon's Sag, fik først
Kommandoen over et Strejfkorps og efter Slaget ved
Leipzig over det sachsiske Armékorps, med
hvilket han 1814 deltog i Kampene i
Nederlandene. 1815 traadte han i preuss. Tjeneste som
Chef for 3. Armékorps, som han førte med
megen Dygtighed ved Ligny og Wavre. Senere
fik han Kommandoen over VII og endelig over
VIII Korps, som hvis Chef han døde. (<sp>Litt</sp>:
<sp>v. Hüttel</sp>, »Biograf. Skizze des Generals v.
T.« [Berlin 1828]; <sp>v. Minckwitz</sp>, »Die
Brigade T. in dem Feldzuge von 1812 in Rusland«
[Dresden 1879]).
<i>(B. P. B.). E. C.</i>
</chapter>

<chapter name="Thielo, Caroline Amalie">
<b>Thielo</b> ['ti.lo], <sp>Caroline Amalie</sp>, dansk
Skuespillerinde, f. 1. Marts 1735 i Kbhvn, d. 5.
Febr 1754 smst. Som Datter af
Teaterprivilegiets Indehaver, den tyskfødte Musiker <sp>Carl
August T.</sp> (1702—63), tilhørte hun Teatret
paa Kongens Nytorv fra dets Aabning 1748 og
var her med sine 13—14 Aar den første
Fremstillerinde af Holberg's Leonore; hun spillede
ogsaa lunefulde Koketter og tragiske Heltinder,
f. Eks. Portia i »Cato«. Nogen sikker Viden
om hendes Talent er ikke levnet os, men fra
Billeder ved vi, at Beretningen om hendes
yppige, pikante Skønhed taler Sandhed. Ved et
letsindigt Privatliv var T. en af
Hovedpersonerne i Byens <i>cronique scandaleuse</i>; kendt var
navnlig hendes Forhold til den russ. Gesandt
Baron Korff, hvem hun 1753 tilegnede sin
Oversættelse af St Foix: »Deucalion og Pyrrha«.
Da hun genfortalte nogle af Frimureriets
Hemmeligheder, som hun havde fristet
Baronen til at røbe, lod han efter Tidens Skik sin
Tjener aarelade hende, men Blodtabet var
saa voldsomt, at hun døde samme Dag, kun
19 Aar gammel. Dette tragiske Endeligt
vakte større Opsigt end Holberg's Død, der
indtraf nogle Dage forinden, og siden betingede
hendes Livsafslutning, omgivet som den er af
Rokokotidens Charme, væsentligst hendes Navn
i Teaterhistorien. (<sp>Litt</sp>.: <sp>Robert
Neiiendam</sp>, »Breve fra danske Skuespillere og
Skuespillerinder« I [Kbhvn 1911]; <sp>B. Liisberg</sp>,
»Kvinder i dansk Historie« [Kbhvn 1916]).
<i>R. N.</i>
</chapter>

<chapter name="Thielska Galleri">
<b>Thielska Galleri</b> ['ti.lska-], svensk privat
Kunstsamling, anlagt af Bankdirektør E. J.
Thiel (f. 1859), anbragt i dennes Privatbolig
(Arkitekt F. Boberg) paa Södra Djurgården ved
Stockholm, aabent for Publikum fra 1905.
Hovedstammen er moderne skandinavisk Kunst
(særlig Malerier), fortrinsvis det svenske
Kunstnerforbunds Retning fra 1880'erne; dansk Kunst
bl. a. repræsenteret af Viggo Johansen,
Hammershøj, Willumsen, Einar Nielsen, norsk bl. a.
af Edv. Munch, Krogh, Vigeland, udenlandsk af
Daumier, Gauguin, Toulouse Lautrec, Zuloaga,
Rodin, Meunier m. fl.; endvidere nogle Værker
af Tintoretto (Gravlæggelsen) m. m.
<i>A. Hk.</i>
</chapter>

<chapter name="Thielt">
<b>Thielt</b> [ti.lt], By i belgisk Provins
Vestflandern ved Jernbanelinien Gent—Courtrai.
Vigtigt Jernbaneknudepunkt. Der findes en
gammel Klædehal og et Klokketaarn. Fabrikation
af Lærreds- og Bomuldsvarer, Handsker,
Kniplinger o. l. T. erobredes under Verdenskrigen
af Tyskerne i Oktbr 1914, hvorved Byen delvis
ødelagdes, og var derefter en stor Del af
Krigstiden Tyskernes Hovedkvarter paa den
flanderske Front. (1924) 11565 Indb.
<i>M. H-n.</i>
</chapter>

<chapter name="Thiene">
<b>Thiene</b> ['t<sub>i</sub>æne], By i det nordøstlige Italien,
Provins Vicenza, ligger 18 km NNV. f. Vicenza
278 m o. H. og ved Banelinien fra Vicenza til
Schio. (1911) 8650 Indb. T. har et Slot med
Fresker af Paolo Veronese og driver
Tilvirkning af Klædevarer, Hatte og Tovværk.
<i>(H. P. S.). C. A.</i>
</chapter>

<chapter name="Thienemann, August">
<b>Thienemann</b> ['ti.-], <sp>August</sp>, tysk Zoolog, f.
7. Sept. 1882, 1917 Direktør for den
hydrobiologiske Anstalt i Plön (se <sp>zoologiske
Anstalter</sp>) samt Professor i Kiel. T. har arbejdet med
Limnologi, specielt med Kilder, Bække og Søer,
saavel med de kemisk-fysiske Forhold som med
Dyrelivet og Vekselvirkningen derimellem
(Chironomider, Coregonus); i Tilknytning hertil
zoogeografiske Studier (Planarier, Mysis, Fisk).
I de senere Aar har han kunnet samle den
unge limnologiske Videnskabs Resultater i
Haandbøger (en hydrobiologisk Karakteristik af
Vandenes Hovedtyper (1924) og en zoogeografisk
Studie over Tysklands Ferskvandsfisk (1925) —
begge i »Handbuch der Binnenfischerei
Mitteleuropas«; »Die Binnengewässer Mitteleuropas.
Eine limnologische Einföhrung« (1925) og »Der
Sauerstoff im oligotrophen und sutrophen See«
(1927) — begge i »Die Binnengewässer«). T.
udgiver »Archiv für Hydrobiologie«. Medstifter
(1922) af den internationale limnologiske
Forening.
<i>C. V. O.</i>
</chapter>

<chapter name="Thienen">
<b>Thienen</b> [ti.n<sub>ə</sub>(n)], se <sp>Tirlemont</sp>.
</chapter>

<chapter name="Thierfelder, Albert">
<b>Thierfelder</b> ['ti.rfæld<sub>ə</sub>r], <sp>Albert</sp>, tysk
Musikforfatter og Komponist (1846—1924), tog
Doktorgraden med et musikhistorisk Arbejde,
blev Musikdirektør, fra 1888 i Rostock, hvor
han tillige blev Universitetsprofessor i Musik.
Som Musikforfatter havde T. et anset Navn;
særlig beskæftigede han sig med oldgræsk
Musik; som Komponist har han skrevet saavel
Operaer, Korværker, Symfonier som
Kammermusik og mindre Arbejder.
<i>W. B.</i>
</chapter>

<chapter name="Thieriot, Ferdinand">
<b>Thieriot</b> |t<sub>i</sub>æ'r<sub>i</sub>o], <sp>Ferdinand</sp>, tysk
Komponist (1838—1919), levede som Musikdirigent og
-Lærer i Hamburg, Leipzig, Graz og atter i
Hamburg til sin Død; hans ret talrige,
lettilgængelige Værker (Orkesterstykker, Violinkoncert,
Requiem, Kammermusik, Sange, Korstykker,
Orgelmusik etc.) fandt i sin Tid en Del
Udbredelse, men kunde ikke bevare Interessen.
<i>W. B.</i>
</chapter>
