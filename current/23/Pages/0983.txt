<chapter name="Tympanon">
<b>Tympanon</b> (græsk, egentlig Tromme eller
Tamburin), i Bygningskunsten en Fordybning i
en Mur, en Niche, men særligt det trekantede
Gavlfelt over de antikke Templers Smalsider,
som er Grundformen for senere Tiders
Frontispicer. Paa de fornemste og berømteste
Oldtidstempler er T. fyldt med fritstaaende
Skulptur (Aigina, Olympia, Parthenon). — Som
Tympana betegnes ogsaa den romanske
Kirkearkitekturs halvcirkelformede Portalfelter, der
fylder Mellemrummet mellem den firkantede
Døraabning og den halvrunde Portalbue, og som
beholder denne Form, selv hvor der ikke findes
Portalbue (som paa mange danske
Landsbykirker). Den romanske T. dannes af en enkelt
Sten og smykkes gerne med ornamentale eller
figurlige Relieffer.
<i>C. A. J.</i>
</chapter>

<chapter name="Tympanuchus">
<b>Tympanuchus</b> [-kus], se <sp>Præriehøns</sp>.
</chapter>

<chapter name="Tyndale, William">
<b>Tyndale</b> ['tind<sub>ə</sub>£], <sp>William</sp>, engelsk
Bibeloversætter, f. i Gloucestershire c. 1490, d. 1536,
studerede i Oxford, hvor John Colet havde
reformeret Studiet af den hellige. Skrift, og drog
derfra til Cambridge, som Erasmus fra
Rotterdam ved sin Virken 1511—13 havde gjort til en
ypperlig Læreskole i Græsk. Da T. som en
lærd Mand vendte tilbage og blev Prædikant og
Lærer i sin Hjemegn, kom han snart i Strid
med den stedlige Gejstlighed paa Grund af sin
fri Forkyndelse. Striden endte med, at han fik
en skarp Irettesættelse, og for altid forlod han
Gloucestershire. Forvisset om, hvor slet det stod
til med Gejstlighedens Kundskab i den hellige
Skrift, besluttede han da at oversætte Biblen
for Folket. Med denne Plan drog han til
London i Haab om Hjælp hos Stadens lærde
Biskop, Tunstall, men fandt i ham kun en bitter
Modstander og rejste derfor 1524 til Tyskland.
Her lærte han Luther at kende og boede hos
ham i Wittenberg. Efter at have taget Ophold
i Köln begyndte han sin Oversættelse til Engelsk
af det ny Testamente 1525; men da en hadsk
Katolik angav ham for Byraadet, maatte han
flygte til Worms, hvor han fortsatte
Udgivelsen. 1526 vidste man i England, at T. var
Oversætteren af Testamentet, og Biskop
Tunstall lod Udgaverne opkøbe og brænde og satte
en Forfølgelse i Gang imod ham. T. flygtede
da til Marburg, hvor han antog Calvin's
Nadverlære, og i Aarene fra 1529—30 udgav han en
Oversættelse af de 5 Mosebøger. Medens han
fortsatte sit Oversætterarbejde, skrev han
ogsaa flere Stridsskrifter; blandt disse var det
navnkundigste: <i>The Obedience of a Christen
man</i>, hvori han tog Reformatorerne i Forsvar,
hævdede, at Biblen maatte være Troens sande
Grundlag, og indskærpede Lydighed mod
Statens verdslige Overhoved, hvorfor Skriftet
ogsaa vakte Henrik VIII's Bifald. Men paa Grund
af bitre Angreb paa Wolsey og Henrik VIII i
Anledning af dennes Skilsmisse blev T. dog
atter forfulgt, flygtede til Nederlandene og tog
Bolig i Antwerpen. Herfra førte han i Aarene
1529—33 en hvas Strid med Thomas More, der
optraadte mod T. som den katolske Kirkes og
Præstestands Forsvarer. Trods Forfølgelserne
hjemmefra, saa længe Wolsey styrede, fandt
han Beskyttelse hos de engelske Købmænd i
Antwerpen, hvor han boede i det engelske
Hus. Da Th. Cromwell afløste Wolsey, prøvede
man at kalde T. tilbage til England, hvor
Stemningen gik mere i reformatorisk Retning, men
han vovede ikke at rejse hjem, da hans Ven
Reformatoren John Frith, trods sikkert
Hjemlejde, var blevet brændt i England. Snart blev
ogsaa Kong Henrik ham hadsk og søgte at faa
ham udleveret af Kejser Karl V; dog først 1535
lykkedes det en skændig Englænder, Katolikken
Henry Phillips, der havde vundet hans
Venskab, at lokke ham fra det engelske Hus og
forraade ham til Karl V's Folk, der førte ham
til det nederlandske Statsfængsel Vilvoorde, hvor
han blev kvalt ved Marterpælen og brændt
1536; forgæves havde de engelske Købmænd
under hans haarde Fangenskab søgt at redde
ham ved at faa Kongen og Cromwell til at
gribe ind. — Skønt ufuldendt blev T.'s
Bibeloversættelse af største Betydning for det
engelske Sprog og for Skriftkundskaben i hans
Land. Ved sin rige Sprogevne blev han som
Shakespeare en Fornyer for sit Modersmaal, og
med sikker Lærdom gengav han Skriftens Ord.
Det ny Testamente oversatte han efter
Erasmus' græske Udgave, ligesom han i det gamle
Testamente fulgte Grundteksten; fra Luther
optog han kun dennes Ordning, og i nøje
Tilslutning til T.'s Værk fuldendte Miles
Coverdale 1537 den engelske Bibeloversættelse. I
Nibley Knoll i Gloucestershire, hvor han
maaske var født, rejstes der ham et Mindesmærke
1866 og i London et 1884.
<i>(J. L.). H. J-n.</i>
</chapter>

<chapter name="Tyndall, John">
<b>Tyndall</b> ['tind<sub>ə</sub>£], <sp>John</sp>, engelsk Fysiker,
f. i Irland 21. Aug. 1820, d. 4. Decbr 1893. Efter
at have arbejdet ved Landmaaling og
Jernbaneanlæg blev han 1847 Lærer i Matematik og
Landmaaling ved <i>Queenwood College</i> i
Hampshire. Aaret efter rejste han til Marburg, hvor
han studerede hos Bunsen. Knoblauch og andre
tyske Videnskabsmænd. Sammen med
Knoblauch begyndte T. Studier over
<sp>Diamagnetisme</sp> og fortsatte dem ved Magnus'
Laboratorium i Berlin. 1853 blev T. ved Faraday's
Hjælp Professor ved <i>Royal Institution</i>, hvilken
Post han beholdt til 1887. Det nøje personlige
Kendskab, han herved fik til sin berømte
Kollega, har han benyttet i sin Bog <i>Faraday as a
Discoverer</i> (1868). T. blev nu snart bekendt i
vide Kredse, dels for sine ypperlige fysiske
Eksperimentalforelæsninger, dels ved sine
populære Skrifter, saasom <i>Heat as a Mode of
Motion</i> (1863), <i>Sound</i> (1867), <i>Light</i> (1873). Hans
Yndlingsstudier var <sp>Straalevarme</sp> og
<sp>Gletscherundersøgelser</sp>. Paa det
første Omraade har han udført en Række
fortrinlige Undersøgelser, især over Luftarters
Absorptionsevne. Hans berømte <i>The Glaciers
of the Alps</i> udkom først i <i>Philosophical
Transactions</i> 1857 og 1859. T. opstillede den Teori,
at Gletscherbevægelsen væsentlig skyldes Isens
<sp>Regelation</sp> (s. d.) i Modsætning til den
gamle Plasticitetsteori, der dengang savnede det
Forsøgsgrundlag, som den har faaet ved nyere
Undersøgelser (smlg. <sp>Gletscher</sp>).
<i>(K. S. K.). A. W. M.</i>
</chapter>

<chapter name="Tyndareos">
<b>Tyndareos</b> var efter græske Sagn Konge i
det gamle lakoniske Kongesæde Amyklai. Siden
blev han af en Broder, Hippokoon, fordrevet
