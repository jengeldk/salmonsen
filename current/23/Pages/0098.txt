Belønning for udvist Tapperhed i temmelig vid
Udstrækning, navnlig i større Udstrækning, end
det for Underklasserne kunde ske ved Uddeling
af Dannebrogsmændenes Hæderstegn; Kongen
var derfor sindet at indstifte en særlig Medaille
til Belønning for udvist Tapperhed i Krigen.
Medaillen for Tapperhed og Konduite blev
derefter indstiftet ved kgl. Resol. af 29. Apr. 1864
som et fælles Hæderstegn for Officerer,
Underofficerer og menige, præget ordentligvis i Sølv,
men for særdeles udmærket Vaabendaad i Guld.
Den skulde bæres i et rødt Baand med hvide
Striber, som kunde forsynes med en Tværstribe
af samme Metal som Medaillen, med Navnet
paa den Kamp, i hvilken den paagældende
havde udmærket sig. Denne Medaille, til hvilken
der under og efter Krigen skete talrige
Indstillinger, blev aldrig uddelt; den staar ikke i
nogen Forbindelse med
<sp>Erindringsmedaillen</sp> (s. d.).
<i>(H.-L.). E. C.</i>
</chapter>

<chapter name="Tappert, Wilhelm">
<b>Tappert,</b> <sp>Wilhelm</sp>, tysk Musikforf.
(1830—1907), opr. Skolelærer, men gik (1856)
ganske over til Musikken, i hvis Teori han fik Dehn
til Lærer. I en lang Aarrække levede T., der
stod Rich. Wagner og hans Kreds nær, i
Berlin som Musiklærer, Forfatter og Fag- og
Dagbladskritiker. Han havde særlig Fortjeneste af
sine Samlinger af og Studier over
Luttabulatur. I øvrigt har han udg. Skrifter som
»Musikalische Studien«, »R. Wagner«,
»Wagner-Lexikon, Wörterbuch der Unhöflichkeit« (en
kuriøs Samling af »grove, haanende, hadefulde
og bagtaleriske« Udtryk, brugt om og mod R.
Wagner, 2. Opl. 1903), »Wandernde
Melodien«, »Entwickelung der Musik-Notenschrift«,
»54 Erlkönig-Kompositionen« etc. — T.
optraadte ogsaa som Komponist af Sange og
Klaveretuder.
<i>W. B.</i>
</chapter>

<chapter name="Tappström">
<b>Tappström,</b> Sund i Mälaren, Sverige,
mellem Lofon og Ekerön.
<i>M. H-n.</i>
</chapter>

<chapter name="Tapriffel">
<b>Tapriffel,</b> se <sp>Haandskydevaaben</sp>, S. 584.
</chapter>

<chapter name="Taprobane">
<b>Taprobane</b> var Grækernes Navn paa en Ø
S. f. Indien, vistnok det nuv. <sp>Ceylon</sp>, som
man i den senere Oldtid stod i livlig
Handelsforbindelse med. Oldtidsforfatterne berømmer
Øens Rigdom og Frugtbarhed og angiver dens
Størrelse som langt betydeligere end Ceylons.
<i>H. H. R.</i>
</chapter>

<chapter name="Taprullerstol">
<b>Taprullerstol,</b> en Drejestol, der bruges af
Urmageren til Afretning af Lommeurenes fine
Tappe, som er for tynde til at afdrejes med
Drejestaal og derfor maa affiles under
Rulning med de fineste Tapfile og paafølgende
Polering med Poler Staal. Under Arbejdet hviler
Tappene i Hak af passende Dybde, anbragte i
Kanten af en Skive, der kan drejes saaledes,
at det rette Hak vender op i den rette
Arbejdsstilling.
<i>D. H. B.</i>
</chapter>

<chapter name="Tapskrue">
<b>Tapskrue,</b> se <sp>Møtrik</sp>.
</chapter>

<chapter name="Tapti">
<b>Tapti,</b> Flod paa Vestsiden af Britisk-Indien,
udspringer ved Multai i Centralprovinserne og
udmunder efter et Løb paa 720 km neden for
Surat i Cambay-Bugten.
<i>M. V.</i>
</chapter>

<chapter name="Tapto">
<b>Tapto,</b> Hornsignal, der blæses paa det
Klokkeslæt om Aftenen, da Mandskabet paa
Kaserner ell. Krigsskibe skal gaa til Ro,
sædvanlig Kl. 9 ell. 10, henh. om Bord og i Land.
<i>C. B-h.</i>
</chapter>

<chapter name="Tapuri">
<b>Tapuri,</b> se <sp>Taberistan</sp>.
</chapter>

<chapter name="Tapuya">
<b>Tapuya</b> [ta'puja], d. v. s. Fjende, et Ord,
som Tupi-Indianerne paa Brasiliens Kyst
anvendte om sprogfremmede, fjendtlige
Nabostammer. Da disse i de fleste Tilfælde tilhørte
de saakaldte Gês-Folk, er T. undertiden, men
lidet heldigt, blevet benyttet for at betegne
disses Sprogæt. I Virkeligheden falder ogsaa
Stammer som Goyatacá og andre, der intet har med
Gês-Folkene at gøre, ind under Begrebet T.
<i>K. B-S.</i>
</chapter>

<chapter name="Taquary (tysk Koloni)">
<b>Taquary</b> [ta'kwar<sub>i</sub>], tysk Koloni ved den
sejlbare Rio T., Biflod til Rio Jacuhy i Staten
Rio Grande do Sul, Brasilien, udfører Tømmer
og Landbrugsprodukter.
<i>M. V.</i>
</chapter>

<chapter name="Taquary (Flod)">
<b>Taquary</b> [ta'kwar<sub>i</sub>], <sp>Tacoary</sp>, Flod i
Staten Matto Grosso, Brasilien, kommer fra Serra
Araras, løber under Dannelse af Vandfald ned
fra Plateauet. Ved Coxim (247 m o. H.) bliver
den sejlbar og løber nu gennem et sumpet
Sletteland, indtil den falder ud i Rio
Paraguay.
<i>M. V.</i>
</chapter>

<chapter name="Tara (Vægt)">
<b>Tara</b> (sp., af arab. Oprindelse), Vægten af
en Vares Indpakning, altsaa hvad der maa
fradrages <sp>Bruttovægten</sp> for at udfinde
selve Varens Vægt, <sp>Nettovægten</sp>. Se
ogsaa <sp>brutto</sp> og <sp>netto</sp>.
<i>(C. V. S.). H. J. N.</i>
</chapter>

<chapter name="Tara (Landsby Irland)">
<b>Tara</b> ['ta.r<sub>a</sub>]. Landsby i det østlige Irland,
Meath County, særlig berømt ved en Høj, the
Hill of T., som kendes fra Th. Moore's
Ballade. Den var i gl Tid Kongesæde (Teaghmor)
og Folkets Mødeplads. Til den isoleret
beliggende Høj fører 5 Veje fra Irlands
forskellige Egne. Toppen ligger 160 m o. H. Den
bærer 6 cirkelrunde Jordhøje, hvoraf den
største, Kings rath (rath-na-riogh), omslutter
andre Jordhøje, blandt hvilke een benævnes the
forradh (Mødeplads). Her staar en Sten, paa
hvilken de irske Konger skal være kronede. En
aflang Jordvold 230 m lang og 14 m bred siges
at være Resterne af Borgens Festsal. 554
holdtes her det sidste irske Parlament under Kong
Diarmid. 560 blev T. opgivet som Kongesæde.
980 blev Danskerne slaaet ved T. 1798
Skueplads for en Oprørsbevægelse. 1843 afholdt
Daniel O'Connel her et af sine Massemøder.
<i>M. H-n.</i>
</chapter>

<chapter name="Tara (Flod i Jugoslavien)">
<b>Tara,</b> Flod i den sydlige Del af Jugoslavien,
udspringer i Montenegro, strømmer først mod
N. og derefter mod NV. Efter et Løb paa 120
km forener T. sig med Piva og hedder fra nu
af Drina (s. d.). T. har et klippefuldt Leje og
et rivende Løb.
<i>N. H. J.</i>
</chapter>

<chapter name="Tara (By i Sibirien)">
<b>Tara,</b> By i det vestlige Sibirien, Guv.
Tobolsk, ligger 382 km ØSØ. f. Tobolsk paa
venstre Bred af Irtisch, 134 m o. H. 10000 Indb.,
hvoraf Hovedmassen er Tatarer. T. har lidt
Industri og driver Handel med Kød, Huder,
Pelsværk og Korn. Byen, der grundlagdes 1594,
laa tidligere ved Floden T.'s Udmunding i
Irtisch, men flyttedes 1699 efter en Ildebrand til
sin nuv. Plads.
<i>(H. P. S.). M. V.</i>
</chapter>

<chapter name="Tara (Flod i Sibirien)">
<b>Tara,</b> Flod i det vestlige Sibirien, udspringer
i en sumpet Egn i den nordvestlige Del af
Guv. Tomsk, strømmer i vestlig Retning og
munder i Guv. Tobolsk i højre Bred af
Irtisch. T. har et bredt Leje mellem flade
Bredder, der snart er Eng, snart Skov. Floden er
310 km og sejlbar paa en meget lang
Strækning.
<i>(H. P. S.). M. V.</i>
</chapter>
