<chapter name="Taffelspat">
<b>Taffelspat</b> (<sp>Tavlespat</sp>), se
<sp>Wollastonit</sp>.
</chapter>

<chapter name="Taffelsten">
<b>Taffelsten,</b> Ædelsten af særlig
Slibningsmaade (<i>diamant taillé en table</i>), som
undertiden anvendes, naar Stykkets Tykkelse er for
ringe, til at man kan anvende Brillantformen.
T. har kun faa Facetter.
<i>(N. V. U.). O. B. B.</i>
</chapter>

<chapter name="Taffeltryk,">
<b>Taffeltryk,</b> se <sp>Tavletryk</sp>.
</chapter>

<chapter name="Taffetas">
<b>Taffetas</b> [fr. taf'ta]. Forskellige Plastre, der
som Underlag har Silketaft, er kaldte T.
Benævnelsen er derefter tillige gaaet over paa visse
andre, hvor Underlaget er tyndt, præpareret Papir.
Det eneste T., der endnu benyttes i Danmark,
er <i>T. adhæsivum</i>, eller engelsk Hæfteplaster
(s. d.). Medens det latinske Navn, der bruges
her, er <i>Sericum adhæsivum</i>, benævnes det i
visse Forskriftsamlinger <i>T. ichthyocollatum</i>. Hvis
man til Husblasopløsningen, der anvendes til
Fremstillingen heraf, sætter forskellige Stoffer,
faar man forskellige T. Saaledes <i>T.
ichthyocollatum arnicatum</i> (med en Tilsætning af
Arnicatinktur), <i>T. i. benzoatum</i> (med
Benzoesyretilsætning), <i>T. i. salicylatum</i> (med Salicylsyre), <i>T. i.
vesicans</i> (eller <i>vescicatoria</i>) med et Udtræk af
Spanskflue. Man kan ved Hjælp af en særegen
Spirituslak (Sparadraplak) giver engelsk
Hæfteplaster en mere vandtæt Bagside, end
Benzoetinktur alene giver det. Et saadant har været
kaldet <i>T. adhæsivum densatum</i>. Foruden disse
T. med Husblasbelægning har man ogsaa
anvendt T. med Belægning af Blandinger af
plasteragtig Karakter. Blandt saadanne, der har
haft og hist og her endnu har nogen Betydning,
skal nævnes <i>T. de Delacroix contre les cors</i>
som beredtes ved, at en smeltet Blanding af
Harpiks, Terpentin, Elemi og Laurbærolie
strøges ud over grønt Silketaft, og som under
Navnet <i>Emplâtre agglutinatif</i> var officinelt i den
franske Farmakopé 1866.
<i>E. K.</i>
</chapter>

<chapter name="Taffia">
<b>Taffia,</b> se <sp>Rom</sp>.
</chapter>

<chapter name="Tafilet">
<b>Tafilet,</b> <sp>Tafilelt</sp>, Oasesamling i det
vestlige Sahara, S. f. de marokkanske Atlasbjerge
i den fransk-marokkanske Interessesfære,
vandet af Wadi Ritz. Den bestaar af c. 300
Landsbyer (»ksour«), fordelte over et Areal af c.
1400 km<sup>2</sup>, og med et Indbyggerantal paa c.
150000. Centrum er Distriktet Ifli, med de
folkerigeste Byer <sp>Bou-Aam</sp> og <sp>Rissani</sp>.
Daddelpalmen er den eneste i større Mængde
dyrkede Plante, men Beboerne driver desuden
en Del Industri i Tæpper, Lædervarer o. s. v.
Ogsaa som Handelsplads mellem Atlas-Landene
og Sudan har T. stor Betydning. SØ. f.
Bou-Aam ligger Muley-Ali-Scherifs, det nuværende
marokkanske Dynastis Stifters Gravmæle, og
V. f. samme By Ruinerne af Sedjelmassi, hvor
der indtil Begyndelsen af 19. Aarh. fandtes et
muhammedansk Universitet.
<i>C. A.</i>
</chapter>

<chapter name="Tafjordelven">
<b>Tafjordelven,</b> se nedenfor under
<sp>Tafjorden</sp>.
</chapter>

<chapter name="Tafjorden">
<b>Tafjorden,</b> den inderste Del af Storfjordens
Arm <sp>Norddalsfjorden</sp> i Sunnmøre
(Møre Fylke), er kendt for sine storartede og vilde
Omgivelser. Lidt uden for Fjordbunden har
man Sunnmøres betydeligste Foss
Muldalsfossen. I den inderste Bund af T. falder
Tafjordelven ud, lige før Udløbet danner den
Tafjordfoss, en høj og vakker Foss, som
repræsenterer 40700 H. K. med et Nedslagsdistrikt paa
296 km<sup>2</sup>; Tafjordelven indkøbtes 1909 af den
norske Stat for en Købesum af 185000 Kr.
<i>(P. N.). M. H.</i>
</chapter>

<chapter name="Tafna">
<b>Tafna,</b> Flod i Algier, Provins Oran, har sine
Kilder i Marokko, V. f. Tlemcen og udmunder
i Middelhavet efter et Løb paa c. 150 km.
<i>C. A.</i>
</chapter>

<chapter name="Tafsir">
<b>Tafsir,</b> se <sp>Tefir</sp>.
</chapter>

<chapter name="Taft (Silketøj)">
<b>Taft,</b> glatte, lærredsagtig vævede Silketøjer,
fremstillede af kogt, spundet Silke. Man
skelner mellem det lettere <sp>Fortaft</sp> og det
sværere <sp>Double Florence</sp> eller
<sp>Marcelline</sp>. <sp>Florence</sp> og <sp>Mi-Florence</sp> eller
<sp>Halvtaft</sp> er et lignende Stof, men med
Bomuldsislæt. Lgn. Stoffer er <sp>Bast</sp>,
sædvanlig med farvede Striber og Bomuldsislæt,
<sp>Halvsilke-Camelot</sp> og <sp>Poppeline</sp>.
De særlig svære og tætte Sorter T. kaldes
sædvanlig <sp>Gros</sp>, der ofte væves som <sp>Rips</sp> (s. d.).
<i>K. M.</i>
</chapter>

<chapter name="Taft (stor Landsby)">
<b>Taft,</b> stor Landsby i den pers. Provins Jezd,
ikke langt SV. f. Jezd, med 7000 Indb., et af
Hovedsæderne for Ildtilbederne, har en smuk
Basar, et lille Fort, smukke Haver og er
berømt for Fabrikationen af en fortrinlig Filtsort.
<i>M. V.</i>
</chapter>

<chapter name="Taft, William Howard">
<b>Taft</b> [täft], <sp>William Howard</sp>,
Præsident i Nordamerika 1909—13, fødtes 15. Septbr
1857 i Cincinnati og blev 1880 Sagfører i sin
Hjemstat Ohio. Hans Fader, <sp>Alfonso T.</sp>
(1810—91)
havde i et Aars
Tid (1876-77)
været først
Krigssekretær
og siden
<i>Attorney general</i>
under Grant's
Præsidentskab.
Selv blev han
1887-90
Dommer i Ohios
Højesteret,
1890—92 Unionens
<i>Solicitor
general</i> og derefter
Dommer i
Unionens <i>Circuit
Court</i> og var
1896-1900
juridisk Professor ved Universitetet i sin Fødeby.
Marts 1900 blev han Formand for den
Kommission, der skulde indføre ordnede Tilstande
paa Filippinerne, og Juli n. A. den første
Civilguvernør paa Øerne, hvor det hurtig lykkedes
ham at bringe Ro til Veje og at vinde den
indfødte Befolknings Tillid. Jan. 1904 kom han
tilbage for at blive Krigsminister, sendtes 1906
til Cuba efter de der forefaldne Uroligheder og
1907 til Panama for at undersøge
Kanalarbejdernes Gang; under et kort Besøg i Japan 1908
lykkedes det ham at forsone Folkestemningen
m. H. t. de nordamerikanske Stillehavsstaters
uvenlige Optræden over for de japanske
Indvandrere. Novbr 1908 valgtes han som
Republikanernes Kandidat til Unionens Præsident med

<img>W. H. Taft.</img>
