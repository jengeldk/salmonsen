ovf.) kun kan gennemføres, naar Beklædning
skaffes, samt Udgifterne ved Ydelse af
øjeblikkelig økonomisk Hjælp til Hjemmet. Af
vedkommende Kommune bæres Udgifter ved Valg
af Værgeraad, Honorar til faste Tilsynsværger,
til Medhjælp for Kommunens Værgeraad samt
Befordringsgodtgørelse og Diæter til
Værgeraadsmedlemmer. For Kjøbenhavns
Vedkommende udredes tillige Lønninger til Formand,
Næstformand og Kontorchef samt Honorar til
de 4 valgte Medlemmer af Forretningsudvalget
af Kommunens Kasse. — Værgeraadet skal i
Almindelighed, naar Beslutning om et Barns
Anbringelse uden for Hjemmet er taget,
paalægge den eller de forsørgelsespligtige at svare
et ugentligt, maanedligt eller fjerdingaarligt
Bidrag til Omkostning ved Barnets Anbringelse
indtil dets fyldte 18. Aar. Bidraget fastsættes
efter Hensyn til, dels hvad den virkelige Udgift
antages at blive, dels den bidragspligtiges Evne.
Værgeraadets Beslutning kan indankes for
Overværgeraadet, der kan forhøje Bidraget,
for saa vidt hele Udgiften skal bæres af
Statskassen. Ikke betalte Bidrag betragtes som
Fattighjælp.

Til Loven er knyttet en Række
<sp>Straffebestemmelser</sp>, saaledes for Forældre
eller andre Opdragere, der gør sig skyldige i
Forførelse eller Vanrøgt over for deres egne
eller andres til deres Forsorg betroede Børn,
eller behandler dem saaledes, at deres
sjælelige eller legemlige Sundhed eller Udvikling
udsættes for alvorlig Fare (Fængsel). Det
samme gælder for Husbond, Husmoder eller
Læremester. Straf (Bøde) er endvidere foreskrevet
for den, der efter at være kommet til
Kundskab om, at Børn er Genstand for Forførelse,
Mishandling eller Vanrøgt i Hjemmet, undlader
at gøre Anmeldelse herom til Værgeraad eller
Politi. Den, der lægger Hindringer i Vejen for
Iværksættelsen eller Gennemførelsen af de i
Leven hjemlede Foranstaltninger eller
Undersøgelser, eller som ikke efterkommer de i
Medfør af samme givne Paalæg, straffes med Bøde
eller Fængsel. Den, som forleder eller hjælper
et i Henhold til Loven anbragt Barn til
Rømning, straffes med Fængsel eller Bøde, ligesom
den, der, vidende om, at et i Henhold til Loven
anbragt Barn er rømt, skjuler det eller
understøtter dets Flugt. Den, som med Vold eller
Trusel om Vold overfalder en til et anerkendt
Opdragelseshjem knyttet Forstander, Lærer
eller Medhjælper, et Værgeraadsmedlem, en
beskikket Tilsynsværge eller en af Værgeraadet
antaget Medhjælper under Udførelsen af det
ham paahvilende Hverv eller i Anledning af
samme, straffes med Forbedringshusarbejde
indtil 2 Aar, Fængsel eller under formildende
Omstændigheder med Bøde — Statens Udgifter
til T. androg for Finansaaret 1924—25 paa det
nærmeste 4 Mill. Kr. Kommunernes Udgifter
lader sig ikke nærmere angive. Antallet af
Værgeraadsbørn, fjernede fra Hjemmet, og under
aktuel Forsorg, androg i 1924 4668 Børn.
<i>A. Gl.</i>

I <sp>Norge</sp> er T. anordnet ved Lov af 6. Juni
1896 »om Behandlingen af forsømte Børn«. I
enhver Kommune er der et Værgeraad,
bestaaende af Stedets Underdommer og Præst samt 5
af Kommunestyret valgte Medlemmer, hvoraf
en Læge og en eller to Kvinder. Værgeraadets
Beslutninger kan indankes for Kirke- og
Undervisningsdepartementet. Anstalterne for T.
kaldes <sp>Skolehjem</sp>. Der er følgende Skolehjem
for Gutter: Bastøy (pr Horten), Falstad (i Ekne
ved Levanger), »Toftes Gave« (paa Helgøy),
Ulvsnesøy (pr Bergen), Lindøy (pr Stavanger),
Vaak (i Østfold) og Buskerud (paa Øvre Eiker).
Pigeskolehjem er: Bærum (pr Sandvika), Leira
(i Strinda ved Trondhjem) og Toten (paa Østre
Toten). I Skolehjemmene anbringes Børn i den
skolepligtige Alder (dog ikke under 9 Aar),
naar de findes saa sædelig forkomne, at deres
Benyttelse af den almindelige Skole vilde
udsætte andre Børn for skadelig Paavirkning.
Efter Lov af 2. Juli 1915 kan der ved Skolehjem i
fornøden Udstrækning oprettes Særafdeling,
hvori kan anbringes Børn, som er i saadan
Grad sædelig forkomne, eller har vist saadanne
forbryderske Anlæg, at de maa antages ikke
hensigtsmæssig at kunne anbringes paa
vedkommende Skolehjems almindelige Afdeling.
Desuden kan anbringes i Særafdeling Børn, som
allerede er anbragt paa vedkommende
Skolehjems almindelige Afdeling eller ved et andet
Skolehjem uden nogen Særafdeling, naar de
gør sig skyldig i Forbrydelser, i Rømning, i
Forførelse af andre Børn eller i høj Grad af
Genstridighed eller paa anden Maade viser sig
uskikket for Behandling i den almindelige
Afdeling. I Skolehjemmenes almindelige Afdeling
kan de, som er sat ind der, beholdes indtil det
fyldte 18. Aar, medens Varigheden af Ophold i
Særafdeling kan udstrækkes til det fyldte 21.
Aar. Særafdelinger er oprettet ved Bastøy
Skolehjem, beregnet paa 24 Gutter, og ved Bærum
Skolehjem, beregnet paa 12 Piger.
— <sp>Tvangsskole</sp> kan oprettes af den enkelte Kommune
eller af flere Kommuner i Forening. Her kan
efter Skolestyrets Beslutning anbringes Børn,
der forsømmer Skolen, eller som udviser en
særlig slet Opførsel, for indtil et Aar. Af
kommunale Tvangsskoler findes 6, oprettet af Oslo,
Bergen, Stavanger og Trondhjems Kommuner.

I Oslo og Bergen er der Tvangsskole baade
for Gutter og Piger, i Stavanger og
Trondhjem kun for Gutter. — Udgifterne ved
Anbringelse i Skolehjem udredes af Staten, som
dog har Krav paa indtil 40 Øre daglig af den
Kommune, hvis Værgeraad har besluttet
Indsættelsen. Børns Anbringelse i Tvangsskole
bekostes af den Kommune, hvis Skolestyre har
besluttet den; dog yder Staten et Bidrag af 30
Øre daglig for hvert saaledes anbragt Barn.
Til Dækning af Udgifterne ved T. af et Barn
kan Værgeraadet (Skolestyret) paalægge dets
Forældre at yde indtil 1 Kr. daglig.
<i>K. Ø.</i>
</chapter>

<chapter name="Tvangspas">
<b>Tvangspas.</b> Herved forstaas det Rejsepas,
som Politiet medgiver Udlændinge, der udvises
her fra Riget, naar de uden Ledsagelse skal
begive sig fra det Sted, hvorfra Udvisning er
sket, til Grænsestation eller Udskibningssted.
T. maa indeholde nøjagtige Angivelser af
Rejseplanen, hos hvilke Politiøvrigheder den
Udviste skal melde sig, samt hvad der er
medgivet ham i Tærepenge. Tillades det den
Udviste at tilbagelægge hele Strækningen eller en
