»Sommersol«, »Nettene tørres« etc.); Farven gerne
frodig, kraftig og dyb (nogle af hans Arbejder
kan virke næsten helt Lenbach'ske i
Lysvrikningen). Han malede ogsaa mange Blomster-
og Stillelivsstykker, Figurer i Interiør og
Portrætter. Blandt Portrætter nævnes:
Selvportræt (i Stockholms Nationalmuseum og i
Kulturhistorisk Museum i Lund), E. Nordlund, A.
Kulle, Ciselør Sv. Bengtsson, Professor E.
Wrangel (begge i Museet i Lund), Professor Ribbing,
Eklundh. Et Billede som »Vandbærerske« kan
virke helt Zahrtmann'sk, andre som »Udsigt«
(1902) og »Vinterbillede fra Lund« viser et
Hammershøj'sk Farvesyn. Til hans
populæreste Værker hører det skønne lille Kvindebillede
»I Tanker« og Landskabet »Björken« fra
Studietiden i Arild 1905. Fra en Rejse 1906 i
Italien malede han Billeder fra Garda-Søen og fra
Hjemrejsen over Belgien en Del gode
Brügge-Billeder. Hans »Modellen« var udstillet i Kbhvn
1916; flere Arbejder saas paa den baltiske
Udstilling i Malmö 1914. Han er repræsenteret i
Skånes Kunstsamlinger, i Göteborgs og
Stockholms Museer. Et Album over T.'s Værker med
Tekst af Wrangel, »A. T. 1874—1911« udkom
1912 i Lund.
<i>A. Hk.</i>
</chapter>

<chapter name="Trulsson, Johan Edvard Teodor">
<b>Trulsson,</b> <sp>Johan Edvard Teodor</sp>,
svensk Billedhugger, f. 9. Maj 1881 i Malmö.
T. blev i Kbhvn Elev af St. Sinding og
Brandstrup 1908—11; hans Statue af F. Suell
afsløredes 1915 i Malmö (en Skitse saas paa
Foraarsudstillingen paa Charlottenborg 1926).
Andre Værker: »Fiskerdreng« (1909), »Paa Vagt«
(1913), »Solbad« (1914), »Eva« (1916).
<i>A. Hk.</i>
</chapter>

<chapter name="Trumbull, John">
<b>Trumbull</b> ['trambu£], <sp>John</sp>, nordamerikansk
Maler, f. 6. Juni 1756 i Lebanon (Connecticut,
U. S. A.), d. 10. Novbr 1843 i New York. Han
deltog i den nordamerikanske
Uafhængighedskrig og blev Oberst. Det var ogsaa denne Krig,
der skaffede ham hans kunstneriske
Berømmelse. T. malede sine Krigsoplevelser, portræterede
de amerikanske Frihedshelte og forevigede i
livfulde Skildringer Krigens betydeligste
Begivenheder; saaledes udsmykkede han sammen
med J. Bl. White Kapitoliet i Washington med
Billeder fra den nordamerikanske Frihedskrig.
Han havde udrustet sig til sit Kunstnerkald
ved Læreaar i England, saaledes 1780—81 i
London under B. West. I Amerika blev T.
Præsident for Kunstakademiet i New York
(1816—25). Til hans populæreste Arbejder hører
»Slaget ved Bunkers Hill« (1786), »Montgomery's
Død ved Quebec« (1786, stukket i Kobber af
Danskeren J. F. Clemens), »Bourgoyne's
Kapitulation« og »Uafhængighedserklæringen«. <i>Yale
College</i>'s Galleri (New Haven, Conn.) ejer
mange af hans Værker.
<i>A. Hk.</i>
</chapter>

<chapter name="Trumeau">
<b>Trumeau</b> [try'mo] (fr.), en Pille mellem to
Vinduer og dernæst et Pillespejl, da et saadant
jævnlig anvendes her. Fremdeles de Piller, som
deler en gotisk Portal.
<i>(E. S.). C. B-r.</i>
</chapter>

<chapter name="Trumf">
<b>Trumf</b> (af lat. <i>triúmphus</i>), den Farve i
Kortspil, der gælder mere end de andre, »stikker«
de andre.
</chapter>

<chapter name="Trumpp, Ernst">
<b>Trumpp</b> [tromp], <sp>Ernst</sp>, fremragende tysk
Orientalist, f. 13. Marts 1828, d. 5. Apr. 1885,
studerede først Teologi ved Universitetet i
Tübingen og lagde sig samtidig med Iver efter
Studiet af Sanskrit og Arabisk under
Vejledning af Roth og Ewald; 1849 drog han til
England for at fortsætte sine Studier og virkede
som Biblioteksassistent i <i>East India House</i>,
hvorefter han 1853 traadte i Tjeneste hos
<i>Church Missionary Society</i>, der sendte ham til
Orienten. Her virkede han med stor Iver som
Missionær i Peschavar, medens han samtidig
foretog højst vigtige Studier over
Indus-Landets og Afghanistans Sprogarter; Kafirsproget
blev saaledes for første Gang behandlet af ham.
Paa Tilbagerejsen studerede han atter nogle
Aar Arabisk i Syrien og Ægypten, hvorefter
han tog Ophold i Stuttgart 1861, men allerede
1870 drog han ud igen, idet den engelske
Regering overdrog ham det ærefulde Hverv at
undersøge Sikhernes hellige Bøger og oversætte
dem. T. opholdt sig i dette Øjemed væsentlig
i Lahore og vendte derefter 1872 tilbage til
Europa, hvor han et Par Aar senere fik
Ansættelse som Professor i østerlandske Sprog i
München; her døde han efter at have udfoldet
en meget betydelig litterær Virksomhed. Paa
Grund af sin alsidige Lærdom var han højt
skattet som Universitetslærer; hans
Fortjenester af den semitiske Filologi er betydelige, men
langt større Betydning har dog hans Arbejder
over Afghanisk og forskellige af de moderne
indiske Sprog; hans store efterladte
Manuskriptsamling opbevares i Universitetsbiblioteket i
München. De vigtigste af T.'s Skrifter er: »Die
Sprache der sogenannten Käfirs im Indischen
Caucasus. Vortrag gehalten in der Versammlung
der Deutschen Morgenländischen Gesellschaft zu
Heidelberg 1866« (»Zeitschr. d. Deutschen
Morgenl. Ges.«), <i>The Divan of Abd-ul-Latif</i> (<i>Sindhi</i>)
(1866), <i>Grammar of the Sindhi Language,
compared with the Sanskrit-Prakrit and the
cognate Indian vernaculars</i> (1872), <i>Grammar of the
Pašto or Language of the Afghans, compared
with the Iranian and the North-Indian idioms</i>
(1873), »Die Ajrumiyyah des Muhammad bin
Daud« (1876), <i>The Adi-Granth, or the holy
scriptures of the Sikhs, translated from the
original Gurmukhi</i> (1877), »Das Taufbuch der
aethiopischen Kirche. Aethiopisch und Deutsch«
(»Abhandl. d. Münchener Akad.«, XIV, 3, 1878),
»Grammatische Untersuchungen über die
Sprache der Brahuis« (»Sitzungsberichte d.
Münchener Akad.«, 1880, Supplement), »Der Kampf
Adams oder das christliche Adamsbuch des
Morgenlandes. Aethiopisch u. Deutsch«
(»Abhandl. d. Münchener Akad.«, XV, 3, 1880), »Die
Religion der Sikhs« (1881), »Das Hexaëmeron
des Pseudo-Epiphanius. Aethiop. Text vergl. mit
d. arab. Originaltext und deutscher
Uebersetzung« (»Abhandl. d. Münchener Akad.«, XVI,
2, 1882), desuden forskellige mindre
Afhandlinger (overvejende af grammatisk Indhold,
vedrørende forskellige semitiske og nyere indiske
og persiske Sprog) (i »Zeitschr. d. Deutschen
Morgenländischen Ges.«, <i>Journ. of the Royal
Asiatic Society</i> og »Sitzungsberichte d.
Münchener Akad.«). (<sp>Litt</sp>.: »Almanach der Kön.
Bayerischen Akad. d. Wiss.« [1884],
»Allgemeine deutsche Biographie« [38. Bind, 1894]).
<i>D. A.</i>
</chapter>

<chapter name="Trumscheit">
<b>Trumscheit</b> ['trom∫a^it] (italiensk <i>tromba
marina</i>, engelsk <i>marine trumpet</i>), et primitivt
