Leder af et Mesteratelier i Berlin. T. vandt hurtig et
Navn ved sin karakterfulde, i Rom 1895 udførte
Rytterstatue »Amazone« (Bronze, uden for
Berlins Nationalgalleri). Arbejder i lignende
Retning er Rytterstatuen »Siegesreiter« (udstillet i
Gips 1899 i Dresden, i Bronze til Berlin) og
»Hestetæmmer« (1902 Bremen). 1905 afsløredes
i Bremen hans Mindesmærke for Kejser
Frederik; andre Monumenter: Rytterstatue af
Vilhelm II (Kölns Rhin-Bro), Frederik Vilhelm III
(Merseburg), Kejser Frederik (Bremens
Raadhus), Model til Vilhelm I (Lübeck), Statue af
Lægen R. Koch (i Marmor 1916 paa Luisenplatz
i Berlin), et af T.'s bedste Arbejder. 1907
udførte han den store Gruppe »Hercules med
Tyren«. I sin Stil med dens klare Form og sikre
Behandling af Legemsorganismen staar han A.
Hildebrand nær. Paa den baltiske Udstilling i
Malmö 1914 saas i Bronze »Hercules og
Vildsvinet« og »Ungarsk Tyr«.
<i>A. Hk.</i>
</chapter>

<chapter name="Tuam">
<b>Tuam</b> ['tju.<sub>ə</sub>m], By i det vestlige Irland,
Galway County, Provinsen Connaught, er Sæde for
en katolsk Ærkebiskop og en anglikansk Biskop,
har en smuk, ny rom.-kat. Katedral, opført i
ældre gotisk Stil, et katolsk Præsteseminarium
og (1911) 9496 Indb.
<i>(M. Kr.). M. H-n.</i>
</chapter>

<chapter name="Tuamoto Øer">
<b>Tuamoto Øer</b> (<sp>Paumoto</sp>, <sp>de lave
eller farlige Øer</sp>, <sp>Perleøer</sp>, <sp>fjerne
Øer</sp>), fransk Øgruppe Ø. f. Tahiti, 700 km<sup>2</sup>
med (1924) 3715 Indb.; til T. slutter sig
imidlertid naturligt den franske Gruppe
<sp>Gambier-Øerne</sp>, 230 km<sup>2</sup> med (1924) 1512 Indb. og den
britiske ubeboede Ø <sp>Ducie</sp> (2 km<sup>2</sup>) og den
ligeledes britiske Ø Pitcairn, 5 km<sup>2</sup> med (1914)
140 Indb. Hele Øgruppens Areal bliver da c.
940 km<sup>2</sup> med 5400 Indb. T. Ø. er den største
sammenhængende Gruppe af Koraløer paa
Jorden; de dannes af ikke mindre end 78 Ringrev,
der hver i Reglen bærer et stort Antal Øer, der
kun hæver sig faa m over Havets Spejl, enkelte
Rev danner dog helt ringformede Øer. Hertil
kommer endnu nogle isolerede Rev og nogle
Vulkanøer mod SØ. T. Ø. falder i flere
Grupper, I) De nordlige T. Ø., 8 Atoller, er
ubetydelige med faa Palmer, til Dels ubeboede, II) De
centrale T. Ø., 54 Atoller, hvoriblandt
<sp>Rairoa</sp>, <sp>Fakarava</sp>, den tætbeboede <sp>Anæa</sp>
(<sp>Anaa</sp>), <sp>Tatakoto</sp>, <sp>Hao</sp>, <sp>Pukaruha</sp>,
Natupe (en ringformet Ø), III) de sydlige T. Ø.,
16 Atoller, hvoriblandt <sp>Gloucester</sp>
(<sp>Coronados</sp>), <sp>Maturevavao</sp> (<sp>Aktæon</sp>),
<sp>Maturea</sp>. Alle disse Øer er meget lave undtagen
den 30 m høje <sp>Metia</sp> eller <sp>Aurora</sp> i
Central-T. Ø. Inden for Ringrevet findes en
Lagune, der i nogle Atoller er næsten udfyldt, i
andre har en Dybde af 30—70 m. Længere mod
SØ. følger IV) <sp>Gambier-Øerne</sp>, 4 større
og 9—10 mindre skovklædte Klippeøer af
vulkansk Oprindelse omgivne af et fælles
Koralrev, der paa sin Ryg bærer flere Smaaøer,
medens flere Afbrydelser af Revet danner
Indsejlinger til den indtil 70 m dybe Lagune,
hvori de høje Øer ligger. Den betydeligste af
disse er den 401 m høje <sp>Mangareva</sp>, med
vilde Basaltklipper, frugtbar Jord og rigeligt
Vand. Blandt de øvrige Smaaøer er
<sp>Elisabeth</sp> (<sp>Henderson</sp>) en 80 m høj hævet
Koralø, medens <sp>Pitcairn</sp> (s. d.) er en
Vulkanø uden Koralrev. Klimaet er tropisk,
Regnmængden er størst i Sommerhalvaaret, men paa
de lave Øer ikke betydelig. Floraen er meget
artsfattig, og Vegetationen er kun yppig, hvor
der findes vulkanske Bjergarter i Grunden.
Beboerne er Polynesiere, paa de østlige Øer
overvejende katolske, paa de vestlige evangeliske.
Kokos, Bomuld, Taro, Bananer, Ananas er de
vigtigste Kulturplanter. Fiskeriet er betydeligt.
Revene har været uhyre rige paa
Perlemuslinger, men Perlefiskeriet er ved hensynsløs
Rovdrift gaaet stærkt tilbage. Der udføres især
Kopra, Trepang, Perler og Perlemor og
indføres især Korn, Tobak og Industrivarer. T.
opdagedes af Quiros (1606) og har senere været
besøgt af mange Sydhavsfarere. 1845 kom de
vestlige Øer under Frankrig, 1881 de øvrige.
<i>M. V.</i>
</chapter>

<chapter name="Tuan">
<b>Tuan,</b> egentlige Navn <sp>Tsai-ji</sp> (født 1855),
kinesisk Kejserprins. Som en af de mest
energiske Fremmedhadere blandt Mantshuprinserne
fik T. ikke ringe Indflydelse under Reaktionen,
efter at Enkekejserinden Tsu-Hsi, havde gjort
Ende paa Kejser Kuang-Hsu's og Kang-ju-wei's
Reformforsøg Sommeren 1898. Ved Nytaarstid
1900 blev T.'s Søn Pu-jyn erklæret for
Tronarving og Adoptivsøn af Kejseren. T., der var
en raa Mantshukriger, korrumperet og uden
politisk Forstaaelse, stillede sig nu i Spidsen
for den fremmedfjendtlige Bevægelse i
Nordkina og blev Hovedmanden for Hoffets
hemmelige, senere aabenlyse Forstaaelse med
Bokserne. Højdepunktet i Magt naaede han ved
sin Udnævnelse til Præsident for
Udenrigsministeriet (Tsung-li-jamen) 10. Juni 1900 og
paavirkede nu energisk Tsu-Hsi til aabent at tage
Parti for Bokserne og fordrive de Fremmede
fra Kina. Nederlaget i Kampen mod de
europæiske Tropper gjorde definitivt Ende paa T.'s
Indflydelse, hans Søn berøvedes sin
Tronfølgerværdighed, medens han selv ifølge § 2 i
Pekingfreden af 7. Septbr 1901 degraderedes og
forvistes til Turkestan, hvor han siden har
opholdt sig. (<sp>Litt</sp>.: <sp>Bland and
Blackhouse</sp>, <i>China under the Empress Dowager</i>
[London 1910]).
<i>F. de F.</i>
</chapter>

<chapter name="Tuapait">
<b>Tuapait,</b> d. s. s. <sp>Stenrovsen</sp>, se
<sp>Tasermiut</sp>.
</chapter>

<chapter name="Tuarek">
<b>Tuarek,</b> <sp>Touareger</sp> (<sp>Sing. Targi</sp>),
Berberstamme i det vestlige Sahara. Deres
Omraade strækker sig fra en Linie mellem Tuat og
Timbuktu mod V. til en Linie mellem Ghadames
og Bornu mod Ø. Navnet T., »de frafaldne«, er
givet dem af Araberne, som derved lod dem
høre, at de havde forladt deres oprindelige
Kristendom; selv kalder de sig <sp>Imoscharh</sp>
(Imoschagh) »de uafhængige«, »fri Mænd«. Mod
NØ. i Tassili-Plateauet bor <sp>Asgar</sp> stammen
(Aodscher, Azdjer), V. f. den <sp>Hogar</sp> stammen
(Kel Haggar), i Ahaggars Bjergparti, medens
Bjergmassen Aïr længere mod S. bebos af
Stammen <sp>Kel Oui</sp> (Kelovi'erne), der omtrent 1740
trængte derind og underkastede sig den
derboende Negerbefolkning, med hvilken der
senere er indtraadt stærke Blandinger; endelig bor
længst mod SV. <sp>Auelemmiderne</sp> i det
dels bjergfulde, dels ørkenagtige Terrain, der
strækker sig hen imod Timbuktu. T. er i
