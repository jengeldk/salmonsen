<chapter name="Thormaaned">
<b>Thormaaned</b> ['to'r-], se <sp>Marts</sp>.
</chapter>

<chapter name="Thormodr, Þormóðr Bersason Kolbrúnarskáld">
<b>Thormodr,</b> <sp>Þormóðr Bersason
Kolbrúnarskáld</sp>, isl. Skjald, d. 1030. T. var
den ene af de to berømte Fostbrødre, hvorom
der haves en udførlig Saga (»Fostbrœðrasaga«,
s. d.). T. er især bekendt for sit Forhold til sin
Fostbroder og Hævnen efter denne, som han
maatte udføre i Grønland, hvor han opholdt sig
i flere Aar (herom fortæller Sagaen
interessant). Efter fuldbragt Hævn vendte han tilbage
og kom til Norge, hvor han sluttede sig med
stor Hengivenhed til Kong Olav den Hellige,
hvem han fulgte i Døden i Stiklestad-Slaget.
Fremdeles er T. bekendt for sine
Elskovseventyr (deriblandt hans Forhold til den smukke
Thorbjorg Kulbryn, hvoraf Tilnavnet). Uagtet
T. tog en frygtelig Hævn for sin Fostbroder,
var han dog en forholdsvis blød Karakter og
medgørlig Mand; der fortælles ogsaa ret
interessante Ting om hans fornuftige religiøse
Opfattelse. Han var en oprigtig og ærlig
Personlighed, om hvis sidste Stunder Sagaen fortæller
saa smukt. T. var en fortræffelig Fremsiger af
Kvad og var selv en ikke ubetydelig Skjald;
der haves af ham, foruden en Mængde løse
Vers, betydelige Brudstykker af et Arvekvad
om hans Fostbroder, »Þorgeirsdrápa«.
Desværre haves intet af hans Elskovskvad. (<sp>Litt</sp>.:
<sp>F. Jónsson</sp>, »Oldn.-oldisl. Litteraturhist.« I).
<i>F. J.</i>
</chapter>

<chapter name="Thorn">
<b>Thorn</b> [to.rn], se <sp>Torun</sp>.
</chapter>

<chapter name="Thornaby-on-Tees">
<b>Thornaby-on-Tees</b> ['þå<sub>ə</sub>n<sub>ə</sub>bi-<sub>ə</sub>n-'ti.z], By i
North Riding of Yorkshire i det nordlige
England, ligger ved Tees' sydlige Bred 9 km fra
Mundingen og lige over for Stockton-on-Tees.
Byen hed tidligere South Stockton. Der findes
Skibsbyggerier, Støberier, Savmøller,
Kornmøller og Lervarefabrikation. (1921) 19831 Indb.
<i>M. H-n.</i>
</chapter>

<chapter name="Thornam, August Vilhelm">
<b>Thornam,</b> <sp>August Vilhelm</sp>, dansk
Læge og Forfatter, f. 6. Maj 1813 i Kbhvn, d.
smst. 4. Apr. 1880. T. tog kirurgisk Eksamen
1837, gik i Marinens Tjeneste 1839 og var
Overskibskirurg bl. a. paa Linieskibet »Christian
VIII« 1840. Efter en Tids Tjeneste ved Jyske
Jægerkorps blev han Underlæge ved
Livgarden til Fods, ved hvilken han 1848—50 var
karakteriseret Overlæge og fra 1858 virkelig
Overlæge. I 1864 var han Overlæge ved
Ambulancerne og ved Lasarettet i Svendborg.
Titulær Professor 1867. Afsked 1872. T. er kendt
som Forfatter af novellistiske, dramatiske og
populær-videnskabelige Arbejder. Han
debuterede anonymt 1854 paa det kgl. Teater med
»En Kurre paa Traaden«, der efterfulgtes af
flere lignende Arbejder ogsaa paa de andre
Teatre. T. udgav »Almindeligt
Sundhedsleksikon« (1856), der udkom i mange Oplag; han
var 1848—49 Medudgiver af »Tidsskrift for
populær Naturvidenskab«.
<i>J. S. J.</i>
</chapter>

<chapter name="Thornam">
<b>Thornam,</b> 1) <sp>Emmy Marie Caroline</sp>,
dansk Malerinde, f. i Horsens 10. Marts 1852,
har fra 1882 udstillet en Del Blomstermalerier
samt et enkelt Landskab. Hun har flere Gange
studeret i Udlandet, 1893—94 saaledes i Paris
under Bourgogne. — 2) <sp>Johan Christian</sp>,
Blomstertegner og naturhistorisk
Kobberstikker, f. i Kbhvn 28. Jan. 1822, d. smst. 6. Febr
1908, er Elev af den ansete
Flora-Danica-Tegner J. Th. Bayer. 1843 vandt han den
Neuhausen'ske Præmie for det eneste Arbejde, han har
udstillet, »En blomstrende Plante i Akvarel«;
1845—47 deltog han som Tegner i Korvetten
»Galathea«'s Jordomsejling og hjembragte
derfra en Mængde Gengivelser af Planter og lavere
Dyreformer; senere har han væsentlig arbejdet
for det bot. Museum i Kbhvn samt for
naturhistoriske Tidsskrifter og tegnet og stukket en Del
Plader til Fortsættelse af »Flora Danica«. For
egen Begning har han 1867 udg. fem Hæfter
»Afbildninger til Brug ved Undervisningen i
Zoologi«. — 3) <sp>Ludovica Anine
Vilhelmine Augusta</sp>, dansk Figurmalerinde, f. i
Horsens 30. Novbr 1853, d. i Kbhvn 27. Maj
1897, Søster til ovenn. Emmy T., med hvem hun
rejste i Udlandet 1887 og 1893-94. Fra 1878
udstillede hun paa Charlottenborg saavel
Genrebilleder som Portrætter; blandt de sidstnævnte
Kaptejn B. C. M. Aarøe og Musikdirektør
Balduin Dahl samt Selvportræt 1890. — 4)
<sp>Marie Elise</sp>, dansk Landskabsmalerinde, Datter
af ovenn. J. C. T., f. i Lyngby 12. Marts 1857,
d. 24. April 1901, hjalp som Barn sin Fader med
Koloreringen af Tegningerne til Flora Danica,
lærte at male hos Hans Fischer og A. Fritz og
udstillede fra 1887 Landskaber.
<i>(S. M.). P. J.</i>
</chapter>

<chapter name="Thornbury, George Walter">
<b>Thornbury</b> ['þå.<sub>ə</sub>nb<sub>ə</sub>r<sub>i</sub>], <sp>George Walter</sp>,
engelsk Forfatter (1828—76). Han studerede
Teologi, men opgav Studiet, kastede sig over
Litteraturen og blev en flittig og mangesidig
Forfatter. Han var Dickens' Medarbejder ved
<i>Household Words</i> og <i>All the Year Round</i> og
skrev en Mængde forskellige Artikler. Foruden
en Del nu glemte Romaner har han skrevet
<i>Shakespeare's England</i> (2 Bd 1856), <i>British
Artists, from Hogarth to Turner</i> (1861), <i>Life of
J. M. W. Turner</i> (2 Bind, 1861). Endnu kan
nævnes hans ufuldendte Værk om London: <i>Old
and New London</i> (2 Bind, 1872—76), der efter
hans Død blev fuldført af E. Walford.
<i>(T. L.). I. O.</i>
</chapter>

<chapter name="Thorne">
<b>Thorne</b> [þå.<sub>ə</sub>n], By i West Riding of
Yorkshire, 16 km NØ. f. Doncaster i et frugtbart
Marsklandskab, der minder om <i>the Fens</i>. S. f.
T. ligger Hatfield Moore (Chase) og N. f.
Thorne Moore (Waste). Handel med
Landbrugsprodukter. (1921) 11146 Indb.
<i>M. H-n.</i>
</chapter>

<chapter name="Thorne, Johan Henrich Paasche">
<b>Thorne,</b> <sp>Johan Henrich Paasche</sp>,
norsk Politiker, Godsejer og Industridrivende,
f. 18. Aug. 1843 i Drammen, hvor hans Fader,
J. F. T. (1801—54), var en anset Købmand og
Byens Repræsentant i fire Stortingssessioner
mellem 1833 og 1848; d. paa Evje i Rygge 18.
Maj 1920. Efter først at have været til Søs en
Tid gik T. til Handelen. 1864-69 var han
Associé i en større Trælast- og
Savbrugsforretning ved Sarpsborg, indtraadte derefter i et
stort Købmandshus, M. Peterson & Søn i Moss.
Her blev der snart lagt Beslag paa ham for
kommunale Gøremaal, til Slut som Byens
Ordfører 1881—89. Som Kommunemand fik han
bl. a. gennemført en for Byens og Omegnens
økonomiske Interesser betydningsfuld Sænkning
af Moss-Elvens Reservoir Vansø. Til Fremme
af Stedets Næringsliv bidrog han ved at
medvirke til Anlæg af forsk. industrielle
