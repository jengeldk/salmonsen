<sp>Gumlere</sp> her spillede Hovedrollen; de sidst nævnte
opnaaede til Dels kæmpemæssig Størrelse
(f. Eks. <i>Megatherium</i>, <i>Glyptodon</i>). I Australien
bestod Pattedyrfaunaen i Tertiærperioden som
i Nutiden næsten udelukkende af Pungdyr.

<sp>Inddeling</sp>. Man inddeler nu T. i 4
Etager, hvoraf de to ældste: 1) <sp>Eocæn</sp> og 2)
<sp>Oligocæn</sp>, tilsammen betegnes som
<sp>Palæogen</sp> ell. <sp>Eogen</sp>, medens de to yngste: 3)
<sp>Mioeæn</sp> og 4) <sp>Pliocæn</sp>, sammenfattes
under Betegnelsen Neogen. Det ældste
<sp>Eocæn</sp> udskilles hyppig som en særegen Etage:
<sp>Paleocæn</sp>. Hver af disse Etager er i de
forsk. Lande bleven delt i Underetager, hvis
Parallelisering dog tit er forbunden med
Vanskeligheder. Den almindeligste Inddeling er
flg.: 1) Montien, 2) Thanétien og 3) Sparnacien
(paleocæne), 4) Yprésien, 5) Lutétien og 6)
Bartonien (<i>eocæne</i>); 7) Ligurien og 8) Tongrien
(oligocæne), 9) Aquitanien, 10) Langhien, 11)
Helvetien og 12) Tortonien (miocæne); 13)
Messinien, 14) Astien og 15) Sicilien (pliocæne).
<sp>Lokal Udvikling</sp>. Paa den
<sp>skandinaviske Halvø</sp> kendes ingen faststaaende
Tertiæraflejringer. Løse Blokke af paleocæn Alder
har man derimod fundet, særlig i Egnen omkr.
Ystad. — <sp>Danmark</sp>. T. har her en meget
vid Udbredelse. Paleocæne Aflejringer med en
meget rig Fauna er fundne ved Kjøbenhavn;
hertil maa endvidere regnes <sp>Lellinge
Grønsandet</sp> og <sp>Kerteminde
Merglen</sp>, hvilken sidste findes i en stor Del af
Vestsjælland samt i det nordøstlige Fyn. Yngre,
af eocæn Alder, er det <sp>plastiske Ler</sp>, som
forekommer paa Refsnæs, ved Strib og pletvis
langs Jyllands Østkyst fra Fredericia til
Helgenæs. Til Mellemoligocænet hører sandet
<sp>Glimmerler</sp> ved Aarhus samt federe Ler mellem
Langaa og Skive. Øvre Oligocæn optræder
som mørkt, til Dels glaukonitholdigt
Glimmerler omkr. Mariager Fjord, ved Ulstrup Station
samt i den sydlige Del af Thy. Til Nedre
Mioeæn maa henregnes en Del af de i Midtjylland
forekommende Aflejringer af Glimmerler og
Glimmersand med Lag af <sp>Brunkul</sp> (heraf
Navnet <sp>Brunkulformationen</sp>).
Mellemmiocæne Aflejringer (Glimmersand) kendes fra
forsk. Steder i Jylland (sydlige Thy, Skive,
Viborg, Varde); samme Alder har formodentlig
Glimmersandet og Glimmerleret i det sydøstlige
Jylland, medens det i det sydvestlige Jylland
vidt udbredte, til Tegl og Jydepotter anvendte
Glimmerler er øvremiocænt. Pliocæne
Dannelser kendes hidtil ikke i Danmark. —
<sp>England</sp>. Tertiæraflejringer findes i den
sydøstlige Del af Landet; de er til Dels sammen med
tilsvarende Aflejringer i Belgien og
Nordfrankrig afsatte i et sammenhængende Bækken, det
<sp>anglo-galliske</sp> Tertiærbækken ell.
London—Paris-Bækkenet. Til Paleocænet hører:
1) <sp>Thanet Sands</sp>, 2) <sp>Woolwich</sp> og
<sp>Reading Beds</sp> samt 3) <sp>Oldhaven
Beds</sp>, de to første med marin Fauna, den
sidste med Brakvandsfauna. Af eocæne
Dannelser kan fremhæves: 1) <sp>London Clay</sp>
(marin), 2) <sp>Bagshot</sp> og <sp>Bracklesham
Beds</sp> (dels med Planterester, dels med marin
Fauna), 3) <sp>Barton Clay</sp> (marin) samt 4)
<sp>Nedre Headon Hill Beds</sp> (Brakvand).
Oligocæne Aflejringer (Brakvandskalk og
-mergel) findes næsten kun paa Wight og Kysten af
Hampshire; de inddeles i: 1) <sp>Mellem</sp> og
<sp>øvre Headon Hill Beds</sp>, 2)
<sp>Bembridge</sp> og 3) <sp>Hempstead Beds</sp>.
Miocæne Dannelser kendes ikke fra England,
hvorimod Pliocænet repræsenteres ved
<sp>Coralline Crag</sp> og <sp>Red Crag</sp>. — <sp>Belgien</sp>. Til
Paleocænet henregnes <sp>Mons-Kalken</sp>
(Montien) samt <sp>Landénien</sp> (Sand, Mergel og
Brunkul); Eocænet inddeles i 1). <sp>Yprésien</sp>,
2) <sp>Bruxellien</sp>, 3) <sp>Laekenien</sp> samt 4)
<sp>Wemmélien</sp>, alle marine Dannelser, som
efterfølges af <sp>Tongrien</sp> og <sp>Rupélien</sp>
(begge oligocæne). Af neogene Dannelser
kendes <sp>Boldérien</sp> (mellemmiocæn) samt
<sp>Diestien</sp> og <sp>Scaldisien</sp> (pliocæne). —
<sp>Nordfrankrig</sp> (Pariserbækkenet).
Paleocænet synes at begynde med
Ferskvandsaflejringer, som dog snart efterfølges af marine
Sandaflejringer, <sp>Sables de Bracheux</sp>,
som overlejres af <sp>plastisk Ler</sp>. I øvrigt
varierer Forholdene meget efter Lokaliteterne.
Til Eocænet hører bl. a. <sp>Sables de Cuise</sp>,
<sp>Calcaire grossier</sp> (»Grovkalken«) og
<sp>Sables de Beauchamp</sp>. Af oligocæne
Dannelser kan fremhæves
<sp>Montmartre-Gipsen</sp> med den rige Pattedyrfauna samt en
Del Fersk- og Brakvandsdannelser, hvortil
slutter sig en marin Strandaflejring,
<sp>Fontainebleau-Sandstenen</sp>. — <sp>Tyskland</sp>.
Tertiærperioden begynder her med en Fastlandstid,
hvorunder der fl. St. dannedes brunkulførende
Aflejringer (nedreoligocæne); dog kendes fra
Holsten og Nord-Hannover marine eocæne
Aflejringer, mest i Form af plastisk Ler. Først med
Oligocænepokens Begyndelse bryder Havet atter
ind over Nord- og Vesttyskland. I dette
Tertiærhav afsattes 1) Leraflejringerne ved Latdorf og
Egeln samt de ravførende Lag i Samland (se
<sp>Rav</sp>), 2) <sp>Stettin-Sandet</sp> og
<sp>Septarieleret</sp> samt 3) Sandaflejringerne ved Cassel og
Bünde og de saakaldte »Sternberger Kucken«.
Miocænet begynder i Nordtyskland
(Mecklenburg, Pommern, Brandenburg) med
brunkulførende Ferskvandsdannelser, som overlejres af
marine, sandede Aflejringer af mellemmiocæn
Alder. T. afsluttes endelig med det øvremiocæne
Glimmerler paa Sild og i Holsten. I visse Egne
spiller miocæne Basaltudbrud en stor Rolle. I
det saakaldte Mainz-Bækken findes oligocæne
og miocæne Salt-, Brak- og
Ferskvandsaflejringer. I Pliocænepoken var hele Tyskland
Fastland. — <sp>Alperne</sp>. Eocænet repræsenteres
her særlig af Nummulitkalk (i Triest Karsten
og i Istrien), der hviler paa de til Dels til
Kridtformationen hørende <i>Cosina</i>-Lag.
Derover ligger Mergel og Konglomerater, som atter
overlejres af den saakaldte <i>Macigno</i> (eocæn
»Flyschsandsten«). Baade Nummulitkalk og
»Flyschsandsten« forekommer ligeledes i Nord-
og Vestalperne. Til Eocænet hører endvidere
Basalttuffen ved <sp>Spilecco</sp>, den bekendte
Kalkskifer ved <sp>Monte Bolca</sp> samt
<i>Ronca</i>-Lagene. Af øvreeocæne Dannelser kan
fremhæves <i>Priabona</i>-Lagene, som efterfølges af
oligocæne Dannelser: <i>Crosara</i>-Lagene,
