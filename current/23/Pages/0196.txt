hørende Tegnsystem faaet størst Udbredelse.
Efter indgaaende Prøver i Aarene 1832—43
lykkedes det Morse at opnaa Kongressens
Bevilling paa 30000 Doll. til Oprettelse af en
Forsøgslinie mellem Washington og Baltimore (c.
64 km). Forsøgene resulterede i, at
<sp>Morsesystemet</sp> 1846—47 indførtes overalt i
Amerika og senere i Europa, hvor det i væsentlig
Grad har bidraget til
Telegrafkorrespondancens stærke Tilvækst i Slutn. af forrige Aarh.
Princippet for en Morsetelegrafforbindelse er
antydet i Fig. 2. De to Stationer I og II er
ganske ens indrettede og hver forsynede med et
Sendeapparat, den saakaldte <sp>Morsenøgle</sp>
<i>N</i>, et Modtagerapparat <i>M</i> og Batteriet <i>B</i>.
Morsenøglen er dannet som en Vægtstang, der ved
Paavirkning med Haanden kan bevæges mellem 
to Anslagskontakter, hvoraf den ene,
Arbejdskontakten, er forbundet med Batteriets ene Pol,
medens den anden, Hvilekontakten, i Nøglens
Hvilestilling danner Forbindelse gennem
Modtagerapparatet til Jordpladen <i>J</i>, hvortil
Batteriets anden Pol er forbundet. I den paa Fig.
viste Stilling er <i>I</i> i Øjeblikket Sendestation,
idet Nøglen er nedtrykket. Den udsendte
Strøm passerer Modtagerapparatets
Elektromagnet, hvis bevægelige Jernanker <i>A</i> bærer
en Staalstift, der afsætter et Mærke i en
forbiløbende Papirstrimmel. Naar Afsenderen
slipper Nøglen, afbrydes Strømmen og
Modtagerapparatets Anker trækkes tilbage af
Fjederen <i>F</i>, saaledes at Længden af det paa
Papiret afsatte Mærke bestemmes af
Strømimpulsens Varighed. I Forbindelse med sit
Apparat angav Morse et Tegnsystem,
sammensat af forsk. Grupper af kortere og længere
Impulser. Den nuv. internationale Form for
dette saakaldte <sp>Morsealfabet</sp> fremgaar
af Fig. 3. Morsesystemet har p. Gr. a. sin
Simpelhed og Driftssikkerhed holdt sig
vedblivende i Brug paa de fleste Forbindelser, hvor
Trafikken ikke nødvendiggør Anvendelsen af
de senere fremkomne Systemer. Fig. 4 viser
en nyere Udførelsesform for Morseapparatet;
Skrivestiflen er her erstattet med en ombøjet
Kant paa Ankervægtstangen, der løfter
Papirstrimlen op mod et roterende Hjul, hvis Rand
vædes med Farve fra en Filtvalse (angivet af
Digney 1858). I St f. Stangnøglen i Fig. 2
benyttes nu ofte Fjedernøglen, Fig. 5, hvor
Vægtstangen bærer en Bladfjeder, der bevæges
mellem de to Anslagskontakter. Morsesystemet
anvendes ofte (særlig ved Jernbanetjeneste) i
Forbindelse med Hvilestrømsmetoden (se

<img>Fig. 2. Skema for Morsetelegrafforbindelse.</img>

<img>Fig. 3. Morsealfabet.</img>
