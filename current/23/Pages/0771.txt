<chapter name="Trinius, August">
<b>Trinius</b> ['tri.nios], <sp>August</sp>, tysk Forfatter,
f. i Schkendtz ved Leipzig 31. Juli 1857, d. i
Waltershausen ved Gotha 2. Apr. 1919. Han var
oprindelig Købmand, fra 1883 Journalist. Vakte
som Forfatter især Opmærksomhed ved sine
tyske Landskabsskildringer som »Märkische
Streifzüge«, »Thüringer Wanderbuch« og
»Thüringerland«. Han har desuden skrevet en Række
stemningsfulde Skitser og Noveller som »Vom
grünen Strand der Spree« (1885), »Gegen den
Strom«, »Kleinstadtluft«, »Wenn die Sonne
sinkt« og »Der neue Messias«, samt Dramaet
»Recht für Recht«.
<i>C. B-s.</i>
</chapter>

<chapter name="Trinkitat">
<b>Trinkitat,</b> Havneplads ved det røde Hav
mellem Suakin og Fort Tokar. Her tilføjede
Mahdisterne 4. Febr 1884 Ægypterne under
Baker Pasha et Nederlag, hvorpaa denne vendte
tilbage til Suakin; derimod sejrede den her
landede General Graham 29. Febr ved El Teb.
<i>C. A.</i>
</chapter>

<chapter name="Trinkonomali">
<b>Trinkonomali</b> (<sp>Trinkonomalli</sp>,
<sp>Trikonomalai</sp>), Havnestad paa Østkysten af
Ceylon med 11000 Indb., ligger paa en smal
Halvø, har Moskeer og Templer, to evangeliske
og en katolsk Kirke, driver betydelig Handel.
T. tilhørte forhen Hollænderne og kom 1795 i
engelsk Besiddelse.
<i>M. V.</i>
</chapter>

<chapter name="Trinkonomalli">
<b>Trinkonomalli,</b> se <sp>Trinkonomali</sp>.
</chapter>

<chapter name="Trino">
<b>Trino,</b> <sp>Trino Vercellese</sp>, By i det
nordvestlige Italien, Provins Novara, ligger 17 km
SSV. f. Vercelli i Nærheden af venstre Bred af
Po og ved Banen fra Chivasso til Casale. (1911)
12540 Indbyggere. T. har et Gymnasium og
driver Landbrug samt Handel med Kvæg og
Kvægprodukter.
<i>C. A.</i>
</chapter>

<chapter name="Trinomium">
<b>Trinomium</b> (mat.) vil sige et Polynomium
med 3 Led. De <sp>trinome Ligninger</sp>, der
har Formen: <i>x<sup>n</sup></i> + <i>axp</i> + <i>b</i> = 0, har man
reduceret til visse Normalformer, over hvis
Løsninger der er udarbejdet Tabeller. Til disse
Ligninger hører den fra Rentesregningen
kendte: (1 + <i>r</i>)<sup><i>n</i>+l</sup> - (1 + <i>r</i>)<sup><i>n</i></sup> (1 + <i>a/G</i> ) + <i>a/G</i> = 0,
der bestemmer den aarlige Rentefod <i>r</i>,
hvormed der maa regnes, hvis <i>n</i> aarlige Afdrag paa
<i>a</i> Kr skal dække en Gæld paa <i>G</i> Kr. Ligningen
<i>x<sup>2n</sup></i> + <i>ax<sup>n</sup></i> + <i>b</i> = 0, der er kvadratisk med
Hensyn til <i>x<sup>n</sup></i>, reduceres til de binome
Ligninger: <i>x<sup>n</sup></i> — <i>a</i>/2 ± kvadratrod(<i>a</i><sup>2</sup>/4 — <i>b</i>).
<i>Chr. C.</i>
</chapter>

<chapter name="Trinskive">
<b>Trinskive,</b> d. s. s. <sp>Trappeskive</sp>.
</chapter>

<chapter name="Trinucleus">
<b>Trinucleus,</b> se <sp>Trilobitter</sp>.
</chapter>

<chapter name="Trinucleusskifer">
<b>Trinucleusskifer,</b> en bl. a. paa Bornholm
forekommende, til den ordoviciske Formation
hørende Lerskifer, der indeholder en Del
Rester af Trilobitslægten Trinucleus.
<i>J. P. R.</i>
</chapter>

<chapter name="Trio">
<b>Trio,</b> 1) et Musikstykke for 3 Instrumenter
(smlg. <sp>Terzet</sp>); i Reglen betegner man
nutildags ved T. uden nærmere Angivelse en
saadan for Klaver, Violin og Violoncel, hvilken
dog for Tydeligheds Skyld hellere bør betegnes
Klavertrio til Forskel fra den rene
<sp>Strygetrio</sp> (Violin, Viola og Violoncel eller to
Violiner og Violoncel) eller andre
Kombinationer, hvor dog de enkelte Instrumenter maa
særlig angives. 2) Ved Musikstykker som
Menuet, Scherzo, March o. l. betegner T. en
Mellemsats, der som Modsætning til Hovedtemaet
er af blidere Karakter, med bredere og mere
sangbar Melodik, og følger umiddelbart efter
Hoveddelen, der atter gentages efter T. Navnet
stammer derfra, at denne T. i ældre Tid ofte
komponeredes trestemmig, medens Hoveddelen
i var tostemmig.
<i>S. L.</i>
</chapter>

<chapter name="Triol">
<b>Triol,</b> en Gruppe af 3 lige lange Noder, der
udføres inden for samme Tidsrum, som ellers
normalt vilde tilfalde to af samme Værdi, og
som altsaa kan fremkomme derved, at en halv
Node er delt i tre Fjerdedele i Stedet for to,
en Fjerdedel i tre Ottendedele o. s. v. T.
betegnes som oftest ved et lille 3 med eller uden
Bue over Nodefiguren.
<i>S. L.</i>
</chapter>

<chapter name="Triolein">
<b>Triolein,</b> C<sub>3</sub>H<sub>5</sub>(O.C<sub>18</sub>H<sub>33</sub>O)<sub>3</sub>, er
Hovedbestanddelen af mange flydende eller halvflydende
Fedtstoffer, findes ogsaa i de faste
Fedtstoffer, f. Eks. i Talg. Det er Oliesyrens
Triglycerid, er letopløseligt i Æter, men
tungtopløseligt i Alkohol og stivner ved ÷ 6°. Ved
Indvirkning af Salpetersyrling gaar det over til det
isomere <sp>Elaidin</sp>, der smelter ved 36°.
<i>(O. C.). S. P.</i>
</chapter>

<chapter name="Triolet">
<b>Triolet</b> [triå'læ] (fr.), metrisk Form,
beslægtet med hvad der i ældre fransk Poesi kaldes
<i>Rondel</i> eller <i>Rondeau</i>. Den bestaar af et
mindre Antal (højst et Dusin) Verslinier, som
danner en Strofe; de to første gentages til Slut,
den første midt i Strofen, og der er kun to
Rim i Digtet. Dette er oftest af sententiøst,
epigrammatisk eller let spøgende Indhold. Et
dansk Eksempel findes i E. v. d. Recke's »Dansk
Verslære« (Kbhvn 1885), S. 175.
<i>E. G.</i>
</chapter>

<chapter name="Triolin">
<b>Triolin</b> er en Linoleumsefterligning,
fremstillet af Nitrocellulose behandlet med
Trikresylfosfat og blandet med Korkpulver og
Træmel uden Brug af Hessianslærred. Det faas
baade ensfarvet og mønstret.
<i>E. Su.</i>
</chapter>

<chapter name="Trional">
<b>Trional,</b> (SO<sub>2</sub>C<sub>2</sub>H<sub>5</sub>)<sub>2</sub>C(CH<sub>3</sub>)C<sub>2</sub>H<sub>5</sub>, er en
Forbindelse, der staar Sulfonalet nær, og som
anvendes som Sovemiddel ligesom dette og i
lignende Doser.
<i>E. K.</i>
</chapter>

<chapter name="trionfante">
<b>trionfante</b> (italiensk), musikalsk
Foredragsbetegnelse: triumferende, jublende.
</chapter>

<chapter name="Trionychidæ">
<b>Trionychidæ</b> [-'ki.-], se <sp>Flodskildpadde</sp>.
</chapter>

<chapter name="Triopas">
<b>Triopas,</b> græsk Sagnheros; han nævnes som
Søn af Poseidon eller Helios, Fader til
Ifimedeia, Pelasgos og Erysichton. Herodot fortæller,
at han fordrev det pelasgiske Urfolk fra en Del
af Thessalien og siden drog til Karien i
Lilleasien, hvor han ved det triopiske Forbjerg
anlagde den siden bekendte By Knidos.
<i>H. A. K.</i>
</chapter>

<chapter name="Trioser">
<b>Trioser,</b> se <sp>Kulhydrater</sp>.
</chapter>

<chapter name="Trioxyantrachinon">
<b>Trioxyantrachinon</b> [-ki-], se <sp>Purpurin</sp>.
</chapter>

<chapter name="Trioxyisosmørsyre">
<b>Trioxyisosmørsyre,</b> (CH<sub>2</sub>OH)<sub>2</sub>.C(OH).COOH,
faas af Glycerose, Glycerinets første
Iltningsprodukt, og danner farveløse Prismer, der
smelter ved 116°.
<i>(O. C.). S. P.</i>
</chapter>

<chapter name="Trioxysmørsyre">
<b>Trioxysmørsyre,</b> d. s. s. <sp>Erythritsyre</sp>.
</chapter>

<chapter name="Trip">
<b>Trip</b> (engelsk), lille Rejse, Udflugt.
</chapter>

<chapter name="Tripalmitin">
<b>Tripalmitin,</b> C<sub>3</sub>H<sub>5</sub>(OC<sub>16</sub>H<sub>31</sub>O<sub>3</sub>), Palmitinsyrens
Glycerid, er en Bestanddel af mange
Fedtstoffer og smelter ved 62°; det er krystallinsk,
tungtopløseligt i Alkohol, letopløseligt i Æter.
<i>(O. C.). S. P.</i>
</chapter>

<chapter name="Tripelalliance">
<b>Tripelalliance</b> [-'aŋs<sub>ə</sub>], Tremagtsforbund,
f. Eks. Englands, Nederlandenes og Sveriges
Forbund mod Ludvig XIV, der ved Freden i
