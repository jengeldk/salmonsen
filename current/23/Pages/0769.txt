Titansyreanhydrid som tre forskellige Mineraler: Rutil,
Anatas og Brookit.
<i>(O. C.). S. P.</i>
</chapter>

<chapter name="Trimorfi">
<b>Trimorfi,</b> se <sp>Bestøvning</sp>, S. 120.
</chapter>

<chapter name="Trimurti">
<b>Trimurti</b> (Sanskrit = »Tre-Skikkelsen«) er
i Hinduismen Betegnelse for en Forening af de
3 Guder <sp>Brahma</sp>, <sp>Vishnu</sp> og Çiva, en
Slags Treenighed, i hvilken Brahma tænkes
som Skaberen, Vishnu som Opholderen og Çiva
som Ødelæggeren. Tendensen til at konstruere
slige Foreninger af helt forskellige Guddomme
synes at være ret gammel i Indien; allerede de
3 vediske Guder <sp>Agni</sp> (Ilden), <sp>Vayu</sp>
(Vinden, eller i hans Sted <sp>Indra</sp>) og <sp>Surya</sp>
(Solen) sammenfattedes til en lignende Trehed,
idet de 3 Guder blev forklarede som 3
forskellige Virksomheder af samme Guddomskraft.
Den yngre T. har hverken noget med den
kristne Treenighed at skaffe eller nogen Sinde
haft nogen nævneværdig Betydning i det indiske
religiøse Liv; den synes at være et Produkt af
Bestræbelser, maaske nærmest fra den
brahmanske Ortodoksis Side, for at samle alle
brahmanske (inklusive de vishnuittiske og
çivaittiske) Sekter under een Formel. (<sp>Litt</sp>.: <sp>P.
Wurm</sp>, »Geschichte der indischen Religion«
[1876]; <sp>Hopkins</sp>, <i>Religions of India</i> [1896]).
<i>D. A.</i>
</chapter>

<chapter name="Trinakria">
<b>Trinakria</b> var i Oldtiden det græske Navn for
Sicilien. Det betyder ordret »Øen med de tre
Spidser«.
<i>H. H. R.</i>
</chapter>

<chapter name="Trinatriumfosfat">
<b>Trinatriumfosfat,</b> <sp>normalt
Natriumfosfat</sp>, Na<sub>3</sub>PO<sub>4</sub>, 12H<sub>2</sub>O, se
<sp>Natriumfosfater</sp>.
</chapter>

<chapter name="Trincomali">
<b>Trincomali,</b> d. s. s. <sp>Trinkonomali</sp> (s. d.).
</chapter>

<chapter name="Trindade Coêlho, José Francisco">
<b>Trindade Coêlho</b> [trin'dað<sub>ə</sub>-k<sub>u</sub>æl<sub>ju</sub>], <sp>José
Francisco</sp>, portugisisk Jurist og Forfatter,
f. 18. Juni 1861 i Morgadouro i Provinsen Tras
os-Montes, d. i Lissabon 9. Aug. 1908. Han
studerede Jura ved Universitetet i Coimbra, var
til 1890 Statsadvokatens Repræsentant for
Distrikterne Sebugal, Portalegre og Ovar, derefter
Dommer i 2. Kriminaldistrikt i Lissabon. Da
João Franco indførte Diktaturen i Novbr 1907,
nedlagde han sit Hverv.

Som Dommer maatte T. C. jævnlig døje
Forfølgelse fra Magthavernes Side for sin
Ubestikkelighed og Interesse for de smaa i
Samfundet. For at udbrede Oplysning blandt
Almuen udgav han en Række
populær-videnskabelige Skrifter, blandt hvilke kan nævnes: <i>ABC
do Povo</i> (1901), <i>Livros de Leitura</i>, I—III (1904),
<i>Pão Nosso</i> (samme Aar), <i>Primeiras Noções de
Educação Civica</i> (1906). Hans Hovedværk er
en portugisisk Samfundslære, <i>Manual Politico
do Cidadão Portuguez</i> (1906; 2. Udgave 1908).
Et Flyveblad <i>Folhetos para o Povo</i> (1901)
uddelte Forfatteren selv gratis blandt den fattige
Befolkning i Tusinder af Eksemplarer. Blandt
hans andre Værker er de mest kendte:
<i>Recursos em Processo Criminal</i> (1897, 2. Udg. 1910),
<i>Dezoito annos em Africa</i> (1898), <i>Annotações ao
Codigo e Legislação Penal</i> (1903; 2. Udg. 1910),
samt endelig nogle Skildringer af portugisisk
Landliv: <i>Os Meus Amores</i> (1891), og
Erindringer fra Studenterlivet i Coimbra: <i>In Illo
Tempore</i> (1902). T.'s Selvbiografi og efterladte Breve
er udgivne af Sønnen Henrique T. C.:
<i>Autobiographia e Carlas</i> (Lissabon 1910).
Chr. H.
</chapter>

<chapter name="Trindelen">
<b>Trindelen.</b> 1) Farlig Stengrund ved Læsø,
se <sp>Læsø Trindel</sp>. 2) Stengrund i
<sp>Flinterenden</sp>, c. 3 km V. f. <sp>Limhamn</sp>; den
har 2,4 m Vand paa det lægeste. 3) Det
grundeste Sted paa <sp>Gjedser Rev</sp>, c. 8 km fra
Pynten af Gjedser; det er to Plader og en lille
Pulle med 2 m Vand, bestaaende af smaa
Rullesten. 4) Stengrund 1/2 km V. f. <sp>Rønne</sp>; den
har 3,4 m Vand og ligger midt i Farvandet.
<i>G. F. H.</i>
</chapter>

<chapter name="Tring">
<b>Tring</b> [triŋ], By i det sydlige England,
Hertfordshire, ved Foden af Chiltern Hills,
(1921) 4357 Indbyggere. Slottet Tring Park
tilhører nu til Lord Walther Rothschild, som her
har indrettet et zoologisk Museum (1889) og i
Parken indført flere fremmede Dyrearter (f.
Eks. Strudse og Kænguruer).
<i>M. H-n.</i>
</chapter>

<chapter name="Tringa">
<b>Tringa,</b> Slægtsnavn for Ryler.
</chapter>

<chapter name="Trinidad (i den britiske Koloni Trinidad og Tobago)">
<b>Trinidad</b> [spansk trini'ðað, engelsk 'trinidäd],
den sydligste og største af de smaa Antiller,
Hovedøen i den britiske Koloni T. og Tobago,
5114 km<sup>2</sup> med (1921) 365913 Indbyggere. Øen
er gennemskaaren af tre parallelle Bjergkæder
fra V. til Ø., af hvilke den nordlige i Cerro de
Aripo naar en Højde af 945 m, medens den
midterste kun naar c. 200 m, den sydlige c. 300
m. Den geologiske Bygning viser, at
Bjergkæderne paa T. er en Fortsættelse af
Venezuelas Kordillerer, fra hvilke Øen er bleven skilt
ved et Tværbrud. I den sydlige Del af T. findes
en stor Asfaltsø (Pitch lake), hvis Overflade
bestaar af jernholdigt Sand, imprægneret med
32—36 % Asfalt, der i Solen bliver saa blødt, at
man ikke kan gaa paa det. I Omegnen findes
Dyndvulkaner, Petroleumskilder og hede
Kilder. Klimaet er tropisk. Den koldeste Maaned er
Februar med 24,0° i Middel, de varmeste er
Marts og September, begge med 25,8° i Middel.
Den aarlige Regnmængde er 1663 mm, af hvilke
1450 mm falder i Maanederne Maj—December
Tørtiden Januar—April er dog ingenlunde
regnløs. Orkaner er ikke sjældne om Efteraaret.
Gennemgaaende maa Klimaet betegnes som
sundt. Det regnrige Klima betinger en yppig
Plantevækst. Indbyggerne bestaar af faa Hvide,
mest af spansk Herkomst, Negre, Indiere og
nogle faa Kinesere. Spansk var tidligere
det mest talte Sprog, men fortrænges
efterhaanden af Engelsk, paa hvilket Sprog
Undervisningen foregaar. Der er 293 Folkeskoler med
57955 Elever og 4 højere Skoler med 1245
Elever. 541682 Acres Land er under Dyrkning. Der
dyrkes navnlig Sukkerrør; dernæst kommer
Kakao, Kaffe, Kokos, Bomuld, Ris og andre
Næringsplanter. Udførselen havde 1923 en Værdi
af 4,8 Mill. £ St. Der udføres navnlig Kakao
(1,4 Mill. £ St.), Sukker (1,1 Mill. £ St.), raa
Petroleum, Asfalt, Petroleumsdestillater, Kopra.
Indførslens Værdi var 4,1 Mill. £ St, Statens
Indtægter var samme Aar 1,6 Mill. £ St.,
Udgifterne 1,6 Mill. £ St., Statsgælden 3,4 Miil. £ St.
Der udgik og klareredes 4476 Skibe med 3,9
Mill. Tons, hvoraf 2,5 Mill. Tons britiske.
Hovedstad er Port of Spain. T. opdagedes af
Columbus 1496 og toges i Besiddelse af Spanien
1588. 1797 tog Englænderne den, og 1838
ophævedes Slaveriet, hvilket havde en
Tilbagegang til Følge for Landbruget. I nyere Tid har
