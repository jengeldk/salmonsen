opkastede den franske Nationaløkonom G. de
Molinari gennem en Artikel i <i>Journal des
Débats</i>, 24. Januar 1879, Spørgsmaalet om
Grundlæggelsen af en saakaldt »mellemeuropæisk« T.,
der efter Planen skulde omfatte Danmark,
Schweiz, Holland, Belgien, Østerrig og Ungarn,
Frankrig samt Tyskland. Projektet blev
diskuteret, men afsatte intet som helst praktisk
Resultat. Ikke bedre er det gaaet Planer, som til
forskellige Tider, og ofte med megen Styrke,
har været oppe om at danne en T. af de tre
skandinaviske Lande. Spørgsmaalet kom frem
ved de nordiske nationaløkonomiske Møder,
første Gang i Göteborg 1863, senere i Sthlm
1866, Kbhvn 1872, Malmö 1881 og endelig,
under stor Tilslutning, i Kbhvn 1888, ligesom det,
med anbefalende Indledningsforedrag af
Etatsraad C. F. Tietgen, havde været diskuteret paa
det danske Handelsmøde i Kbhvn 1885. Paa
de tre sidstnævnte af disse Møder var der
blevet vedtaget Opfordringer til de respektive
Regeringer om at foranledige Sagen yderligere
udredet, Henvendelser, der dog ikke affødte
positive Skridt. 1887 havde for øvrigt
Grosserersocietetets Komité i Kbhvn opstillet en saadan
Udredning som Prisopgave, hvilket
foranledigede Fremkomsten af de to nedennævnte
Skrifter af J. Schovelin og M. Rubin. Dermed
forblev Sagen hvilende en Aarrække. I en noget
ændret Form kom den atter op, da der
Foraaret 1903, af en Del interesserede Mænd i de
tre Lande, blev stiftet en Forening med
»Samarbejde mellem de tre nordiske Lande paa det
økonomiske Omraade« som Formaal.
Imidlertid indtraadte snart den Krise, der 7. Juni 1905
ledede til Opløsningen af Unionen mellem
Sverige og Norge, og dermed har Bestræbelser,
der vilde lede til en økonomisk Tilnærmelse
mellem Rigerne, foreløbig maattet stilles i Bero.
(<sp>Litt</sp>.: <sp>Nebenius</sp>, »Der deutsche
Zollverein« [Karlsruhe 1835]; <sp>Robolsky</sp>, »Der
deutsche Zollverein« [Berlin 1862]; H. v.
<sp>Festenberg-Pakisch</sp>, »Geschichte des
deutschen Zollwesens« [Leipzig 1869];
<sp>Scharling</sp>, »Handels- og Toldpolitik« [Kbhvn 1905];
<sp>G. de Molinari</sp>, <i>Projet d'Union douanière</i>
[Verviers 1879]; <sp>Jul. Schovelin</sp>, »Den
tyske T. og en nordisk Toldunion« [Kbhvn 1888];
<sp>M. Rubin</sp>, »En nordisk Toldunion« [Kbhvn
1888]; <sp>B. Morgenstierne</sp>, »Om
Bestræbelserne for en nordisk T.« [Oslo 1888]; <sp>C. F.
Tietgen</sp>, »Om en nordisk T.« [Fredrikshald
1885]: de ovenanførte nordiske
nationaløkonomiske Møders Forhandlinger; <sp>B.
Morgenstierne</sp>, <sp>Just-Lund</sp> og <sp>Sv. Palme</sp>, »En
nordisk Toldforbindelsé. Tre Udredninger«
[Kbhvn 1904]).
<i>(K. V. H.). Fr. T.</i>
</chapter>

<chapter name="Toldgodtgørelse">
<b>Toldgodtgørelse,</b> Tilbagebetaling af erlagte
Toldafgifter ved Varens Udførsel af
Toldterritoriet. Ifølge den <sp>danske</sp> Toldlov af 29.
Marts 1924 § 35 tilbagebetales den rettelig
erlagte Indførselstold som Regel ikke, om end
Varerne senere udføres af Toldterritoriet.
Loven har imidlertid selv i §§ 35—38 hjemlet
Undtagelser for forskellige Varer, der
genudføres, ligesom den har bemyndiget
Toldbestyrelsen til, efter anstillet Undersøgelse i
de enkelte Tilfælde og under fornøden Kontrol,
at tilstaa Godtgørelse af den af Materialerne
eller Hjælpestofferne erlagte Indførselstold,
naar indenlandske Fabrikater udføres. I
Henhold til denne sidste Bestemmelse er der af
Administrationen givet indenlandske
Producenter mangfoldige specielle Bevillinger af T. ved
Varernes Udførsel. Om Afskrivning af den
krediterede Told ved Kreditoplagsvarers
Genudførsel se <sp>Kreditoplag</sp> og Loven af 1924
§§ 26-34.

Ogsaa Afgifter i den indenlandske
Produktion kan betingelsesvis godtgøres ved Varens
Udførsel. Dette gælder saaledes i Danmark
Afgiftsgodtgørelsen ved Udførselen af indenlandsk
Spiritus. Ved Nybygninger af Skibe, Baade og
Fartøjer tilstaas en Godtgørelse for anvendte
toldpligtige Materialer af indtil 3 % af Skibets
Salgssum.

Efter de nugældende <sp>norske</sp>
Bestemmelser af 30. Juni 1925 § 13 kan Indførselstolden
tilbagebetales ved Genudførsel af Prøver.
Ligeledes kan Tolddepartementet bevilge
Tilbagebetaling af Tolden af fortoldede Raamaterialer
o. l., som i forarbejdet Stand udføres til
Udlandet eller til Skibsbrug, af fortoldede
Hjælpestoffer, af Varer, der er sendt til Reparation i
Udlandet. Indenlandske Skibsværfter kan faa
godtgjort respektive 3 % og 1 1/2 % af
Salgssummen for nybyggede Dampskibe over og
under 300 t Brutto, 2 % ved Reparation af
ældre Skibe.
<i>Fr. T.</i>
</chapter>

<chapter name="Toldintrade">
<b>Toldintrade,</b> se <sp>Intrade</sp>.
</chapter>

<chapter name="Toldklarering">
<b>Toldklarering.</b> Ifølge Frd. 1. Febr 1797 §
150 skal en Skibsfører, senest 24 Timer efter at
den mundtlige Anmeldelse om Ankomsten til
Toldstedet er foregaaet, under Bødeansvar paa
Toldboden indlevere sin Generalangivelse over
Skib og Ladning, eller de Dokumenter,
hvorefter den kan udarbejdes af Toldstedets
Regnskabsfører. Naar Generalangivelsen er
indleveret og bogført, er <sp>Indklareringen</sp>
foregaaet.

<sp>Vareklareringen</sp> foregaar gennem en
Specialangivelse, hvorved Varerne angives til
almindelig Fortoldning (eventuelt til
Kreditoplag, privat Transitoplag eller Udførsel).
Varernes Vejning, Gradering og al anden
Undersøgelse foretages af Toldopsynet, som derefter
henfører Varerne under de paagældende
Positioner i Tariffen. Naar Varernes Undersøgelse
og Tarifering har fundet Sted, beregnes de
pligtige Afgifter, ved hvis Erlæggelse
Klareringen er afsluttet.

<sp>Udklareringen</sp>. Skibsføreren
indleverer til Toldvæsenet sine specielle
Indladningsangivelser og derefter sin Generalangivelse for
Udgaaende. Naar Afgifterne er blevne erlagte
og Toldvæsenet har paaset, at
Mønstringslovgivningen er iagttagen,
Skibsbemandingslisterne og Skibsdagbøgerne forsynede med de
befalede Paategninger, og de øvrige
Udklareringsbetingelser opfyldte, udfærdiges der af
Toldkontoret en Toldseddel eller »Toldpas«, der
indeholder Oplysning om de med Skibet
forsendte Varer og virker som Attest for, at
Skipperen over for Toldvæsenet har klargjort
for Skib og Ladning. Dermed er
Udklareringen foregaaet, og Skibet fraskrives sluttelig i
