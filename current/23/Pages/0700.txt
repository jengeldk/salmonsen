Sørøvere. 1834 grundlagde de Fort
Novo-Alexandrovsk, 1846 det nuværende Alexandrovsk paa
Vestsiden af Halvøen Mangishlak og 1869
Krasnovodsk, hvilke Erhvervelser henlagdes
under Generalguvernementet Kaukasus. Da
Chiva 1873 var erobret, begyndte man for
Alvor at underkaste sig Transkaspien. Ust-Urt
erobredes 1874—76; men en videre
Fremtrængen mod S. 1877 mislykkedes. En ny
Ekspedition 1878 strandede ligeledes, og 1879 led
Russerne et betydeligt Nederlag i Geok-tepe. Nu
indsaa man Nødvendigheden af at have en god
Forbindelseslinie at støtte sig til, og allerede 1880
paabegyndte man Anlægget af den transkaspiske
Jernbane, hvis Gennemførelse medførte
Transkaspiens endelige Underkastelse.
<i>(H. P. S.). M. V.</i>
</chapter>

<chapter name="Transkaukasien">
<b>Transkaukasien,</b> se <sp>Kaukasien</sp>.
</chapter>

<chapter name="Transkei">
<b>Transkei</b> [trän'ska^i], Distrikt i den østlige
Del af den britiske Koloni Cape of Good Hope
(Kaplandet), ligger ved det Indiske Ocean,
mellem den store Kei-Flod og Bashee, er 6609 km<sup>2</sup>
stort med (1921) 198095 Indbyggere, hvoraf 2292
Europæere, Resten Kaffer.
C. A.
</chapter>

<chapter name="Translation">
<b>Translation</b> (lat.), Overførelse.
</chapter>

<chapter name="Translatør">
<b>Translatør</b> (nylat.), Oversætter, en af Staten
beskikket Oversætter (Tolk); i Danmark og
Norge kan man faa Bevilling som T. efter at
have underkastet sig en Prøve.
<i>H. H. R.</i>
</chapter>

<chapter name="Transleithanien">
<b>Transleithanien</b> [-'ta'-] eller den
transleithaniske Del (Landet hinsides Leitha, der
indtil 1919 var Grænseflod mellem Østerrig og
Ungarn) var siden Ordningen af 1867 i Modsætning
til Cisleithanien det almindelig brugte, om end
ikke officielle Samlingsnavn for Landene under
den ungarske Krone. Benævnelsen T. omfattede
da Kongeriget Ungarn med Siebenbürgen, den
fri Havnestad Fiume med Omraade samt
Kongeriget Kroatien-Slavonien og den
indlemmede Militærgrænse.
<i>(Joh. F.). N. H. J.</i>
</chapter>

<chapter name="Translitteration">
<b>Translitteration,</b> se <sp>Transskription</sp>.
</chapter>

<chapter name="translocere">
<b>translocere</b> (lat.), forflytte, forsætte.
</chapter>

<chapter name="Translokation">
<b>Translokation</b> (lat.), Forflyttelse, Omflyttelse.
Translokationsfest, Højtidelighed i en Skole
efter afsluttet Eksamen med Opgør over
Resultaterne og Bestemmelser om de enkelte Elevers
Oprykning i en anden Klasse.
</chapter>

<chapter name="Transmigration">
<b>Transmigration</b> (lat.), Flytning.
</chapter>

<chapter name="Transmissionshjul">
<b>Transmissionshjul,</b> Hjul, som anvendes til
at overføre, <sp>transmittere</sp>, en Bevægelse.
Medens der ved T. nærmest tænkes paa
Tandhjul og Remskiver, henhører saavel
Friktionshjul som Tov- og Snorskiver og Kædeskiver til
T. i videre Forstand. Der henvises til
Specialartiklerne.
<i>(F. W.). D. H.-B.</i>
</chapter>

<chapter name="Transmitter">
<b>Transmitter</b> (egl.: »Oversender«), et til
Afsendelse af et Telegram, en telefonisk
Meddelelse, tjenende Apparat.
</chapter>

<chapter name="transmittere">
<b>transmittere</b> (lat.), oversende, overføre.
</chapter>

<chapter name="transmontan">
<b>transmontan</b> (lat.), hinsides Bjergene,
særlig Alperne, derfor d. s. s. ultramontan.
</chapter>

<chapter name="Transmutation">
<b>Transmutation</b> (lat.), Omdannelse,
Forvandling; i det alkemistiske Kunstsprog uædle
Metallers Forvandling til ædle.
</chapter>

<chapter name="transmutere">
<b>transmutere</b> (lat.), forvandle; deraf
<sp>transmutabel</sp>, foranderlig.
</chapter>

<chapter name="Transpadanske Republik">
<b>Transpadanske Republik,</b> den af
Bonaparte 1796 efter Slaget ved Lodi »hinsides Po«
(ɔ: set fra Italiens Synsvinkel, altsaa N. f. dette)
af det østerrigske Lombardi oprettede Fristat.
Den t. R. blev allerede Juli 1797 forenet med
den cispadanske Republik til den cisalpinske
Republik (s. d.).
<i>H. J-n.</i>
</chapter>

<chapter name="transparent">
<b>transparent</b> [-'raŋ] (fransk), gennemsigtig,
gennemskinnende.
</chapter>

<chapter name="Transparent">
<b>Transparent</b> [-raŋ], bagfra belyst,
gennemsigtigt Billede, anbragt paa Papir, hvidt
Bomuldstøj e. l., der er gennemtrukket med
Olie og derfor, med Lyskilden bagved, gengiver
Maleriet, Bogstaverne, eller hvad det maatte
være, i lyse og straalende Farver.
</chapter>

<chapter name="Transpiration">
<b>Transpiration</b> (bot.) betegner Fordampning
af Vand fra Overfladen af Plantedele, særlig
fra Bladene. Størrelsen af T. bestemmes i
Reglen ved Vejning. Afskaarne Grene, hvis T. skal
maales, stikkes gennem en gennemboret
Korkprop ned i et Reagensglas med Vand, og Gren
+ Glas vejes med nogen Tids Mellemrum (c.
15 Minutter til 1 Time). Vægttabet angiver
Størrelsen af T. (Der kan ogsaa fremkomme
Vægtforandringer ved Aandedræt eller
Kulsyreassimilation, men disse spiller kvantitativt ikke
nogen Rolle ved Siden af T.). Er det en
Potteplante, hvis T. man vil maale, maa Jord og
Urtepotte dækkes med Staniol, for at der ikke
skal foregaa Fordampning fra andre Dele end
Bladene. Naar man da tillige bestemmer
Bladarealet med Planimeter eller paa anden Maade,
kan man beregne Størrelsen af T. pr 100 cm<sup>2</sup>
Bladoverflade og pr Time og kan paa denne
Maade sammenligne T. hos forskellige Planter.

Mængden af det Vand, der gaar bort ved T.,
er meget stor. Man har beregnet, at en Bøg
paa 110 Aar skal kunne afgive 9000 kg Vand
i Løbet af en Sommer. Findes der 400 Bøge
paa en ha, vil den ved T. afgivne Vandmængde
fra dette Areal være 3600000 kg (Nedbøren er
her i Danmark c. 6 Mill. kg pr ha).

Som ovenfor nævnt foregaar T. fortrinsvis
fra Bladene, og Vanddampene kommer ud af
disse dels gennem Cuticulaen og dels, naar
Spalteaabningerne er aabne, gennem disse.
T. minder stærkt om den Fordampning, der
foregaar fra en Vandflade, og paavirkes af ydre
Faktorer paa lignende Maade som denne.
Saaledes vil T. stige, naar Temperaturen stiger,
og naar Luftfugtigheden aftager. Dog er T.
ikke altid proportional med Fordampningen fra
en Vandflade; der kan indtræde Forstyrrelser,
fordi Planten, naar T. bliver for stærk, kan
lukke Spalteaabningerne og derved formindske
T. Lyset virker indirekte paa T., idet det
bevirker, at Spalteaabningerne aabner sig. Vind
bidrager stærkt til at forøge T. og virker
derigennem stærkt udtørrende og undertiden
dræbende paa Planterne.

T. er en uundgaaelig Følge af Planternes
Luftstofskifte; som omtalt under Artiklen
<sp>Kulsyreassimilation</sp> er der, for at
Planterne skal kunne optage tilstrækkelig Kulsyre,
udviklet særlige Organer, de saakaldte
Spalteaabninger; men samtidig med, at der trænger
Kulsyre ind gennem disse Aabninger, gaar der
Vanddamp ud. Om denne Vandfordampning er
til nogen Nytte for Planterne, er tvivlsomt.
Sikkert er det, at Vandtabet ved T. let kan
blive saa stort, at det kan medføre Fare for
