og Gødningsfabrikken nedlagdes nogle Aar
senere, og Glasværket solgtes. Det var til en
Begyndelse vanskeligt for Bryggeriet at hævde sig,
men efter at <sp>Philip W. Heyman</sp> i 1880
havde overtaget Ledelsen, gik det støt fremad
baade med det indenlandske Salg og med
Eksporten. T. har lige fra først af kun fremstillet
undergæret Øl, og ved at aftappe dette paa
selve Bryggeriet sørget for, at det kom
Kunderne i Hænde i god og holdbar Tilstand. I
teknisk Retning lededes T. af <sp>H.
Bekkevold</sp> indtil hans Død 1904, da han efterfulgtes
af <sp>S. Wibroe</sp>. I 1890 købte T. en lille
Mineralvandsfabrik, »Absalon«, paa Vesterbro og
flyttede Virksomheden ud paa T. Efter
Heyman's Død i 1893 lededes Driften af <sp>Otto
Heyman</sp> og <sp>Benny Dessau</sp>, indtil T. i
1894 overgik til <sp>De forenede
Bryggerier</sp>, hvorefter Heyman fratraadte som
Direktør. — T. har i Aarenes Løb udviklet sig til
det næststørste Bryggeri for undergæret Øl i
Danmark, medens Mineralvandsfabrikken er
den største. I begge Grene er T. altid gaaet i
Spidsen med Indførelse af tekniske
Forbedringer og besøges derfor stadig af udenlandske
Bryggere. 1926 er en større Udvidelse af
Havnen paabegyndt.
<i>K. M.</i>
</chapter>

<chapter name="Tubuai-Øer">
<b>Tubuai-Øer</b> (<sp>Australøer</sp>), fransk
Øgruppe i det stille Ocean. S. f. Tahiti, 286 km<sup>2</sup> med
(1924) 2955 polynesiske, evangeliske Indbyggere.
Længst mod NV. ligger de to hævede Koraløer
<sp>Rimitara</sp> (100 m høj) og <sp>Rurutu</sp> (400 m).
De øvrige Øer er vulkanske, omgivne af
Koralrev. De vigtigste er <sp>Tubuai</sp> (400 m),
<sp>Ravaivai</sp> (<sp>Vavitas</sp>) og <sp>Rapa</sp> (<sp>Oparo</sp>, 662 m).
T.-Ø. ligger allerede ved Sydgrænsen af det
tropiske Bælte. Der dyrkes Bananer,
Arrowroot, Tobak; Brødfrugttræet trives ikke,
Kokospalmen vanskelig. Paa den sydligste Ø, Rapa,
modnes Kokosnødderne overhovedet ikke, Marts
(22,5°) er her den varmeste Maaned, September
(18,5°) den koldeste. Regnmængden er stor.
Yppig Vegetation af Bregner, Græs og Smaabuske
dækker Bjergsiderne. For Handelen er T. uden
Betydning.
<i>M. V.</i>
</chapter>

<chapter name="Tubulus (se Nyrer og Testikler)">
<b>Tubulus,</b> se <sp>Nyrer</sp> og <sp>Testikler</sp>.
</chapter>

<chapter name="Tubulus (Rørstykker)">
<b>Tubulus</b> (lat.: lille Rør) kaldes de korte
Rørstykker, der findes paa Retorter og nær
Bunden af Flasker til kemisk Brug.
<i>K. M.</i>
</chapter>

<chapter name="Tuburisumpene">
<b>Tuburisumpene,</b> et henimod 90 km langt,
sidt Vandbækken eller Sø i Midt-Sudan mellem
Bornu og Adamaua. Igennem dem foregaar ved
Højvande et periodisk Afløb for Tsadsøen
gennem Logone til Nigers Biflod Binuë.
<i>C. A.</i>
</chapter>

<chapter name="Tuby, Jean Baptiste">
<b>Tuby</b> [ty'bi] (<sp>Tubi</sp>), <sp>Jean Baptiste</sp>,
kaldet <i>Le romain</i>, italiensk-fransk Billedhugger,
f. 1630 i Rom, d. 1700 i Paris. Han hører til de
betydeligere Skikkelser i fransk Skulptur
under den Lebrun'ske Æra, var gift med en Niece
af Lebrun's Hustru, særlig knyttet til
Versailles (Tritoner og Nymfer i Bassin des
Couronnes sammen med Lehongre, Rhône og Saône
[1680], Flora og Eroter, den store Marmorvase
med Allegorier om Freden i Nijmegen m. v.)
og til den Girardon-Coysevox'ske Stil. I Paris
udførte han bl. a. Turenne's Væg-Gravmæle
(efter Lebrun's Udkast) i S. Louis des Invalides
og Dekorationerne i S. Séverin's Kor (1684),
endvidere (efter Lebrun's Tegning) Gravmælet
over Lebrun's Moder i et Kapel i S. Nicolas
du Chardonnet. T. blev Medlem af Akademiet
og Professor.
<i>A. Hk.</i>
</chapter>

<chapter name="Tucana">
<b>Tucana,</b> se <sp>Tukanen</sp>.
</chapter>

<chapter name="Tucker, Josiah">
<b>Tucker</b> ['tak<sub>ə</sub>], <sp>Josiah</sp>, engelsk
Nationaløkonom (f. 1711 eller 1712, d. 1799), studerede
Teologi og blev Diakon i Bristol, hvis stærke
Handel drog T.'s Opmærksomhed til de
økonomiske Problemer. T.'s økonomiske Ideer maa
navnlig søges i <i>Four tracts and two sermons
on political and commercial subjects</i>, der
antages at være skrevet i 1758. T. hævder heri,
at Kilden til Nationernes Velstand er Arbejde
og Flid, og han fremhæver Arbejdsdelingen
som en økonomisk Fordel; T. maa betragtes
som en Forløber for Adam Smith.
<i>Sv. N.</i>
</chapter>

<chapter name="Tucker, Richard Hawley">
<b>Tucker</b> ['tak<sub>ə</sub>], <sp>Richard Hawley</sp>,
amerikansk Astronom, f. 29. Oktbr 1859 i
Wiscasset, Maine, studerede ved Lehigh Universitet
Ingeniørvidenskab og Astronomi, arbejdede
1879—81 ved Dudley Observatory, Albany, 1883—93
ved Argentina National Observatory i Cordoba
og var 1893—1926 ansat ved Lick Observatory,
hvor han saa godt som udelukkende
observerede med Meridiancirklen; Resultaterne er
publiceret i <i>Publications of Lick Observatory</i> IV
(1902), VI (1903), X (1907) og XV (1925) foruden
i Fagtidsskrifter. Ved Siden heraf har han
udarbejdet specielle Lister over Stjerner,
saaledes to for Schlesinger's fotografiske
Zonekataloger og for Referensstjerner til Eros 1900—01
og 1930—31; disse sidste er for Tiden under
Bearbejdelse. 1908—11 var T. ansat ved Southern
Observatory of the Carnegie Institution i San
Luis, Argentina, hvor han med Meridiancirklen
observerede sydlige Stjerner for at kompletere
det af Lewis Boss udarbejdede Program for en
ensartet Bestemmelse af Himlens Stjerner til en
<i>Great General Catalogue of star positions</i>.
<i>J. Fr. S.</i>
</chapter>

<chapter name="Tuckum">
<b>Tuckum,</b> se <sp>Tukkum</sp>.
</chapter>

<chapter name="Tucopia-Øer">
<b>Tucopia-Øer,</b> tre Ø. f.
Santa-Cruz-Archipelaget liggende smaa vulkanske Øer: <sp>Tucopia</sp>
(1000 m høj), <sp>Anuda</sp> eller <sp>Cherry</sp> og
<sp>Fataka</sp> eller <sp>Mitre</sp>, tilsammen 66 km<sup>2</sup> med
c. 700 melanesiske Beboere. T. hører under den
britiske Koloni Solomon Islands.
<i>M. V.</i>
</chapter>

<chapter name="Tucopilla">
<b>Tucopilla</b> [tukå'pil<sub>j</sub>a], Havneplads i
Provinsen Antofagasta, Chile, 2000 Indbyggere.
Udsmeltning af Kobber.
<i>M. V.</i>
</chapter>

<chapter name="Tucson">
<b>Tucson</b> [tu.'sån (eller taks<sub>ə</sub>n)], By i U. S. A.,
i den sydøstlige Del af Staten Arizona, ved
Floden Santa Cruz og ved den sydlige Pacific-Bane.
(1920) 20292 Indbyggere. T. ligger i en bred
Dal, 720 m o. H., omgivet af høje Bjerge, og
har et tørt, men mildt og sundt Klima, besøges
derfor af Kurgæster om Vinteren. I T. findes
<i>University of Arizona</i>, grundet 1891; det har 46
Professorer og (1924—25) 2346 Studenter; hertil
er knyttet et astronomisk Observatorium og et
Museum. Endvidere findes et Institut for
botaniske Undersøgelser (<i>Desert Laboratory</i>) og et
magnetisk og seismologisk Observatorium. I
Omegnen Sølv-, Kobber- og Guldminer. T.
grundedes af spanske Missionærer i 18.
Aarhundrede. 1867—77 var T. Hovedstad i Territoriet
Arizona.
<i>G. Ht.</i>
</chapter>
