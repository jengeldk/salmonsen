<chapter name="Tyranner">
<b>Tyranner</b> (<i>Tyrannidæ</i>) kaldes en i Nord-
og Sydamerika hjemmehørende Gruppe af
Spurvefugle med over 700 Arter delte i henved
100 Slægter og Underslægter. Det er smaa
Fugle med et lige Næb, i hvis Rand findes en
Tak, medens Overnæbbets Spids er nedadbøjet,
saa at Næbbet ligner Tornskadernes, med
hvilke de dog ikke har noget Slægtskab. I øvrigt
er det Ydre højst forskelligt, og der findes
talrige Slægter, som viser en paafaldende Lighed
med forskellige Grupper af den gamle Verdens
Spurvefugle. Saaledes minder Slægten
<i>Muscisaxicola</i> ganske om Digesmutter,
<i>Alectorurus</i> om Vipstjærter,
<i>Tyrannulus</i> og <i>Euscarthmus</i> om
Fuglekonger og Mejser, <i>Elainea</i>
om Løvsangere; medens andre
Slægter i Udseende og Adfærd
ligner Tornskader og
Fluesnappere: <i>Milvulus</i> udmærker sig ved
den overordentlig lange og
kløftede Hale. Til Slægten <i>Tyrannus</i>
hører en i De Forenede Stater
overordentlig udbredt og bekendt
Fugl, T. (<i>T. caroliensis</i> Gm.),
mørk af Farve med en rød
Stribe langs Issen, noget større end
en Spurv. Dens Adfærd har givet
Familien Navn, idet den, saa
snart Yngletiden begynder,
anfalder alle Fugle, der viser sig i
Redens Nærhed, saavel mindre
Fugle som selv de største Rovfugle,
som den ovenfra støder ned paa
og plager, saa at de skyndsomst
flygter; uden for Yngletiden er
den en fredsommelig Fugl, der
kun gør sig lidet bemærket; om
Vinteren vandrer den Syd paa.
<i>O. H.</i>

<img>Tyran <i>(Tyrannus carolinensis)</i>.</img>
</chapter>

<chapter name="Tyranni">
<b>Tyranni,</b> se <sp>Tyran</sp>.
</chapter>

<chapter name="Tyrannosaurus">
<b>Tyrannosaurus,</b> en i det vestlige
Nordamerikas øvre Kridt funden, til Theropodernes
Underorden hørende, 5 m høj og 10 m lang,
kødædende Kæmpeøgle med kraftig
Tandbevæbning, forholdsvis svage Forlemmer med
Gribehænder samt tretaaede Baglemmer.
<i>J. P. R.</i>
</chapter>

<chapter name="Tyras (Oldtidsby i Sarmatien)">
<b>Tyras,</b> Oldtidsby i Sarmatien ved
Mundingen af Floden af samme Navn. Det var en græsk
Koloni, anlagt fra Miletos. Den laa omtrent ved
det nuværende Akjerman.
<i>H. H. R.</i>
</chapter>

<chapter name="Tyras (se Dnjestr)">
<b>Tyras,</b> se <sp>Dnjestr</sp>.
</chapter>

<chapter name="Türck, Ludwig">
<b>Türck</b> [tørk], <sp>Ludwig</sp>, østerrigsk Læge, f.
22. Juli i Wien, d. 25. Febr 1868 smst., <i>Dr. med.</i>
1836, studerede Nervesygdomme, blev Chef for
Nerveklinikken paa Allgemeines Krankenhaus
og skrev en Række højt ansete neurologiske
Arbejder. 1857 begyndte han at eksperimentere
med at gøre Strubehovedets Indre tilgængeligt
for Synet og konstruerede, vistnok uden
Kendskab til Garcia's Opfindelse 2 Aar forud, et
Strubespejl. Fra 1860 holdt han Foredrag om
Laryngoskopien, og samme Aar udkom hans
»Praktische Anleitung zur Laryngoskopie«.
1864 blev han <i>Prof. ord.</i> 1866 udkom hans
grundlæggende Lærebog »Klinik der
Krankheiten des Kehlkopfes vind der Luftröhre« med
et stort Atlas af laryngoskopiske Billeder. —
Medens Garcia maa anses som Opfinderen af
Strubespejlet, staar T. jævnsides med Czermack
som Pionererne for dets praktiske Anvendelse i
Klinikken.
<i>J. M.</i>
</chapter>

<chapter name="Tyredyrkelse">
<b>Tyredyrkelse</b> var i Oldtiden en, særligt i de
østlige Middelhavslande, udbredt Form af
Dyrekultus. Den fandtes i Ægypten som
Apis-Dyrkelse (se <sp>Apis</sp>). I Babylon er Tyren
Templernes Beskytter, der værner mod Dæmoner, og
den prises som Markens Herre og
Frugtbarhedens Giver samt for sin Styrke og Heltekraft.
Adskilligt, saavel Navne og Sagn som Symboler,
tyder paa, at den semitiske Baal har været
tænkt i Tyreskikkelse; det bevidnes
udtrykkeligt om den tilsvarende fønikiske Gud Melkart.

<img>Det borghesiske Mitrarelief i Louvre.</img>
