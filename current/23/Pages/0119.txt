1921 hørte 112222 Indb. til den anglikanske
Kirke, 33106 var katolske, 27171 Metodister,
14796 Presbyterianere. Undervisning er gratis
og tvungen mellem en Alder af 7 og 14 Aar.
Der findes 5 højere Statsskoler med (1923) 765
Elever. Der er 4 tekn. Skoler og 3 tekn. Skoler
for Begyndere med tilsammen 1208 Elever, 1
Universitet med 215 Studenter. Statens
Indtægter var 1922—23 2,2 Mill. £, Udgifterne 2,5
f. Statsgælden var 1924 237 Mill. f. De fleste
af Indb. i T. lever af Landbrug. 1918—19
brugtes 34,3 % af det dyrkede Land til Avl af Hø,
14,7 % til Frugtavl, 14,3 % til Havre, 9,8 % til
Kartofler, 4,7 % til Hvede. 1922—23 avledes
167282 t Hø, 3,7 Mill. Bushels Frugt, navnlig
Æbler, 1674751 Bushels Havre, 101201 t
Kartofler, 569587 Bushels Hvede, 416312 Bushels
Ærter. Hvad der opføres som Hø, er for en stor
Del Korn, der slaas grønt. Desuden dyrkes en
Del Humle. 1923 holdtes 1558494 Faar, 218197
Stkr Hornkvæg. 37313 Heste og 46056 Svin.
1922-23 produceredes 5 Mill. kg Uld. Skovene
frembringer Tømmer til Eksport.
Bjergværksdriften er af stor Vigtighed. Værdien af de
vigtigste Produkter var 1923 for Kobber: 435413
£, Tin: 236955 £, Bly: 127542 £, Sølv: 94399 £,
Kul: 70799 £. Desuden vindes Guld,
Osmiridium, Volfram o. s. v. Bjergværksdriftens
samlede Udbytte var 1032308 £. I de senere Aar er
man begyndt at udnytte Øens Vandkraft, og en
stor Kraftstation er anlagt ved Great Lake.
Herved er der skabt ny Udviklingsmuligheder
for Industrien. Ved Risdon udvindes Tin og
Zink ved elektrisk Udsmeltning, og man
benytter ikke blot indenlandsk Malm, men ogsaa
Malmen fra Australiens Fastland. En
Superfosfatfabrik er under Anlæg, og en Karbidfabrik
er i Gang ved North West Bay. Handelen er
betydelig. Der indføres navnlig Fødemidler,
Manufakturvarer, Metalvarer og Malm til en
samlet Værdi af (1923—24) 9,8 Mill. £.
Udførselen havde s. A. en Værdi af 9 Mill. £. Der
udføres navnlig Kartofler (0,7 Mill. £), frisk Frugt
(10,7 Mill. £), tørret og henkogt Frugt (0,4 Mill.
£), Syltetøj (0,5 Mill. £), Humle (0,3 Mill.
£), Ærter, Havre, Smør, Ost, Uld (1,1 Mill. £),
Huder og Skind (0,4 Mill. £), Tømmer (0,6 Mill.
£), Metaller og Malm (2,4 Mill. £). 53 % af
den samlede Handel foregik over Hobart, 28 %
over Launceston. (<sp>Litt</sp>.: <i>A Naturalist in T.</i>
[Oxford 1909]; <sp>H. L. Roth</sp>, <i>The Aborigines of
T.</i> [Halifax 1914]; <sp>J. B. Walker</sp>, <i>Early T.</i>
[1914]; <i>Brit. Association T. Handbook</i> [1914]).
<i>M. V.</i>
</chapter>

<chapter name="Tass">
<b>Tass,</b> norsk Navn paa Ulv og Bjørn, i sidste
Tilfælde ogsaa <sp>Maurtass</sp> (sv.: <sp>Myrtass</sp>).
<i>H. F.</i>
</chapter>

<chapter name="Tassaert">
<b>Tassaert</b> ['tasa.rt], 1) <sp>Jan Pieter
Anthoon</sp> (Antoine), nederlandsk Billedhugger,
f. 1729 i Antwerpen, d. 1788 i Berlin. T.,
Barnebarn af Maleren J. P. T. fra Antwerpen
(1651—1725), rejste efter endt Uddannelse i sin
Fødeby til Paris, hvor hans Statue af Ludvig
XV vakte Opmærksomhed. Derefter tog han
Ophold i Berlin, hvor han senere kom til at
indtage en ledende Stilling og blev
Kunstakademiets Direktør. Det var oprindelig en større
Bestilling paa dekorative Arbejder, Statuer og
Grupper til Prins Heinrich's Palæ, der fra 1774
knyttede ham til Preussens Hovedstad. Her
skabte han blandt andet Marmorstatuerne af
v. Seydlitz og Keith (nu fra Wilhelmsplatz
flyttet til Kaiser-Friedrich-Museet og erstattet med
Bronzegengivelser), samt Buster af Frederik II
og M. Mendelssohn. Hans to Døtre og en Søn
dyrkede ogsaa Kunsten.

2) <sp>Nicolas François Octave</sp>, fransk
Maler og Litograf, f. 26. Juli 1800 i Paris, d. 24.
Apr. 1874 (ved Selvmord) smst. Han
uddannedes paa <i>École d. beaux-arts</i> under Gérard og
Lethière, tog ofte i Emnevalg Chardin og Greuze
til Mønster og gav i sin Fremstilling af Almuen
og de lavere Folkelags Liv navnlig dettes
mørke og triste Sider: »Arbejdersken, der tager
sig af Dage med Kulos«, »En ulykkelig Familie«
(1849, Luxembourg Museet) m. fl. Foruden
denne Art Arbejder malede han ogsaa Værker af
ret uhyggelig fantastisk Karakter og med
stærke og ejendommelige Lysvirkninger. Nævnes
kan: »Antonius' Fristelse«, »Dagobert's
Begravelse« (Versailles-Museet); »Kommunion i
Katakomberne« (Bordeaux-Museet), Selvportræt o.
s. v. Hans Produktion, der ogsaa omfatter
mange Tegninger og over 100 Litografier, er i det
væsentligste indskrænket til Perioden 1846—57.
Den højtbegavede Kunstner led nemlig af dybt
og stigende Tungsind, der hemmede hans
Virksomhed; de usle Kaar, hvorunder han levede
(til sidst solgte han sine over 400 Malerier for
2000 frc. og noget Vin), bidrog ogsaa sit til
Selvmordet. I Fabre-Museet i Montpellier
Selvportræt, »Ariadne« m. m. »Leda og Svanen« m. v.
udstilledes i Ny Carlsberg Glyptotek paa en
fransk Udstilling. (<sp>Litt</sp>: <sp>B. Prost</sp>, <i>T.</i> [Paris
1886]).
<i>A. Hk.</i>
</chapter>

<chapter name="Tassara, Gabriel Garcia y">
<b>Tassara,</b> <sp>Gabriel Garcia y</sp>, sp. Digter
1817—75). Sevillaner, levede en Tid i Madrid
som Journalist, idet han var Medarbejder ved
forsk. »moderate« Blade; siden blev han
Spaniens Gesandt i Washington; efter Revolutionen
1868 beskæftigede han sig kun med litterære
Sysler. T. besad et anseligt poetisk Talent;
han tilhørte den romantiske Retning, og der er
ofte en svulmende lyrisk Fylde med stærk
orientalsk Biklang i hans noget uegale Digtning,
især i en Række pragtfulde Hymner og Oder,
som forbereder Nuñez de Arce's sociale og
politiske Digte, og i det længere filosofiske Digt
»Un diabio más«, hvor ogsaa Andalusierens
Vid kommer til Orde. Han besørgede selv en
samlet Udgave af sine »Poesias« (Madrid 1872).
<i>E. G.</i>
</chapter>

<chapter name="Tasselot, Mont">
<b>Tasselot, Mont</b> ['må-ta'slo], Bjergryg i det
nordøstlige Frankrig, Forbindelsesled mellem
Langres-Plateauet og Côte-d'Or. Mt. T., hvis
Hovedretning er SV.—NØ. og største Højde
608 m, er opbygget af Jurakalk og ved
Ouche-Dalen skilt fra Côte d'Or. Jernbanen fra Paris
til Lyon føres i en 4100 m lang Tunnel (ved
Blaisy) gennem Bjergdraget.
<i>(M. Kr.). E. St.</i>
</chapter>

<chapter name="Tassi, Agostino">
<b>Tassi,</b> <sp>Agostino</sp>, egentlig <sp>Buonamici</sp>,
ital. Maler, f. i Bologna (?) 1565 (ell. 66), d. i
Rom 1644 (ell. 42), var Elev af Paul Bril. Han
var en begavet Landskabsmaler (men omtales
som en slet Karakter; han var i alt Fald paa
Galejerne i Livorno), udførte dekorative
