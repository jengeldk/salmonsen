<chapter name="Thing">
<b>Thing</b> (<sp>Þing</sp>) betyder paa Island baade
Tingforsamling og Tingkreds, Tinglag.
Tingforfatningen var meget udviklet i den
islandske Fristat. For hele Landet holdt man et
fælles T., <sp>Altinget</sp>, men desuden var Landet
delt i 13 Tingkredse. Disse Tingkredse var
uden geografiske Grænser, idet man ved en
frivillig Overenskomst med vedk. Gode kunde
blive Tingmand hos hvilken som helst Gode
inden for Fjerdingen. De 13 Tingkredse var flg.:
<sp>Kjalarnesþing</sp>, <sp>Árnesþing</sp> og
<sp>Rangárþing</sp> i Sunnlendingafjerdingen;
<sp>Þverárþing</sp>, <sp>Þórsnesþing</sp> og
<sp>Þorskafjarðþing</sp> i Vestfirðingafjerdingen;
<sp>Húnavatnsþing</sp>, <sp>Hegranesþing</sp>,
<sp>Vaðlaþing</sp> og <sp>Þingeyjarþing</sp> i
Norðlendingafjerdingen; <sp>Sunnudalsþing</sp>,
<sp>Múlaþing</sp> og <sp>Skaptafellsþing</sp> i
Austfirðingafjerdingen. I hver Tingkreds afholdtes et
<sp>Vaarting</sp> (<sp>várþing</sp>) og <sp>Leið</sp> ell.
<sp>Leiðarþing</sp>, der ogsaa kaldtes <sp>Høstting</sp>
(<sp>haustþing</sp>). Disse T. tillige med Altinget
var de regelmæssige T. og kaldtes derfor
<sp>skapþing</sp>, de lovbestemte T. Efter at
Landet var delt i fire Fjerdinger (omtr. 965),
skulde der ogsaa afholdes et T. i hver Fjerding
(<sp>fjórðungsþing</sp>), men det blev næppe
helt gennemført. T., som Private kunde
sammenkalde, kendes ikke. Paa Vaartingene
skulde enhver tingpligtig Bonde møde enten selv
ell. ved en anden; i modsat Fald kunde han
sagsøges af Goden til Tremarksbod, ell. naar
Goden foretrak det, til Ydelse af en halv Øre
i Tingrejselønsafgift. En saadan Afgift var i
øvrigt enhver Bonde, som foruden det
nødvendige Husgeraad ejede en Kos Værdi for hver
af dem, han skulde forsørge, samt for sine
nødvendige Tjenestefolk og endvidere en Okse ell.
Hest, pligtig til at betale, undtagen naar han
mødte paa Altinget. Da blev han ikke blot fri
for at betale Afgift, men fik selv Tingrejseløn.
Denne Afgift maa derfor antages at være
blevet anvendt til Rejseomkostninger for dem, der
mødte paa Altinget. Alt tyder paa, at T. paa
Island var talrig besøgte. (<sp>Litt</sp>.: <sp>V. Finsen</sp>,
»Grágás«, III; <sp>Samme</sp>, »Den opr. Ordning
af den isl. Fristats Institutioner«; <sp>K.
Maurer</sp>, »Island« [München 1874]; <sp>Samme</sp>, »Das
Staatsrecht des isländischen Freistaates«
[Leipzig 1909]; <sp>B. Th. Melsted</sp>, »Islendinga
saga«, II [Kmhöfn 1910]. Ang. Tingstederne, se
<sp>Kr. Kaalund</sp>, »Islands Beskrivelse«;
<sp>Daniel Bruun</sp>, »Fortidsminder og Nutidshjem
paa Island«; »Árbækur hins ísl.
fornleifafjelags«).
<i>B. Th. M.</i>
</chapter>

<chapter name="Thingeyjarsýsla">
<b>Thingeyjarsýsla</b> ['þeŋ.æ^i.ar'sis.la], et Herred
i det nordøstlige Island, der strækker sig fra
Vadlaheidi til Gunnólfsvikurfjall paa Langanes.
T. er Islands største Syssel og har et Areal
af 17200 km<sup>2</sup>, medens Indbyggertallet kun er
5566 (1924); den største Del af dette Areal er
dog ikke andet end vulkanske Fjelde og
Lavastrømme, ubeboelige Højflader og Ørkener uden
Plantevækst. Beboelsen er knyttet til Kysten,
nogle Dale mod V. samt til to Bygder paa
Højlandet, Mývatnssveit (300 m o. H.) og
Fjallasveit (400—500 m o. H.). 3 store Bugter skærer
sig ind fra Ishavet (Skjálfandi, Axarfjördur og
Thistilfjördur); ved den vestligste findes T.'s
fornemste Handelsplads Húsavik (s. d.).
Indbyggerne lever for største Delen af Faareavl;
store Vidder tjener til Sommergræsning for
Faar, men Græsarealer, der egner sig for
Hornkvæg, er sjældnere. De klimatiske
Forhold er strenge, Vinteren som oftest haard og
lang, og Drivisen hjemsøger ofte Kysten. T.
har til Trods for Naturens ublide Kaar en
intelligent og dygtig Befolkning, der har vist
betydelige litterære og politiske Evner og
Interesser.
<i>(Th. Th.). B. Th. M.</i>
</chapter>

<chapter name="Thingeyjarþing">
<b>Thingeyjarþing</b> ['þeŋ.æ^i.ar'þeŋ.],
<sp>Tingøting</sp>, i den nordøstligste Del af Island, et af
den isl. Fristats 13 Tinglag. Efter Fristatens
Undergang fik T. geografiske Grænser og
svarer omtr. til det nuv. Þingeyjarsyssel. T. har
Navn af <sp>Þingey</sp>, en større Ø i
Skjálfandafljot, hvor Vaartinget sædvanlig afholdtes.
<i>B. Th. M.</i>
</chapter>

<chapter name="Thingmannalid">
<b>Thingmannalid,</b> se <sp>Vederlag</sp>.
</chapter>

<chapter name="Thingskálar">
<b>Thingskálar</b> ['þeŋ.'ska^u.lar] ved Ytri-Rangá
i det sydlige Island, et gammelt Tingsted, hvor
Vaartinget i Rangárting afholdtes. Paa de fleste
af de gamle Tingsteder paa Island findes
endnu mange Bodtomter, men ingensteds er de
bedre bevarede end paa T., hvor der endnu
ses omtr. 50 Bodtomter.
<i>B. Th. M.</i>
</chapter>

<chapter name="Thingvalla">
<b>Thingvalla,</b> d. s. s. <sp>Thingvellir</sp>.
</chapter>

<chapter name="Thingvallavatn">
<b>Thingvallavatn</b> ['þeŋ.vadla'vat.n], en af
Islands største Søer i naturskønne Omgivelser
ved det berømte Altingssted Thingvellir 100 m
o. H. T. har et Areal af c. 105 km<sup>2</sup> og en
Dybde af 110 m. I Søens sydvestlige Del
findes to Øer (Sandey og Nesjaey), og T. er
meget rig paa Foreller. Søen har Afløb gennem
Sog, der har skaaret sig en dyb Kløft gennem
en bred Klipperyg. Den nordlige og vestlige
Del af Søens Bassin er sikkert frembragt ved
Sænkninger, der bl. a. har givet Anledning til
Dannelsen af Almannagjá (s. d.) og andre store
Spalter. Lavastrømme er baade fra N., Ø. og
S. flydte ud i Søen, men mod V. begrænses den
af stejle Fjeldsider, der er Opbyggede af Tuf
og Breccie. (<sp>Litt</sp>.: <sp>B. Sæmundsson</sp>,
»Thingvallasøen« [»Geogr. Tidsskr.«, XVII];
<sp>Th. Thoroddsen</sp>, »Lýsing Íslands«, I
[Kmhöfn 1908]).
<i>(Th. Th.). B. Th. M.</i>
</chapter>

<chapter name="Thingvellir">
<b>Thingvellir</b> ['þeŋ'væd.ler] (<sp>Þingvellir</sp>),
det berømte Altingssted paa Island, ligger i
Arnessyssel c. 40 km NØ. f. Reykjavik paa
Thingvallasletten N. f. Thingvallasøen omtrent
110 m o. H. De udstrakte Lavastrømme, som i
Fortiden fra Skjaldbreid og andre Vulkaner er
flydte ned gennem en 10—15 km bred Lavning
mellem takkede Tuffjælde ned mod Søen, er
gennemsatte af en Mængde Lavarevner med
Retning fra SV.—NØ. En 50 km<sup>2</sup> stor
Strækning af den gamle Lava nærmest Søen har
sænket sig mellem de store Kløfter
<sp>Almannagjá</sp> (s. d.) og <sp>Hrafnagjá</sp>, og for øvrigt
findes paa Sletten en Mængde mindre
Lavaspalter til Dels med krystalklart og koldt Vand
i Bunden; af disse mindre Kløfter er
<sp>Flosagjá</sp> og <sp>Nikulásargjá</sp> paa begge Sider
af det saakaldte Lögberg de mest kendte. Ned
over Almannagjás 30 m høje Lavamur styrter
Elven <sp>Öxará</sp> sig i et lodret Fald, følger
