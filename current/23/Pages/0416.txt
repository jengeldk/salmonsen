choregisk Mindesmærke med en Trefod oven for
Dionysos-Teatret i Athen. Kun ringe Rester er
tilbage, da det blev sønderskudt i Krigen 1827.

3) Filosof og Astrolog paa Kejser Tiberius'
Tid, foretog en Sammenstilling af Platon's
Dialoger i 9 Tetralogier, som endnu ofte anvendes,
uagtet den er lidet rationel.
<i>H. H. R.</i>
</chapter>

<chapter name="Thrasymachos">
<b>Thrasymachos</b> [tra-] fra Chalkedon, gr.
Retor og Sofist, optræder i Platon's »Stat«,
hvor han karakteriseres paa en meget
frastødende Maade og indføres som Talsmand for den
Paastand, at det retfærdige er det, som er til
Fordel for den stærkere. Enkelte Brudstykker
af hans retoriske Skrifter er bevarede
(udgivet af Diels i »Die Fragmente der
Vorsokratiker«).
<i>H. H. R.</i>
</chapter>

<chapter name="Thread">
<b>Thread</b> [þred], engelsk Haspelængde, ved
Bomuldsgarn = 1,5 Yard, ved Kamgarn = 1
Yard eller 91,44 cm, ved Strygegarn og den
lange Haspe for Kamgarn = 2 Yards.
<i>(N. J. B.). H. J. N.</i>
</chapter>

<chapter name="Three Kings Islands">
<b>Three Kings Islands,</b> se <sp>New Zealand</sp>.
</chapter>

<chapter name="Three Rivers">
<b>Three Rivers</b> ['þri.-'rivəz], 1) By i U. S. A.,
Michigan, ligger 128 km SV. f. Lansing paa
venstre Bred af Saint Joseph River. (1920) 5209
Indbyggere. T. R. er Jernbaneknudepunkt og
driver Handel med Korn. — 2) T. R., fransk
<sp>Trois-Rivières</sp>, By i Dominion of Canada,
ligger 110 km SV. f. Quebec og 120 km NØ. f.
Montreal ved St Maurice Rivers Indmunding i
den nordlige Bred af St Lawrence samt ved
Hovedbanelinien fra Quebec til Montreal. (1921)
22367 Indbyggere, der for en stor Del er
fransktalende. T. R. har en Domkirke og er
Sæde for en romersk-katolsk Biskop. Der findes
store Savskærerier, Træmassefabrikker,
Jernværker og Maskinfabrikker og drives Handel med
Tømmer. T. R. er anlagt 1634. Den var længe
stillestaaende; men i de seneste Aartier har
Industrien og Udnyttelsen af Vandkraften i
Maurice River muliggjort en rask Vækst. 1908
nedbrændte en jstor Del af Byen.
<i>(H. P. S.). G. Ht.</i>
</chapter>

<chapter name="Threnodi">
<b>Threnodi</b> [tre-] (gr.), Klagesang.
</chapter>

<chapter name="Threnoi">
<b>Threnoi</b> ['tre.nåi] (gr.), Klagesange. Bl. de
gr. Digtere var navnlig Simonides fra Keos
berømt som Forf. af saadanne.
<i>H. H. R.</i>
</chapter>

<chapter name="Thrige, Søren Bloch">
<b>Thrige,</b> <sp>Søren Bloch</sp>, dansk Skolemand
og hist. Forf., f. 18. Marts 1820 i Roskilde, d.
1. Juli 1901 i Kbhvn, styrede med Dygtighed
den danske Latinskole i Haderslev 1850—64,
og udvist fra Slesvig ledede han derefter i
Kbhvn »Haderslev Læreres Skole«, som dog
efter en kort Blomstring blev nedlagt 1890.
T. har forfattet nogle i sin Tid meget udbredte
historiske Skolebøger og talrige populære
historiske Smaaskrifter, dertil en flittig
Fremstilling af »Danmarks Historie i vort
Aarhundrede« (2 Bd 1889).
<i>Kr. E.</i>
</chapter>

<chapter name="Thrinakia">
<b>Thrinakia</b> [tri-], efter Odysseen en Ø langt
ude mod V. Odysseus kom til den, efter at han
paa Vejen fra det yderste Vest tilbage mod
Hellas havde passeret Skylla og Charybdis.
Her havde Solguden Helios 7 Hjorder
Hornkvæg og 7 Hjorder Smaakvæg, hver Hjord paa
50 Stkr, antageligt en billedlig Betegnelse for
den gamle Tidsinddeling med et Aar paa 354
Dage, omtrent = 50 Uger à 7 Dage og 7
Nætter. Disse Hjorder var ukrænkelige, og
Odysseus forbød sit Mandskab at røve af dem. Da de,
plagede af Hunger, dog slagtede nogle Okser,
nedkaldte de Helios' Vrede over sig. Odysseus'
Skib blev ramt af Zeus' Lyn, og hele
Mandskabet omkom. Kun Odysseus selv naaede paa
Vragstumper til Kalypso's Ø.
<i>H. A. K.</i>
</chapter>

<chapter name="Thrinax">
<b>Thrinax</b> ['tri.-] L., Slægt af Palmerne, lave
Træer, hvis Stamme er beklædt med
Skedetrævler og bærer en Krone af regelmæssig delte
Vifteblade. Blomsterne er tvekønnede, smaa, og
Bærrene af Størrelse som Ærter. 9 Arter, paa
Antillerne; nogle i Kultur i Varmehuse.
<i>A. M.</i>
</chapter>

<chapter name="Thrips">
<b>Thrips</b> [treps], se <sp>Blærefødder</sp>.
</chapter>

<chapter name="Thrombe, Thrombose">
<b>Thrombe, Thrombose</b> [trom-] (græsk). Naar
en Blodaare beskadiges eller bliver betændt,
danner der sig ofte i dens Hulhed en Prop af
levret Blod, som tilstopper Blodaaren. Denne
Prop kaldes <sp>Thrombe</sp>, og Sygdommen
kaldes <sp>Thrombose</sp>. Ved denne Tilstopning
ophæves Blodløbet i Aaren, eller det hemmes
meget. Derved opstaar der Hævelse af den Del
af Legemet, hvorfra Blodaaren fører (smlg.
<sp>Aarebetændelse</sp>). Lidelsen gør mest
Skade, naar den angrebne Blodaare er en af de
store Hovedaarer, medens de mindre
Blod-aarer ikke forvolder saa stærke Tilfælde —
Smerter, Hævelse, Ubevægelighed af det
angrebne Lem. Underekstremiteterne er især
ofte angrebne af denne Sygdom. Det i
Blodkarret tilbageholdte og sammenløbne Blod kan
undertiden ved at løsnes danne <sp>Blodproppe</sp>
(<i>Emboli</i>, s. d.), som kan forvolde Døden, eller
der kan dannes <sp>Infarkter</sp> (s. d.) i
Lungerne; for at undgaa dette, er den største
Forsigtighed nødvendig. Lidelsens Forløb er yderst
langsomt. Fuldkommen Helbredelse kan
opnaas, men ofte holder der sig i Aarevis nogen
Hævelse og Stivhed af det paagældende Lem,
og som blivende Følge ser man ikke saa
sjældent, at der dannes Aareknuder.
<i>(E. A. T.). V. Sch.</i>
</chapter>

<chapter name="Throndhjem">
<b>Throndhjem,</b> se <sp>Trondhjem</sp>.
</chapter>

<chapter name="Thrud">
<b>Thrud</b> (Styrke), Guden Thor's Datter.
</chapter>

<chapter name="Thrudvang">
<b>Thrudvang</b> (Styrke-Vang), Guden Thor's
Bolig.
</chapter>

<chapter name="Thrym">
<b>Thrym,</b> Jætte, der stjæler Thor's Hammer;
om dens Genhentning handler et af de ældste
og kvikkeste Digte i den ældre Edda,
<i>þrymskviða</i> (se <sp>Trymskvadet</sp>).
<i>(A. O.). G. K-n.</i>
</chapter>

<chapter name="Thrymheim">
<b>Thrymheim</b> (»Larmens Hjem«), i nordisk
Mytologi Gudinden Skade's Bolig; med
Hentydning til hende som Stormens Gudinde.
<i>(A. O.). G. K-n.</i>
</chapter>

<chapter name="Thrøndelagen">
<b>Thrøndelagen,</b> se <sp>Trøndelagen</sp>.
</chapter>

<chapter name="Thuborg, Anders">
<b>Thuborg,</b> <sp>Anders</sp>, dansk Forfatter, f. 17.
Januar 1887, debuterede 1917 med
Digtsamlingen »Vi Mennesker« og fortsatte derpaa med
en Række Prosaskildringer: »En Afkrog af
Verden« (1918), »Foreløbig« (1920),
»Kæltringer« (1921), »Korsvejen« (1922), »En ny
Verden« (1922) og »Brødre« (1923). Det er
Folkelivsskildringer, hvor T. viser sin Styrke i at
give rammende Karakterskildringer af
Hverdagsmennesker og gode Milieubilleder. T. har
som Forfatter en fin psykologisk
Iagttagelsesevne og har ogsaa videnskabeligt følt sig
tiltrukken af etiske og psykologiske Studier, der
i 1925 resulterede i en Magisterkonferens i
Filosofi.
<i>P. R.</i>
</chapter>
