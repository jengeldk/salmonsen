recorderskriften (Fig. 20 a) kan ofte være meget
vanskelig, da Tegnene p. Gr. a.
Kapacitetsvirkningen viser sig som større ell. mindre Bugter paa
Kurven, hvori Antallet af ensrettede Impulser
i hvert Bogstav maa skønnes. (Til
Sammenligning er i Fig. 20 b vist den tilsvarende
teoretiske Strømkurve med kapacitetsfri Ledning).
Med Siphon-Recorderen blev Sendehastigheden
paa Atlanterhavskablerne bragt op til 20—30
Ord i Min. En yderligere Forøgelse af
Befordringsmængden med c. 70 % er muliggjort ved
Duplekstelegrafering med Anvendelse af de af
Muirhead konstruerede kunstige Kabler (se
<sp>Multiplekstelegrafi</sp>). — Hvor
Forholdene tillader det, søges ved Kabeltelegrafi
indrettet Overdragning (s. d.) enten ved
Forbindelse mellem to landede Kabelender, hvorved
Sendehastigheden for hver Kabelstrækning
forøges, ell. ved Tilslutning mellem Kablet og en
videregaaende Landlinie for at undgaa en
besværlig og forsinkende Omtelegrafering paa
Mellemstationen. Vanskeligheden ved
Kabeloverdragning ligger i, at de ankommende
Strømme dels er for svage til at kunne
paavirke Overdragningsrelaiser af sædvanlig
Konstruktion og dels af Kapaciteten er
forvrængede, saaledes at Tegnene ved Videresendelsen
maa bringes i den i Fig. 20 b viste regenererede
Form. Et effektivt <sp>Kabelrelais</sp> er først
angivet af Amerikaneren Brown (1900), der
benyttede Princippet fra Siphon-Rekorderen. I
St f. Farveopløsningen indeholder Glasrøret en
fin Bronzetraad, hvis frie Ende slæber paa en
roterende Tromle dannet af flere fra hinanden
isolerede Metalskiver. Mellem disse og
Traaden sluttes i Glasrørets forsk. Stillinger
Kredsløb fra et Lokalbatteri til det ene ell. andet af
to Senderelaiser, hvorfra de positive ell.
negative Strømimpulser udsendes paa den
videregaaende Ledning. P. Gr. a. Tromlens Rotation
formindskes Friktionen ved Traadens
Sidebevægelser tilstrækkeligt til, at Relaiset kan
arbejde for de svage Kabelstrømme.
Regeneration af de forvrængede Tegn sker ved Hjælp af
en <sp>Interpolator</sp>, der mek. slutter og
afbryder Forbindelsen mellem Senderelaiserne og
den udadgaaende Ledning i en til
Sendehastigheden passende hurtig Rækkefølge, saaledes at
de manglende Tegnelementer frembringes
(smlg. Fig. 20 a og b). En Vanskelighed ved
Kabelrelaiserne er at holde de let paavirkelige
Kontaktdele i driftssikker Stand. I den af
Englænderen Heurtley konstruerede <sp>Magnifier</sp>
(Forstørrer) er denne Ulempe undgaaet, idet
Kontaktslutninger ganske er udeladt.
Kabelstrømmene passerer to Platinsølvtraade, der
danner de to Grene i en Wheatstone-Bro (s.
d.), hvis Diagonalforbindelse indeholder
Modtager-Skriveapparatet. Traadene kommer
under Bevægelsen i større ell. mindre Nærhed af
en afkølende Luftstrøm fra en Blæser, hvorved
Modstanden varierer og dermed
Lokalstrømmen i Wheatstone-Broen. Magnifier'en har i
Forbindelse med en sædvanlig
Siphon-Recorder forøget dennes Arbejdshastighed med
c. 40 %. — Siphon-Rekorderen er i den nyere
Tid paa meget lange Kabelforbindelser
erstattet med den af Englænderne Armstrong og
Orling konstruerede <sp>Kapillartelegraf</sp>, der
benytter Polarisationsvirkningen i
Berøringsfladen mellem Kvægsølv og fortyndet Svovlsyre i
et Haarrør af Glas. Naar Strømmene ledes
gennem Vædsken, optræder varierende
Overfladespændinger, der i yderst ringe Grad
bevæger Kvægsølvsøjlen, og som fotografisk
registreres ved Projektion paa en forbiløbende
Strimmel af lysfølsomt Papir.
Kapillartelegrafen, der i senere Udførelsesformer ogsaa
indrettes til Frembringelse af umiddelbar synlig
Skrift ved Farveudsprøjtning paa Papir, er i
Stand til at arbejde for ganske minimale
Strømme (under 1/100 Milliampère), saaledes at
Sendehastigheden kan bringes op til det
dobbelte af Siphon-Rekorderens uden Forringelse
af Tegnenes Læselighed.

Til Trods for de betydelige Fremskridt har
Kabeltelegrafien dog været langt tilbage i
Udviklingen i Sammenligning med de ved
Landlinie-Telegraferingen opnaaede Resultater. En
Sendehastighed paa 50—60 Ord i Min. har i
Reglen været Maksimum paa større Afstande
(over 2 à 3000 km), og kun paa forholdsvis
korte Kabler (500—1000 km) har man kunnet
anvende Tryk-T. Fig. 21 viser et af Danskeren
Gulstad konstrueret
<sp>Vibrator-Kabelrelais</sp>, der benyttes ved Overdragning paa
middellange Kabler i Forbindelse med
Wheatstone-Creed-Systemet. Relaiset er indrettet som
et sædvanligt fintfølende polariseret
Magnetsystem (Fig. 9), hvis Anker ved Paavirkning fra
en lokal Strømkreds holdes i Bevægelse
svarende til Sendehastigheden, saaledes at
Kabelstrømmene, der passerer særlige Vindinger paa
Elektromagneten, kun har den Opgave at
standse Ankerbevægelsen i den til
Tegngivningen svarende Takt. Først i de allerseneste Aar
er det lykkedes at bringe Kabeltelegrafien paa
store Afstande op til samme Ydeevne som paa
Landlinier. Metoderne hertil skyldes særlig det
amer. Kabelselskab <i>Western Union</i> og beror
paa en gennemgribende Forbedring af saavel
Tegnsystemet som Apparaterne og i
Særdeleshed selve Kablets Konstruktion. I St f.
Recorderalfabetet (Fig. 20) benyttes et Tegnsystem,
hvor Bogstaverne har samme Længde dannet
ved Kombinationer af 3 Strømenheder (+, ÷
og 0). Paa denne Maade kan indrettes
Maskintelegrafekspedition efter lignende Metoder som
med 5-Enhedsalfabetet (jfr ovf.), idet samtidig
en stærkt forøget Sendehastighed og en tydelig
Gengivelse af Tegnene opnaas dels ved
Forstærkning af Strømmene ved Hjælp af de fra
Telefonteknikken kendte <sp>Termionrør</sp> (se
<sp>Telefonforstærker</sp>) og dels ved
Modvirkning af Kabelkapaciteten gennem en
kunstig Forøgelse af Selvinduktionen (se
<sp>Telegrafledninger</sp>). En enkelt af <i>Western
Union</i>'s Forbindelser mellem New York og
London er indrettet efter dette System, hvor
Telegrammerne modtages typetrykte og med langt
højere <i>Speed</i> end den tidligere
Recordermodtagning. (Paa Selskabets under Arbejde
værende Oceankabler ventes <i>Speed</i>'et bragt op til 3
à 400). — Ligeledes paa <sp>Jordkabler</sp>, der
i den nyeste Tid mere og mere fortrænger de
tidligere overjordiske Ledninger, har Systemet
