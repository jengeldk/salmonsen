Oktbr 1854 i Kbhvn, d. smst. 3. Maj 1927. Han
blev Søofficer 1872, men slog straks ind paa
Studiet af Skibsbyggeri og Maskinvæsen, som
han studerede ved <i>The Royal Naval College</i> i
Greenwich 1874—77. 1880 tog T. sin Afsked fra
Soofficerskorpset og blev ansat som
Underdirektør og 1895 som Direktør for
Skibsbygning og Maskinvæsen paa Orlogsværftet. I
denne Stilling har han med stor Dygtighed
ledet Bygningen af Flaadens Materiel. Søgte
Afsked 31. Jan. 1920 og udnævntes til Kammerherre.
Ogsaa den private Søfart og Industri har draget
Nytte af T.'s store tekniske Viden og
Organisationstalent. T. har været Formand for eller
Medlem af et stort Antal Bestyrelser
vedrørende Skibsbygning, Søforsikring,
Rederivirksomhed m. m. I det offentlige Liv har T. ligeledes
haft flere fremskudte Stillinger, saasom Medlem
af Industriraadets Repræsentantskab og af
Overskibstilsynet, endvidere af politisk Art:
Formandsstillingen for Kbhvn's kommunale
Vælgerforening og Medlem af
Kommunalbestyrelsen.
<i>(C. L. W.). C. B-h.</i>
</chapter>

<chapter name="Tuxen, Johan Cornelius">
<b>Tuxen,</b> <sp>Johan Cornelius</sp>, dansk
Søofficer, f. i Kbhvn 12. Maj 1820, d. smst. 29. Jan.
1883. T. blev Officer 1840, 1875 afgik han med
Kommandørs Karakter. I den første slesvigske
Krig gjorde han Tjeneste i Korvetten »Diana«,
1864 førte han Skonnerten »Diana« paa Blokade
i Østersøen, 1854—65 var han ansat som Lærer
i Navigation ved Søkadetakademiet og deltog
med Broderen G. E. T. i Udarbejdelsen af
Navigationslærebøger og -tabeller. 1864—79
repræsenterede T. Christianshavns Kreds i
Folketinget som Højremand; han var ligeledes Medlem
af Havneraadet, Medopretter af den første
tekniske Skole, 1875—81 Næstformand i
Industriforeningen, 1851—81 Formand for Selskabet til
Søfartens Fremme. 1868 indtraadte T. desuden
i Frederiksbergs Kommunalbestyrelse. Som
Forfatter har T. udfoldet en betydelig Virksomhed;
foruden de ovennævnte Lærebøger har han
udgivet populære søkrigshistoriske Bøger, en
fortrinlig populær Astronomi,
Skibsbygningskunstens Historie m. m. 1856—64 redigerede han
desuden »Arkiv for Søvæsen«.
<i>(C. L. W.). C. B-h.</i>
</chapter>

<chapter name="Tuxen, Laurits Regner">
<b>Tuxen,</b> <sp>Laurits Regner</sp>, dansk Maler,
Søn af nedennævnte N. E. T., f. i Kbhvn 9.
Decbr 1853. Som Dreng tegnede han meget paa
egen Haand, og allerede i en Alder af 14 Aar
var han naaet saa vidt, at han kunde blive
optaget paa Kunstakademiet; sin første Øvelse i at
bruge Penselen fik han under Holger
Drachmann; senere studerede han under Kyhn og
delte sine Interesser væsentlig mellem
Landskabs- og Marinemaleriet; dog konkurrerede
han 1874 til den lille Guldmedaille med en
bibelsk Komposition. Sit første større Maleri
udstillede han 1875: »Fra Jyllands Vestkyst; en
Fladbaad, bemandet med Fiskere, søger i
haardt Vejr at naa ud til et strandet Skib«.
Samme Aar rejste T. til England og derfra til
Bretagne, hvor han malede en Del Studier; om
Vinteren arbejdede han under Bonnat, hvis
Vejledning han ogsaa nød godt af under et nyt
Paris-Ophold 1877—78; sidstnævnte Aar
udstillede han for første Gang paa Salonen. Paa
Foraarsudstillingen i Kbhvn 1879 vakte han
Opsigt med sit »Susanna i Badet«, fordi det bar
saa stærkt Præg af den daværende
Pariserskole. Ved Efteraarstid samme Aar rejste T.
til Italien og
malede der bl.
a. et Par
Kopier efter Rafael
og Tizian; de
blev udstillede i
Hjemmet 1881
sammen med
»Trankogning
paa Jyllands
Vestkyst«. Fra
Italien rejste
han igen til
Frankrig og
udførte i Paris
Skitsen til et
stort
Loftsmaleri til
Frederiksborg-Museet, »Danmark,
som modtager Stændernes Hylding«; selve
Billedet blev udstillet 1883 og fulgtes snart efter
af to andre Loftsbilleder til Museet, »Venus'
Triumf«, »Søen og Havet«. I de følgende Aar
var T. væsentlig optaget af Arbejdet paa store
Repræsentationsbilleder. Rækken aabnedes af
Kolossalmaleriet »Kong Christian den Niende og
hans Slægt«, der fuldendtes 1886 (egentlig
bestemt til Kbhvn's ny Raadhus, men deponeret
paa Frederiksborg) og fortsattes af »Dronning
Victoria og hendes Slægt«, »Hertugen af Yorks
Bryllup«, »Kejseren af Ruslands Bryllup«, »En
Havefest ved Dronning Victorias
Diamantjubilæum«, »Kejser Nikolaj II's Kroning«, »De fire
Slægtled« (1902; Christian IX, daværende
Kronprins Frederik, Prins Christian og dennes Søn
Prins Frederik) samt 3 Billeder af Scener fra
Kong Edward's Kroning, nogle af dem ophængte
i Buckingham Palace. Historiemaleriet
»Arkonas Indtagelse« tilhører Frederiksborg-Museet.
T. har malt adskillige Portrætter (General
Bahnsen, Professor W. Scharling, P. S. Krøyer og
mange flere) og Landskaber, hvortil adskillige
af Motiverne er hentede fra Italien, Frankrig,
Ægypten og Palæstina. Som Billedhugger har
han gjort forskellige Buster og en stor
Bronzegruppe af P. S. Krøyer og Michael Ancher
(Skagen).

T. har en Aarrække haft fast Bolig paa
Skagen og opholdt sig der omtrent Halvdelen af
Aaret; han har udført en Mængde
Marinebilleder samt adskillige Studier efter Modeller i
fri Luft. Hovedværker fra Skagen er det meget
store Søstykke »Vesterhavet; Storm efter
Solnedgang«, udstillet 1910, P. S. Krøyer's
Portræt (Galleriet i Budapest), »Skagensjægere
vender hjem fra Jagten i Skumringen«, »Orfeus
og Eurydike« og Portrætgruppe af Kunstnerens
Hustru og to Døtre. Under et Ophold i London
har T. malet et Portræt af Kong Edward VII,
skænket til Frederiksborg-Museet af Kong
Frederik VIII. Medlem af Akademiet 1897 og
Professor derved 1909—16. T. har en Række Gange
været dansk Kommissær ved udenlandske
Udstillinger.
<i>(S. M.). P. J.</i>

<img>L. R. Tuxen.</img>
</chapter>
