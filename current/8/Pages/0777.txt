<i>Égalité</i>, <i>Le Cri du peuple</i>, <i>La Voix du peuple</i>,
<i>Le Mot d'ordre</i> og føres videre af de nyere
Ugeblade <i>Le Socialiste</i>, <i>Le Socialisme</i>. Moderat
republikanske er <i>La Paix</i> (Grévy's), <i>L'Estafette</i>
(J. Ferry's), <i>Le Soir</i> (fra 1866), <i>Le Courrier du
soir</i> og de fra ældre Tid bestaaende, føromtalte
<i>Journal des débats</i>, <i>Le Temps</i>, <i>Le Petit Journal</i>
og adskill. andre med <sp>Petit</sp> ell. <sp>Petite</sp> i deres
Titel; legitimistisk-klerikale: <i>La Civilisation</i>, <i>La
Défence nationale</i>, <i>La Gazette de France</i>, det
gl. <i>La Croix</i> og L. Veuillot's <i>L'Univers</i>;
orleanistiske: <i>Le Soleil</i> og de ældre <i>Le Moniteur
universel</i>, <i>Le Constitutionnel</i>, <i>La France</i>;
bonapartistiske: den stridbare Paul de Cassagnac's
<i>L'Autorité</i>, <i>L'Étendard</i>, <i>Le Petit Caporal</i> og de
ældre <i>Le Pays</i>, <i>Le Gaulois</i>. Fremdeles kan
mærkes: <i>La Liberté</i> (fra 1865), <i>Le Liberal</i>, <i>L'Ordre</i>,
<i>Le Signal de Paris</i> og det antisemitiske <i>La Libre
Parole</i>. Med <i>Le Figaro</i> kappes som
Bulevard-Blade <i>Le Gaulois</i>, <i>Gil Blas</i> (hvis mest bekendte
Kronikør var H. Fouquier) og <i>L'Écho de Paris</i>;
de to sidste Blade har givet Smudslitteraturen
et vidtstrakt Rum, og deres Eksempel trak
efter sig ikke faa efemere Efterligninger, saasom
<i>Boccace</i>, <i>Piron</i>, <i>Faublas</i>, <i>Grivoiseries
parisiennes</i>, <i>Journal des Cochons</i>. <i>Le Cochon</i>. Væsentlig
uafhængige og anlagte paa Nyhedsmeddelelse
er <i>Le Matin</i>, <i>L'Éclair</i> og
Forretnings-Finansbladene <i>Le Messager de Paris</i> (fra 1856),
<i>L'Indépendant français</i> (1868). Avisernes Tal tiltager
stadig; 1890'erne bragte <i>Le Journal</i>, med
litterære Bidrag af A. France, Coppée og A.
Silvestre, <i>Le Peuple français</i>, <i>Le Jour</i>, <i>Le
Français</i> (de to sidste er senere gaaet ind). Alt i alt
udkommer der f. T. i Paris over 80 politiske
Dagsaviser.

I den foregaaende Oversigt er der kun taget
Hensyn til Paris-Bladene, som de, der har
almindeligere Bet. Provinspressen spiller en
underordnet Rolle og modtager i Reglen
Parolen fra Hovedstaden. Med en vis
Selvstændighed har optraadt <i>La Gironde</i> (i Bordeaux),
<i>Le Journal du Havre</i>, <i>Le Petit Marseillais</i>, <i>Le
Sémaphore</i> (Marseille), <i>Le Phare de la Loire</i>
(Nantes), <i>Le Salut public</i> (Lyon, klerikal). —
De telegrafiske Efterretninger til Brug for
Dagspressen meddeles gennem Bureauet <i>Agence
Havas</i> (s. d.). — Under Krigen har der fra
1915 været udg. særskilte Aviser og
Vittighedsblade for Soldaterne ved Fronten og i
Skyttegravene; saaledes: <i>Le Bulletin de tranchées</i>, <i>Le
Poilu</i>, <i>L'Écho des Marmites</i>, <i>Icharid'hur</i> (med
Barrès, Bazin og Masson som Medarbejdere),
<i>Rigolboche</i>, <i>La Bochonnerie</i>.

De fr. Aviser redigeres i det hele paa en
Maade, der er den fr. Aand værdig. Stilen er
letlæst, flydende, brillant og pikant; den
tilstræber Urbanitet i Tonen og skyr enhver Brutalitet
i Polemikken. For saa vidt kan Pressen i F.
opstilles som et Mønster for den øvrige
Verdens. Moralsk har den derimod ikke altid vist
sig overlegen; Reklameuvæsenet florerer, og fl.
siden 1880'erne indtrufne Skandaler har afsløret
et bedrøveligt Korruptions- og
Bestikkelsessystem. (Gode Bemærkninger om 1850'ernes og
vore Dages Journalister findes hos J. Lemaître,
<i>Impressions de théâtre</i>, IV, 155; VII, 198),

Vittighedsaviser optræder, som nævnt,
allerede i 17. Aarh. Nævneværdige moderne Blade
af den Art er: <i>Le Journal amusant</i> (fra 1848),
<i>La Vie parisienne</i> (1863). <i>Le Petit Journal pour
rire</i> (1856) og <i>Le Monde comique</i> (1869) har
ophørt at udkomme. Det ældste, <i>Le Charivari</i>
(1832, Karikatur fra Politikken og Livet) er nu
overfløjet af de andre. Bl. de nyere mærkes:
<i>Le Courrier français</i>, <i>La Chronique amusante</i>,
<i>L'Éclat de rire</i>, <i>Le Fouet</i>, <i>Le Rire</i>, <i>Le Petit
illustré amusant</i>, <i>Le Polichinelle</i>, <i>Le Sourire</i>.
De fr. Vittighedsblade besidder i Alm. ikke deres
germanske Konkurrenters saftige Festivitas, de
indeholder mere Satire end Humor og stemmer
deri overens med Folkekarakteren.

Illustrerede Tidender forekommer i Mængde;
bl. de ældre er de bekendteste: <i>Magasin
pittoresque</i> (1833), <i>L'Illustration</i> (1843), <i>Le Monde
illustré</i> (1857); nyere: <i>La Vie Illustrée</i>, <i>Les
Lectures au Foyer</i>, <i>Les Veillées des Chaumières</i>.
Desuden har mange Dagblade udg. illustrerede
ugentlige Ekstranumre, saaledes <i>Le Figaro</i>, <i>Gil
Blas</i>, <i>Le Petit Journal</i>, <i>L'Intransigeant</i>.

<sp>Tidsskrifterne</sp> fremtræder i F.
tidligere end andensteds. Deres Forløbere er de
samme som for Aviserne, nemlig Flyvebladene
(<i>Les Pamphlets</i>) og <i>Le Mercure français</i>. Det
ældste egl. Tidsskrift er <i>Le Journal des Savants</i>
fra 1665; det fortsattes med nogle kortere
Afbrydelser helt til vore Dage. Saa kommer de
første fagmæssige: <i>Le Journal du Palais</i> (1672,
jur.), <i>Nouvelles Découvertes dans toutes les
Parties de la Médicine</i> (1679), <i>Journal
ecclésiastique</i> (1680, teol.). 1684 begyndte Tidens
største filos. Kritiker, P. Bayle, sine berømte
<i>Nouvelles de la Rëpublique des Lettres</i> (indtil 1718),
det første Tidsskrift for det store Publikum; det
gav Meddelelser om nyudkomne Bøger og
Anmeldelser af disse. Lige saa megen Iver og
Interesse for Popularisering gennem Tidsskrifter
viste J. Leclerc, som satte i Gang ikke mindre
end 3 saadanne, hvoraf det ældste og mest
bekendte er <i>La Bibliothèque universelle</i>
(1686—93). Straks efter dette fulgte <i>L'Histoire des
Ouvrages des Savants</i> (1687—1704), udgivet af
Basnage de Beauval.

I 18. Aarh. voksede Antallet af Tidsskrifter
betydelig. En Mængde udgaves i Holland
(Amsterdam og Rotterdam); i dette fri Land
behøvede man ikke at frygte al den Forfølgelse
og alle de Ubehageligheder, som Censurens
Strenghed i F. voldte baade politiske og
litterærkritiske Skribenter. Fra 1701 stammer
<i>Mémoires pour servir à l'Histoire des Sciences et
des Arts</i>, ogsaa kaldet <i>Le Journal de Trévoux</i>;
fra 1704: <i>La Clef du Cabinet des Princes de
l'Europe</i>, hist.-litterær, ogsaa kaldet <i>Le Journal
de Verdun</i>; begge fortsattes længe under forsk.
Titler; fra 1713—36: <i>Le Journal litteraire</i>,
grundet af en Forening af unge Mænd. Den stærke
Indflydelse, som England i denne Tid øvede
paa F., fik et Udtryk gennem ikke mindre end
4 Tidsskrifter, som skulde oplyse fr. Læsere om
Forholdene i Øriget. Den eng. Paavirkning
førte ligeledes til, at <i>The Spectator</i> forsøgtes
oversat 1714, og den navnkundige Forf.
Marivaux stiftede 1722 en <i>Spectateur français</i>; Ideen
optoges ivrig, og næsten en Snes lgn. udgaves
