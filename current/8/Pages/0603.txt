offentliggjorte i norske videnskabelige
Tidsskrifter og i forsk. Ekspeditionsberetninger. Af
hans Afh. kan nævnes »Bidrag til Kundskaben
om de til Gruppen <i>Digitatæ</i> hørende
Laminarier (1883), <i>Contribution to the Knowledge
of the Marine Algæ of Norway</i>, I—II
(1890—91), <i>The Norwegian Forms of Lithothamnion</i>
(1895), »Die Lithothamnien des Adriatischen
Meeres und Marokkos« (1904), <i>The
Corallinaceæ of the Siboga Expedition</i> (1904, sammen
med <sp>A. Weber van Bosse</sp>), »Die
Lithothamnien der deutschen Südpolar-Expedition«
(1908). Et stort Hovedværk over Kalkalgerne,
med hvilket han arbejdede i de sidste Aar,
naaede han desværre ikke at fuldføre. (<sp>Litt.</sp>:
<sp>N. Wille</sp>, »M. H. F.« i »Kgl. norske Vid.
Selsk.'s Skr« [Trondhjem 1911]).
<i>C. H. O.</i>
</chapter>

<chapter name="Fosnes">
<b>Fosnes,</b> <sp>Herred</sp>, Namdalens Fogderi,
Nordre Trondhjems Amt, (1910) 2738 Indb.,
paa Sydsiden af Yttre Foldenfjord NV. f.
Namsos. Herredet bestaar dels af Fastland, dels
af Øer, hvoraf Otterøen og Jøøen er de største.
Fjeldene naar op i en Gennemsnitshøjde af c.
400 m, enkelte Toppe paa Fastlandet naar
dog højere op (Grønklippen 796 m). Herredet
er gennemskaaret af mange Fjorde og Sunde
og opfyldt af mange Vande, hvoraf Salsvandet
er det største (30 km langt). Herredets
Bebyggelse er som sædvanlig knyttet til Fjordens
Bredder og den nedre Del af Dalførerne; mest
samlet er den ved <sp>Statland</sp>, hvor et større
Savbrug har foraarsaget en landsbymæssig
Bebyggelse ved <sp>Moelvens</sp> Udløb, hvor
der ligeledes er større Savbrug, omkring
<sp>Viks Kirke</sp>, ved <sp>Husviken</sp> paa
Otterøen, ved <sp>Faksdalsvaagen</sp> og
<sp>Fosnesbugten</sp> paa Jøøen m. fl. St. Af Veje findes
en Del Bygdeveje, saaledes langs
Namsenfjordens Vestside, paa Otterøen og Jøøen.
Agerbrug staar paa et lavt Standpunkt, og store
Strækninger, navnlig paa Jøøen, ligger udyrkede
uagtet god Jord. Fædriften staar paa et
forholdsvis godt Standpunkt, Sætere hører næsten
til hver Gaard paa Fastlandet. F. er godt
forsynet med Skov og kan afgive en Del til Salg;
Skovene, mest Fyr og Gran, er dog meget
medtagne, og Birkeskoven lider meget ved
Barkens Aftagen til Barkning af Fiskegarn.
Hovednæringen er Fiskeri, Indbyggerne deltager
baade i Lofot- og Finmarksfisket, desuden i
Sildefisket om Sommeren, hvilket næsten er
aarvist i Namdalens Fjorde. Udbytte i 1906
c. 30000 Kr. Foruden de ovenn. større
Savbrug er der ved <sp>Tørvik</sp> et stort Møllebrug
og en Vadmelsstampe. F. Sparebank oprettet
1877. I gejstlig Henseende er Herredet delt
i Viks Hovedsogn og F. Anneks. Ved en
Lokalbaad staar F. i Dampskibsforbindelse med
Namsos med Anløb paa de fleste tættere
bebyggede Steder. <sp>Foslandsosen</sp> paa
Otterøen anløbes af de store rutegaaende
Nordlandsbaade. Antagen Indtægt 1910 426975 Kr,
Formue 1725000 Kr. Herredets Areal er 861 km<sup>2</sup>,
hvoraf 75 km<sup>2</sup> Ferskvand, 13,2 km<sup>2</sup> Ager og
Eng, 125 km<sup>2</sup> Skov.
<i>(J. F. W. H.). M. H.</i>
</chapter>

<chapter name="Foss, Alexander">
<b>Foss,</b> <sp>Alexander</sp>, dansk Ingeniør og
Fabrikant, f. 1. Oktbr 1858 i Viborg. Efter at
være blevet Student 1876 og <i>cand. polyt.</i> 1882,
blev han 1885 Medindehaver af Ingeniørfirmaet
F. L. Smidth & Co. Sammen med sine
Kompagnoner. Ingeniørerne F. L. Smidth og især
Ingeniør Poul Larsen, udviklede F. en meget
betydelig Maskinforretning, hvis Specialitet:
Maskiner for Cementfabrikker og Teglværker,
efterhaanden har vundet Indpas over hele
Jorden, samtidig med, at Firmaet har grundlagt
Cementfabrikker o. l. Værker i alle
Verdensdele. Grunden til Firmaets Verdensry er særlig
den, at man stadig har lagt Vægt paa at levere
1. Klasses Arbejde og i det hele i enhver
Henseende at udføre alle Anlæg efter de til enhver
Tid raadende bedste videnskabelige og tekn.
Metoder, saaledes at ingen Konkurrence blev
mulig, hvad Godheden angik. I Foredrag og
Pjecer har F. særlig betonet dette Princip og
fremhævet, at Danmark for at gøre sig
gældende som Industriland fremfor alt maatte lægge
sig efter at udføre Arbejde af bedste Kvalitet.
I denne Henseende har han ogsaa stærkt
betonet Nødvendigheden af, at saavel Fabrikanter
som Arbejdere var i Besiddelse af den til
Arbejdets Udførelse nødvendige Uddannelse og
ikke mindst af etiske Kvalifikationer. F. har
foruden ved Arbejdet i sin egen Virksomhed haft
fremragende Bet. som Leder og Medbestyrer
af en Række sociale og videnskabelige
Institutioner. 1892—1901 var han saaledes Medlem
af Bestyrelsen for Dansk Ingeniørforening og
1904—07 Formand for samme. F. er
livsvarigt Medlem af Bestyrelsen for den
internationale Forening for Materialprøvning, fra
1912 Vicepræsident for Danmarks
naturvidenskabelige Samfund, fra 1913 Medlem af
Nationalbankens Repræsentantskab og Kbhvn's
Havnebestyrelse og fra 1916 Medlem af
Bestyrelsen for den danske Afdeling af den
Letterstedt'ske Forening. Sin største Indflydelse har
F. dog øvet som Medleder af en Række
industrielle Organisationer. Han var saaledes
1903—12 Formand for Foreningen af Fabrikanter i
Jernindustrien i Kbhvn, og 1904—12 for
Jernindustriens Sammenslutning, desuden virksomt
Bestyrelsesmedlem af Dansk Arbejdsgiver- og
Mesterforening. Det er i disse Foreninger
særlig Arbejdsgiverorganisationens Udvikling og
Afslutningen af talrige Lønoverenskomster, F.
har viet sit Arbejde. Sin største Indsats for
dansk Industri har F. ydet som Formand for
Industriforeningen i Kbhvn siden 1911 og det
da oprettede Industriraad. Særlig under
Verdenskrigen fra 1914 har F. ved sin gennem
disse Institutioner og som Medlem af fl. i
Anledning af Krigen oprettede »Nævn« udfoldede
organisatoriske Virksomhed i høj Grad
bidraget til, at Danmarks Stilling under Krigen er
blevet væsentlig bedre end andre neutrale
Landes, idet der gennem Afslutningen af
Overenskomster med de krigsførende Magter i nogen
Grad er blevet sikret Danmark Tilførsel af
Materialer og Varer. F. valgtes 1915 som
Folketingsmand for Kbhvn's 6. Kreds og tilhører som
Politiker det konservative Folkeparti. F.'s
politiske Arbejde har i Tilslutning til hans øvrige
organisatoriske Virksomhed særlig gaaet ud
paa at fremhæve Bet. af, at Danmark udvikler
sin Industri, og at hele Erhvervslivets Interesser
