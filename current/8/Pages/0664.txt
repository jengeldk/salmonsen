Overenskomst om, Godsbefordring paa Jernbanerne,
samt Lov (Nr 111) af 13. Maj 1911 om
Statsbanernes Takster m. m.; 3) Postforsendelse, se
herom Postloven (Nr 57) af 5. Apr. 1888 med
Tillægslove af 1896, 1902, 1907, 1908, 1912 og
1914, Lov (Nr 167) af 17. Maj 1916 om
Styrelsen af Postvæsenet, samt Anordning om Posternes
Benyttelse (Nr 283) af 4. Decbr 1913, hvis Afsnit
III om Tidender og Tidsskr dog er afløst af
Anordning (Nr 122) af 13. Juni 1914, 4) Søtransport,
se <sp>Befragtning</sp>. (<sp>Litt.</sp>:
<sp>Hammarskjöld</sp>, »Om Fraktaftalet«; <sp>Jul. Lassen</sp>,
»Obligationsr. spec. Del« § 60).
<i>(L. A. G.). E. T.</i>
</chapter>

<chapter name="Fragtret, international (se Jernbaneret)">
<b>Fragtret,</b> international, se <sp>Jernbaneret</sp>.
</chapter>

<chapter name="Frahier">
<b>Frahier</b> [fra↱je], Landsby i Dept
Haute-Saône c. 7 km VNV. f. Belfort. Under Forsøget
Jan. 1871 paa at undsætte Belfort søgte
Bourbaki at omfatte højre Fløj af den tyske Hær
under General Werder. 16. Jan. angrebes
nævnte Fløj af Divisionen Crémer, understøttet af
Dele af 18. fr. Korps, og kastedes tilbage over
F., paa hvilket Punkt Franskmændenes
yderligere Fremtrængen standsedes 17. Jan. af de i
Nattens Løb under General Keller tililende tyske
Reserver.
<i>B. P. B.</i>
</chapter>

<chapter name="Frahug">
<b>Frahug</b> kaldes i Skovbruget Borttagelsen af
een Stamme paa et Træ, som fra Grunden er
delt i 2 ell. fl. Stammer. Naar Træet skal leve
en Tid lang endnu, maa man helst undgaa F.;
thi Saaret er for stort til at kunne overvokses,
der vil komme Raadsvampe ind ad det, og de
kan let brede sig op i de tilbageblivende
Stammer ell. ned i den fælles Rod. Desuden kan F.
svække Træet ved at medføre et stærkt
Saftflaad (Blødning).
<i>C. V. P.</i>
</chapter>

<chapter name="Fraikin, Charles Auguste">
<b>Fraikin</b> [fræ↱kǣ], <sp>Charles Auguste</sp>,
belg. Billedhugger, f. 14. Juni 1819 i Herenthals
ved Antwerpen, d. 22. Novbr 1893 i
Schaerbeek-Bryssel. Efter i sin Ungdom at have
studeret Malerkunst paa Akademiet i Bryssel og
senere virket som Læge uddannede han sig paa
Akademiet i Billedhuggerfaget og lagde
Grunden til sin store Anseelse i sit Hjemland med
Statuen »Venus med Duen« (1848); 1846—47 var
han i Italien. Kendte Værker: »Den fangne
Amor«, den graciøse Gruppe »Amor og Psyche«,
Statuerne »Maria«, »Uskylden« (1850), »Psyche
begræder Amor« (1851), Dronningen af Belgiens
Gravmæle i Peter- og Pauls-Kirken i Ostende
(1858, et af hans Hovedværker), Bronzegruppen
Egmont og Hoorn paa den lille Zaavelplads i
Bryssel (1864), Quételet's Marmorstatue i
Bryssel m. v.
<i>A. Hk.</i>
</chapter>

<chapter name="frailty, thy name is woman">
<b>frailty, thy name is woman</b>
[↱fre<sub>i</sub>£t<sub>i</sub>-ða^i-↱ne<sub>i</sub>m-iz-↱wum<sub>ə</sub>n] (eng.), Svaghed, dit Navn er
Kvinde! Citat af Shakespeares »Hamlet« (1.2).
</chapter>

<chapter name="Fraipont, Gustave">
<b>Fraipont</b> [fræ↱pǡ], <sp>Gustave</sp>, belg. Maler,
Illustrator og Grafiker, f. 1849 i Bryssel, vakte
først Opmærksomhed ved sine Litografier,
senere især ved dygtige Akvareller og Pasteller:
Akvar. »Deputeretkammeret« (1887), »Gammel
Gade i Lisieux« (1900), »Hulvej i Bretagne«
(1902) m. v., Pastellen »Samtale ved
Strandbredden« (paa Salonen i Paris 1888) o. a. F.
naturaliseredes i Frankrig. Han har skrevet forsk.
om grafisk Kunst.
<i>A. Hk.</i>
</chapter>

<chapter name="Frak">
<b>Frak</b> (ikke <sp>Frakke</sp>) er den senest
tilkomne virkelige Nydannelse i mandlig Klædedragt,
men alligevel er der Uvished om dens
Hjemstavn og om Navnets Oprindelse.
Videnskabernes Selskabs danske Ordbog, Bind fra 1802,
mener, at Ordet er fr. (<i>froc</i>, en Munkekappe; ogsaa
dens Stof). Littré siger, det er tysk, Quicherat,
at det er polsk. Den førstnævnte danske Ordbog
definerer F. saaledes: »Et Slags nu brugelige
Overkioler, af forskiellig Snit, dog nogenledes
lignende en ordentlig Kiole, allene at de ere
videre og sidere, og ere almindeligt giorte af

<img>Fig. 1.</img>

<img>Fig. 2.</img>

<img>Fig. 3.</img>
