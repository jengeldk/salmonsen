Psilander og Asta Nielsen, Tyskeren Henny Porten
og Amerikaneren Maurice Costello.

Et F.-Drama maa skrives efter andre
Principper end et Skuespil for en Talescene. Det
maa have en bevæget, eventuelt voldsom og
klart anskuelig Handling, være forsynet med
kraftige Effektmidler og dog være skrevet med
det Anstrøg af umiddelbar Naivitet, som kan gribe
Interessen hos det store og jævne Folk, som er
Billedteatrenes sikreste Publikum; men
Handlingen maa ingensinde støde den gode Smag
ell. komme i Konflikt med den meget strenge
Censur, som overalt i Europa og Amerika
udøves over for F. I tidligere Tid blev F.-Dramaer
skrevet af Folk fra næsten alle mulige
Samfundsklasser, og Fabrikkerne udvalgte de
Dramaer, der indeholdt de bedste Sensationer, uden
at tage mange kunstneriske Hensyn. Nu er man
mere gaaet over til at lade F.-Dramaer skrive af
anerkendte Forf., ell. at dramatisere gode
Bøger, der egner sig dertil.

<sp>Biografteatret</sp> (<sp>Kinoteatret</sp>), hvor
levende Billeder forevises, bestaar af følgende
Dele: Tilskuerpladsen, der under Forestillingen
er mørk, Tilskuerne vender Ansigtet mod et
hvidt Lærred for Enden af Lokalet, hvor
Billedet projiceres paa. I den modsatte Endevæg
lige over for Lærredet findes et lille Vindue,
hvorigennem Billederne fra Forevisningsapparatet
træder ud paa Lærredet. Bag Vinduet i det
saakaldte Operatørrum findes Forevisningsapparatet.

Det opr. Forevisningsapparat er opfundet af
Edison. Et moderne Apparat bestaar af flg.
Dele (se Fig. 5):

1) En Lanterne, der indeholder Lyskilden,
som Regel en kraftig elektrisk Buelampe, der
gennem en Kondensatorlinse, som er anbragt
foran i Lanternen, kaster Lyset ind i

2) Projektionsapparatet. Dette bærer foroven
en Spole, hvorpaa F. er anbragt, derfra løber
F. ned foran et Vindue, hvor den belyses;
Lyset trænger gennem F. ind i en Linse, som er
anbragt foran F., hvorved denne projiceres paa
Lærredet; naar Billedet er belyst, vandrer F.
videre, trukket af to Transportører paa samme
Maade som i Optagelsesapparatet. Naar F.
vandrer, drejes den roterende Blænder, som er
anbragt foran Objektivet, for, saaledes at der
er mørkt mellem hver forevist Billede, men
Lys og Mørke skifter saa hurtigt, at det
menneskelige Øje ikke kan opdage det, og derfor
ser man i Billedteatret et fuldkommen roligt
Billede af en Bevægelse.
<i>Carl Glückstadt.</i>

<img>Fig. 4.</img>

<img>Fig. 5.</img>
</chapter>

<chapter name="Filochoros">
<b>Filochoros</b> [-ko-], gr. Historiker fra Athen,
levede c. 300 f. Kr., dræbt paa Antigonos Gonatas'
Befaling. I sit Værk <i>Atthis</i> gav F. i 17 Bøger en
tør, annalistisk Fremstilling af Athen's Historie
ned til 262; andre Værker behandlede med stor
Lærdom specielle Emner af forsk. Art.
Fragmenterne er samlede i Müller's <i>Historicorum
Græcorum fragmenta</i>, Bd I [Paris 1841; 1885]).
<i>K-H.</i>
</chapter>

<chapter name="Filodemos">
<b>Filodemos</b> [gr. -↱lode.-], gr. Filosof, 1. Aarh.
f. Kr., var f. i Gadara i Koilesyrien, men levede
i Rom, i hvis litterære Kredse han var velset,
saaledes af Cicero, der roser hans Lærdom. F.
