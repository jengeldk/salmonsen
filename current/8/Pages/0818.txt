Moderate, især efter at han Efteraaret 1910
havde faaet Bugt med en Jernbanestrejke;
derimod blev han Genstand for stor Forbitrelse hos
Arbejderne, for hvem han tidligere ivrig havde
forkyndt Generalstrejken som det store
Frigørelsesmiddel; og efterhaanden vendte mange
Radikale sig fra ham. Efteraaret 1910 ændrede
han Ministeriet, idet Millerand og Viviani gik
af. Febr 1911 faldt han ved en ret tilfældig
Afstemning med ringe Stemmeforskel. Det ny
Ministerium <sp>Monis</sp> (Febr—Juni 1911) var af
ren radikal Farve; bl. dets Medlemmer var
<sp>Berteaux</sp> og <sp>Caillaux</sp>, medens
<sp>Delcassé</sp> blev Marineminister; Ministeriets mest
indflydelsesrige Medlem Berteaux dræbtes
imidlertid ved en Flyverulykke, og Ministeriet
opløstes kort efter. <sp>Caillaux</sp> (Juni 1911—Jan.
1912) dannede derpaa et Ministerium af lidt
mindre radikal Farve; han beholdt Delcassé
som Marineminister. Caillaux søgte at mægle i
Spørgsmaalet om Overgang til
<sp>Forholdstalsvalgmaaden</sp>, der efterhaanden var
kommet i Forgrunden. Stillingen var her meget
indviklet. Tanken om at gaa over til Listevalg
med Anvendelse af Forholdstalsvalgmaaden
samlede i Kamret det socialdemokratiske
Enhedsparti, en Del af de Radikale, de Moderate
og Monarkisterne; tilsammen var Tilhængerne
Flertal, men de fleste af de Radikale, altsaa
af den sædvanlige Regeringsmajoritet, var mod
Forholdstalsvalgene; derved opstod det
vanskelige Forhold, at der i Kamret fandtes et forsk.
Flertal m. H. t. den alm. Politik og m. H. t.
det i Øjeblikket vigtigste indre politiske
Spørgsmaal. Ministerierne maatte derfor søge at
mægle mellem de forsk. Synspunkter; Caillaux
bestræbte sig ivrig derfor, men det lykkedes ikke
at komme til et Resultat. I øvrigt optoges hans
Ministertid af det <sp>marokkanske
Spørgsmaal</sp>. Urolighederne i Marokko havde nu ført
til, at Franskmændene havde besat Hovedstaden
<sp>Fez</sp>; fra tysk Side mente man, at dette stred
mod <sp>Algeciras-Aftalerne</sp>, og man sendte et
lille tysk Krigsskib til den marokkanske Havn
<sp>Agadir</sp>; dette førte til yderst vanskelige
Forhandlinger mellem de to Stater, men England
stillede sig paa fr. Side, og det lykkedes endnu
en Gang at opnaa en Overenskomst 1911; F.
overlod Tyskland nogle Strækninger ved
Kongo, der antoges at have c. 1 Mill. Indb.,
medens Tyskerne anerkendte F.'s Ret til at
overtage en Art Protektorat over Marokko, der
bavde c. 8 Mill. Indb. Overenskomsten maatte
synes meget tilfredsstillende for F., men der
opstod bagefter Uenighed i Ministeriet selv
om Maaden, hvorpaa Forhandlingerne var ført,
og Caillaux, der angrebes stærkt fra mange
Sider, traadte da tilbage Jan. 1912. Det ny
Ministerium dannedes af <sp>Poincaré</sp> (Jan.
1912—Jan. 1913). Han hørte til de mest Moderate
inden for Regeringsflertallet, og Ministeriet fik
Repræsentanter for de forskellige Grupper
inden for dette; Briand og Millerand mødtes her
med L. Bourgeois, og Delcassé vedblev at være
Marineminister. Ministeriets Politik fik en ret
moderat Farve. I Spørgsmaalet om
Forholdstalsvalgmaaden bevarede det de foregaaende
Ministeriers mæglende Holdning, men med større
Sympati for denne Valgmaade. Juli 1912 vedtog
Kamret Forslaget om Forholdstalsvalgmaadens
Indførelse, dog i ret ufuldkommen Skikkelse;
339 stemte for, 217 mod. Men det viste sig
snart, at Stemningen i Senatet var meget kølig
over for Forslaget; Clemenceau ledede her
Modstanden. Interessen samlede sig nu efterhaanden
om det Præsidentvalg, der forestod Jan. 1913.
De radikale Grupper opfordrede <sp>L.
Bourgeois</sp> til at lade sig vælge, men han afslog
af Helbredshensyn. Opmærksomheden vendtes
derefter imod <sp>Poincaré</sp>; han bekæmpedes
ivrig af Clemenceau, men dennes Kandidat,
<sp>Pams</sp>, var en ret ubetydelig Mand, og
Forholdstalsvalgmaadens Tilhængere havde uanset
Parti Sympati for Poincaré. Resultatet blev, at
Poincaré ved anden Afstemning valgtes med
483 St.; Pams fik 296. Socialdemokraten Vaillant
69. Præsidentvalget medførte et Ministerskifte.
<sp>Briand</sp> traadte i Spidsen for det ny
Ministerium (Jan. 1913—Marts 1913); Bourgeois,
Millerand og Delcassé blev ikke Medlemmer af
dette. Marts blev der imidlertid i Senatet
Flertal (161 mod 128) mod Forslaget om
Forholdstalsvalg, og Ministeriet <sp>Briand</sp> gik da af.
Det ny Ministerium dannedes af <sp>Barthou</sp>
(Marts—Decbr 1913), der ligesom Poincaré
hørte til de mest Moderate inden for
Regeringsflertallet. Interessen samlede sig nu om det
allerede tidligere fremsatte Forslag om
Tilbagevenden til 3 Aars Tjenestetid. Efter at de
kolonipolitiske Spørgsmaal var ordnede 1912,
havde Balkan-Krigene 1912—13 skabt ny Uro bl.
Stormagterne. Det lykkedes vel at bevare
Forstaaelsen mellem Magterne, men det kom dog
til ny Rustninger; Tyskland forøgede Antallet af
dem, der aarlig indkaldtes og dermed Hærens
Fredsstyrke, og dette førte i F. til en stærkere
Agitation for 3 Aars Tjenestetid; man kunde
her ikke øge den aarlige Udskrivning, da man
allerede tog saa godt som alle tjenstdygtige, og
Fredsstyrken kunde da kun forøges ved længere
Tjenestetid. Forslaget førtes frem af
Regeringen og støttedes af Moderate og Konservative,
men mødte Modstand hos Socialdemokraterne
og hos en Del af de Radikale under Ledelse af
Caillaux. Men Juli 1913 vedtoges Loven i
Kamret med 358 St. mod 204, hvorpaa den i Aug.
billigedes af Senatet med 254 mod 37. Decbr
1913 lykkedes det Caillaux i et finansielt
Spørgsmaal at faa Flertal (290 mod 265) mod
Ministeriet <sp>Barthou</sp>, og der dannedes derpaa et
Ministerium <sp>Doumergue</sp> (Decbr
1913—Juni 1914) af mere radikal Farve; den virkelige
Leder blev Caillaux, der overtog
Finansministeriet; ogsaa Viviani traadte ind i dette
Ministerium. Caillaux søgte nu at fremme
Behandlingen af Forslaget om en Indkomstskat,
som han i sin Tid ivrig havde forfægtet, og som
nu i nogen Tid atter havde været til
Behandling. Han blev imidlertid nu Genstand for en
Række personlige Angreb af Bladet <i>le Figaro</i>;
hans Hustru skød Bladets Redaktør, og Caillaux
traadte derpaa ud af Ministeriet Marts 1914.
Forslaget om Forholdstalsvalg var efter den
første Vedtagelse gaaet frem og tilbage mellem
Kamret og Senatet uden Resultat, idet Senatet
fastholdt sin Modstand. Valgene Apr.—Maj 1914
