omviklet Tjærejute, Tjæregrus e. l., der kan
beskytte mod Rust. Til Kælderledninger og
alle Slags Husledninger anvendes F. af
Smedejern ell. hammerbart Støbejern, men
nødig af alm. Støbejern.
<i>R. T.</i>
</chapter>

<chapter name="Fittonia">
<b>Fittonia</b> Coem., Slægt af <i>Acanthaceæ</i>, Urter
med oftest nedliggende haarede Stængler og
gule Blomster. 2 Arter i Peru. <i>F. gigantea</i>
Lind. er en Varmhusplante, hvis store,
glinsende, grønne. Blade har smukke, røde Aarer.
<i>F. Verschaffelti</i> (Lem.) Coem. har matgrønne
Blade med et prægtigt, rødt Aarenet. De
formeres ved Stiklinger.
<i>L. H.</i>
</chapter>

<chapter name="Fittri">
<b>Fittri</b>, <sp>Dor F.</sp> (<sp>Bulala</sp>), et Landskab i
Mellemafrika, Ø. f. Tsad-Søen i fransk Sudan.
Hovedstaden Jáua ligger lidt N. f. Floden
<sp>Bathas</sp> Munding i <sp>F.-Søen</sp> (ogsaa kaldet
<sp>Candie</sp>). Søens Omfang er meget foranderlig, i
Regntiden 6, i den tørre Tid 2—3 Dagsrejser;
ligeledes veksler Dybden, saaledes at man
undertiden kan vade ud til Øen <sp>Modi</sp> i dens
Midte. F.-Søens store Rigdom paa Fisk
fremkalder et betydeligt Fiskeri og stor Handel
med Fisk.
<i>C. A.</i>
</chapter>

<chapter name="Fitz">
<b>Fitz</b> [fits] (tidligere ogsaa skrevet <sp>Fiz</sp> ell.
<sp>Filz</sp>) i Beg. af eng. Navne er den normanniske
Form for det alm. fr. <i>fils</i>, Søn; det brugtes
undertiden til at danne Familienavne for uægte
Børn og deres Efterkommere. Eksempler:
Fitzroy (Kongens Søn), Fitzwilliam o. s. v.
</chapter>

<chapter name="Fitzalan">
<b>Fitzalan</b> [f<sub>i</sub>ts↱ä£<sub>ə</sub>n], gl eng. Adelsslægt, der
allerede nævnes under Henrik I, og hvis Chef
fra 1291 bar Titlen <sp>Jarl af Arundel</sp>.
Slægtens Medlemmer spillede en stor Rolle i
Middelalderen. <sp>Edmund F.</sp>, Jarl af Arundel,
sluttede sig til Edvard II og blev 1326 henrettet
som Tilhænger af ham. Hans Søn <sp>Richard
F.</sp>, Jarl af A., f. 1307, d. 1370, indtog en
fremtrædende Stilling under Edvard III og anførte
en af den eng. Hærs Fløje ved Crécy. Dennes
Søn, <sp>Richard F.</sp>, Jarl af A., f. 1346, vandt
som Admiral fl. Sejre over Franskmændene,
men blev henrettet 1397 som skyldig i en
Sammensværgelse mod Richard II. Hans Broder,
<sp>Thomas F.</sp>, f. 1353, d. 1414, var Ærkebiskop
i Canterbury og Hovedmanden for Forfølgelsen
mod Wycliff's Tilhængere. <sp>Henry F.</sp>, Jarl af
A. (1511—80) spillede en stor Rolle allerede
under sin Gudfader Henrik VIII og hørte til de
12 Stormænd, hvem Kongen i sit Testamente
betroede Formynderskabet over sin Søn
Edvard VI. Under Edvard's Regering støttede han
først Northumberland mod Somerset, men
optraadte senere mod Northumberland's Forsøg
paa at faa Jane Grey gjort til Dronning efter
Edvard's Død 1553. Dronning Marie, hvem har
saaledes skaffede Kronen, belønnede ham
rigeligt. Under Elisabeth var han Leder af det
gammelkatolske Adelsparti og søgte ved
Spaniens Hjælp at skaffe Marie Stuart den eng.
Krone. Han sad derfor et Aar i Fængsel og
tilbragte sine sidste Leveaar i Stilhed. Med ham
uddøde Slægten F., og Titlen Jarl af A. gik
over til Familien Howard.
<i>J. L.</i>
</chapter>

<chapter name="Fitzgerald">
<b>Fitzgerald</b> [fits↱dзer<sub>ə</sub>£d], gl irsk Adelsslægt,
som drog til Irland allerede i 12. Aarh., da
Englænderne fik fast Fod dèr, og i hele
Middelalderen spillede en stor Rolle paa Øen. Dens to
Hovedgrene sad inde med Titlerne Jarl af
<sp>Kildare</sp> og Jarl af <sp>Desmond</sp>. Dens Magt blev
knækket af Henrik VIII. I nyere Tid er dens
mest kendte Medlem <sp>Edward F.</sp>, født
1763 som Søn af <sp>James F.</sp>, der 1766 fik Titlen
Hertug af Leinster. F. kom tidlig ind i den
eng. Hær og udmærkede sig i den
nordamerikanske Frihedskrig. Efter sin Hjemkomst blev
han Medlem af det irske Parlament, sluttede
nøje Forbindelse med de eng. Whig'er og delte
opildnet af Rousseau'ske Ideer disses Sympati
for den fr. Revolution, da denne brød ud.
Under et Ophold i Paris 1792, hvor han ægtede
Pamela, der skal have været Datter af Filip
Égalité og Mme de Genlis, deltog han i
revolutionære Demonstrationer, der vakte den eng.
Regerings Mistanke. Han fjernedes fra Hæren,
men dreves derved over i en stadig
voldsommede Opposition. 1796 sluttede han sig til
<i>United Irishmen</i> og arbejdede for med fr. Hjælp
at løsrive Irland fra England. Han deltog i
Forhandlinger med Direktoriet og planlagde den
milit. Side af den paatænkte Rejsning.
Planerne forraadtes imidlertid for den eng.
Regering, og Maj 1798 fængsledes F. i Dublin. Ved
Tilfangetagelsen var han blevet haardt saaret og
døde 4. Juni. Hans Broder <sp>William
Robert F.</sp> (1749—1304), Hertug af Leinster,
støttede den eng. Regering og havde stor Andel
i, at Unionen blev gennemført 1800.
<i>(A. Frs.). J. L.</i>
</chapter>

<chapter name="Fitzgerald, Edward">
<b>Fitzgerald</b> [fits↱dзer<sub>ə</sub>£d], <sp>Edward</sp>, eng.
Forf., (1809—83), blev 1826 immatrikuleret ved
Cambridge, hvor han blev Ven med Thackeray,
senere med Tennyson. 1830 forlod han Univ. og
opholdt sig en kort Tid i Paris, vendte tilbage
til England og slog sig ned i sin Fødeegn
Suffolk, hvor han levede et yderst tilbagetrukket
Liv, der i de sidste Aar nærmede sig en
Eneboers. Hans originale Produktion er meget
lille. »Jeg véd«, siger han, »at jeg kunde skrive
Bind paa Bind lige saa godt som den Dynge
Herrer, der rasper af sig, men det
forekommer mig, at medmindre man kan gøre det
bedre, maa man helst slet ikke gøre det«. Hans
første originale Arbejde var Dialogen
<i>Euphranor</i> (1851), om Opdragelse, med
Cambridge-Egnens Natur som Baggrund. 1852 fulgte
<i>Polonius</i>, en Samling Aforismer, <i>wise saws and
modern instances</i>; 1853 udgav han <i>Six Dramas of
Calderon</i>, der senere fulgtes af endnu to; de er
alle Gendigtning, ikke Overs., idet F. stryger og
indskyder, som det passer ham. Dette gælder
i endnu højere Grad om det Værk, hvorpaa
hans Berømmelse hviler: <i>The Rubáiyàt of Omar
Khayyám</i> (1859), i sin endelige Form 101 smaa
fireliniede Strofer. Sjældent har en
Berømmelse og en betydelig Indflydelse hvilet paa et
kvantitativt saa ringe Grundlag. Naar det dog er
blevet Tilfældet, beror det vel paa, at det
Livssyn, der gør de 101 Strofer til een Enhed, har
givet et artistisk fuldkomment Udtryk for
Stemninger, der var stærke i Tiden, og som vi finder
baade hos Clough og Arnold og mange andre,
nemlig:

<poem>Der var den Dør, som jeg ingen Nøgle havde til;
der var det Slør, som jeg ikke mægtede at se igennem.
En stakket Stund snakkedes der lidt om <sp>mig</sp> og <sp>dig</sp>,
og saa — ikke mere om <sp>dig</sp> og <sp>mig</sp>.</poem>
