Øieblikket er der ikke længere nogen virkelig
Tvivl om Systemets Rigtighed i alle Hovedtræk
og dets Anvendelighed ogsaa uden for Europa,
om end med Modifikationer. Paa enkelte Hold
er man derimod nu tilbøjelig til at forme
Opstillingen af Kulturtrinene under Synspunkter,
hvorved tages Hensyn til andre grundlæggende
Faktorer end Raaemnet for Vaaben og
skærende Redskaber.

For Danmarks Vedk. gav I. I. A. Worsaae den
første alm. Fremstilling 1843 i »Danmarks
Oldtid oplyst ved Oldsager og Gravhøje« (1844 paa
Tysk, 1849 paa Engelsk). Det saas nu ret, at
en Fylde af Viden kunde uddrages af Oldsager
og Mindesmærker.

Paa det givne Grundlag arbejdedes da rundt
om i Europa, og Opdagelserne fulgte hurtigt. I
Danmark vistes Køkkenmøddingerne at betegne
et <sp>ældste</sp>, primitivt <sp>Stadium af
Stenalderen</sp> (Worsaae, Undersøgelser i
Forbindelse med J. Steenstrup og Forchhammer). Et
endnu langt ældre Trin, <sp>Oldstenalderen</sp>
(palæolitisk Stenalder), fremkom i
Mellemeuropa først i Frankrig og Belgien. Schmerling
beskrev Lag med Stensager og Knogler af uddøde
Dyreformer ved Liège 1833—36, <sp>Boucher
de Perthes</sp> lignende i Somme-Dalen snart
efter. Man begyndte at undersøge bedre
bevarede Lag i Huler (fra 1853), hvorved eng. og fr.
Forskere samvirkede (<sp>Evans</sp>, <sp>Lartet</sp>,
<sp>Christy</sp>). Der fandtes Knogler af forlængst uddøde
Dyrearter som Hulebjørn, Mammuth, og af
Dyr, som nu lever i andre Lande (som
Rensdyret), i Forbindelse med Vidnesbyrd om, at
Mennesket havde levet samtidigt med dem i de
samme Egne. Heldige Fund viste Raceforskelle
af paafaldende Art. Det fandtes, at disse Fund
svarede til Istiden, Diluviet. Man lærte at skelne
de forsk. Perioder i det lange Tidsrum fra
hinanden (jfr <sp>Oldstenalder</sp>).

Fra 1846 undersøgtes med rigt Udbytte en
stor Gravplads ved Hallstatt i Salzkammergut i
Østerrig, og dermed erkendtes en vidt udbredt
Kultur fra Jernalderens Beg. i Ungarn og det
vestlige Mellemeuropa, saavel som i Italien
(Villanova 1853, Marzabotto 1865). Megen Opsigt
vakte <sp>Pælebygningerne</sp> i
Schweizer-Søerne, mest fra Sten- og Bronzealderen, først
1854 i Züricher-Søen (<sp>F. Keller</sp>). Snart
fremkom lgn. Fund i Norditalien (<i>palafittes)</i> og
dernæst <sp>Terramarerne</sp>, tidlige Bosteder.
Disse Fund gav Anledning til den første
forhistoriske <sp>arkæologiske Kongres</sp> i Paris
1867 (<sp>G. de Mortillet</sp>), siden efterfulgt af
adskillige andre (1869 i Kbhvn).

Et stort nyt Felt (aabnedes i Grækenland med
<sp>Heinr. Schliemann</sp>'s Undersøgelser. Gammel
var selvsagt Interessen for de klassiske, hist.
Tidsrum, og der var især siden Grækenlands
Frigørelse, gennem Rejser med lejlighedsvise
Undersøgelser og gennem større Udgravninger
(Melos, Dodone, Olympia) vundet rigt arkæol.
Stof. Om Grænseperioderne — »det homeriske
Tidsrum« — var dog Forestillingerne ganske
uklare, og Bedømmelsen af det foreliggende
uvis. Inden for de malede Vaser, et af de mest
yndede Studieobjekter, opstillede <sp>A. Conze</sp>
1870 en ældre geometrisk Gruppe, senere efter
et bekendt stort Fund, Dipylon-Gravpladsen ved
Athen, betegnet som Dipylon-Perioden. De
Objekter fra endnu ældre Tidsrum, som Tid efter
anden fremkom, og de synlige Mindesmærker
om ældre Kulturformer var man ikke i Stand
til ret at faa noget ud af.

Ind i det roligt, men noget langsomt
fremadskridende Forskerarbejde traadte <sp>Heinrich
Schliemann</sp> som en Fribytter med ringe
Viden, men med voldsom Energi og dilettantisk
Begejstring, som fulgtes af et eksempelløst Held,
der trods de alvorligste Fejl i Metoden og
manglende Evne til at bedømme det fundne
bragte Undersøgelserne frem i Spring. 1871
begyndtes Gravninger i Troja, fortsat 1878 og
1890, 1874 i Mykenai, 1880 i Orchomenos, 1884
i Tiryns, først i de senere Aar med virkelig
kyndig Bistand, især af <sp>Vilh. Dörpfeld</sp>,
der har den største Fortjeneste af at have
reddet, hvad reddes kunde. Den <sp>mykeniske</sp>
Periode blev Navnet paa et Tidsrum, der i
nogen Grad svarede til de homeriske Kvads,
ell. dog til Dele deraf. Som Centrum for denne
Kultur henviste <sp>Milchhöfer</sp> 1883 til
<sp>Kreta</sp>. Efter mindre Undersøgelser hist og her paa
Øen begyndte <sp>Arthur Evans</sp> 1900 stort
anlagte Undersøgelser ved <sp>Knossos</sp>, Minos'
Kongesæde, og naaede Resultater, der næsten
bragte de af Schliemann vundne til at træde
i Skygge. Nu saas det, at Kreta virkelig havde
været den <sp>achæiske</sp> Kulturs Hovedsæde,
hvorfra Udløbere havde bredt sig til Øerne og
Grækenlands Fastland, til Lilleasien og gennem
Handelen til Palæstina, Ægypten, de vestlige
Middelhavslande. Ital. Undersøgelser i
<sp>Phaistos</sp> (<sp>Halbherr</sp>) bekræftede det vundne.
Brugen af Skrifttegn (endnu ikke tydede) var
et af de mærkeligste Udtryk for denne Kultur,
der paa mange Maader er Baggrunden for gr.
Sagn.

I de seneste Aartier er den f. A.'s Arbejde
blevet vidt forgrenet. Der er vundet frem i
Enkeltheder og i Systematik. Den palæolitiske
»Oldstenalder« er inddelt i en Række Afsnit. I
Norden er i Østdanmark og Skaane fundet en
Periode ældre end Køkkenmøddingernes Tid, og
med nogen Tilknytning til den sidste Del af den
europ. Oldstenalder. Bronzealderens Udvikling
er erkendt Trin for Trin. Jernalderen adskilt
i sine vigtigste Perioder. Forrest i dette Arbejde
staar i Danmark <sp>Sophus Müller</sp>, i Sverige
<sp>Oscar Montelius</sp>, medens i Norge <sp>A. W.
Brøgger</sp> fortsætter efter <sp>O. Rygh</sp> og <sp>G.
Gustafson</sp>. Paa Skandinaviens Halvø er
især Stenalderstudierne traadte i Forgrunden.
Studierne er nødvendigt nøje knyttede til
Museerne, der har udviklet sig til videnskabelige
Institutter af egen Art; foruden
Nationalmuseerne i de skandinaviske Hovedstæder og i
Helsingfors er at nævne af videnskabelig
Karakter Museerne i Bergen, Trondhjem,
Stavanger og Upsala, samt talrige mindre, som
væsentlig er samlende; Arbejdet i Marken stiller
nu Krav til Skole og Øvelse. Uden for Norden
bør nævnes Berlins »Mus. für Völkerkunde«,
<i>British Mus.</i> i London og Hofmus. i Wien.
Undersøgelserne er i stor Udstrækning i Gang i
stedse videre Omraader, ikke blot i de
