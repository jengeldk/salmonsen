Materiale bliver der mange Huller at udfylde
for den reproducerende Kunstner, og ogsaa han
bliver relativt producerende. Navnlig gælder
dette Skuespilleren og den udførende Musiker.
Her har den producerende Kunstner jo kun
kunnet give faa Antydninger i Ord for Tone,
Holdning. Mimik, respektive Tempo, Modulation,
Udtryk. Der kræves da, at den reproducerende
Fremstiller er kongenial med Digteren og
Musikeren og arbejder sig saaledes ind i deres
Tanke, Følelse og Stemning, at det opr.
inderlig forestillede kommer til ren, fuld og
anskuelig ydre Fremtoning.
<i>Cl. W.</i>
</chapter>

<chapter name="fremsynt (se Clairvoyance)">
<b>fremsynt</b>, se <sp>Clairvoyance</sp>.
</chapter>

<chapter name="Fremtid (se Futurum)">
<b>Fremtid</b>, se <sp>Futurum</sp>.
</chapter>

<chapter name="Fremtiden">
<b>Fremtiden</b>, en 11. Marts 1865 efter Forslag af
Direktør Jul. Hellmann stiftet Forsørgelsesforening
for Mænd og Kvinder, hvis Hovedbeskæftigelse
er Litt., Undervisning, Kunst og Polyteknik.
Hovedsagen er Alderdomsforsørgelse
og Enkepension, men ved Siden heraf gives
ogsaa Laan, Husleje- og Begravelseshjælp.
Det er Grundtanken, at Aandens Arbejdere ved
»Produktet af deres vante Virksomhed« skulde
kunne erhverve sig en opsparet Kapital. Dette har
medført, at Foreningen hvert Aar siden sin
Stiftelse har foranstaltet en Bortlodning af
Kunstsager, Bøger og Musikværker, som den selv har
forlagt, ligesom den har ladet afholde Forelæsninger
og Foredrag, Karnevaler og Udstillinger.
Af disse sidste fortjener at erindres:
Udstillingen af ældre dansk Kunst paa Charlottenborg
1867, en stor Kunst- og Industriudstilling 1879
og Udstillingen »Fra 48« 1893, de to sidste i
Forbindelse med »Industriforeningen i Kbhvn«
og i dens Lokaler. Foruden en Række Nyaarsgaver
(1866—88) har Foreningen af betydeligere Værker
udg. en illustreret Rejsehaandbog »Danmark«
(1870), der har oplevet fl. Opl., »Billeder
af danske Kunstnere til Digte af ældre og nyere
Forf.« (I—II, 1884—95), »Danske Folkeviser med
Tegninger af danske Kunstnere« (1887—97) samt
»Gamle kbhvn'ske Huse og Gaarde« (1894—97).
Ved Udgangen af 1865 ejede Foreningen allerede
c. 11000 Rdl., og dens Formue er senere
stadig vokset. Ved Udgangen af 1918 havde den
278 ordentlige Medlemmer (hvoraf 130
pensionsnydende) med en opsparet Kapital af
c. 550000 Kr, hvoraf Reservefond c. 63000 Kr.
Desuden ejer Foreningen et Legat paa 100000
Kr. Saa længe Jul. Hellmann levede, virkede
han med utrættelig Energi som Foreningens
stadige Formand. Efter hans Død (1881) gik
Formandsposten over til Etatsraad Heinr.
Hansen (d. 1890), og den beklædes nu af Direktør i
»Bikuben« V. Berg. 1890 udgaves et lille Skrift
»Foreningen F.'s første 25 Aar«.
<i>(C. N.). R. B.</i>
</chapter>

<chapter name="Fremtidsmusik">
<b>Fremtidsmusik,</b> en nærmest ironisk
Betegnelse for Richard Wagner's Musikdramaer,
opkommet paa en Tid, da Wagner endnu havde
at kæmpe med Opinionen. Betegnelsen passer
ikke længere, da de Wagner'ske Musikdramaer
nu i udpræget Grad tilhører Nutidsmusikken,
ja snart kan regnes til Fortidsmusikken.
<i>A. H.</i>
</chapter>

<chapter name="Fremtrækning">
<b>Fremtrækning</b> benævnes særlig
Fødselshjælperens F. af Fosteret. Sker F. ved, at
man (med Hænder ell. Instrumenter) fatter om en
Fod (ell. begge Fødder), kaldes det F. paa
Foden (ell. Fødderne); paa samme Maade F. paa
Sædet, F. ved Fødselstangen.
<i>Lp. M.</i>
</chapter>

<chapter name="Frémy, Edmond">
<b>Frémy</b> [fre↱mi], <sp>Edmond</sp>, fr. Kemiker,
f. 28. Febr 1814 i Versailles, d. 2. Febr 1894 i
Paris, Søn af Ch. F. F., Prof. i Kemi i St Cyr,
studerede Kemi først under sin Faders, senere
under Pelouze's Vejledning, og blev 1833
Præparatør, derefter Repetitør hos den sidstnævnte
Kemiker; 1846 og 1850 afløste F. Pelouze og
Gay Lussac som Prof. i Kemi ved <i>École
polytechnique</i>, <i>Collège de France</i> og <i>Muséum
d'histoire naturelle</i>, for hvilket sidste han blev
Direktør 1879. 1857 blev han Medlem af <i>Académie
des sciences</i>. 1864 grundlagde F. det kemiske
Laboratorium ved <i>Muséum d'histoire naturelle</i>,
hvor Undervisningen meddeles fuldstændig gratis.
Kemien skylder ham mange Undersøgelser og
Iagttagelser, af hvilke fl. har bidraget til
Industriens Fremskridt. Af hans Arbejder skal
nævnes Undersøgelser over Jernets, Tinnets og
Antimonets Syrer, over Fluorider,
Metalammoniakforbindelser, kvælstof- og svovlholdige
Syrer, Guld, Platin, Vinsyre, Cellulose, Gummi,
Bladgrønt, Sammensætningen af Ben, Muskler o. s. v.
Fremdeles maa mærkes hans Undersøgelser
over den kunstige Fremstilling af Ædelstene.
Hans Afh. er offentliggjorte i <i>Annales de
chimie et de physique</i> og i <i>Comptes rendus de
l'Académie des sciences</i>. Desuden har F.
sammen med Pelouze udg. <i>Traité de chimie
générale</i> i 6 Bd samt i den nyere Tid i Forening
med fl. a. Videnskabsmænd en <i>Encyclopédie
chimique</i>. Fra F.'s egen Haand foreligger fl.
Lærebøger (<i>Abrégé de chimie</i> og <i>Chimie
élémentaire</i>).
<i>(O. C.). R. K.</i>
</chapter>

<chapter name="French, Daniel Chester">
<b>French</b> [fren(t)∫], <sp>Daniel Chester</sp>, amer.
Billedhugger, f. 20. Apr. 1850 i Exeter i New
Hampshire, uddannet i Boston, New York og
under Th. Ball i Firenze. Kendte Værker:
Bronzestatuen »Minute man« (1875), »Majdronningen«,
Kolossalgruppen »Fred og Krig« (St Louis),
»Endymions Opvaagnen«, Milmore-Monumentet
i Boston (»Dødsenglen og Billedhuggeren«,
Medaille paa Salonen i Paris 1892),
Gallaudet-Monumentet i Washington, den forgyldte
Kolossal-Statue »Republikken« paa Chicagos
Verdensudstilling, Washington's Rytterstatue i
Paris m. v. F. blev 1882 Medlem af det amer.
National-Akademi.
<i>A. Hk.</i>
</chapter>

<chapter name="French, John Denton Pinkstone">
<b>French</b> [fren(t)ʃ], <sp>John Denton Pinkstone</sp>,
eng. Feltmarskal, f. 28. Septbr 1852, blev 1866
Søkadet, men traadte 1874 ind i Hæren som Løjtnant.
Han avancerede hurtigt, blev Kaptajn 1880, Major
1883, Oberstløjtnant 1885 og Oberst 1889.
F. deltog i Felttoget i Sudan mod Mahdisterne 1884—85.

<img>J. D. P French.</img>
