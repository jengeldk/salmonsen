simpeltbyggede Øren og ret store Øjne, hvorved de faar
et meget hundeagtigt Fysiognomi (smlg. Fig. 1);
deres Hale er lidet udviklet ell. mangler og er
aldrig optaget i den ikke synderlig udviklede
Baglemsflyvehud. Pegefingeren treleddet med
Klo. Kindtænderne med to Længderygge. Deres
Føde er hovedsagelig Frugter, men de kan dog
ogsaa fange Insekter, Smaafugle, enkelte endog
Fisk, som de snapper op af Vandet; de er
mindre udelukkende Natdyr end Smaa-F.; de
sover om Dagen, tæt hængende i store Kolonier,
dels blot i Træerne, dels i Huler o. l.; mod
Solnedgang ses de jævnlig trække i store
Flokke, endog over Havarme og fra Ø til Ø,
idet de ikke sjældent søger deres Føde mange
Mil borte fra deres Soveplads. Underordenen
er ikke saa rig paa Slægter og Arter som
Smaa-F., indeholder næppe mere end c. 75 virkelige
Arter; udbredt fra Østafrika og Madagaskar
over Ostindien, de indiske Øer, Syd-Japan, Ny
Guinea, Australien og en Del af Sydhavsøerne.
De egl. <sp>Flyvehunde</sp>, Sl. <i>Pteropus</i>, er
haleløse; bl. de c. 40 Arter, der ligner hinanden
meget, kunde nævnes den største af dem alle,
<i>P. edulis</i> fra Java med et Vingefang paa over
1,6 m; dens Nakke og Underside rustrød, iøvrigt
sort; kan anrette stor Skade i Frugthaver; dens
Kød bliver, trods dets ilde Lugt, gerne spist.
En anden Flyvehund, <i>Cynonycteris ægyptiaca</i>,
med 95 cm Vingefang, er udbredt i
Nordøst-Afrika, findes alm. i Pyramidekamrene og
andre gl. Ruiner i Ægypten og er maaske den
F., der ofte findes afbildet paa de oldægyptiske
Frescomalerier. I Indien er den lille
<i>Cynopterus marginatus</i> uhyre alm., meget skadelig ved
den umættelige Graadighed, hvormed den
fortærer Frugt (Bananer o. l.), idet den i Løbet
af 3 Timer er iagttaget at æde over det dobbelte
af sin egen Vægt. <sp>Harpy</sp>'erne (Sl. <i>Harpyia</i>)
fra de malajiske Øer er kendelige paa deres
butte Snude og lange, fremstaaende,
tubeformede Næsebor.

<sp>Smaa-F.</sp> (<i>Microchiroptera</i>) er mindre, ofte
ganske smaa Former, som Regel med
spidstakkede Kindtænder, ganske overvejende
insektædende, i øvrigt med de ovenanførte for F.
nævnte Ejendommeligheder; denne Underorden
er uhyre rig paa Slægter, ofte stærkt
specialiserede og udformede til de monstrøseste
Former med Næseblade, nøgne, vortede Ansigter
med Papiller og Hudfolder om Munden,
vidunderlige Øreformer o. s. v. Bl. de mange
Slægter kan nævnes: <sp>Hesteskonæserne</sp>
(<i>Rhinolophus</i>), kendelige paa deres store spidse
Øren og deres ejendommelige Hudblade om
Næseborene og op ad Panden, mindende i Form
om en Hestesko (se Fig. 2); af de over 20 Arter
findes 2 alm. i Europa, en mindre <i>R.
hipposiderus</i> og en større <i>R. ferrum-equinum</i>, af hvilke
den sidste i øvrigt er saa vidt udbredt, at den
træffes fra England til Japan og Syd paa til
Afrikas Sydspids; visse indiske Arter fanger og
fortærer, ligesom Sl. <i>Megaderma</i>, andre smaa
F. og Frøer. — De sydamerikanske
<sp>Bladnæser</sp> (<i>Phyllostomatidæ</i>), har ligeledes ofte
bladformede Hudfolder paa Snuden, jævnlig
meget vortede og kirtelrige i Ansigtet (se Fig.
3), i øvrigt meget forsk. i Ydre; en Del af dem
er rent insektædende, saaledes <sp>Vampyrerne</sp>,
med lang og smal Snude, dog er <i>Vampyrus
spectrum</i>, en stor F. fra Brasilien, som
tidligere ansaas for blodsugende, efter nyere
Undersøgelser hovedsagelig frugtædende. Til
Bladnæserne hører ogsaa den ejendommelige,
virkelig blodsugende <i>Desmodus rufus</i> (se Fig. 4),
udbredt i de tropiske og subtropiske Dele af
Mellem- og Sydamerika; den er ret lille, Hoved
og Krop c. 8 cm lang, mangler Hale; medens

<img>Fig. 1. Flyvende Hund (<i>Pteropus edulis</i> Geoffr.).</img>

<img>Fig. 2.</img>

<img>Fig. 3.</img>

<img>Fig. 4.</img>

<img>Fig. 5. Langøret Flagermus (<i>Plecotus auritus</i> L.).</img>
