Spørgeformularer, paa hvilke vedk. Families
Forbrug i en kortere Periode anføres, efter
mundtlig Opgivelse; Metoden kræver, at et
meget stort Antal Familier inddrages under
Undersøgelsen, og kan næppe give saa nøjagtige
Resultater som egentlige Regnskaber. Jo fl.
Husholdninger af ensartet Type (m. H. t.
Opholdssted, Velstandstrin, Sammensætning, Stand
o. l.), Undersøgelsen hviler paa, des
paalideligere bliver det statistiske Grundlag og des
sikrere de Slutninger, der kan drages deraf; paa
den anden Side vil Ulejligheden ved at føre
saadanne Regnskabsbøger, Manglen paa Evne
dertil og Uvillien mod at aabne Indblik i saa
rent private Forhold begrænse Muligheden for
det Antal Bøger, der kan tilvejebringes.
Undersøgelser af denne Art har oftest taget Sigte paa
Arbejderstanden og været et Led i Arbejdet paa
Oplysningen om sociale Forhold, men har tillige
Bet. for Socialøkonomien som Helhed, der i
sin moderne Form lægger stærk Vægt paa
Forbruget; for Finansvidenskaben til Kundskab om,
hvorledes Forbrugsskatter rammer de enkelte
Samfundsklasser; for Ernæringsfysiologien til
Kundskab om, hvorledes og hvorvidt det
fysiologiske Behov tilfredsstilles, og om det sker
paa en formaalstjenlig Maade; for
Samfundsetikken (Forbrug af Nydelsesmidler o. a.) o. s. v.
Hos de bedre stillede Samfundsklasser vil F.
støde paa særlige Vanskeligheder, idet
Forbruget her er mere uensartet sammensat, mere
personlig præget af Smag og Tilbøjeligheder,
og Uvillien mod at give andre Adgang til
Regnskaberne vil her sjældnere end i
Arbejderklassen opvejes af Forstaaelse for Sagens
almene Bet., men heller ikke bl. de aller daarligst
stillede er det let at trænge ned, fordi de lever
fra Haanden i Munden og ikke faar Anledning
til nogen Slags Regnskabsføring.

Regnskaberne maa indeholde ikke blot hver
enkelt Udgiftspost i Penge, men tillige saa vidt
mulig, hvad man har faaet for Pengene, særlig
af Fødevarer; ellers maa man ved Hjælp af
Udgiftsbeløbet og Gennemsnitsprisen paa den
paagældende Vare beregne Mængden.
Endvidere vil Regnskaberne naturligst oplyse
Husstandens Indtægter, Formue, Gæld og Aarets
Over- ell. Underskud; Familiens
Sammensætning med Angivelse af hver Persons Alder og
Stilling.

Denne Art af F. har sin første Oprindelse i
England, hvor den kan føres tilbage til 1797,
da Sir Morton Eden udgav sit klassiske Værk:
<i>The state of the poor</i>, hvori er gengivet
Husholdningsregnskaber fra 73 fattige
Landarbejderfamilier, til Dels førte af de stedlige
Præster. Først et halvt Aarh. efter vaagner
Interessen atter for saadanne Undersøgelser: 1848
optages, en Enquête gennem Landboforeningerne
i Preussen om Landarbejderfamiliers Behov, og
en samtidig Enquête af lgn. Art finder man i
Sachsen. 1853 holdtes den første internationale
statistiske Kongres i Belgien, og her kunde
fremlægges Resultaterne af en Undersøgelse af
belgiske Arbejderfamiliers Budgetter, der paa
Englænderen Fletcher's Tilskyndelse var
samlede af Belgieren Ducpétiaux med Støtte af
dennes berømte Landsmand, Quetelet.
Kongressen fastslog en Spørgeformular for saadanne
Undersøgelser. Uafhængig af det belg. Værk,
men omtr. samtidig dermed, udgav en fr.
Ingeniør Le Play efter aarelange Studier et Værk:
<i>Les ouvriers européens</i>, hvori han efter egne
Iagttagelser giver en detailleret Beskrivelse af
Arbejderfamiliers økonomiske Forhold i forsk.
Egne af Europa. Le Play's Værk blev fortsat
af andre med Udgivelsen af Monografier om
typiske Arbejderfamilier. De 100 første af disse
blev samlede og udgivne 1890 af de fr.
Ingeniører Cheysson og Toqué. Et fortjenstfuldt
Arbejde paa F.'s Omraade er Frief's: »Die
wirtschaftliche Lage der Fabrikarbeiter in Schlesien«
(1875), men Stødet til en ny Udvikling af F.
kommer i Amerika, hvor den af den sociale
Statistik højst fortjenstfulde Carroll D. Wright
1876 udgiver en Beskrivelse af de Forhold,
hvorunder 397 Arbejderfamilier i Massachusetts
levede; han sendte sine Medhjælpere ud, der
ved Besøg hos Familierne satte sig ind i deres
Forhold, og denne Metode fandt mange
Efterligninger i de andre Stater.

Paa Grundlag af Ducpétiaux' og Le Play's
Budgetter opstillede den tyske Statistiker Ernst
Engel den Sætning, der har faaet hans Navn,
at »jo fattigere en Familie er, des større en
Andel af sine Udgifter maa den anvende til at
skaffe sig Fødemidler for, og under lige Forhold
er Maalet for Udgiften til Ernæring overhovedet
et ubedrageligt Maal for en Befolknings
materielle Befindende«. Denne Sætning har fundet
Bekræftelse i de mange mere ell. mindre
omfattende forbrugs-stat. Undersøgelser, som siden
har været foretagne, især fra den officielle
Statistiks Side. Bl. særlig bemærkelsesværdige
Arbejder skal fremhæves de amer. af 1891—92,
omfattende 8544 Budgetter for Arbejderfamilier
i bestemte Industrier, herunder 1735 europ., som
de amer. Konsulater tilvejebragte, og af 1903,
omfattende 25440 Familier. Fra Tyskland
foreligger bl. a. en Berlin-Statistik fra 1903 (908
Husholdninger) og en »Erhebung von
Wirtschaftsrechnungen minder bemittelten Familien
im Deutschen Reiche« fra 1909 (852
Husholdninger).

Fra Danmark foreligger, foruden en Del
mindre, private Arbejder, en officiel Undersøgelse
af 1897, omfattende 50 Familier i Byerne, 200
paa Landet, og en officiel Undersøgelse af 1906,
omfattende 175 Byarbejdere, 135 Landarbejdere
o. l. og 226 Husmænd og Gaardmænd. Enhver
af disse Undersøgelser grunder sig paa
udførlige, helaars Regnskaber. Oktbr 1915 og 1916
er foretaget specielle Undersøgelser af
Forbruget af Fødevarer i Byarbejderfamilier (henh.
496 og 377) paa Grundlag af Bøger, førte i 14
Dage. Endelig omfatter en Undersøgelse af
1916 217 Middelstands- ell. mere velstillede
Familier, der ellers kun i ringe Omfang har været
inddragne under F.

Om Resultaterne af den udenlandske F. maa
henvises til Litt. herom. Af den danske
Undersøgelse af 1906 anføres flg. Tabel:
