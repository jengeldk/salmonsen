Skyld (de anvendes til en Slags Grød) og i
Nordamerika som Foderplante. En anden Art,
<sp>Fremliggende F.</sp> (<i>D. linearis</i> [Krocker]
Crépin), med glatte Bladplader og Skeder og
meget færre Aks er meget sjælden. De er begge
enaarige.
<i>A. M.</i>
</chapter>

<chapter name="Fingeralfabet">
<b>Fingeralfabet</b>, <sp>Fingersprog</sp>, se
<sp>Døvstummeundervisning</sp>.
</chapter>

<chapter name="Fingerbetændelse (se Daktylitis og Panaritium)">
<b>Fingerbetændelse</b>, se <sp>Daktylitis</sp> og
<sp>Panaritium</sp>.
</chapter>

<chapter name="Fingerbjælke (se Høstmaskiner)">
<b>Fingerbjælke</b>, se <sp>Høstmaskiner</sp>.
</chapter>

<chapter name="Fingerbøl (Syredskab)">
<b>Fingerbøl</b>, gl Dansk <i>Fingerbjørg</i> (fordi det
tjener som Beskytter for Fingeren under
Syning), er nu en Genstand, af Metal ell. Ben af
konisk Form med en konveks Flade, dækket i
regelmæssig Ordning af smaa Fordybninger.
F. var opr. af Læder, senere af Horn, aabent
i begge Ender. Det bares paa Tommelfingeren og
hedder derfor paa Engelsk <i>thimble</i> af <i>thumb</i> og
paa gl Fransk <i>poucier</i> af <sp>pouce</sp>. Til Beskyttelse
for højre Haands Lillefinger brugtes, saa længe
man var henvist til den fine, haarde Hørtraad,
der skar Fingeren, desuden en <sp>Syring</sp>, en
Ring af Metal med aflang Plade.

Efter F. af Læder, der allerede omtales i 12.
Aarh., forfærdigede man dem af Metal ell.
Ben. I den senere Middelalder tilvirkedes F.
baade i Nürnberg og i Milano og spredtes til de
mange Lande, som disse Industribyer kom i
Forbindelse med. 1389 kom F. fra Milano til
Frankrig. I Nürnberg dannedes 1534 et Lav
af F.-magere. Af disse gl. F. er et Eksemplar
bevaret paa Museet i Darmstadt og hidrører
fra Udgravninger af Borgen Tannenberg, der
blev ødelagt 1399. Det er af lav, hvælvet Form,
helt dækket med Fordybninger og kun indrettet
til at dække den yderste Fingerspids. Til
Trods for F.'s anselige Ælde gjorde en
Hollænder <sp>Nicolaus van Benschoten</sp> 1684
Fordring paa at være Opfinder af F., og paa
samme Tid nævnes <sp>John Lofting</sp> som dets
Indfører i England, hvor han anlagde en
Fabrik i Londons Forstad Islington. Af det foreg.
kan sluttes, at ingen af disse Paastande er
sandsynlige. En Handelsgenstand kan ikke
»opfindes« i Holland ell. samtidig i England,
naar den i nærliggende Lande og i Italien har
været i Brug i Aarh. og forinden har været
udført fra Italien. Man anlægger heller ikke
Fabrikker af ukendte Ting, men først, naar
de i et Land i Forvejen er saa udbredte
gennem Import, at Anlægget sandsynligvis vil lønne
sig. Van Benschoten har vistnok kun efterlignet
den Forandring, der foregik med F. 1595. Det
blev gjort højere og spidsere, saaledes som det
nu bruges, blev til en Luksusting i ædle Metaller,
smykket med kostbare Stene, Gravurer og
Inskriptioner, der havde stærk erotisk Klang:
<i>force d'amour</i>; <i>vis amoris</i>, <i>puissance d'amour</i>
o. s. v. Disse kostbare F. var navnlig i stærk
Brug som Brudegaver.

I Frankrig omtales 1641 <sp>aabne F.</sp>, som
indført Vare. De var af uægte Metal i svær Form
og ligesom de gl. <i>pouciers</i> og <i>thimbles</i> har de
været brugt til at sy i Sejldug ell. Læder.
Mulig har de været en Art Syringe. De kaldtes
<i>déaux</i>. Paa Fransk hedder F. <i>dé</i>, som er en
Forkortning af <i>digitabulum</i>, en Fingerbeskytter,
som Romerne brugte under Olivenhøsten. Men
i Tidernes Løb ændredes dette lange Ord til
<i>deis</i>, <i>deaul</i>, <i>del</i> ell. <i>deel</i>. Frankrig fabrikerede
ogsaa F. De bedste udgik fra Blois og var en
Eksportvare.

Hollænderne holder sejgt fast ved, at van
Benschoten er Opfinder af F. 1884 fejredes i
Amsterdam en Tohundredaars Fest for ham,
og der mødte Fabrikanter af F. fra mange
Lande. Et nyt uigennemtrængeligt F. i 3 Lag
(Dorcas F.) fandtes at være det bedste paa
Udstillingen.
<i>Bernh. O.</i>

<img>Guldfingerbøl
fra c. 1700.
(Nationalmus.)</img>
</chapter>

<chapter name="Fingerbøl (se Digitalis)">
<b>Fingerbøl</b>, se <sp>Digitalis</sp>.
</chapter>

<chapter name="Fingerbølblade (se Digitalis)">
<b>Fingerbølblade</b>, se <sp>Digitalis</sp>.
</chapter>

<chapter name="Fingerdyr (d. s. s. Ai-Ai)">
<b>Fingerdyr</b>, d. s. s. <sp>Ai-Ai</sp>.
</chapter>

<chapter name="fingere">
<b>fingere</b> (lat.), opdigte, udtænke, foregive,
forestille sig noget indbildt som virkeligt; deraf
Substantivet <sp>Fiktion</sp>.
</chapter>

<chapter name="fingeret Regning">
<b>fingeret Regning</b> [feŋ↱ge'r<sub>ə</sub>ð-], ogsaa
kaldet <sp>pro forma Regning</sp>, en Regning ell.
Afregning, som ikke angaar en virkelig
stedfunden Forretning, men som kun udfærdiges
forat vise, hvorledes Afregningen vilde komme til
at se ud i Tilfælde af Forretning. En Købmand,
der ønsker at sende Varer til Forhandling paa
en fremmed Plads, ell. en Reder, hvis Skib for
første Gang skal besøge en ell. anden Havn, vil
f. Eks. have Interesse af forinden at modtage
en f. R. derfra, for derved lettest og
overskueligst at erfare, hvilke forsk. Omkostninger, der vil
blive beregnede, og hvor store de vil være efter
Skik og Brug der paa Stedet.
<i>(C. V. S.). C. Th.</i>
</chapter>

<chapter name="Fingersætning">
<b>Fingersætning</b> (<sp>Applikatur</sp>), den
metodisk-rationelle Fingerstilling ved Behandlingen
af Musikinstrumenter. Hvert Instrument har sin
særlige efter dettes Art og Bygning afpassede F.,
der især er Genstand for Indøvelse under den
elementære Forskole. I Klaverets F. var der
den Ejendommelighed, at Tommelfingeren lige
til ind i 18. Aarh. ikke benyttedes.
<i>A. H.</i>
</chapter>

<chapter name="Fingo">
<b>Fingo</b>, <sp>Ama Fengu</sp>, »Vaudrerer«, en
Kafferstamme, der ved 19. Aarh.'s Beg. var bosat
i Natal, men af Zulu-Høvdingen Chaka blev
trængt mod SV. til Galekaernes Land, hvor de
blev Slaver. De paakaldte derfor Englændernes
Beskyttelse, og 1834 anviste disse dem Bolig
ved Great Fish River; senere flyttede de til
Landet omkr. Keï-Floden. F.-Landet blev 1876
inkorporeret som et Distrikt i Kap landet. F.'s
Antal er omtr. 90000, og de har gjort store
Fremskridt i Kultur, saaledes har de nu næsten
alle antaget Kristendommen; de ejer store
Kvæghjorde og driver en ret betydelig Handel
med Kaplandet.
<i>C. A.</i>
</chapter>

<chapter name="Fingre">
<b>Fingre</b> (<i>digiti manus</i>) kaldes de ydre fri Led
af et til Griberedskab uddannet Lem, altsaa
navnlig af Menneskets Hænder og Abernes
Hænder og Fødder. I Zoologien betegner F. gerne
Forlemmernes Tæer i Modsætning til Baglemmernes.
Af den menneskelige Haands F. har den
1., Tommelen (<i>pollex</i>), kun to Knogler ell.
<sp>Ledstykker</sp> (<i>phalanges</i>), medens 2.—5. F. har
hver tre saadanne, nemlig <sp>Grund</sp>-, <sp>Midter</sp>- og
