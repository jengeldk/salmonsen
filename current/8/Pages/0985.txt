det i Havaritilfælde kan ligge dybere end den
normale Vandlinie, før Vandet løber ind over
Dækket. F. er afhængig af Skibets Stabilitet og
Reserveopdrift samt af de Vejrforhold, det kan
blive udsat for; ved Fastsættelsen af F. maa
der derfor tages Hensyn til disse Forhold. For
søgaaende danske Skibe er der ved L. af
28. Septbr. 1909 fastsat bestemte Regler for
Anbringelsen af Fribordsmærker paa Skibssiden,
og endvidere er det i Loven bestemt, at der
for ethvert Skib af Ministeriet for Handel og
Søfart skal udstedes et <sp>Fribordsbrev</sp>,
som angiver Størrelsen af Fribordet under
forskellige Forhold. Afmærkningen af F. udføres
som vist i Fig. ved, at der i Højde med
Dækslinien midtskibs paa Skibssiden anbringes
en bred Streg, og med denne som Udgangspunkt
afsættes nedefter Skibets Sommerfribord i
Saltvand beregnet efter de i Loven anførte
Tabeller. Den Vandlinie, som svarer til
Sommerfribordshøjden, afmærkes med en kort, bred
Streg mærket D—L og en Cirkelring med 300 mm
Diameter, saaledes at man let er i Stand til
at kontrolere, at Skibet ikke lastes for dybt.
Ved Siden af Cirkelringen afsættes korte
horisontale Streger, som angiver de Vandlinier,
til hvilke Skibet maa lastes under forsk. nærmere
angivne Forhold. Linien F. V. er Lastelinien for
Skibet i Ferskvand i Sommertiden. Linierne
mærkede 1) T, 2) S, 3) V og 4) N A er
Lastelinier for Skibet i Saltvand henh. 1) i tropiske
Farvande om Sommeren, 2) i europ. Farvande
om Sommeren, 3) i europ. Farvande om
Vinteren (1. Oktbr—31. Marts) og 4) i det nordlige
Atlanterhav om Vinteren.
<i>H. P. C.</i>

<img>Fribord.</img>
</chapter>

<chapter name="Friborg, Jørgen">
<b>Friborg</b>, <sp>Jørgen</sp>, dansk »Bygmester«,
d. c. 1624. arbejdede for Christian IV særlig
ved Opførelsen af Frederiksborg. F. var Borger
i Slangerup, og i Byens Kirke, ved hvis
Opførelse han selv har medvirket, har han opsat
et Sandstenskrucifiks, hvortil senere er føjet
et Vers (af Kingo?), der nævner ham som
»Bygningsmester« i Slangerup og paa Frederiksborg.
Han er derfor med Urette blevet nævnt som
Slottets Arkitekt; i Virkeligheden var og blev
han Murermester, der arbejdede efter andres
(den ældre Steenwinkel's) Tegninger.
<i>C. A. J.</i>
</chapter>

<chapter name="Fribourg (se Freiburg)">
<b>Fribourg</b> [fri↱bu.r], se <sp>Freiburg</sp>.
</chapter>

<chapter name="Fribrev">
<b>Fribrev</b> kaldes i D. L.'s 3—14—8 en af rette
Husbond til den vornede udstedt Erklæring,
hvorved han frafaldt sin Ret over denne, som
derved fritoges for fremtidig »at deles til
Stavns«, som det hed, og frit kunde tage
Ophold andensteds og ernære sig, som han bedst
kunde. For at have Gyldighed skulde Brevet
inden en vis Tid læses til Tinge (senest 3. Ting
efter Dateringen) og derom behørige
Vidnesbyrd erhverves.
<i>(C. V. N.). P. J. J.</i>
</chapter>

<chapter name="Fribytter">
<b>Fribytter</b>. 1) En Person, som i Krigstider
med ell. uden Tilladelse af Regeringen holder
bevæbnede Fartøjer for dermed at optage
fjendtlige Skibe, hvis Gods og Ladning han selv
beholder. 2) F. kaldes ogsaa til Lands Krigsfolk,
som med ell. uden Tilladelse gaar ind i
