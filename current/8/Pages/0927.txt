Indtil Jardin 1754 var ankommet til Kbhvn,
holdtes Arbejdet saa smaat gaaende af de
danske Arkitekter Anton og Thurah.
Da Jardin endelig var kommet til Kbhvn,
udarbejdede han fl. ny Projekter, af hvilke
det mest overkommelige, som i Hovedsagen
fastholdt den ældre Grundplan, godkendtes
af Frederik V 22. Decbr 1756, skønt ogsaa
det fandtes urimelig dyrt. Samtidig bestemte
man sig imidlertid til helt og holdent at
opføre Bygningen af norske Marmorblokke,
et durabelt og nationalt Materiale, men dets
Kostbarhed blev Byggeriet en Kræftskade
og oversteg Monarkiets finansielle Evner.
Straks efter Frederik V's Død maatte den
aarlige Byggesum nedsættes, og helt standsedes
Arbejdet af Struensee 9. Novbr 1770.
Man havde da arbejdet paa F. i 21 Aar, var
kun naaet c. 10 m op over Grunden (se Afb.)
og havde udgivet 741000 Rdl. Kur. Skulde
man vedblive, som man hidtil havde arbejdet,
vilde F., hed det sig, ikke blive færdig før
1870 og koste 2800000 Rdl. Kur. = 17 Mill. Kr.
— »Marmorkirken« laa saa hen i mange Aar og
blev en malerisk Ruin. Efterhaanden fremkom
talrige Projekter til dens Benyttelse. Efter
1795 udarbejdede Harsdorff en Kirkemodel,
senere syslede Hetsch med Planer om at
indrette Ruinen til Thorvaldsen's Skulpturer;
andre foreslog at omdanne Ruinen til Koncertlokale,
Grundlovsmonument o. s. v. Endelig 1874—75 tog
Etatsraad Tietgen sig af den gl., mosgroede
Marmorkirkes Sag, erhvervede Pladsen, paa
hvis Midte Ruinen henlaa, og hvor nu de gl.
Rønner nedbrødes for at give Rum for moderne
Bygninger. Det overdroges Arkitekten <sp>Meldahl</sp>
at tage fat paa Arbejdet, hvor Jardin slap.
Efter den ny Plan bortfaldt Sidetaarnene,
og Opstalten ændredes en Del. Murværket
fuldførtes med Beklædning af Ølands- og
Faxe-Kalksten, Kuppelhvælvet er af hule Teglsten,
og Kuppelens Ydre kobberdækket. Den samlede
Højde er 59 m. 19. Aug. 1894, 145 Aar efter
at Frederik V havde nedlagt Grundstenen til
F., indviedes den med stor Højtidelighed i
Kongefamiliens Nærværelse. (<sp>Litt</sp>.: <sp>Jardin</sp>,
<i>Plans, coupés & élév. de l'Égl. Roy. de Fr. V,
Copenh.</i> [1765]; <sp>F. J. Meier</sp>, »Marmorkirken«
[Kbhvn 1883]; <sp>F. Meldahl</sp>.
»Frederikskirken« [Kbhvn 1896]; <sp>Fr. Schiøtt</sp> giver i
»Arkiv og Museum« I, S. 1 (smlg. »Architekten« V,
S. XV ff.) den korrekteste Fremstilling af
Kirkens Bygningshistorie).
<i>C. A. J.</i>

<img>Frederikskirken i Kbhvn.</img>

<img>Frederikskirken i Kbhvn (efter Jardin's Plan),</img>
</chapter>

<chapter name="Frederikskirken (se Christianskirken)">
<b>Frederikskirken</b>, se <sp>Christianskirken</sp>.
</chapter>

<chapter name="Frederiksnagor (se Serampur)">
<b>Frederiksnagor</b>, se <sp>Serampur</sp>.
</chapter>

<chapter name="Frederiksodde (se Fredericia)">
<b>Frederiksodde</b>, se <sp>Fredericia</sp>.
</chapter>

<chapter name="Frederiksoord">
<b>Frederiksoord</b> [↱fre.d<sub>ə</sub>rekso.rt], Fattigkoloni
i den holl. Prov. Drenthe, er grundet 1818 af
General van der Bosch og siden overtaget af den
holl. Stat. I Nærheden ligger Fattigkolonierne
Willemisoord og Wilhelminaoord.
<i>G. Ht.</i>
</chapter>
