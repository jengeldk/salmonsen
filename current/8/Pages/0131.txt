alle Fokkemast, Stormast og Krydsmast, den
agterste Mesanmast i Skonnerter og Barker,
Jiggermast i Fuldskibe.
<i>H. E.</i>
</chapter>

<chapter name="Firenki">
<b>Firenki</b> (ɔ: Franker) er den i Orienten
baade hos Arabere og Tyrker alm. forekommende
Betegnelse for enhver som helst
Europæer. Opr. var Klædedragten et tilstrækkeligt
Skelnemærke; da nu den europ. Dragt er
blevet den tilvante ogsaa i store Kredse i
Orienten, er det som Regel Hovedbedækningen,
den runde ell. høje Hat, som skiller
Europæeren fra den med rød Fes udstyrede
Orientaler. Ordet F. anvendes kun i Omtale; i høflig
Tiltale bruges over for Europæere det fra
Persisk optagne Ord Khawâdja, der egl. bet.
Købmand; da de første Europæere i Orienten alle
drev Handel, blev det derved et Fællesnavn for
alle.
<i>J. Ø.</i>
</chapter>

<chapter name="Firenze">
<b>Firenze</b> [fi↱ræntse], Provins i Mellemitalien
i Toscana, grænser mod N. til Prov. Modena,
Bologna og Ravenna, i Ø. til Forli, Pesaro og
Arezzo, mod S. til Siena og mod V. til Pisa
og Lucca. Areal 7600 km<sup>2</sup> med (1911) 999423
Indb., 132 pr km<sup>2</sup>. Prov. omfatter den mellemste
Del af Arno-Dalen og Sidedale, i V. gaar den til
Apenninernes Kam, i NV. ud derover. De
vigtigste Næringsveje er Agerbrug i Dalene,
Faareavl i Bjergene; særlig avles Hvede, Majs, Vin
og Oliven, samt Kastanier. Der udvindes noget
Kobber og Bly, samt brydes Marmor.

Prov. har Kredsene <sp>F.</sp>, <sp>Pistoja</sp>, <sp>Rocca</sp>
<sp>San Casciano</sp> og <sp>S. Miniato</sp>. Prov.'s
Hovedstad er F. (tidligere Fiorenza, Blomsterstaden),
lat. <i>Florentia</i>, Sæde for en Ærkebiskop og et
Armékorps, paa 43° 46′ n. Br. og 11° 14′ ø. L.
f. Grw. tidligere Hovedstad i Hertugdømmet
Toscana, en Tid Italiens Hovedstad. Den ligger
c. 51 m o. H. i Dalen paa begge Sider af
Arno-Floden, der her har en Bredde af 120—160 m,
væsentlig dog paa den nordre Bred, malerisk
omgivet af Apenninernes lavere Udløbere
(Fiesole, Bello Sguardo, S. Miniato), omgivet af
Villaer, i en frugtbar Egn, med rig Trævækst,
Pinier, Cypresser, Eg, Poppel samt Frugttræer.
Indbyggertallet c. 152000 (1881: 132039), med de
nærmeste Omgivelser (1915, beregnet) 242147.
Klimaet veksler; om Vinteren ofte streng
Kulde, især med Nordenvind, om Sommeren med
Hede, ved Foraarstid hastige Temperaturskifter
(Gennemsnit Jan. 4,8°, Juli 24,6, hele Aaret 14,3),
mest tiltalende i den senere Del af Foraaret
og i Efteraaret til medio Novbr. Drikkevandet
tages dels fra Højderne, dels fra Arno.
Afledningen er efter Forbedringer i ny Tid i det hele
tilfredsstillende, og epidemiske Sygdomme nu
sjældne, ligesom Byens alm. Sundhedstilstand
er god. Usunde Bydele er regulerede i nyere
Tid.

Byen selv virker med sine ofte trange Gader
med høje Huse, for en stor Del af mørke
Byggematerialer, ikke straks umiddelbart
tiltalende. Men faa Byer er i samme Grad
prægede af de skiftende Tider, og næppe nogen
rummer saa rig en Skat af Kunst og
Kunstminder. Tæt om den findes smukke Anlæg og
Spadsereveje; mod S. <sp>Viale dei Colli</sp>, en
af Italiens skønneste Promenader, 5700 m lang;
V. f. Byen langs Arno Parken <sp>Cascine</sp>, 3
km ✕ 600 m; paa Højden mod NØ. <sp>Fiesole</sp>;
paa Sydsiden af Arno, i Byens Udkant,
<sp>Boboli</sp>-Haven.

F., <i>la bella, la gentile</i>, ved sin Indsats i ital.
Kunst, Litt. og Sprog et Italiens Athen, havde
indtil c. 1859 sin middelalderlige Befæstning,
10 km lang. Paa dens Plads er nu brede
Bulevarder (»Viale«), dog er fl. af de gl. Porte
bevarede (<i>alla Croce</i>, <i>S. Frediano</i>, <i>S. Gallo</i> fra
1284 med Fresker af Ghirlandaio); der er 2
Kasteller, det mindre <sp>Belvedere</sp> i S., <sp>Fortezza
da Basso</sp> mod N. Fra den gl. nordlige By
fører over Arno 6 Broer til den yngre, søndre
Bydel, deraf <i>Ponte alle Grazie</i> (1236) og <i>Ponte
vecchio</i>, genopbygget 1345 af Taddeo Gaddi, med
Boder, navnlig for Guldsmedevarer, samt et
dækket Galeri fra Uffizierne til Pal. Pitti. Langs
Floden løber Kajgader, <sp>Lungarno</sp>. Byen har
mere end 20 <sp>Pladser</sp>. Betydeligst er <i>Piazza
delta Signoria</i>, »Magistratstorvet«, med <i>Palazzo
vecchio</i>, Øvrighedens Sæde gennem Middelalder
og Nutid, og <i>Loggia dei Priori</i>. Her blev 1478
Ærkebiskop Salviati hængt, og paa Pladsen
rejstes Baalet for Savonarola 1498; Torvet var
Skuepladsen for Kampe som for Medicæernes
Fester. Der findes en Neptun-Brønd af Bart.
Ammanati (1575), og nær den viser en
Bronzeplade Stedet for Savonarola's Baalfærd; her er
fremdeles en Bronzestatue af Storhertug
Cosimo I (Giov. da Bologna, 1594). Om Domkirken
ligger snævert <i>Piazza del Duomo</i>, ved den
anden Hovedkirke <i>Piazza S. Croce</i> (Statue af
Dante, Pazzi, 1865). Ikke langt fra de to
førstnævnte ligger den ved den ny Tids Ombygninger
og Reguleringer dannede <sp>Piazza Vittorio
Emanuele</sp>, med Rytterstatue (1890, Zocchi).
Fremdeles: Piazza <sp>S. Maria Novella</sp>, <sp>S.
Lorenzo</sp> med Mindesmærke for Giovanni de
Medici (Cosimo's Fader), af Bandinelli, <i>dell'
Annunziata</i>, med Ferdinand I's Rytterstatue og
2 Brønde af Tacca. Ny, store og regelmæssige
er <sp>Piazza Azeglio</sp> og <sp>dell'
independenza</sp>. Byens ældste Torv, <sp>Mercato
vecchio</sp>, der svarede til det gl. <sp>Forum</sp>, er
forsvundet. Ældst er <sp>Mercato nuovo</sp>.
Mercato vecchio forsvandt ved Raseringen af et
ældre Byparti, <sp>Centro</sp>, ved Piazza Vitt. Em.
Men ogsaa det nuv. gl. F. har i mange Dele
middelalderligt Præg, ofte snævre, mørke
Gader med høje Huse og de borglignende ældre
Familiepaladser. Af <sp>Gader</sp> er <sp>Via
Calzaioli</sp> (»Strømpemagergade«) et Hovedstrøg,
mellem Signorie- og Domkirkeplads. Fra
sidstnævnte Torv udgaar bl. a. <sp>Via de Martelli</sp>
og <sp>Via de' Cerretani</sp>. Sidstnævnte samt
<sp>Via Tornabuoni</sp> og <sp>del Proconsole</sp>
betegner omtr. det firsidede Omraade af det gl.
rom. Anlæg (i Ø. omsluttende Domkirken, Badia
og en Del af Signorie-Pladsen). I de nyere, ydre
Bydele er Gaderne brede og ligeløbende, uden
Særpræg. Det ældre F. har et stort Tal af
fremtrædende, offentlige og private Bygværker.

<sp>Paladser</sp>. Paa Piazza della Signoria ligger
<sp>Pal. dei Priori</sp> (ell. del Commune),
sædvanlig kaldet <sp>Pal. vecchio</sp>, en mørk Borg
med mægtig Omgang og Tindekrans, med 94 m
højt Taarn, ligeledes med udkragende Omgang
og Tinder, bygget af Arn. di Cambio 1298—1314
