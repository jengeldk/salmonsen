uafbrudt Vandforbindelse N. om Amerika være
godtgjort. Det lykkedes Lady F. med Støtte af
trofaste Venner at faa en Ekspedition afsendt
1857 under Ledelse af M'Clintock om Bord i
Dampskonnerten »Fox«. Første Vinter var »Fox«
i Besæt i Pakisen i Baffin Bugt. Aug. 1858
naaede »Fox« Bellot Stræde, hvor der
overvintredes. Paa Slædeekspedition herfra fandt
Løjtnant Hobson Maj 1859 i en Varde paa Kap
Victory to Beretninger fra F.'s Ledsagere,
skrevne paa samme Papir, den ene af 28. Maj
1847, den anden af 25. Apr. 1848; af disse
erfarede man Ekspeditionens Skæbne indtil
sidstnævnte Dato. M'Clintock traf tillige fl. Indfødte,
der fortalte om F.'s Ekspedition, fandt mange
Spor efter den og hjembragte en stor Mængde
forsk. Sager. Han tilvejebragte Bevis for, at
<sp>Nordvestpassagen først var
opdaget af F.-Ekspeditionen</sp>; men det
bør dog bemærkes, at de første Efterretninger
om en saadan Passages Tilværelse skyldes
M'Clure, medens ogsaa denne og hans Folk
1850—54 havde passeret N. om Amerika fra det
ene Ocean til det andet. De forsk.
Undsætnings-Ekspeditioner, der udsendtes saavel ad
Baffin Bugt som ad Bering Stræde, berigede i
høj Grad den geogr. Kundskab til Egnene N. f.
Amerika. Alle tidligere Ekspeditioner havde
foretaget Undersøgelserne paa Tider, medens
Landet var dækket med Sne, men Allan Young
forsøgte 1875 med »Pandora« at naa Kong
William Land om Sommeren, da Sneen var borte
fra Landet og der derfor var mere Udsigt til
at finde skriftlige Optegnelser. Han stoppedes
dog ved Sydenden af Peel Sund af
uigennemtrængelige Ismasser. Endelig lykkedes det 1879
Amerikaneren, Løjtnant Schwatka paa en
Landekspedition fra Hudson Bugt til Kong William
Land at eftersøge ved Sommertid hele den
Strækning, hvor Spor fandtes efter den F.'ske
Ekspedition, uden dog at finde skriftlige
Optegnelser. — Paa Waterloo Pladsen i London er
rejst et Mindesmærke for F., og i Westminster
Abbediet et Marmormonument. (<sp>Litt.</sp>: <sp>S.
Osborne</sp>, <i>The career, last voyage and fate of
Captain, Sir J. F.</i> [London 1860]; <sp>N. F. Ravn</sp>,
»Udsigt over de Rejser, som ere foretagne for
at finde Nordvestpassagen« [Kbhvn 1860];
<sp>M'Clintock</sp>, <i>The voyage af the »Fox« in the
arctic seas</i> [London 1859]).
<i>G. F. H.</i>
</chapter>

<chapter name="Franklin Bai">
<b>Franklin Bai</b> [↱fräŋk£<sub>i</sub>n-↱be<sub>i</sub>] skærer sig fra
det nordlige Ishav ind i britisk Nordamerika Ø.
f. Kap Bathurst.
<i>C. A.</i>
</chapter>

<chapter name="Franklinisation (se Elektroterapi)">
<b>Franklinisation,</b> se <sp>Elektroterapi</sp>.
</chapter>

<chapter name="Franklinit">
<b>Franklinit,</b> et Mineral af Spinelgruppen,
væsentlig; bestaaende af Jerntveilte og Zinkilte;
det krystalliserer regulært, er sort, svagt
metalglinsende og meget svagt magnetisk; det
forekommer rigelig ved Franklin og Sterling i New
Jersey.
<i>(N. V. U.). O. B. B.</i>
</chapter>

<chapter name="Franklins Kogerør (se Kogning)">
<b>Franklins Kogerør</b> [↱fräŋk£<sub>i</sub>ns-], se
<sp>Kogning</sp>.
</chapter>

<chapter name="Franklins Tavle">
<b>Franklins Tavle</b> [↱fräŋk£<sub>i</sub>ns-], en elektrisk
Kondensator, der dannes af en Glasplade, som
paa hver Side bærer et paaklæbet
Stanniolblad. En fl. cm bred Rand er fri for Belægning
og for Isolationens Skyld gerne overtrukket med
Skellakfernis. Tavlen er indført af Benjamin
Franklin som Erstatning for den tidligere
opfundne Leydnerflaske (s. d.), men har ikke
kunnet fortrænge denne. Dens Virkninger er
ganske som Flaskens. Smlg. <sp>Elektrisk Gnist</sp>
og <sp>Elektrostatik</sp>.
<i>K. S. K.</i>
</chapter>

<chapter name="franko">
<b>franko</b> (ital.) fri, betyder, brugt om en
Postforsendelse, at Portoen er forudbetalt af
Afsenderen.
<i>Fr. O.</i>
</chapter>

<chapter name="Franko, Ivan Jakovlevitsch">
<b>Franko</b> [↱frank<sub>å-</sub>], <sp>Ivan Jakovlevitsch</sp>,
lilleruss. Digter og Politiker, f. 1856 i Galizien, har
skrevet forsk. Fortællinger, hvori han skildrer
Bønders og Arbejderes Liv, saaledes: »Paa
Samfundets Bund« (1880), »Boa Constrictor« (1884),
»I deres Ansigts Sved« (1890), den hist. Roman
»Zachar Berkut« (1883), hvis Handling foregaar
i Rusland under Tatarernes Indfald, og
»Krydsende Stier« (1900), hvori han fremstiller en
lillerussisk Samfundsreformators Kampe og
Modgang. Som radikal Politiker har F. i
talrige Bladartikler kæmpet for det lillerussiske
Sprogs Ret og for en Socialisme, der staar den
eng. nær. 1893 tog han paa ny fat paa de
filologiske Studier, han havde begyndt i sin
Ungdom, og han offentliggjorde fl. betydelige
Arbejder over gammelrussisk Litt. og russ.
Folkeminder, men opnaaede p. Gr. a. sine Konflikter
med den østerr. Regering ikke at faa den
Professorpost, Univ. i Lwów 1895 tilbød ham.
1903—04 udkom i Lwów hans samlede skønlitterære
Arbejder.
<i>H. C-e.</i>
</chapter>

<chapter name="Frankolinhøns">
<b>Frankolinhøns</b> (<i>Francolinus</i>), en Slægt af
Hønsefugle, tilhørende Agerhønsenes
(<i>Perdicinæ</i>) Underfamilie. Slægten omfatter et
halvthundrede Arter, hvoraf de fleste findes i Afrika,
nogle i Asiens sydvestlige Egne. F. er paa
Størrelse med Agerhøns, adskiller sig fra dem bl.
a. ved, at Løbet bærer en Spore. De er ret
livligt farvede med en Blanding af Hvidt, Brunt
og Sort. De lever paa Jorden, bygger Rede her;
oftest lever de i Monogami, findes uden for
Parringstiden i Smaaflokke. Mange Steder er de
særdeles talrige og færdes tillidsfuldt i
Menneskets umiddelbare Nærhed, naar de ikke
efterstræbes for stærkt, hvad ofte er Tilfældet.

Den mest kendte af Slægten,
<sp>Frankolinen</sp> (<i>F. vulgaris</i> Steph.) er en smuk Fugl
med overvejende sorte Farver, men ind imellem
mange Pletter og Baand af Hvidt, Gult og Brunt.
F. er den eneste af Slægten, som har
beboet Europa, idet den til langt hen i 19. Aarh.
fandtes i Spanien, Italien og Grækenland; nu
er Cypern det østligste Sted, den findes; i
Lilleasien, Arabien, Kaukasuslandene, Persien og
Indien er den endnu hyppig, men aftager stærkt
p. Gr. a. Forfølgelse.
<i>O. H.</i>
</chapter>

<chapter name="Frankomani">
<b>Frankomani</b> (<sp>Gallomani</sp>), overdreven
Beundring for alt Fransk.
</chapter>

<chapter name="Frankoseddel">
<b>Frankoseddel</b> er et postalt Følgedokument,
som sendes med en Postforsendelse i Tilfælde,
hvor Afsenderen ønsker at betale hele Portoen,
men Indleveringsposthuset p. Gr. a. manglende
Oplysninger om Taksten ikke er i Stand til at
beregne denne for hele Befordringsstrækningen.
Fra Bestemmelsesstedet tilbagesendes F. til
Afsendelsesstedet med Oplysning om, hvad den
Del af Portoen, som ikke har kunnet beregnes,
udgør, hvorefter denne afkræves Afsenderen.
Det er selvfølgelig kun i Forbindelsen med
