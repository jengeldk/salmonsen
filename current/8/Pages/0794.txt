England deltog mod F. Til Søs hævdedes F.'s Ære
af Tourville, til Lands vandtes en Række
glimrende Sejre af Hertugen af Luxembourg,
Catinat og Vendôme. Økonomisk udmattedes F.
imidlertid af Kampen, og Ludvig søgte Fred
for at skaffe sit Diplomati bedre Vilkaar til at
løse det sp. Arvefølgespørgsmaal. Ved Freden
i Ryswick 1697 afstod F. en Del inddragne Byer,
men beholdt Strassburg; Lothringen fik dets
Hertug omsider tilbage, og Holland vandt ny
Handelsfordele. 1700 døde Karl II af Spanien
efter at have testamenteret sit Land til Ludvig
XIV's Sønnesøn Filip af Anjou, men det viste
sig snart, at Europa's Magter ikke vilde finde
sig heri. England, Holland, Kejseren, de tyske
Stater, Portugal og siden Savoyen forenedes
mod ham, medens Ludvig paa sin Side kun
havde Bayern, Köln og foreløbig Savoyen. <sp>Den
spanske Arvefølgekrig</sp> (1700—13)
førtes indtil 1703 heldig af Vendôme og Villars,
men saa lammedes F. ved Opstanden i
Cevennerne af Camisarderne, hugenottiske Bønder og
Haandværkere. Medens Villars kæmpede mod
disse, fik Fjenderne Overhaand, og nu tabte
Franskmændene 1704—09 alle Vegne. Derefter
trak England sig imidlertid tilbage fra Krigen,
og Heldet fulgte atter Franskmændene. Ved
Freden i Ütrecht 1713 afstodes New Foundland
til England, der ogsaa fik Handelsfordele, men
Filip af Anjou beholdt Spanien og dets amer.
Besiddelser, medens Østerrig og Savoyen fik
Resten. Aaret efter maatte Kejseren anerkende
Freden. — Tilsyneladende havde Ludvig da atter
sejret, men Kampen havde bragt F. store
Ulykker. Finanserne var igen i Forvirring,
Statsgælden steg, Næringsvejene gik i Staa, Landet
var frygtelig ødelagt. Stemningen slog nu om;
den store Litt. standsede, de yngste af de
berømte Forfattere La Bruyère og Fénélon skrev
i kritisk Aand, og i Sikkerhed i Holland
begyndte Bayle en oppositionel
Tidsskriftslitteratur.

Ludvig fulgtes af sin 5-aarige Sønnesønssøn
<sp>Ludvig XV</sp> (1715—74). Ludvig XIV's
Brodersøn Filip af Orléans blev med Parlamentets
Støtte Regent; han udvidede dettes Magt og
søgte atter at bringe Adelen frem i Indflydelse.
Da Filip af Anjou's Minister Alberoni fik
Sammensværgelser i Stand, der gik ud paa at
styrte Hertugen af Orléans, traadte Frankrig
ind i den Kvadrupelalliance, der 1720 standsede
Spaniens Udvidelsesplaner. — Fillp's indre
Styrelse ledet af Dubois var daarlig, og under den
stigende Finansnød optog man med Glæde Law's
Forslag om ved sit Banksystem at forbedre
Finanserne. Hans Forsøg, der varede fra
1716—20, endte med Bankens Sprængning, der bragte
mange Tab, men han havde dog noget bedret
Finansernes Stilling og bragt Fart i
Erhvervslivet. 1723 blev Ludvig XV myndig; og baade
Hertugen og Dubois døde. 1723—26 styrede den
uduelige Hertug af Bourbon, 1726—43
<sp>Kardinalen af Fleury</sp>. Ved Sparsommelighed
bragte denne nogenlunde Balance i Finanserne,
og materielt gik Landet atter frem, skønt
Styrelsen stadig var svag. 1733—35 deltog Frankrig
i den polske Tronfølgekrig; dets evropæiske
Indflydelse viste sig her endnu stor, og det fik
ved Freden Udsigt til Lothringen, der foreløbig
tilfaldt Kongens Svigerfader, Stanislaus
Leszinsky. 1741—48 deltog Frankrig derpaa i
den østerr. Tronfølgekrig, der i Beg.
førtes i Tyskland sammen med Bayern og
Preussen for at skaffe den bayerske Kurfyrste
Kejserværdigheden, men som fra 1745 gik over
til en Kamp mellem Frankrig og Østerrig i
Nederlandene. Franskmændene sejrede, men
opnaaede ved Freden i Aachen 1748 intet.
Under Kampen var Fleury, der ivrig havde
modsat sig Krigen, død, og Indflydelsen var nu
kommet i Hænderne paa Kongens Elskerinde,
Mme. de Pompadour. Imidlertid var
Konkurrencen med England i Amerika og Indien gaaet
over til aaben Kamp, navnlig i Forindien, hvor
de fr. Førere Bourdonnais og Dupleix søgte at
undergrave Englænderne. Efter Freden i
Aachen fulgte en kort Stilstand, men 1755 brød
Kampen atter ud, og da i Mellemtiden
Bourdonnais og Dupleix var hjemkaldte, sejrede
Englænderne let, ligesom de i Kanada efter
Slaget ved Quebec 1759 erobrede hele Landet.
Nu fik en ny dygtigere Minister, <sp>Choiseul</sp>
(1758—70), en Forbundsfælle i Spanien ved den
bourbonske Familiepagt 1761, men England
viste sig baade dettes og Frankrigs Flaade
overlegen. Samtidig havde Frankrig været med i
den preuss. Syvaarskrig mod Frederik II, hvor
den fr. Hærledelse havde vist sig ganske
uduelig. Medens denne sluttedes ved Freden i
Hubertsburg, endtes Krigen med England i Paris
1763. F. afstod til England Kanada med
tilhørende Provinser, til Spanien Louisiana som
Erstatning for Florida, som Spanien overlod
England. I Europa naaedes derimod kort efter en
betydningsfuld Udvidelse, idet Lothringen ved
Leszinsky's Død tilfaldt f. 1766, og desuden
Corsica købtes 1768.

I F.'s <sp>indre Politik</sp> var imidlertid de
Forhold komne til Udvikling, der skabte
Revolutionen. Enevælden havde sikret F. dets
naturlige Grænser, den havde skaffet Orden og
skabt den politiske Lighed, der bestod i, at alle
Undersaatter var uden politisk Magt, men
videre naaede den ikke. Kongerne følte nu
engang sammen med de privilegerede Slægter,
der levede ved deres Hof, — berøve dem deres
personlige Privilegier og saaledes gennemføre
Ligheden tænkte de aldrig paa. Ogsaa
Forsøgene paa at skaffe logisk Orden i
Embedsstyrelsen og Retsvæsenet var blevne ved Tilløb.
Overalt bestod gammelt og nyt ved Siden af
hinanden. Og endelig var Enevældens Forsøg
paa at lede den økonomiske Udvikling
væsentlig opgivne ell. mislykkede. Den store
økonomiske Tilbagegang under Ludvig XIV's sidste
Krige, der fra 1700—15 lod Befolkningen gaa
tilbage fra 21 til 18 Mill., var vel standset, og
efter Aarh.'s Midte begyndte endog et stort
materielt Opsving, saa Befolkningen 1770
naaede 24 1/2 Mill., men Enevælden havde ingen
Fortjeneste deraf, Uordenen i Landets
Finanser blev tværtimod en stadig Hindring for
Fremgangen. Samtidig forsvandt de krigerske
Triumfer, og Hoflivet i Versailles, hvor Mme. du
Barry afløste Mme. de Pompadour, gav den
rigeste Anledning til Kritik. Kongemagten
