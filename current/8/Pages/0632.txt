behøves ikke de ny Glassorter for at faa
Astigmatismen ophævet. Højdepunktet naaedes
imidlertid (1902) ved helt usymmetriske
Konstruktioner, i <sp>Heliaren</sp> (af <sp>Harting</sp> hos
<sp>Voigtländer</sp>) og især i Zeiss' <sp>Tessar</sp>
(ligeledes af Rudolph, Fig. 12); her er den
bageste af de 3 Linser sammensat af to
sammenkittede. Tessar'en faas med de relative
Aabninger 1:3,5 (en kort og en lang
Konstruktion), 1:4,5 og 1:6,3; tillige er konstrueret en
Apokromat-Tessar 1:10 til Reproduktion. Den
korte Tessar med 1:3,5 er til kinematografiske
Optagelser, den lange til Portrætoptagelser;
Tessarerne med 1:4,5 og 1:6,3 er
Universalobjektiver. Af dem er den førstes Lysstyrke
dobbelt saa stor som den andens, men naar den
afblændes til samme Blænderaabning som den
anden, er det skarpe Billedfelt noget mindre,
og Billedets Skarphed maaske ogsaa en
Ubetydelighed mindre end for den anden; derimod
er deres Dybde naturligvis den samme, naar de
er afblændede lige stærkt. Tilbage bliver altsaa
for den lysstærke den Fordel at kunne
anvendes med sin fulde Aabning og dobbelte
Lysstyrke (men samtidig ringere Dybde), overalt,
hvor det er nødvendigt; men den vejer og
fylder noget mere og er noget dyrere. Disse
Omstændigheder maa tages i Betragtning ved
Valget mellem dem, som naturligvis i det hele ved
Valget mellem ellers lige gode fot. Objektiver
af forsk. Lysstyrke. Fot. Objektiver med større
Lysstyrker end 1:4,5 er ikke praktiske for
Haandkameraer; de bliver for tunge og deres
Dybde for lille, men 1:4,5 er ogsaa rigelig, i
hvert Fald til alle i Amatørfotografien
forefaldende Opgaver.

De sidst omtalte fot. Objektiver repræsenterer
som nævnt næsten det fuldkomne. Med en
Lysstyrke paa 1:4,5 tegnes f. Eks. en 9X12 cm
Plade allerede ved en Brændvidde paa 15 cm
saa absolut skarpt ud til Randen, at den kan
taale saa stærk Forstørring, som Pladens Korn
tillader; en Astigmat af samme Brændvidde
vilde højst kunne gøre det ved en Aabning paa
1:12. Men dersom man kun har Brug for en
mindre Lysstyrke som c. 1:6, kommer ogsaa
de tidligere omtalte Dobbeltanastigmater i
Betragtning; de tegner da næsten lige saa skarpt
og har den Fordel at give to Brændvidder, da
Baglinsen kan anvendes alene; til Gengæld er
de bedste lidt dyrere og tungere end en
tilsvarende Tessar. Ogsaa som Storvinkelobjektiver

<img>Fig. 6. Petzval's Portrætobjektiv.</img>

<img>Fig. 7. Aplanat.</img>

<img>Fig. 8. Storvinkel-Aplanat.</img>

<img>Fig. 9. Zeiss' Anastigmat (nu Protar).</img>

<img>Fig. 10. Goerz' Dobbelt-Anastigmat
(en Anastigmat-Aplanat).</img>

<img>Fig. 11. Zeiss' Dobbelt-Protar.</img>

<img>Fig. 12. Zeiss' Tessar.</img>

<img>Fig. 13. Goerz' Hypergon-Dobbelt-Anastigmat (Storvinkel-Aplanat).</img>
