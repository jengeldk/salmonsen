derfor kun under store Kriser paa samme
Maade, som Statsforfatningen kan kuldkastes
under de indre Konflikter. Rigtigt er det
derimod, at F. nødvendigvis maa blive
ufuldkommen, saa længe Krigen endnu er et alm. Led
i Staternes Politik, og at en gennemgribende
Ændring først kan ventes, naar
Folkeretssamfundet har faaet en fastere Organisation end
den nuværende.

<sp>F.'s Historie</sp> gaar tilbage til de ældste
Tider, og man maa ikke undervurdere Bet. af de
Regler, som baade i Oldtiden og Middelalderen
iagttoges mellem Staterne indbyrdes. Imidlertid
stammer den nugældende F. først fra den nyere
Tid, idet den har sine Hovedkilder i de
Fredstraktater, som afsluttede Krigene siden 17. Aarh.
Bl. disse kan særlig nævnes den <sp>westfalske
Fred</sp> af 1648 og Freden i <sp>Utrecht</sp> af 1713,
der afsluttede henh. Trediveaarskrigen og den
sp. Arvefølgekrig, og som fastslog Staternes
principielle Ligeberettigelse, der yderligere søgtes
fæstnet gennem Etableringen af den
»europæiske Ligevægt«. En ny Periode begynder med
Napoleonskrigene og
<sp>Wien-Kongressen</sp> af 1815, som tilstræbte en omfattende
Nyordning af Europas Forhold. Imidlertid blev
Kongressens Værk ikke af lang Varighed, skønt
Stormagterne ved den saakaldte <sp>hellige
Alliance</sp> af 1815 og ved periodiske
Sammenkomster søgte at beskytte den trufne Ordning,
ikke blot mod ydre Angreb, men navnlig ogsaa
mod indre Omvæltninger. Den saaledes
indledede Undertrykkelsespolitik blev først opgivet
ved Reaktionens Sammenbrud omkr. Aarh.'s
Midte, og fra denne Tid begynder ogsaa F. at
frigøre sig fra Indblandinger i Staternes indre
Forhold. Samtidig tog Udenrigspolitikken ny
Fart, navnlig efter at Balkan-Spørgsmaalet var
blevet aktuelt under Krim-Krigen. En foreløbig
Ordning blev truffet ved <sp>Paris-Freden</sp>
af 1856, som for øvrigt gav Anledning til den
vigtige <sp>Paris-Søretsdeklaration</sp> af
16. April 1856 ang. Opbringelsesretten under
Søkrig. Spørgsmaalet blev igen taget under
Behandling ved <sp>Berlin-Traktaten</sp> af
1878, som dog heller ikke formaaede at bringe
virkelig Fasthed i Forholdene. Følgen blev da
ogsaa, at Balkan-Spørgsmaalet paa ny blussede
op 1908, hvilket i sine Forkædninger afgav den
ydre Anledning til Verdenskrigen.

Foruden paa Fredskongresserne har F. faaet
sin væsentligste Udvikling gennem <sp>Handels-
 og Skibsfartstraktaterne</sp> (s. d.), af
hvilke der siden 16. Aarh. er blevet afsluttet et
meget stort Antal mellem de enkelte Stater.
Siden de sidste Aartier af 19. Aarh. kommer
hertil de store Unioner ang. Post-, Telegraf-
og Jernbanevæsenet, Beskyttelse af Patent- og
Forfatterret, Slavehandelens Bekæmpelse m. m.
Med særlige Forventninger imødesaas de 1899 og
1907 afholdte <sp>Haag-Konferencer</sp> (s. d.), der
opr. havde til Formaal at gennemføre gensidig
Afrustning og tvungen Voldgift. Herom kunde
der dog ikke opnaas Enighed, og man nøjedes
derfor med en delvis Kodificering af
Landkrigsretten (s. d.) og Søkrigsretten (s. d.), hvilken
sidste blev fortsat ved
<sp>London-Søretsdeklarationen</sp> af 1909. Paa
Haag-Konferencerne vedtoges endvidere en meget
omfattende Konvention om fredelig Bilæggelse af
internationale Stridigheder, som navnlig
omhandler den staaende Voldgiftsdomstol i Haag, og
som har givet Stødet til en stor Mængde
Voldgiftstraktater mellem de enkelte Lande (se
nærmere under <sp>Voldgift</sp>).

Den folkeretlige <sp>Litt.</sp> begynder allerede i
Middelalderen, men faar dog først Bet. med
Hollænderen <sp>Hugo Grotius</sp>' berømte Værk:
<i>De jure belli ac pacis libri tres</i> (1625), som
danner Udgangspunktet for den videnskabelige
Behandling af F. I den flg. Tid florerede den
filos. og naturretlige Behandlingsmaade under
Pufendorf, Wolff og her i Landet Holberg,
medens den mere positive Retning repræsenteredes
af Bynkershoek, Vattel og Martens. Med 19.
Aarh. tager den videnskabelige Behandling et
nyt Opsving, navnlig gennem Nordamerikaneren
Wheaton, Schweizeren Bluntschli, Tyskerne v.
Holtzendorff og Heffter og Englænderen
Phillimore. Af nuv. Fremstillinger fortjener at
fremhæves: v. Liszt: »Das Völkerrecht« (10. Udg.
1915; systematisk og med gode
Litteraturhenvisninger, men for skematisk og derfor ofte
unøjagtig), Despagnet: <i>Cours de droit
international public</i> (4. Udg. 1910), Nys: <i>Le droit
international</i>, I—III (2. Udg. 1912; særlig
værdifuld paa det hist. Omraade), Oppenheim:
<i>International law</i>, I—II (2. Udg. 1912; gode
Oplysninger om eng. Praksis), Westlake:
<i>International law</i> (2. Udg. 1910—13); de store
Værker af Calvo: <i>Le droit international théorique
et pratique</i>, I—VI (5. Udg. 1896; for en stor
Del forældet), Pradier-Fodéré: <i>Traité de droit
international public</i> etc., I—VIII (1884—1906) og
Moore: <i>Digest of the international law of the
United States</i>, I—VIII (1906; kritikløst Stofvalg),
har navnlig Bet. som Materialesamlinger. Af
skandinaviske Fremstillinger kan nævnes Matzen:
»Forelæsninger over den positive F.« (1900; til
Dels forældet), G. og N. Cohn: »Moderne
Krigsret« (1915) og Gjelsvik, »Lærebok i folkeret«
(1915).

Af særlig Bet. for Studiet af F. er de forsk.
Tidsskrifter og Aarbøger. De værdifuldeste er
<i>Revue de droit international et de législation
comparée</i> (1869 ff.) og <i>Revue générale de droit
international public</i> (1894 ff.) samt <i>Annuaire de
l'institut de droit international</i> (1877 ff.)
indeholdende Forhandlingerne i Instituttet for
international Ret, der vel er en privat
Sammenslutning, men som har haft stor Bet. for F.'s
Kodifikation.

Bl. <sp>Traktatsamlingerne</sp> indtager den
af G. F. de Martens under Navn af <i>Recueil des
traités</i> begrundede og senere under forsk.
Titler fortsatte afgjort den førende Stilling. Ved
Siden heraf findes Traktatsamlinger for de
enkelte Stater, saaledes for Danmark den af
Udenrigsministeriet foranstaltede (ny Række
paabegyndt 1917). Et Udvalg af de vigtigste
folkeretlige Aktstykker indeholder G. og N. Cohn:
»Folkeretskilder« (1911).
<i>N. C.</i>
</chapter>

<chapter name="folkeretlige Servitutter">
<b>folkeretlige Servitutter.</b> Denne Betegnelse
bruges ofte om folkeretlige Aftaler, som giver
en Stat Ret til at udøve en direkte Raadighed
over en anden Stats Territorium, f. Eks.
