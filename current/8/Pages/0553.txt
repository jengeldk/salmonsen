Vand, ell. føres deres Rester efter Døden ud i
dette, vil de her i langt mindre Grad være
udsatte for Opløsning, og de vil da kunne
indesluttes i de Aflejringer, der afsættes i Vandet.
De allerfleste F. stammer derfor fra
Organismer, der lever i ell. ved Vandet.

De Forandringer, som Fortidens Organismer
har gennemgaaet under Forsteningsprocessen,
skyldes dels kem., dels mek. Indvirkninger.
<sp>Kemiske</sp> Forandringer er:

1) <sp>Forraadnelse</sp>. Herved ødelægges og
opløses alle de af kulstof- og kvælstofholdige
organiske Stoffer bestaaende Bløddele, Knogler
mister deres Indhold af Fedt og Lim og Skaller
deres Farvestof o. a. organiske Forbindelser.

2) <sp>Forstening</sp>. I de ved Forraadnelsen
opstaaede saavel som i opr. tilstedeværende
Hulrum kan der udskilles forsk. i Vand opløselige
Stoffer, især kulsur Kalk og Kiselsyre, sjældnere
Svovlkis, Brunjernsten o. a. Endvidere kan der
finde en Pseudomorfose Sted, idet visse
mineralske Bestanddele opløses og erstattes af
andre. Saaledes kan Kiselskelettet i Kiselsvampe
opløses og erstattes af et Kalkskelet, medens
omvendt Kalkskelettet i Kalksvampe kan blive
til et Kiselskelet. Efter at mulig tilstedeværende
Hulrum er udfyldte ved kem. Udfældninger ell.
derved, at Slam er trængt ind i dem, er de
opr. mineralske Bestanddele ofte blevne
opløste. Der er da dannet en Afstøbning dels af
det ydre, et <sp>Aftryk</sp>, dels af det indre, en
<sp>Stenkerne</sp> ell. <sp>Kerne-F.</sp>

3) <sp>Forkulning</sp>. Ved indskrænket Adgang
for Luftens Ilt kan der finde en Afiltning Sted,
særlig for Planternes Vedk. Plantedele kan
derved være omdannede til Tørv, Brunkul ell.
Stenkul; Bladsubstansen kan være bevaret som en
tynd Kulhinde. Ogsaa Dyrerester (navnlig
Chitin) kan findes forkullede.

De <sp>mekaniske</sp> Forandringer bestaar i
Knusning, Fladtrykning, Bøjning eller andre
Formændringer, fremkaldte ved Sætning eller
Forskydninger i de Jordlag, hvori F. findes.

Den Gren af Naturvidenskaben, som
beskæftiger sig med F. og deres Forekomst, kaldes
<sp>Forsteningslæren</sp> ell.
<sp>Palæontologien</sp> (s. d.).
<i>J. P. R.</i>
</chapter>

<chapter name="Forster, Caspar (se Førster)">
<b>Forster,</b> <sp>Caspar</sp>, se <sp>Førster</sp>.
</chapter>

<chapter name="Forster, Johann Georg Adam">
<b>Forster</b> [↱fårst<sub>ə</sub>r], <sp>Johann Georg Adam</sp>,
tysk Forf., nedenn.'s Søn, f. 27. Novbr 1754 ved
Danzig, d. 12. Jan. 1794 i Paris. Han blev
allerede som Dreng varmt interesseret for sin
Faders videnskabelige Gerning og ledsagede
ham 17 Aar gl som Botaniker paa Cook's anden
Opdagelsesrejse. Han levede derpaa nogle Aar
i England, var 1778—84 Lærer ved
Ridderakademiet i Kassel og blev saa knyttet til en lgn.
Virksomhed i Wilna, hvor han ægtede
Göttinger-Professoren Heyne's Datter Therese. Han
vendte dog smart tilbage til Tyskland, blev
kurfyrstelig Bibliotekar i Mainz, men sluttede sig
til den revolutionære Bevægelse i Byen
(»Klubbisterne«) og rejste til Paris for at virke for den
venstre Rhinbreds Afstaaelse til Frankrig. Da
Mainz imidlertid (1793) var blevet besat af tyske
Tropper, blev F. hjemløs og fredløs, da der
var sat en Pris paa hans Hoved, og hans
Hustru og Børn forlod ham. Han besluttede saa
at rejse til Indien for at studere østerlandske
Sprog, da Døden bortrev ham. F. har udgivet
<i>A voyage round the world</i>, 1—2 (London 1777),
der i de flg. Aar udkom paa Tysk. Hans
Hustru Therese, der senere blev gift med hans
Ven Huber, udgav hans »Briefwechsel, nebst
Nachrichten von seinem Leben«, 1—2 (Leipzig
1829). Hans »Sämtliche Schriften« blev i 9 Bd
udg. af hans Datter med en Karakteristik af
F. af Gervinus (Leipzig 1843—44). Som
Iagttager af Natur- og Folkeliv, som aandfuld
Skildrer af landskabelig Skønhed har F. bevaret
sin Bet. ogsaa for Nutiden. (<sp>Litt.</sp>:
<sp>Leitzmann</sp>, »G. F.« [Halle 1893]; <sp>Moleschott</sp>,
»G. F., der Naturforscher des Volkes«, 3. Opl.
[Halle 1874]; <sp>H. Klein</sp>, »Die Klubbisten in
Mainz«, romantiseret Fremstilling af F.'s Liv).
<i>C. B-s.</i>
</chapter>

<chapter name="Forster, Johann Reinhold">
<b>Forster</b> [↱fårst<sub>ə</sub>r], <sp>Johann Reinhold</sp>,
tysk Rejsende og Naturforsker, f. 1729 i
Vestpreussen, d. 1798 i Halle. Efter at han havde
studeret Teologi i Halle, fik han 1753 Præstekald
nær Danzig, hvor han studerede Matematik og
Etnologi. 1765 overdrog den russ. Regering ham
at foretage Undersøgelser i Saratov-Egnen,
hvilket Hverv han udførte i Forening med sin
Søn Georg. Da han ikke fik passende Vederlag
for sit betydelige Arbejde, rejste han 1766 til
London og modtog kort efter Professorposten i
Naturhistorie samt fr. og tysk Sprog i
Warrington i Lancashire. Han nedlagde dog kort efter
Embedet og levede som Privatmand indtil 1772,
da han fik Opfordring til som Naturforsker at
ledsage Cook paa hans anden
Undersøgelsesrejse, dog paa den Betingelse, at han ikke selv
publicerede noget om Rejsen. Den udførlige
Beretning om den 3-aarige Rejse (<i>Observations
mode during a voyage round the world</i>) udgav
hans Søn paa Tysk 1779—80. 1780 blev han ved
Frederik II's Mellemkomst Prof. i Halle, hvor
han forblev til sin Død. Det skyldes F., at
Australien blev anerkendt som selvstændig
Verdensdel. Bl. hans talrige Arbejder maa nævnes
<i>Liber singularis de Bysso antiquorum</i> (1776),
<i>Zoologia Indica</i> (1781) og »Geschichte der
Schiffahrt und Entdeckungen des Nordens« (1784).
<i>(J. C.). R. H. S.</i>
</chapter>

<chapter name="Forster, John">
<b>Forster</b> [↱få.<sub>ə</sub>stə], <sp>John</sp>, eng. Forf., f. 1812,
d. 2. Febr 1876, var Advokat i London, men
knyttet til omfattende litterær Virksomhed. Han
skrev i 1830'erne i det radikale Ugeskrift <i>The
Examiner</i>, var dets Redaktør 1847—55 og
desuden Medarbejder ved fl. a. Tidsskr. Sammen
med sin nære Ven Dickens grundede han <i>Daily
News</i> 1846. Desuden skrev han en Række for
sin Tid betydelige Afh. om Englands Historie i
17. Aarh., saaledes <i>Statesmen of the
commonwealth of England</i> (5 Bd, 1840), <i>Arrest of the
five Members by Charles I</i> (1860), <i>Debates on
the Grand Remonstrance</i> (1860), og <i>Life of Sir
John Elliot</i> (2 Bd, 1864, 2. Opl. 1872). Disse
Arbejder støtter sig paa anselige Kildestudier,
men bærer stærke Spor af F.'s udprægede
Whig-Standpunkt. Tillige forfattede F. fl.
udmærkede litterære Biografer som <i>Life and
Adventures of Oliver Goldsmith</i> (1848, udvidet
Udg. i 2 Bd 1854), <i>W. S. Landor</i> (2 Bd 1869),
<i>Life of Charles Dickens</i>, hans mest kendte
