mangler aldeles F., saaledes f. Eks.
Arthropoderne (med Undtagelse af Sædfimene hos
Insekterne). — Ogsaa i Planteriget forekommer
F.; saaledes hos talrige Bakterier samt hos
Sporerne af mange Alger og i Vand levende
Svampe (Sværmesporer, Zoosporer), som
derved faar Evne til at bevæge sig frit i Vand ell.
andre Vædsker ligesom Sædfimene.
<i>S. B.</i>
</chapter>

<chapter name="Fimrehaar (se Fimreceller)">
<b>Fimrehaar</b>, se <sp>Fimreceller</sp>.
</chapter>

<chapter name="Fimreite">
<b>Fimreite</b> [↱fimræ^it<sub>ə</sub>] er Navnet paa en Gaard,
som ligger paa den østre Side og lige ved
Mundingen af den paa Nordsiden af Sognefjorden
til Sogndal førende <sp>Nore</sp>- ell.
<sp>Norumsfjord</sp>. Uden for denne Gaard udkæmpedes
15. Juni 1184 det bekendte Slag mellem Sverre
Sigurdssøn og Magnus Erlingssøn, hvori den
sidste faldt med største Delen af sine bedste Mænd,
hvorefter hans Parti opløstes.
<i>(J. F. W. H.). M. H.</i>
</chapter>

<chapter name="Fimreorme">
<b>Fimreorme</b>, <sp>Planarier</sp> (<i>Turbellaria</i>).
danner en Klasse inden for Fladormene, de
fleste er smaa, nogle dog af ret anselig
Størrelse; Legemet er fladt, bladformet, for det
meste glat, dog kan der være et Par korte
Tentakler i Forenden; det er meget bevægeligt,
og der er 3 Sæt Muskler til Stede, nemlig Ring-
og Længdemuskler, samt Muskler fra Ryg til
Bug; F. kan have en særlig muskuløs
Krybesaal, ell. der kan findes en Sugeskaal paa
Undersiden. Hele Legemet er beklædt med
Fimrehaar, der er af Vigtighed ved Bevægelsen
gennem Vandet ell. hen over Bunden, desuden
vist ogsaa for Aandedrættet. Hudlaget
indeholder ofte mærkelige Stavorganer (Rhabditer),
der dannes i særlige Epithelceller; de kan
udstødes og staar formodentlig i Ernæringens
Tjeneste; Byttet omspindes ofte med et traadet, af
Rhabditer fyldt Sekret; sjældnere er
Neldeceller af samme Bygning som Cölenteraternes, de
er ofte ordnede i Striber; hos enkelte findes
encellede Alger (<i>Zoochlorella</i>) i Legemet,
saaledes hos den lille Convoluta (Symbiose). F. er
alle forsynede med en Mund paa Undersiden
nær Forenden, ell. hyppigere paa Midten ell.
endog bag ved denne; de fleste har et stærkt
Svælg (<i>Pharynx</i>), der bestaar af et muskuløst
Rør, der sædvanlig er trukket tilbage i
Mundhulen, men kan skydes ud af denne og gribe
Byttet, i andre Tilfælde er Svælget blot en
ringformet Fortykkelse i Mundhulens Væg og
kan ikke trækkes tilbage, ell. det kan mangle
ganske; i Svælget kan munde særlige Kirtler
(Spytkirtler). Nogle Former mangler ganske
Tarm (<i>Acöler</i>), og Føden skydes blot ind i
Legemets bløde Grundmasse; hos andre
fortsætter Svælget sig i en rør- ell. sækformet Tarm
(Rhabdocöler), hos atter andre udsender
Tarmen til hele Legemet Grene, der ofte løber
sammen som Ribberne i et Blad (Dendrocöler);
de sidste deles atter i Tricladerne, hvor
Tarmen sender een Hovedgren fremad og to
tilbage, og Polycladerne, der foruden den forreste
uparrede udsender mange parrede Grene;
hertil hører mange store, smukke Havformer. I
Forenden findes oftest 2 — mange simple
Øjne. F. er næsten uden Undtagelse
Hermafroditer; Kønsorganerne munder paa Bugen
med en enkelt Aabning, ell. det hanlige og
hunlige Kønsapparat kan have hver sin
Aabning lige bag hinanden; enkelte har 2
sidestillede hanlige Kønsaabninger; Ægge- og
Blommestok er ofte forenede til eet Organ. (Om
Kønsorganerne og de andre indre Organer, se
i øvrigt <sp>Fladorme</sp>). Æggene lægges ofte i
Kokoner ell. i brede Baand, der f. Eks. fæstes
paa Sten i Vandet, ell. de lægges enkeltvis og
da omgivet af en haard, oftest rødbrun Skal;
enkelte (f. Eks. <i>Mesostoma</i>) lægger først klare,
tyndskallede Sommeræg, der klækkes i Dyrets
Legeme, senere de tykskallede Vinteræg. De
fleste F. udvikler sig direkte uden Forvandling,
en saadan findes kun hos en Del Havformer
(Polyclader), hvis saakaldte Müller'ske Larve er
fritsvømmende og forsynet med fimreklædte
Vedhæng, som senere forsvinder; Æggene er i
disse Tilfælde uden Reservenæring. F. har en
meget stærk Regenerationsevne, og hermed
staar i Forbindelse den hyppige kønsløse
Forplantning, som i Reglen er en Tværdeling; hos
<i>Microstomum</i> kan endog dannes en hel Kæde
paa indtil 16 Individer. F. lever af smaa Orme,
Krebsdyr ell. Insektlarver, som de griber med
deres fremskydelige Svælg; mange lever
parasitisk. Enkelte lever paa Land paa fugtige
Steder, i Troperne træffes mange smuktfarvede
Former (Landplanarier) under Træbark o. l.
St., hos os <i>Geoplane terrestris</i>, der lever i
Jorden paa Regnormevis; den flyder hen ved en
ringe Berøring. Til Tricladerne hører foruden
sidstnævnte Form en Del hos os alm.
Ferskvandsformer, saaledes den indtil 2 cm lange,
smukke <i>Dendrocöla punctata</i>, især paa Stenene
ved Kysten af større Søer, <i>Dendrocöla lactea</i>,
<i>Planaria torva</i> o. a. Den omtalte lille
<i>Convoluta</i> hører til Acölerne, den ligeledes omtalte
<i>Microstomum</i> til Rhabdocölerne. Polycladerne
er mest af anselig Størrelse, Legemet er ret
bredt, i Forenden findes hyppigst talrige Øjne;
det er Havformer, nogle lever pelagisk, og
mange er pragtfuldt farvede, især i varmere
Have, som i Middelhavet. (<sp>Litt</sp>.: <sp>L. v. Graff</sp>,
»Monographie der Turbellarien«, I—II [Leipzig
1881 og 1889]; <sp>A. Lang</sp>, »Die Polycladen des
Golfes von Neapel. Fauna und Flora« [Neapel
1884]; <sp>J. Ijima</sp>, »Untersuchungen über den
Bau und die Entwicklungsgeschichte der
Süsswasser-Dendrocölen [Tricladen]« [»Zeitschr. f.
wiss. ZooL«, XL, 1884]).
<i>T. K.</i>
</chapter>

<chapter name="Finale">
<b>Finale</b> (ital.), Betegnelse for den sidste
Afdeling af et i symfonisk Form bygget
Musikværk, altsaa af en Sonate, en Trio, Kvartet,
Symfoni o. lign. I Operaen forstaar man ved
F. den i Alm. med et større Ensemble
udstyrede Afslutning af Akten.
<i>A. H.</i>
</chapter>

<chapter name="Finale Marina">
<b>Finale Marina</b>, By i det nordvestlige
Italien, Prov. Genova, ligger 19 km NØ. f. Albenga
paa Reviera di Ponente og ved Banen fra Nizza
til Genua. (1911) 3200 Indb. F. M. har en lille
Havn, hvorfra drives Fiskeri og Kystfart.
Omtrent 1 km NØ. f. F. M. ligger <sp>Finale Pia</sp>
med (1911) 1850 Indb., og c. 1 km mod V. ligger
<sp>Finale Borgo</sp> ell. <sp>Finalborgo</sp> med
(1911) 3100 Indb.
<i>H. P. S.</i>
</chapter>

<chapter name="Finale nell' Emilia">
<b>Finale nell' Emilia</b>, By i Norditalien, Prov.
Modena. ligger 24 km ØSØ. f. Mirandola ved
