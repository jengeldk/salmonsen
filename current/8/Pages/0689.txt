<chapter name="Frankistan">
<b>Frankistan,</b> orientalsk Betegnelse for Europa.
</chapter>

<chapter name="Frankl, Lothar">
<b>Frankl</b> [fraŋkl], <sp>Lothar</sp>, Ritter von
Hochwart, østerrigsk Nervelæge, f. 22. Juni 1862 i
Wien, hvor han studerede og 1911 udnævntes
til Prof. ved Univ. og indtil 1913 var Leder af
Ambulatoriet for Nervesygdomme ved I. med.
Klinik. Efteraaret 1913 blev han Forstander for
Poliklinikkens neurologiske Afdeling II. Meget
betydelig og anset litterær Produktion: »Die
Menièresche Symptomkomplexe« (1895);
»Akroparästhesien« (1897), »Nervöse Erkrankungen«
(1897); »Tetanie« (2. Opl., 1907). Sammen med
Zuckerkandl skrev han »Nervöse Erkrankungen
der Blase« og med Eiselsberg »Zur Kenntniss
der Pseudosklerose«. Desuden »Diagnose der
Zirbeldrüsentumore« (1909), et Spørgsmaal, han
ogsaa senere behandlede i »Diagnostik der
Hypophysentumoren ohne Akromegalie« (1909).
<i>J. S. J.</i>
</chapter>

<chapter name="Frankl, Ludwig August">
<b>Frankl</b> [fraŋkl], <sp>Ludwig August</sp>, østerr.
Digter, f. i Chrast i Böhmen 3. Febr 1810, d. i
Wien 12. Marts 1893. Han tilhørte en jødisk
Familie og studerede Medicin i Wien, men da
Faderen var død, maatte han selv sørge for
sit Udkomme. Han debuterede nu i
Litteraturen med et episk Digt, »Christophoro Colombo«,
foretog en Rejse til Italien, hvor han i Padua
erhvervede Doktorgraden i Medicin, og blev
efter sin Hjemkomst til Wien knyttet til den
jødiske Menighed som dens Sekretær. Han
ofrede nu sit Liv dels til jødisk
Velgørenhedsarbejde, dels til sin Digtning. For sin
filantropiske Gerning blev han adlet under Navnet von
Hochwart og udnævnt til Æresborger i Wien.
Hans Digtning omfatter episke og lyriske Digte,
Satirer og lyriske Oversættelser. Varigst Bet.
har hans litteraturhistoriske Bidrag til
Hebbel's, Lenau's og Grillparzer's Biografier, der
ofte bringer interessante personlige Indtryk og
Meddelelser. Hans »Gesammelte poetische
Werke« udkom i tre Bd (Wien 1880). En
Brevveksling mellem Anastasius Grün og ham blev
udg. 1897.
<i>C. B-s.</i>
</chapter>

<chapter name="Frankland, Edward">
<b>Frankland</b> [↱fräŋk£<sub>ə</sub>nd], <sp>Edward</sp>, eng.
Kemiker, f. 18. Jan. 1825 i Churchtown, d. 9. Aug.
1899 paa sit Gods <i>The Jews</i> i Reigate,
afsluttede sine Studier i Tyskland under Liebig og
Bunsen og traadte ogsaa her i Forbindelse med
Kolbe, med hvem han lykkelig samarbejdede,
hvad der blev af Bet. for den Retning, han
fulgte i sine Arbejder. Allerede det første af
disse: »Om en ny Række organiske Stoffer, der
indeholder Metaller« (Organometallerne), der
blev forelagt i <i>Royal Society</i> 10. Maj 1852, førte
ham til Begrundelse af Læren om
<sp>Grundstoffernes Valens</sp> (Gyldighed), der har
været saa overordentlig frugtbringende for hele
Kemiens Udvikling. Bl. hans mange senere
Arbejder kan fremhæves hans i Samarbejde med
<sp>Kolbe</sp> udførte Undersøgelser over Nitrilerne,
med Paavisning af disses Omdannelse til Syrer
ved Indvirkning af Alkalimetallernes
Hydroxyder, og hans sammen med <sp>Duppa</sp> udførte
Synteser af brintfattigere Syrer, der har været
af stor teoretisk Bet. Men ogsaa paa andre
Omraader har F.'s Arbejde sat Spor, saaledes
hans Bidrag til lysende Flammers Teori, hans
Arbejder i den anvendte Kemi (f. Eks. om
Vandrensning) og hans Undersøgelser over
klimatologiske og fysiol. Problemer. Hans
Arbejder, der fremkom samtidigt i eng. Fagskrifter
og i Liebig's »Annalen«, er udg. samlede under
Titlen: <i>Researches in pure, applied and
physical chemistry</i> (London 1877); den sidste Afh.
fra hans Haand: »Om Borets Valens« skriver
sig fra 1898. Efter at have beklædt et
Professorat i Kemi i Manchester blev F. 1863 Prof.
ved <i>Royal Institution</i> i London, 1865 tillige ved
<i>Normal School of Science</i> og virkede som saadan
til 1885. Efter F.'s Død har Wislicenus skrevet
en fængslende Biografi over F. i »Berichte d.
deut. chem. Gesellschaft«, Bd 33, 38, 47, medens
der under Titlen: <i>Sketches from the life of
Edward F.</i> (London 1902) foreligger en
ejendommelig (delvis Auto-) Biografi, udg. af F.'s
Døtre.
<i>R. K.</i>
</chapter>

<chapter name="Franklin">
<b>Franklin</b> [↱fräŋk£<sub>i</sub>n], hyppigt Stednavn i U.
S. A.; heriblandt nævnes flg. Byer: 1) F. i
Pennsylvania, ligger 100 km N. f. Pittsburg i
en paa Petroleum, og naturlig Gas rig Egn ved
French Creek. (1910) 9800 Indb. F. har
Petroleumskllder. — 2) F. i Indiana, ligger 33 km
SØ. f. Indianapolis. (1910) 4500 Indb. F. er
Jernbanecentrum og driver Handel med Korn,
Mel og Tømmer. — 3) F. i Massachusetts, ligger
35 km SV. f. Boston og har Uld- og
Straavarefabrikker. (1910) 5600 Indb. — 4) F. i New
Hampshire, ligger 30 km NNV. f. Concord ved
Sammenløbet af Merrimack og Winnepesaukee.
(1910) 6100 Indb. F. er Jernvejsknudepunkt. —
5) F. i Kentucky, ligger 230 km SV. f.
Frankfurt ved Banen fra Louisville til Nashville.
(1910) 3050 Indb. F. er i Tilbagegang.
<i>H. P. S.</i>
</chapter>

<chapter name="Franklin District">
<b>Franklin</b> [↱fräŋk£<sub>i</sub>n], <sp>F. District</sp>,
Betegnelse for det 1895 oprettede Territorium af
Dominion of Canada, der omfatter alle de til
dette Land hørende arktiske Øer N. f. Hudson
Strædet, Simpson Strædet og Coronation Golf
samt Halvøerne Melville og Boothia. Arealet
beregnes til 1370000 km<sup>2</sup>, der kun bebos af
nogle faa Tusinde Eskimoer.
<i>H. P. S.</i>
</chapter>

<chapter name="Franklin, Benjamin">
<b>Franklin</b> [↱fräŋk£<sub>i</sub>n], <sp>Benjamin</sp>,
nordamerikansk Fysiker og Statsmand, f. 17. Jan.
1706 i Boston,
d. 17. Apr. 1790
i Philadelphia.
Han var
yngste (16.) Barn
af en fattig
Haandværker
af gl eng.
Dissenterslægt
(indvandret
1682); hans
Moder
stammede fra en
af Ny Englands
ældste
Nybyggerslægter.
1718 sattes han
i Lære hos sin
Halvbroder,
som var
Bogtrykker i Boston; han viste tidlig megen Lyst
til alvorlig Læsning (afholdt sig fra Kødspiser
for at kunne købe Bøger) og skrev allerede 1721

<img>B. Franklin.</img>
