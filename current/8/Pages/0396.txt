Paa de gl. ægypt. Mindesmærker træffer vi
Billeder, der viser, at F. allerede kendtes paa
den Tid, disse Mindesmærker blev rejste, og det
viser sig, at nogle af Legene er de samme, som
øves i Nutiden. Vi ser her Billeder af
Tyrefægtning, Brydning, Vægtløftning, Dystløb til
Søs, fl. Boldspil, »Karussel«, »Hjulet«,
Balderune o. a.

I Iliaden fortælles der, at Grækerne ved
Patrokles' Baalfærd, efter at have bragt Dyre-
og Menneskeofringer, afholdt Kamplege, der
omfattede Kapkørsel, Boksning, Brydning,
Væddeløb til Fods, livsfarlig Kamp med skarpe
Spyd, Diskoskastning, Bueskydning efter
levende Maal og Spydkastning.

I Odysseen nævnes Boldspil og Sangdans som
unge Kvinders, Nausikaa's og hendes Terners,
Adspredelse efter Arbejdet; i en senere Tid
fortælles, hvorledes Kvinder og unge Piger fra
Kerkyra endnu stadig øver dette Spil med
Sang. Ligesaa fremviser Laomedas og Halios
Dans og Boldspil for en talrig beundrende
Tilskuerskare, hvoriblandt selve Kongen Alkinoos.

I <sp>Grækenland</sp> var det de voldsomme
atletiske Øvelser, der dannede det centrale ved
Folkelegene. Boldspillet betragtedes blot som
en Hjælp for Atletikken, som et Middel til at
holde Legemet smidigt og give afrundede
Bevægelser. Disse Former for F., der knyttedes
til de store religiøse Landsfester, de olympiske
Lege o. a., fejredes Aarhundreder igennem med
regelmæssige Mellemrum.

De mimiske Danselege udvikler sig her til
Dramaet. Om et Trin i Udviklingen giver
Xenofon os Oplysninger, idet han beretter om
nogle Danselege, der fremstilles ved et
Gæstebud, der blev givet af Thrakerkongen Seuthes.
Thrakerne opførte en Krigsdans, der sluttede
med, at en lod, som om han stødte en anden
ned og berøvede ham hans Vaaben, hvorpaa
han fjernede sig, idet han sang en Sejerssang,
medens den Døde blev baaret bort af sine
Kammerater. Grækerne opførte derefter en endnu
mere indviklet Dans. En Mand lægger sine
Vaaben fra sig, giver sig til at saa, og driver
paa Okserne, medens han stadig ser sig omkr.,
som om han er bange for noget. Da kommer
der en Røver. Sædemanden griber sine
Vaaben og kæmper for sine Okser. Endelig
binder Røveren Manden og driver Okserne bort,
ell. Sædemanden vinder over Røveren,
bagbinder ham og spænder ham i Selen sammen med
Okserne. Xenofon siger netop, at disse Optrin
opførtes sammen med rytmisk Dans til
Fløjtespil.

Ogsaa i <sp>Rom</sp> indtog Legene en betydelig
Plads ved de religiøse Fester. Disse Fester
omfattede Væddeløb, Dyre- og Gladiatorkampe,
men de rom. Lege var kun en Skygge af de
gr., og i Kejserrigets senere Tid kun et
Vrængebillede; thi hos Grækerne var Folket selv baade
Aktører og Tilskuere, hos Romerne væsentlig
kun det sidste.

Boldspillene øvedes mest indendørs, i
Forbindelse med Badstuerne, og har været drevet
baade af Unge og Gamle. I Litt. nævnes mange
Slags Spil, og i et Vers hedder det om et af
dem: »Follis« (et særligt Spil med stor Bold,
der ikke kræver stærk Bevægelse) »kan spilles
baade af Ung og Gammel«.

I de <sp>vestlige Lande</sp> af vor
Verdensdel, Frankrig, Nederlandene og de britiske Øer
har en Gruppe af F., <sp>Boldspillene</sp>, naaet
den højeste Udvikling, idet de klimatiske
Forhold, den ringe Forskel paa Sommer og
Vinter, der tillader Befolkningen uden særlig
Paaklædning at færdes i det Fri hele Aaret rundt,
har givet gode Betingelser for deres Trivsel.

Vi træffer allerede her fra Middelalderen en
Rigdom af Boldspil. I Frankrig <i>Soule</i> (Fodbold),
<i>soule a la crosse</i> (Hockey), <i>la crosse au pot</i>
(So i Hul), <i>jeu de paume</i> (Tennis), <i>la crosse au
but</i>, samt Langbold under talrige Former og
Navne. I Nederlandene <sp>Kolf</sp> (Golf) og <sp>Het
Kaatsspil</sp> (Tennis). Det paa gl. holl.
Malerier fremstillede Boldspil paa Isen med Stokke
er ikke Bandyspil, men snarere Golf ell. en
Variant af Mailspillet. Paa <sp>de britiske
Øer</sp> er Boldspillene væsentlig de samme, blot
under andre Navne. <i>Football</i>, <i>Hurling</i>,
<i>Campball</i>, <i>Hockey</i>, <i>Shinty</i>,
<i>Bandy</i>, <i>Rounders</i>, <i>Cricket</i>,
<i>Golf</i> og <i>Tennis</i>. Men vi finder ogsaa her en stor
Rigdom paa andre mærkelige F., en Rigdom,
man maaske uden væsentlig Forskel kunde
finde hos alle Jordens Kulturfolk: <i>Checkstone</i>

<img>Gammel Sølvkande fra Nationalmuseet med syv
Billeder af Idrætter og Folkelege.</img>
