For at opnaa bedre Afkøling og
samtidig en vis Svinghjulsvirkning har enkelte
Fabrikker (bl. a. den berømte Pariser-Fabrik
Gnome) lavet selve Motoren med Cylindrene
roterende, medens Krumtapakslen er
stillestaaende. Her skal ganske kort omtales to
stillestaaende Motorer (luft- og vandkølede) samt en
roterende luftkølet Motor, uden dog nærmere at
komme ind paa Motorernes Konstruktion og
Virkemaade, hvis Principper maa forudsættes
bekendte fra alm. Motorer.

En 5-cylindret luftkølet stillestaaende Motor
er konstrueret af den kendte franske Flyver
<sp>Esnault-Pelterie</sp>. De enkelte Cylindre
er forsynede med Ribber for bedre at kunne
afkøles. Motoren er paa 60 HK. og vejer c.
180 kg ell. c. 3 kg pr HK. Omdrejningstallet
pr Min. er c. 1300.

En meget kendt Motor, der tilmed kan lede
sin Fremkomst tilbage til selve Opfinderen
<sp>Daimler</sp>, er den tyske <sp>Mercedes</sp>-Motor.
Her er vist en 100 H. K. 6-cylindret
Mercedes-Motor, med opretstaaende Cylindre og
Vandkøling. Motoren er kraftig og tung (c. 4 kg pr
H. K.), men har særdeles regelmæssig Gang
og kan gaa i lang Tid uden Standsninger.
Cylindrene er anbragte 2 og 2, og i Kapper rundt
om disse cirkulerer Vandet, der efter at være
opvarmet af Cylindrene pumpes igennem en
Køler og derefter med lavere Temp. atter gaar
ind rundt Cylindrene.

<img>M. Farmans Todækker.</img>
