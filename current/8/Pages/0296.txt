<i>système nerveux</i> (1824) og <i>Expériences sur le
système nerveux</i> (1825), søger han at komme
paa det rene med den store Hjernes,
Hjernegangliernes, den lille Hjernes, den forlængede
Marvs og Rygmarvens særlige Funktioner.
Gennem disse Eksperimenter gaar Tanken om en
Lokalisation som en rød Traad. F. ser i
Hjernehemisfærerne Organet for Villien o. a.
sjælelige Ytringer. Koordinationen i
Bevægelserne henlægger han p. Gr. a. talrige
Dyreforsøg til den lille Hjerne, og han viste, at der
ved Fjernelse af Labyrinten og ved Ødelæggelse
af det indre Øres halvcirkelformede Kanaler
kom Inkoordination af Bevægelserne (<i>Mem. de
l'acad. des Sc.</i> 1828). Særlig er hans Navn
knyttet til Paavisningen af det saakaldte
<sp>Aandedrætscentrum</sp> i den forlængede Marv,
<i>noeud vital</i> kaldte F. det med en vis Ret. En
Ødelæggelse af dette Sted medfører nemlig
øjeblikkelig Individets Død, fordi
Aandedrætsbevægelserne standser. Det er Sædet for
det højere Nervesystems Indflydelse paa
Aandedrætsbevægeiserne. Men F. har leveret
udmærkede Arbejder ogsaa paa andre Omraader af
de biologiske Videnskaber, saaledes over
sammenlignende Anatomi (<i>Anatomie générale de la
peau</i> etc., 1843), Udviklingshistorien (<i>Cours sur
la generation</i> etc., 1836; <i>Recherches sur le
développement des os et des dents</i>, 1861), den
almindelige Biologi (<i>Ontologie naturelle</i>, 1861,
<i>Examen du livre de M. Darwin sur l'origine
des espèces</i>, 1864), sammenlignende Psykologi
(<i>Instinct et intelligence des animaux</i>, 1841, <i>De
la vie et de l'intelligence</i>, 1858, <i>Psychologie
comparée</i>, 1864) og Videnskabens Historie
(<i>Découverte de la circulation du sang</i>, 1854; <i>Buffon,
histoire de ses travaux et ses idées</i>, 1849).
Overalt er hans Synsmaader og Ideer
omfattende og store, hans Undersøgelser indgaaende.
Han var en udmærket Operatør og en glimrende
Iagttager. Hans Stil og Udtryk er klare,
ukunstlede og elegante.
<i>(S. T.). J. S. J.</i>
</chapter>

<chapter name="flov (Søv.)">
<b>flov</b> (<sp>Søv</sp>.), svag Vind; Vinden siges at blive
<sp>flovere</sp> ell. <sp>flove af</sp>, naar den fra at være
frisk ell. stormende aftager i Styrke ell. bliver
svag.
<i>H. E.</i>
</chapter>

<chapter name="flov (Børsudtryk)">
<b>flov,</b> Børsudtryk, der betegner, at der
mangler Købelyst for en ell. fl. Varer. Bruges enten
som Betegnelse for Stemningen over for en
enkelt Vare ell. for Børsens Tendens i det hele
taget.
<i>(E. M.). C. Th.</i>
</chapter>

<chapter name="Flower, William Henry">
<b>Flower</b> [↱f£a^uə], <sp>William Henry</sp>, eng.
Zoolog og Anatom, (1831—99), var først
uddannet som Læge og deltog som saadan i
Krim-Krigen; 1860 ansattes han derpaa som
»Conservator« ved det <i>Royal college of surgeons</i>
tilhørende, berømte anatomiske Museum i
London, 1870 som Prof. i Anatomi smst., indtil han
1884 overtog Stillingen som Direktør for
<i>British Museum of Natural History</i>. Begge disse
Institutioner har i høj Grad nydt godt af hans
fremragende videnskabelige og administrative
Begavelse; navnlig blev i British Museum ikke
blot fl. Afdelinger fuldstændig omordnede, men
Museet modtog ganske væsentlige Forøgelser,
der ikke mindst havde Bet. for det store
besøgende Publikum. Som Videnskabsmand har
han skabt en lang Række værdifulde Arbejder
over snart sagt alle Grupper inden for
Pattedyrene; særlig kendte bl. disse er den i mange
Oplag udkomne: <i>Osteology of the Mammalia</i>,
1870, samt <i>Mammals, living and extinct</i>, der
udgaves (1891) med Bistand af R. Lydekker, og
stadig er en af de mest benyttede Haandbøger
over Pattedyrene.
<i>R. H. S.</i>
</chapter>

<chapter name="Floxin">
<b>Floxin</b> [flåk↱si´n]. Med dette Navn betegnes
nogle Farvestoffer, der er Afledningsprodukter
af Fluoresceïn, og som endnu anvendes i
Silkefarveriet, men i Uldfarveriet er afløst af
Azofarvestofferne. <sp>Floxin P.</sp> er Kaliumsaltet af
Tetrabromdiklorfluoresceïn og danner et
brungult Pulver, der opløses i Vand med
kirsebærrød Farve og grønliggul Fluorescens: det
farver Uld blaaligrødt uden Fluorescens. F. [m]
(<sp>Phloxine T. A.</sp>) = <sp>Erythrosin B.</sp> er
Natriumsaltet af Tetrabromtetraklorfluoresceïn
og danner et teglstensrødt Pulver, der er
letopløseligt i Vand med blaarød Farve og svag
mørkegrøn Fluorescens.
<i>(O. C.). R. K.</i>
</chapter>

<chapter name="Fluater (se Kesslerske Fluater)">
<b>Fluater,</b> se <sp>Kesslerske F.</sp>
</chapter>

<chapter name="Fluavil (se Kautsjuk)">
<b>Fluavil,</b> se <sp>Kautsjuk</sp>.
</chapter>

<chapter name="fluctuat nec mergitur">
<b>fluctuat nec mergitur</b> (lat.), Byen Paris'
Valgsprog. I Byvaabnet er afbildet et gyngende
Skib, — »det gynger, men synker ikke«.
</chapter>

<chapter name="Fludd, Robert">
<b>Fludd</b> [f£ăd], <sp>Robert</sp> (lat. <i>Robértus de
Flúctibus</i>), eng. Filosof og Læge, f. 1574 i
Milgate i Kent, d. 1637 i London. F. skrev bl. a.
<i>Historia makro — et mîkrokosmi</i> (1617), <i>Clavis
philosophiæ et alchymiæ</i> (1633), <i>Philosophia
mosaica</i> (1638). I disse Skr gør kabbalistiske
Spekulationer, Paavirkninger fra Paracelsus'
fantastiske Naturfilosofi samt fra Nicolaus
Cusanus sig gældende.
<i>Edg. R.</i>
</chapter>

<chapter name="Flueben (se Havre)">
<b>Flueben,</b> se <sp>Havre</sp>.
</chapter>

<chapter name="Flueblomst">
<b>Flueblomst</b> (<i>Ophrys</i> L.), Slægt af
Gøgeurt-Fam. med udelte Rodknolde og grundstillede
Løvblade. Blomsterne, der sidder i Aks, har
nogen Lighed med Insekter; deres ydre
Blosterblade er lige store, de indre er mindre, og
Læben, der mangler Spore, er ofte 2—3-delt;
Støvknapperne er helt sammenvoksede med
Griffelstøtten, og Støvmasserne er faste, har
Støvholdere og adskilte Punge. 30 Arter, de
fleste i Middelhavslandene. <sp>Brunlæbet F.</sp>
(<i>O. muscifera</i> Huds.) med brunlige Blomster
(paa Læben en blaalig Plet) er meget sjælden
i Danmark og Norge; den bliver 20—30 cm høj
og blomstrer i Juni.
<i>A. M.</i>
</chapter>

<chapter name="Fluefanger (se Dionæa)">
<b>Fluefanger</b>, se <sp>Dionæa</sp>.
</chapter>

<chapter name="Fluefiskeri (se Lystfiskeri)">
<b>Fluefiskeri,</b> se <sp>Lystfiskeri</sp>.
</chapter>

<chapter name="Fluegift">
<b>Fluegift</b>, Arsenik ell. Kvassiatræ.
</chapter>

<chapter name="Fluellit">
<b>Fluellit,</b> et sjældent Mineral fra Cornwall,
bestaar af vandholdigt Fluoraluminium.
</chapter>

<chapter name="Fluen">
<b>Fluen</b> (<i>Musca</i>), et lille Stjernebillede paa den
sydlige Himmel S. f. »Korset«, indeholder efter
Backhouse 45 for det blotte Øje synlige Stjerner,
hvoraf kun 2 er af 3. Størrelse, medens
alle de øvrige er svagere. Hidtil kender man
13 foranderlige Stjerner i dette Stjernebillede,
men alle er teleskopiske. Af Dobbeltstjerner
mærkes β, begge Komponenter af 4. Størrelse
og Θ af 6. og 8. Størrelse. Der kendes et Par
kugleformede Stjerneklynger samt en
Stjernetaage, som minder noget om Krabbetaagen i
Vulpecula.
<i>J. Fr. S.</i>
</chapter>
