Lande, med hvilke det ikke havde særlig
Traktat. Saadanne sluttedes med Belgien (1861),
Tyske Toldforbund (1862), Italien (1863), Østerrig
(1866) m. fl. Lande. Kejserdømmets Fald gav
atter <sp>Protektionismen</sp> Magten; 1872
opsagdes Traktaten med England. 1881 indførtes
en ny Generaltarif med høje industrielle
Beskyttelsestoldsatser. Told paa Landbrugsvarer
indførtes 1885 og forhøjedes senere. 1892
afløstes General- og Konventionaltarifferne af en
autonom Maksimal- og Minimaltarif, hvilken
sidste indrømmedes de Lande, der gennem
Handelstraktat gav F. Mestbegunstigelsesret, men
som i sig selv er protektionistisk. 1893
afsluttedes en Handelstraktat med Rusland, der
fornyedes 1905.

Revolutionen havde omstyrtet alle de gl.
Skranker for Erhvervslivets fri Udfoldelse inden for
Landets Grænser, men af Napoleon byggedes der
en ny <sp>Næringslovgivning</sp> op (<i>code de
commerce</i> 1807), ordnedes Penge-, Bank- og
Skattevæsenet, (Franc-Systemet 1803, der
ændredes i 1864 til Dobbeltmøntfod; Oprettelsen af
<i>Banque de France</i> 1803) og indførtes nyt,
ensartet Maal og Vægtsystem (Metermaal, opr.
indført 1795, først helt gennemført fra 1840).
Fastlandsspærringen og Napoleonskrigene bevirkede,
at F.'s udenlandske Omsætning først omkr. 1820
naaede det Omfang, den havde haft før
Revolutionen. Men særlig 30'erne og 40'erne betegner en
stærk Fremgang for F.'s Erhvervsliv;
Teknikkens mange Fremskridt toges i Industriens og
Omsætningens Tjeneste,
Udbyttet steg med
rivende Fart,
Aktieselskaber og Banker skød op.
Middelstandens finansielle
og politiske Indflydelse
var stigende under
»Borgerkongen«'s
Regering (Louis-Philippe 1830—48).
Totalomsætningen med Udlandet var i Aarene omkr. 1806 c.
900 Mill. frcs., i 1814 c. 600, men steg nu til 2500
i 1848. Under det 2. Kejserdømme fortsattes
denne Udvikling. Forbruget af Kul steg fra
1850—70 fra 7 til 20 Mill. t, Produktionen af Jern
fra 0,4 til 1,4 Mill. t, Forbruget af Bomuld fra
58 til 93 Mill. kg, af Uld fra 18 til 100, af
Raasilke fra 0,2 til 1,1 Mill. kg. Totalomsætningen
med Udlandet naaede i 1869 en Værdi af 8000
Mill. frcs.; særlig tog Omsætningen med
England et mægtigt Opsving efter Traktaten af
1860. Krigen 1870—71 ramte F. haardt som
Industriland ved at skille det fra de med
mineralske Produkter og industrielle Anlæg rigt
udstyrede Provinser Elsass og Lothringen; men
med skærpet Energi bragte F. i Løbet af
faa Aar efter Krigen sit Erhvervsliv paa Fode
igen. Omsætningen steg til over 10000 Mill. i
1880. 80'erne og 90'erne betegner derimod i
overvejende Grad Depressions- og
Stilstandsperioder, hvortil Protektionismens Sejr har bidraget
sit, men som især skyldes Landets ringe
Tilvækst i Folketal. F.'s økonomiske Liv er
herunder ikke udviklet med saa megen Energi som
de andre Storstaters, hvor ny Handel og
Industri har maattet skabes for at give
Erhvervsmuligheder. Byerhvervene har derfor heller
ikke gjort Landbruget Rangen stridig som
Landets første Erhverv. Men Befolkningen har
kunnet opspare sig store Kapitaler, der er udlaante
til andre Lande; 1910 regnede man, at 40
Milliarder frcs. var anbragte i Udlandet, mest i
Rusland. Omsætningen med Udlandet var ved
Aarhundredskiftet ikke meget større, end den
havde været i de sidste 20 Aar, men steg dog
derefter til 15 Milliarder i 1907, 20 Milliarder i
1913, hvorom nærmere nedenfor.

Fra Midten af forrige Aarh. har F. stærkt
udvidet Resterne af det <sp>Kolonirige</sp>, det
endnu havde tilbage. Under Napoleon III
fremmedes Kolonisationen i Algier, og oprettedes ny
Kolonier i Senegal og Bagindien (Saigon) og de
tilgrænsende Lande (Cochinkina og Cambodja).
Under Republikken overtog F. Protektoratet
for Tunis (1881) og indledede hermed en ny Art
af Kolonipolitik, fortsatte (1885) med
Protektoratet over Madagascar, der helt erobredes i
90'erne, 1892 erobredes Dahomey i Vestafrika,
hvorefter fulgte en Overenskomst med England
om en Delingslinje mellem de afrikanske
Besiddelser. I de flg. Aar drejede
Kolonialpolitikken sig om Marokko, der 1912 for Størstedelen
kom under fr. Protektorat. Denne Række af
Kolonierhvervelser maa synes økonomisk og
politisk set at have været en tvivlsom Fordel, saa
meget mere som F. ingen Overskudsbefolkning
har at afse.

F.'s Ind- og Udførsel før Krigen fremgaar af
følgende Tabeller:

<table>
<td c>1913
<td c>Samlet<br>Indførsel<br>Mill. frcs.<td c>Heraf til<br>Forbrug<br>Mill. frcs.<td c>Samlet <br>Udførsel<br>Mill. frcs.<td c>Heraf indenl.<br>Varer<br>Mill. frcs.
<td>Næringsmidler<td r>2418<td r>1817<td r>1423<td r>836
<td>Raastoffer<td r>5477<td r>4946<td r>2390<td r>1858
<td>Fabrikater<td r>2829<td r>1658<td r>5448<td r>4186
<td r>I alt<td r>10724<td r>8421<td r>9261<td r>6880
</table>

Specialhandelen fordelte sig paa flg. Maade
mellem de forsk. Lande:

<table>
<td><td r>Indførsel<td r>Udførsel
<td r><td r>Mill. frcs.<td r>Mill. frcs.
<td>Rusland<td r>458<td r>83
<td>Storbritannien<td r>1109<td r>1454
<td>Tyskland<td r>1069<td r>867
<td>Belgien<td r>556<td r>1108
<td>Schweiz<td r>135<td r>406
<td>Spanien<td r>282<td r>151
<td>Italien<td r>241<td r>306
<td>Ostindien og Filippinerne<td r>484<td r>57
<td>Kina<td r>237<td r>21
<td>Australien<td r>2S3<td r>15
<td>Forenede Stater<td r>895<td r>423
<td>Sydamerika<td r>762<td r>380
<td>Algier og Tunis<td r>412<td r>652
<td>Andre Kolonier og Protektorater<td r>385<td r>242
<td>Andre Lande<td r>1104<td r>715
<td r>I alt<td r>8412<td r>6880
</table>

Den vigtigste Indførselsvare baade fra
England, Tyskland og Belgien er Kul
(Indførselsværdi i 1913 henh. 281, 165 og 125 Mill. frc.). I
Indførselen fra England maa dernæst nævnes
Uld og Jute, Garn og Tekstilvarer (117 Mill.
