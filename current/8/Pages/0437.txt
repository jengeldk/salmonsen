(Dansk økonomisk Plantelære) i Sverige i ældre
Tid brugt til at stoppe mellem Skorstenen og
Væggene, fordi man troede, at den modstod
Ildens Paavirkning, derfor Navnet »Brandmos«.
<i>C. J.</i>
</chapter>

<chapter name="Fontrailles, Louis d'Astarac">
<b>Fontrailles</b> [fǡ↱trα.j], <sp>Louis d'Astarac</sp>,
Markis af Marestang, Senechal af Armagnac, f.
i Beg. af 17. Aarh., d. 1677. Han sluttede sig
først til Greven af Soissons og deltog i fl.
Sammensværgelser mod Richelieu. 1642
spillede han en betydelig Rolle i Cinq Mars'
Konspiration og flygtede til England, da den
opdagedes. Efter Ludvig XIII's Død fik han
Amnesti og vendte tilbage til Frankrig, men deltog
senere i <i>les Importants</i>' Intriger og i
Fronde-Bevægelsen. Han er Forf. til <i>Relation des
choses particulières de la cour arrivées pendant la
faveur de M. de Cinq Mars, avec sa mort et
celle de M. de Thou</i>, der bl. a. findes i
Montrésor's <i>Mémoires</i> og i Michaud's og Petitot's
<i>Collections des mémoires</i>.
<i>(A. Frs.). L. K.</i>
</chapter>

<chapter name="Fontæne">
<b>Fontæne</b> [fån- eller fåŋ-] (fr. <i>fontaine</i>),
Brønd, Springvand.
</chapter>

<chapter name="Fon-Vizin, Denis Ivanovitsch">
<b>Fon-Vizin</b> [f<sub>å</sub>n↱viz<sub>i</sub>n], <sp>Denis Ivanovitsch</sp>,
russ. Digter, af tysk Afstamning, f. i Moskva
14. Apr. 1744, d. i Petrograd 12. Decbr 1792.
Han studerede i Moskva og i Petrograd og fik,
efter en kort Tid at have tjent i Garden,
Ansættelse i Udenrigsministeriet og blev 1763
Sekretær hos Kabinetsminister Jelagin. Samtidig
syslede han med litterære Sager, oversatte bl. a.
Voltaire's <i>Alzire</i> og skrev 1766 i Efterligning af
Holberg's »Jean de France« Lystspillet
»Brigaderen«, hvis dristige Satire vakte Opsigt og
gjorde Forf. til en berømt Mand. Efter at han
1769 var blevet Sekretær hos
Udenrigsministeren, Grev Panin, foretog han forsk. Rejser til
Udlandet, bl. a. 1777—78 til Sydfrankrig og
Paris (»Breve fra Frankrig«). 1782 opførtes
hans berømteste Arbejde, det bidende Lystspil
<i>Nedorosl</i> (»Mors Søn«), ved hvilket han
opnaaede en Førsterang i sin Tids russ. Litt.,
for hvilken han i det hele har spillet en lgn.
Rolle som Holberg for den danske. Samme Aar
fremkom i et Tidsskr. »Spørgsmaal til
Katharina II«. Ved Siden af en Rk. mindre Skr har
han ogsaa skrevet en Selvbiografi, der
imidlertid ikke blev fuldendt: »Frimodig Bekendelse
af mine Handlinger og Tanker«. 1846 har P.
Jefremov udg. hans Værker, Breve og udvalgte
Oversættelser. Hans Biografi, forfattet af Fyrst
Vjazemskij, findes i 5. Bd af hans »Samlede
Skrifter«.
<i>(K. V.). H. C-e.</i>
</chapter>

<chapter name="Foosnæs, Hans Konrad Henriksen">
<b>Foosnæs,</b> <sp>Hans Konrad Henriksen</sp>,
norsk Politiker, f. 2. Febr 1846 i Beitstaden,
nordre Trondhjems Amt, d. smst. 30. Juli 1917.
I sin Ungdom besøgte han Sagatun
Folkehøjskole og derefter et Par Aar Folkehøjskoler i
Danmark. Selv holdt han Folkehøjskole
1868—79, deriblandt fire Aar i Stjørdalen sammen
med den i 1880'erne fremtrædende radikale
Politiker L. M. Bentsen. Imidlertid havde F. 1876
overtaget sin Fædrenegaard Fosnæs ved
Trondhjemsfjordens inderste Vig. Tidlig fik han
Tillidshverv i Bygden, blev Forligelseskommissær,
Amtsrevisor, Medlem af Amtsskolestyret og
Ordfører fra 1880. Til Stortinget valgtes han af det
radikale Venstre 1883—85, 1889—1900 og paa
ny 1903—06. F. tog i 1880'ernes Beg. ledende
Del i Organisationen af det frivillige
Skyttevæsen i Folkevæbningssamlagene. Paa Stortinget
tilhørte han den hele Tid Landbrugskomiteen,
var derhos bl. a. Formand i den af Stortinget
nedsatte Lappekommission. Senere var han
Formand i Finmarkens Jordsalgskommission.
1905 var han Medlem af den inden for
Stortinget 21. Febr s. A. nedsatte Specialkomité til
Behandling af Forhandlingerne vedrørende
særskilte Konsulatsvæsener for Norge og Sverige.
1908—10 var han Landbrugsminister i Gunnar
Knudsen's Regering, hvorefter han trak sig
tilbage fra det politiske Liv og paa ny blev sin
Bygds Ordfører.
<i>K. V. H.</i>
</chapter>

<chapter name="Foot">
<b>Foot</b> [fut] (Fl. <sp>Feet</sp>), eng. Længdemaal,
1/3 Yard = 30,4797 cm, 1 F. = 12 Inches;
tidligere var F. ogsaa et særligt Maal for
Møllesten = 2 Hands = 8 Inches. Den gl. irske F.
var = den eng., den skotske = 1/3 Ell = 1 1/30
eng.; den nuv. <sp>American F.</sp> (Forenede
Stater) = 30,481 cm. Tidligere var F. ogsaa et
Vinmaal = 2 gml. Gallons = 7,57 l samt en i
Tinhandelen anvendt Vægt paa 60 Lbs. =
27,216 kg.
<i>(N. J. B.). Th. O.</i>
</chapter>

<chapter name="Foote, Samuel">
<b>Foote</b> [fut], <sp>Samuel</sp>, eng. Skuespiller og
Lystspildigter, (1720—77). Han studerede først
Jura; men efter at han havde forbrugt sin
Formue, gik han til Teateret og blev en bekendt
Skuespiller. 1747 overtog han <i>Haymarket
theatre</i> og skrev nu en Del satiriske, nu længst
forglemte, Lystspil, der i Henseende til Plan
og Udførelse ikke staar synderlig højt, men
udmærker sig ved dristig Kopiering af bekendte
Personer. Desuden gav han som eneste
optrædende farcemæssige Fremstillinger af gængse
Typer, f. Eks. »En Englænder i Paris« o. a.
Hans samlede Værker er fl. Gange udgivne,
saaledes: <i>Works of S. F.</i> ved John Bee (3 Bd,
London 1830). (<sp>Litt.</sp>: <sp>W. Cooke</sp>, <i>Memoirs
of S. F.</i>).
<i>(T. L.). I. O.</i>
</chapter>

<chapter name="Foppa, Cristoforo">
<b>Foppa,</b> <sp>Cristoforo</sp>, kaldet <sp>Caradozzo</sp>,
ital. Billedhugger, Medaillør og Gemmeskærer,
f. c. 1445 i Pavia, d. smst. 1527. F. virkede i
Milano som Bramantes' Hjælper ved de skønne
Lerrelieffer (Putti) af Donatello'sk Livfuldhed
i S. Satiro; i samme Kirke ses hans <i>Pietà</i>, der
slutter sig til G. Mazzoni's Retning. Senere
arbejdede han som Guldsmed og Stempelskærer
ved Pavernes Hof i Rom, en Virksomhed, han
alt var en Mester i fra Milano-Tiden, da han
i Medailler (støbte og skaarne) portræterede
forskellige Medlemmer af det Sforza'ske
Hertughus.
<i>A. Hk.</i>
</chapter>

<chapter name="Foppa, Vincenzo">
<b>Foppa,</b> <sp>Vincenzo</sp>, ital. Maler, f. c. 1427
vistnok i Brescia, d. c. 1516. Han antages at
være Elev af J. Bellini, var en Snes Aar
knyttet til Padua, virkede derefter i Milano,
spredtvis i Genua og levede fra 1489 i Brescia. I
Milano ses i Brera'en et Hovedværk som »Den
hellige Sebastian's Martyrium«, i
Poldi-Pezzoli-Mus. »Maria med Barnet« og i S. Eustorgio de
skønne Fresker med Scener af Petrus Martyr's
Levned; adskillige af hans Arbejder i Fresko
— i hvilken Teknik han nød særligt Ry — er
nu forsvundne. Andre Værker i Oratoriet Sta
Maria di Castello i Savona med Fremstilling
af Madonna, musicerende Engle, Kirkefædre og
