og Sæder, Sprog, Kunst o. s. v.; det overdrevne
og paafaldende, det blaserede og i Forfald
værende.
</chapter>

<chapter name="Findhorn">
<b>Findhorn</b> [↱findhå<sub>ə</sub>n], Flod i Skotland,
udspringer paa Monadhliadh-Bjergene i Inverness
og løber med nordøstlig Retning til
Findhorn-Bay, en Del af Moray Firth. Den er 130 km
lang, og ved dens Munding ligger Fiskerbyen F.
<i>G. Ht.</i>
</chapter>

<chapter name="Findlay">
<b>Findlay</b> [↱find£e<sub>i</sub>], By i U. S. A., Stat Ohio,
ligger 80 km S. f. Toledo paa højre Bred af
English River. (1910) 14900 Indb. Ved F. findes
naturlige Gaskilder.
<i>H. P. S.</i>
</chapter>

<chapter name="Findstrup (se Holstenshus)">
<b>Findstrup</b>, se <sp>Holstenshus</sp>.
</chapter>

<chapter name="fine">
<b>fine</b> (ital.), Betegnelse for Afslutningen af et
Musikstykke. Ordet anvendes navnlig for at
markere denne Afslutning efter en lejlighedsvis
indskudt Mellemepisode.
<i>A. H.</i>
</chapter>

<chapter name="Fine, Arnold de">
<b>Fine, de</b> [d<sub>ö</sub>-↱fi.n<sub>ə</sub>], <sp>Arnold</sp>, Kapelmester
hos Frederik II af Danmark, d. 1586, af
Herkomst sandsynligvis en Nederlænder. Som
Medlem af det danske Hofkapel nævnes de F. første
Gang 1556, nogle Aar efter (1560) forfremmedes
han til »Dronningens Organist«, 1571 til
Sangmester ell. Kapelmester, i hvilken Egenskab
han bl. a. fik et Vikariat i Roskilde. Hans
Kompositioner er gaaede tabt. Hans Søn, ligeledes
<sp>Arnold de F.</sp> ved Navn, opdraget i
Christian IV's Kapel, blev 1603 ansat som kgl.
Instrumentist. Fik 1620 et Vikariat i Roskilde og
afgik fra Tjenesten c. 1628.
<i>A. H.</i>
</chapter>

<chapter name="Finelli, Carlo">
<b>Finelli</b>, <sp>Carlo</sp>, ital. Billedhugger, f. 25.
Apr. 1785 i Carrara, d. smst. 6. Septbr 1853.
Elev af Akademiet i sin Fødeby, derefter
uddannet i Firenze og Milano, i Rom Elev af
Canova. Han blev en Fortsætter af dennes Stil,
uden stærkt Personlighedspræg, men dygtig og
dreven i Teknikken, og meget paaskønnet
(Medlem 1814 af Akad. S. Luca m. v.). Han
grundede sit By i Rom ved Reliefferne med
Trajan's Triumftog i Kvirinalet i Rom (bestilt 1812),
Sidestykke til Thorvaldsen's »Alexander-Tog«
smst., udførte derefter Frisen med den hellige
Jomfrus Levned for Kirken Gran Madre di Dio
i Turin; »Amor og Psyke«, »Amor med Sommerfuglen«,
»Venus« og »Ærkeeglen Michael besejrer Satan«
(Arsenalet i Turin), en kolossal »Juno med Mars«
for Grev Rasumowski i Moskva (mange Værker
kom til Rusland og England) o. s. fr.
(<sp>Litt</sp>.: <sp>G. Checchetelli</sp>, »C. F.« [1854])
<i>A. Hk.</i>
</chapter>

<chapter name="Finering">
<b>Finering</b>, at dække Træarbejde med et
tyndt Lag af fint Træ, f. Eks. Mahogni- eller
Valnødtræ, Sidetræ, stribet eller flammet,
eller Endetræ, masret. Da Blindtræet, hvorpaa
Finér sættes, er langt billigere end denne, og da
Blindtræet desuden kan frembyde Fordele i
Retning af Styrke og Evne til ikke at kaste sig,
opnaas der Besparelse ved F. Fineren blev tidligere
fremstillet ved Finersaven og kunde da ikke
gøres tyndere end 1 mm, nu hugges den ofte
og kan da være tyndere. Fineren samles paa et
Bræt, stærkt Papir paalimes paa Retsiden,
Blindtræet stryges med Lim, Fineren paalægges,
en varm, Træklods, Tolageret, lægges ovenpaa,
dog skilt fra Fineren ved Papir ell.
Zinkplader, Blindtræ og Tolager spændes sammen,
og først naar Limen er helt tør, aftages
Tolager og Zinkplade, Papiret afskrabes ell.
afhøvles, og Fineren poleres. Ved krumme
Overflader erstattes Tolageret af en varm Sandpose.
At »paarive« Fineren med Finerhammeren
kræver Øvelse. Smlg. <sp>Dekupørarbejde</sp> og
<sp>Møbelkunst</sp>.
<i>F. W.</i>
</chapter>

<chapter name="Finermaskine">
<b>Finermaskine</b>, Apparat med Gjorder, der
vikles om runde og svejfede Arbejdsstykker
f. Eks. Søjler, for at holde de paalagte Finerer
fast.
<i>F. W.</i>
</chapter>

<chapter name="fines herbes">
<b>fines herbes</b> [fin↱z-ærb] (fr.) bruges som
Regel kun i Sammensætningens <i>aux f. h.</i>,
hvormed betegnes, at en Ret er krydret med en
Blanding af Løg, Persille, Esdragon, Timian o.
l., alt fint hakket og svitset i Smør.
<i>R. H.</i>
</chapter>

<chapter name="Finesse">
<b>Finesse</b> (fr.), Finhed, fin Vending,
Kunstgreb, Kneb.
</chapter>

<chapter name="Fineus">
<b>Fineus</b> [gr. -↱næ^us], gr. Heros, Konge i
Salmydessos i Thrakien, var p. Gr. a. en
Forbrydelse blevet straffet med Blindhed og blev
desuden forfulgt af Harpyierne, som dels
røvede hans Mad, dels ødelagde den, hver Gang
han vilde nyde noget, saaledes at han altid
led Hunger. Da Argonauterne kom til hans
Land, befriede Boreaderne Zetes og Kalais,
Kleopatra's Brødre, ham for denne Plage, til
Gengæld for hvilken Tjeneste han viste
Argonauterne den Vej, de havde at følge.
<i>C. B.</i>
</chapter>

<chapter name="Finfisk (d. s. s. Finhvaler)">
<b>Finfisk</b>, d. s. s. <sp>Finhvaler</sp>.
</chapter>

<chapter name="Fingal">
<b>Fingal</b>, irsk Helt, se <sp>Finn Cumalssön</sp>.
</chapter>

<chapter name="Fingalshulen">
<b>Fingalshulen</b>, en af de smukkeste og
interessanteste Huler i Europa, ligger paa
Sydspidsen af den lille Ø Staffa bl. de indre
Hebrider ved Skotlands Vestkyst. Den er aaben ud
mod Søen og danner en mægtig Hvælving. Dens

<img>Fingalshulen paa Staffa.</img>
