Anstaltens Økonomi, hvis Grundlag foruden
Plejepengene er Statstilskud, Legater, Renter
af Formue m. v. Formand i Bestyrelsen er f. T.
Borgemester i Kbhvn, <sp>Jensen</sp>, den nuv.
Forstander er <i>cand. theol.</i> Ludvig Beck.
<i>A. Gl.</i>
</chapter>

<chapter name="Flakkebjerg, Vester-">
<b>Flakkebjerg, Vester-</b>, <sp>Herred</sp> i det
sydvestlige Sjælland, Sorø Amt, begrænses mod Ø.
af Øster-F. og Alsted Herreder, mod NV. af
Slagelse Herred og mod V. og S. af Store Bælt
og Vordingborg Bugt. Dets Udstrækning fra N.
til S. er c. 23 km, fra V. til Ø. er det højest
17 km, men mod NØ. løber det spidst til mellem
Alsted og Slagelse Herreder. Fra Store Bælt
skærer Skjelskør Nor ind, hvis inderste
nordlige Del ligger paa Grænsen af Slagelse
Herred, og som afgrænser Halvøen Stigsnæs mod
S.; Vordingborg Bugt afsætter paa Sydkysten bl.
a. Basnæs- og Holsteinborg Nor. Til Herredet
hører Glænø i Vordingborg Bugt og Aggersø og
Omø i Store Bælt. Det er c. 249 km<sup>2</sup> (24948 ha)
og havde 1. Febr 1916 15459 Indb. med
Købstaden Skjelskør, uden den 12764 (1801:
6983, 1860: 12831, 1901: 12955), ɔ: c. 51 pr km
(med Skjelskør 62). Overfladen er i den
nordlige Del noget højtliggende, men i øvrigt lav
og overvejende jævn; Jorderne er
gennemgaaende lerede og lermuldede med Lermergel som
Underlag. Der er spredt en Del Skov. Det
betydeligste Vandløb er Vorby Aa, der
udspringer her og løber mod NV. ind i Slagelse
Herred. M. H. t. Frugtbarheden hører det til
Amtets bedre Herreder, idet der i Gennemsnit gaar
henved 6 ha paa 1 Td. Hartkorn. Af Arealet
var i 1912 c. 12700 ha besaaet, 8550 Græsgang,
Eng og Brak og 1840 Skov. Der var 1917 4602
Heste, 20475 Stkr Hornkvæg, 25048 Svin og 416
Faar (1914 henh.: 4836, 20958, 30167 og 1196).
Det er, foruden Købstaden Skjelskør, delt
i 20 Sogne. Det samlede Hartkorn var 1905
4330 Tdr, og der var 1916 2685 Gaarde og Huse.
I gejstlig Henseende danner det eet Provsti
med Øster F. Herred, i verdslig Henseende hører
det under Vester F. Herreds, Holsteinborg Birks
og Antvorskov Birks Jurisdiktioner. —
Herredet, i Valdemar's Jordebog kaldet
<sp>Flackebyærghæreth</sp> og <sp>Flaccabiarhereth</sp>,
hørte i Middelalderen under Vestersyssel, fra 1660
til Antvorskov og Korsør Amter, indtil Sorø Amt
oprettedes 1798. (<sp>Litt</sp>.: <sp>Seyer Mahling
Beyer</sp>, »En antiq. og stat. Topogr. af
Egeslevmagle Sogn og Vester F. Herreds Pastorater«
[Slagelse 1820]).
<i>H. W.</i>
</chapter>

<chapter name="Flakkebjerg, Øster-">
<b>Flakkebjerg, Øster-</b>, <sp>Herred</sp> i
Sydsjælland, det sydøstligste i Sorø Amt, begrænses
mod V. af Vester-F. Herred, mod N. af Alsted
Herred, mod NØ. og Ø. af Præstø Amt
(Tybjerg og Hammer Herreder), hvorfra det skilles
ved Tjustrup-Bavelse Søer og Susaa, og mod S.
af Vordingborg Bugt. Fra N. til S. har det en
Udstrækning af c. 23 km, fra V. til Ø. er det
højest c. 20 km. Mod SØ. afsætter Vordingborg
Bugt Karrebæk Fjord paa Grænsen af Præstø
Amt; Enø, der lukker for Karrebæk Fjord,
hører til Herredet. Det er c. 266 km<sup>2</sup> (26620 ha)
og havde 1. Febr 1916 13546 Indb. (1801: 7098,
1860: 12450, 1901: 13036) ɔ: c. 50 paa 1 km<sup>2</sup>.
Overfladen er i den nordlige Del noget
højtliggende og bakket, i øvrigt lavtliggende og
temmelig jævn; Jorderne er overvejende lerede,
især mod V.; der er en Del Skov, navnlig mod
Ø. og N. Af de smaa Aaer, der søger mod S.,
er Saltø Aa, med Harrested Aa, den
betydeligste. M. H. t. Frugtbarheden hører det til
Amtets bedre Herreder, idet der gaar henved 6 ha
paa 1 Td. Hartkorn. Af Arealet var 1912 c. 12400
ha besaaet, 8600 Eng, Græsgang og Brak, og
2860 var dækket med Skov. Der var 1917 4335
Heste, 19446 Stkr Hornkvæg, 20531 Svin og 416
Faar (1914 henholdsvis: 4526, 19379, 24819 og
547). Det samlede Hartkorn var 1905 4471 Tdr,
og der var 1916 2801 Gaarde og Huse, Det
er delt i 14 Sogne. I gejstlig Henseende
udgør det eet Provsti med Vester F. Herred
(undtagen Gunderslev Sogn, som hører til Tybjerg
Herred i Præstø Amt); i verdslig Henseende
hører det under Øster F. Herreds og
Holsteinborg Birks Jurisdiktioner (den østlige Del af
Herlufsholms Sogn hører dog til Tybjerg
Herreds Jurisdiktion). — Herredet hørte ligesom
Vester F. i Middelalderen til Vestersyssel og
fra 1660 til Antvorskov og Korsør Amter, indtil
Sorø Amt oprettedes 1798. (<sp>Litt</sp>.: <sp>J. V.
Neergaard</sp>, »Stat. oekon. Beskr. over Øster F.
Herred« [Kbhvn 1830]).
<i>H. W.</i>
</chapter>

<chapter name="Flakon (d. s. s. Flacon)">
<b>Flakon</b> [fla↱kåŋ], d. s. s. <sp>Flacon</sp>.
</chapter>

<chapter name="Flakstad">
<b>Flakstad</b>, <sp>Herred</sp>, Lofoten og
Vesteraalens Fogderi, Nordlands Amt, (1910) 3305 Indb.,
strækker sig ud i Havet som den yderste Del af
det egl. Lofoten. Det bestaar af Moskenæsøen,
185,5 km<sup>2</sup>, og F.-Øen, 110 km<sup>2</sup>, samt 121 mindre
Øer. Herredet skilles fra Naboherredet i N.,
Buksnes ved Napstrømmen og Naboherredet i
SV., Varøy ved Moskenesstrømmen. Mellem
F.-Øen og Moskenesøen løber den stride
Sundstrøm. De dybt gennemskaarede Øer er opfyldte
af høje spidse Alpetinder, der stiger ret op af
Havet; de naar i Stjernetind en Højde af 932 m.
Den spredte Bebygning er udelukkende knyttet
til Strandbredden, hvor Gaardene ligger i lang
Afstand fra hinanden; mere samlet findes
Befolkningen, kun i de mange Fiskevær paa
Indsiden: <sp>Nufsfjord</sp> og <sp>Sund</sp> paa F.-Øen,
<sp>Reine</sp>, <sp>Aa</sp> og <sp>Sørvaagen</sp> paa
Moskenesøen. Befolkningen er næsten udelukkende
henvist til Fiskeri, da Jordbunden kun lidet egner
sig til Dyrkning, og de nøgne, træbare Fjelde
kun afgiver lidet Beite for Faarene. Udbytte af
Fiskerierne 1906 c. 3,3 Mill. Kr. I Fiskeriet
deltog s. A. 5407 Fiskere med 1367 Baade. Skov
findes ikke, kun enkelte Buske, Tørv benyttes
alm. til Brændsel. Af Vej findes kun en liden
Stump mellem Bamberg og F. Kirke; al
Kommunikation for øvrigt foregaar paa Baad.
Antagen Indtægt 1910 529980 Kr, Formue 1465000
Kr. Herredets Areal er 298,9 km<sup>2</sup>, hvoraf 5 km<sup>2</sup>
Ferskvand, 5,1 km<sup>2</sup> Ager og Eng.
<i>(J. F. W. H.). M. H.</i>
</chapter>

<chapter name="flakt Ørn (se Dobbeltørn)">
<b>flakt Ørn</b>, se <sp>Dobbeltørn</sp>.
</chapter>

<chapter name="Flamand, A. (se Flamen)">
<b>Flamand</b> [fla↱maŋ], <sp>A</sp>., se <sp>Flamen</sp>.
</chapter>

<chapter name="Flamand, Ludvig Josef">
<b>Flamand</b> [fla↱maŋ], <sp>Ludvig Josef</sp>, dansk
Litterat, (1800—79), har skrevet talrige hist.
Skr om Danmarks Historie i den nyere Tid, der
udkom 1841—55 og i sin Tid blev meget læste,
men som var uden synderlig Værdi og nu er
glemte.
</chapter>

<chapter name="Flamberger">
<b>Flamberger</b> [flaŋ↱bærsj<sub>ə</sub>r], bølgeformet
Klinge, som i Renaissancetiden anvendtes saavel til
Dolke, Daggerter, Sværd og Rappierer som til
