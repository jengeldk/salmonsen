til at staa 6 Aar til Raadighed ved den aktive
Hær, medens Medicinere, Farmaceuter og
Gejstlige skulde anvendes i Sanitetstjenesten.

Ved L. af 19. Juli 1892 blev Tjenestepligten
yderligere skærpet, idet den aktive Hærs
Reserve blev forøget til 10 Aargange,
Territorialhærens tilsvarende formindsket til 6. L. af 21.
Marts 1905 indførte den 2-aarige Tjenestetid;
samtidig forøgedes Tjenesten i Reserven fra
10—11 Aar og afskaffedes den i 1873 indførte
<sp>Værneskat</sp>, som i de senere Aar kun
indbragte 2 1/2 à 3 Mill. frc. Ved L. af 7. Aug. 1913
genindførtes den 3-aarige Tjenestetid for alle
Vaaben og fastsattes dens hele Varighed til 28
Aar, at regne fra 1. Oktbr i det Aar, som den
Værnepligtige fylder 20. altsaa 14 Aar i Linien,
7 i Territorialhæren og 7 i dens Reserve. Kun
utjenstdygtige skulde ikke indkaldes, mindre
tjenstdygtige ansættes som Nonkombattanter.
Frivillige kunde antages efter det fyldte
18. Aar.

L. om Hærens Ordning udkom 24. Juli 1873,
hvorved tillige Kommando- og
Forvaltningsforhold, Udskrivningen og Territorialhærens
Ordning fastsloges. Landet blev inddelt i 18
Regioner (nu haves 20), et Militærguvernement i
Paris og i Lyon, og een Region (19.) i Algier,
hver Region opstiller et aktivt Armékorps og
inddeles i 8 (15. Armékorps i 9 og 19. i 6)
Subdivisioner, desuden 1 i Digne, Lyon og
Versailles, 6 i Paris. I hver Region findes et
Rekruteringsbureau under en Stabsofficer; desuden
haves et kantonalt Revisionsraad bestaaende af
Præfekten, fl. Raader samt en General eller
Stabsofficer m. fl. til Undersøgelse af de
Værnepligtige. Udskrivningen foregaar i Kantonets
Hovedbyer. Mandskab under Minimumshøjden
(154 cm) ell. med Legemsfejl tildeles
»Hjælpetjeneste« og indkaldes ikke i Fredstid.
Mandskab kan afvises 1 à 2 Gange. Udskrivningen
foregaar i Apr.—Juni for de Værnepligtige, som
1. Novbr foreg. Aar har fyldt 20 Aar, og de
indkaldes da omkr. 1. Novbr næstefter.
Mandskabets Fordeling skete tidligere nationalt (ɔ:
over hele Landet); nu tildeles Fodfolket det
Regiment, der hører til den nærmeste
Subdivision, Ryttere Regimenter i Regionen.
Resultatet af Udskrivningen for 1912 var flg.:
Mødepligtige 314369; 24123 blev kasserede, 30078
afviste, uværdige var 62; 3758 fik Udsættelse,
11917 gik til Hjælpetjeneste, 220958 til Hæren;
23473 var alt antagne som Frivillige. Bl. de
afviste fra 1910 kom 11091 til Hæren, 6949 til
Hjælpetjeneste. Yderligere gik 1500 Md til
Kolonialtropperne, 2491 til afrik. Batailloner og 4300
til Flaaden. Foruden Aargangen 1912 kom 1913
ogsaa Aargangen 1913 (de 20-aarige) een
Maaned senere til Tjeneste p. Gr. a. den ny Lov.
Loven om Hærens Sammensætning og Styrke
samt om Kadrene udkom 13. Marts 1875; men
heri er senere foretaget mangfoldige
Forandringer; de vigtigste er af 25. Juli 1893 om
Reserveafdelingers Oprettelse, af 29. Juni 1894 om
Ingeniørkorpsets og Artilleriets Omdannelse
(Pontonnerkorpset lagdes under det første), af
24. Juli 1909 om Artilleriets Forøgelse, medens
L. af 7. Juli 1900 henlagde Kolonialtropperne
under Krigsministeriet. Ndf. vil Hærens
Ordning blive angivet, saaledes som den var, inden
Krigen 1914 udbrød. Dens Udvikling under
denne vil først blive behandlet under Art.
<sp>Verdenskrigen</sp>, da Artilleriet og Flyvervæsenet
og Benyttelsen af Automobiler tog et mægtigt
Opsving, ligesom der indførtes ny Uniformer,
en Staalhjelm o. s. v.

1) <sp>Den aktive Hær</sp>. <sp>Fodfolket</sp>: 45
Divisioner, 89 Brigader, 188 Regimenter, 599
Batailloner og 32 Jægerbatailloner paa 5 à 6
Kompagnier. Regimenterne har som Regel 3
Batailloner, men 4 Zouav-Regimenter har 5, 9
indfødte Skytteregimenter fra 3 til 6, i alt 39.
2 Fremmedlegioner 6, og 5 Batailloner let afrik.
Fodfolk er ikke samlede i noget Regiment. I
alt 2610 Kompagnier foruden 13
Straffekompagnier ell. Sektioner.

Ved 10 Jægerbatailloner fandtes en
Cyklistafdeling, og hver Bataillon havde en Sektion
Maskingeværer.

<sp>Kolonialtropperne</sp>, dels Franskmænd,
dels Indfødte, tæller 12 Regimenter i Frankrig,
i alt et Armékorps paa 3 Divisioner, 2 i Tonkin,
1 i Cochinchina, 1 i Kina, 4 Batailloner i
Afrika og Ny Kaledonien. Desuden i Marokko
6 blandede Kolonialregimenter og 1
Marche-Regiment. Endelig haves 14 indfødte Regimenter
og 33 Batailloner i Asien og Afrika.

Fredsstyrken er 418458 Md, foruden 25938
Md Kolonial-Fodfolk. Bevæbningen er
Lebelgeværet, Model 1886, af 8 mm's Kaliber. I
Magasinet haves 8 Patroner, hvoraf hver Mand
medfører 120.

<sp>Rytteriet</sp>: 10 selvstændige Divisioner
med 32 Brigader og 79 Regimenter (12
Kyrasser, 32 Dragon, 21 Jæger og 14 Husar) à 4
Eskadroner og 1 Depot; desuden 6 afrik. Jæger-
og 4 Spahis-Regimenter à 5 Eskadroner, i alt
89 Regimenter med 336 aktive og 79
Depot-Eskadroner. Ved hver Brigade haves 1 Sektion
Maskingeværer. Fredsstyrken er 68150 Md.
Bevæbning Karabin af 8 mm.

<sp>Feltartilleriet</sp>: 42 Regimenter
Divisions-, 20 Regimenter Korps-Artilleri paa henh.
3 à 4 Afdelinger, 2 Regimenter Bjerg-Artilleri
à 3 Afdelinger, 7 Afdelinger 155 mm
Haubits-Batterier (21 i alt), 10 ridende Afdelinger à 2
Batterier og 5 afrik. Afdelinger. Tilsammen 234
Afdelinger og 693 Batterier à 4 Kanoner.

Alt Feltartilleri er udrustet med 75 mm
Deport's hurtigskydende Kanon, der udskyder 7,2
kg svære Projektiler med 530 m's
Begyndelseshastighed. Bjergartilleriet har en 65 mm's
Kanon. Den 155 mm Haubits vejer afprotset 3200
kg og udskyder 43 kg svære Projektiler paa
indtil 6000 m.

<sp>Kolonial-Tropper</sp>: 3 Regimenter i
Frankrig, 2 i Asien, 2 i Afrika, tilsammen 24
Felt-, 9 Bjerg- og 32 Fæstnings-Batterier.

<sp>Fæstningsartilleriet</sp>: 11
Regimenter og 2 selvstændige afrik. Afdelinger med
tilsammen 59 Fæstnings- og 38 Kystbatterier. Hele
Artilleriets Fredsstyrke er 103767 Md; desuden
Kolonialartilleri 5372 Md.

<sp>Ingeniørtropper</sp>: 6 Regimenter med
20 Batailloner, 1 Jernbane- og 1
Telegraf-Regiment, hver paa 3 Batailloner og 1
Sappør-Bataillon i Afrika, i alt 27 Batailloner med 98
