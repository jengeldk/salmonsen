F. betyder »Gemmeren«); enten er han selve
Suttung (Haavamaal), ell. F. og hans Broder
<sp>Galar</sp> er de første Ejere af Mjøden, hvem
Suttung fratager den (Edda).
<i>A. O.</i>
</chapter>

<chapter name="Fjallabaksvegur">
<b>Fjallabaksvegur</b> [↱fjadlabaksvægør], en
Fjeldvej i Island mellem det østlige og vestlige
Sydland bag ved den store Gletschermark
Mýrdalsjökull; den højtbeliggende Vej, der kun kan
passeres om Sommeren, fører fra de øverste
Gaarde i Skaptártunga op mod Torfajökull over
Ørkenen Mælifellssandur og ned til
Raudnefsstaðir i Herredet Rangárvellir; den kan ved
skarpt Ridt passeres paa en Dag (15—16 Timer).
En anden nordligere F. fører N. f. Torfajökull
og Hekla forbi nogle mærkelige
Obsidian-Lavastrømme og Solfatara'er ned til Galtalækur i
Landsveit; ad denne Vej er der to Dagsrejser
mellem Bygderne. Paa begge disse Fjeldveje
findes der kun med lange Mellemrum nogen
Græsning for Hestene i smaa Oaser; ellers er
Højlandet her bart og øde og blottet for
Plantevækst.
<i>Th. Th.</i>
</chapter>

<chapter name="fjallganga">
<b>fjallganga</b> [↱fjadlgaŋga] (Ft. <sp>fjallgöngur</sp>),
Fjeldvandring, i daglig Tale ofte <sp>göngur</sp>
ell. <sp>fjalleitir</sp>, Fjeldsøgen, forkortet
<sp>leitirnar</sp> eller <sp>fjallreið</sp>. Fjeldridning,
kaldes det i Island, naar Bønderne tager til Fjelds,
sædvanlig i Slutn. af Septbr hvert Aar for at
samle Faarene sammen, der med Undtagelse af
Malkefaarene om Sommeren har græsset frit
paa udstrakte Græsgange til Fjelds og oppe
paa Hederne. Hver Bonde, der driver Landbrug
og ejer Faar, deltager i denne Samling eller
Eftersøgning af Faarene, men deres Deltagelse
retter sig efter, hvor mange Faar de ejer. Da
Fjeldstrækningerne er saa store, varer disse
Undersøgelser ofte i 4—5 Dage. Paa en bestemt
Dag samles alle Deltagerne, hvor Bygden
hører op, men Fjeld- og Hedegræsgangene, der
paa Islandsk kaldes <sp>afrjettur</sp>, begynder.
Formanden for Indsamlingen, der i Reglen
vælges af Kommunalbestyrelsen og kaldes
<sp>fjallkongur</sp>, Fjeldkonge, giver da nærmere
Ordre til Deltagerne ang., hvilken Del af
Fjeldstrækningerne hver skal undersøge. For
Sikkerheds Skyld afsøger dog altid to og to sammen
hver Del og undertiden fl., navnlig hvis
Strækningen er vanskelig. Faarene drives nu ned til
Kommunens Faarefolde, hvor de fordeles, og
hver Ejer faar sine Faar efter de paa deres
Øren ell. Horn anbragte Mærker (se
<sp>fjármark</sp>).
<i>B. Th. M</i>.
</chapter>

<chapter name="Fjand">
<b>Fjand</b>, Jyllands Vestkyst, 56° 20′ n. Br.,
Redningsstation og Faresignalstation.
<i>G. F. H.</i>
</chapter>

<chapter name="fjármark">
<b>fjármark</b> [↱fja^urmark] (Ft. <sp>fjármörk</sp>),
Mærke paa Faar ell. Fæ, som viser, hvis
Ejendom det er; at mærke Faarene hedder
<sp>aðmarka</sp>. Hver Landbruger i Island har sit
offentlig bekendtgjorte Mærke, som anbringes i
Reglen paa Ørene paa Faarene, hvorefter disse
saa kendes. Dette er en gl Skik. I de isl. Love
fra Fristatstiden (<sp>Grágás</sp>) omtales disse
Mærker ofte og kaldes sædvanlig <sp>einkunn</sp>.
Ogsaa brændes der stundom Mærke (Bogstaver)
i Hornene paa Faarene — de isl. Faar har i
Reglen to Horn —, og dette hedder da
<sp>brennimark</sp>, Brændemærke.
<i>B. Th. M.</i>
</chapter>

<chapter name="Fjeder (Maskindel)">
<b>Fjeder</b>, Maskindel af elastisk Materiale,
oftest Metal (navnlig Staal, sjældnere Messing
ell Bronze), dog ogsaa af Træ ell. Kautsjuk,
som er i Stand til at optage og mildne Stød
(Bufferfjedre paa Jernbanevogne) ell. at
frembringe Bevægelse (Urenes Drivfjedre), udøve
Tryk o. s. v. Materialet paavirkes enten af
Tryk, Træk, Bøjning ell. Vridning; Fig. 1—4
viser forsk. Former for F. af Baand og Traad.
Fig. 5 og 6 er Eksempler paa alm. Vognfjedre,
der, fordi de dannes af fl. Lag tynde Skinner,
kaldes Bladfjedre. Fig. 7 viser en Fjederform,
der som saakaldet Hesteskaaner indskydes
mellem Skagle og Køretøj. — Fremstillingen af
Staalfjedre er en af de vanskeligste tekn.
Opgaver, naar der forlanges bestemte Egenskaber;
er F. for blød, virker den ikke tilstrækkelig,
er den for haard, er den udsat for at springe;
der stilles ikke alene store Fordringer til
Materialets ensartede og gode Beskaffenhed og til
Forarbejdelsen i Alm., men ganske særlig til
Hærdningen, som først gør Staalet til F., og
den senere Anløbning.
<i>F. W.</i>

<img>Fig. 1. </img>

<img>Fig. 2.</img>

<img>Fig. 3.</img>

<img>Fig. 4.</img>

<img>Fig. 5.</img>

<img>Fig. 6.</img>

<img>Fig. 7.</img>
</chapter>

<chapter name="Fjeder (Liste)">
<b>Fjeder</b>, ved Træarbejde en fremspringende
Liste paa det ene Stykke, som passer ind i en
Fordybning, Not, paa Nabostykket. Gulvbræder
samles med F. og Not, hvad der kaldes
Pløjning. — I Maskineri forbindes en Aksel med en
derpaa siddende Muffe, f. Eks. Navet paa en
Remskive ell. et Tandhjul ved F. og Not, naar
Muffen skal kunne forskydes paa Akslen, denne
har da oftest F., Muffen Noten; naar de i
Værkstedssproget benævnes Kile og Kilegang eller
Notgang, da er dette ukorrekt, Anvendelse af
Kileforbindelse vil forhindre en Forskydning.
<i>F. W.</i>
</chapter>

<chapter name="Fjederhaardhed">
<b>Fjederhaardhed</b>, Hærdningsgrad for Staal,
ved hvilken det opnaar den største Elasticitet,
og som derfor særlig egner sig til Fjedre.
<i>F. W.</i>
</chapter>

<chapter name="Fjederhage">
<b>Fjederhage</b>, Hage, der er helt lukket ved, at
en Fjeder fører et bevægeligt Stykke over mod
