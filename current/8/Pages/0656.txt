I 14. Aarh. var F. en betydelig Søstad; ved
Calais' Belejring 1346 kunde den udruste en
Flaade paa 47 Skibe.
<i>G. Ht.</i>
</chapter>

<chapter name="Fowler, Alfred">
<b>Fowler</b> [↱fa^u£ə], <sp>Alfred</sp>, eng. Astrofysiker,
f. 22. Marts 1868 i Yorkshire, ansattes 1886 som
Assistent hos Norman Lockyer, som han 1901
succederede som Instruktør i <i>Astrophysics at
the Royal College of Science</i> og <i>professor of
astrophysics in the Imperial College of Science
and Technology</i> i London. F. har deltaget i de
vigtigste Solformørkelses-Ekspeditioner siden
1893 og publiceret talrige astrofysikalske Afh. i
Fagtidsskrifter vedrørende Fiksstjerner og
Kometer foruden Solpletter, meddelte i
<i>Transactions of the International Union for Cooperation
in Solar Research</i>, I—IV. For sine betydelige
Arbejder fik F. 1915 det astronomiske Selskabs
Guldmedaille. 1910 blev han Medlem af <i>Royal
Society</i> og er siden 1913 Sekretær i <i>Royal
astronomical Society</i>.
<i>J. Fr. S.</i>
</chapter>

<chapter name="Fowler, Ellen Thorneycroft">
<b>Fowler</b> [↱fa^u£ə], <sp>Ellen Thorneycroft</sp>,
eng. Romanforfatterinde, f. i Wolverhampton
1873 som ældste Datter af Viscount
Wolverhampton. Efter at have debuteret 1891 med en
Samling ret ubetydelige Vers, slog hun endelig
1898 igennem med Romanen <i>Concerning Isabel
Carnaby</i>. Senere er fulgt <i>A Double Thread</i>
(1899); <i>The Farringdons</i> (1900); <i>The Fuel of
Fire</i> (1902), <i>Place and Power</i> (1903). Samme Aar
ægtede hun A. T. Felkin og skrev sammen med
ham <i>Kate of Kate Hall</i>, <i>The Wisdom of Folly</i>
etc.
<i>I. O.</i>
</chapter>

<chapter name="Fowler, Henry">
<b>Fowler</b> [↱fa^u£ə], <sp>Henry</sp>, eng. Statsmand,
(1830—1911), blev 1852 Sagfører i
Wolverhampton og valgtes her 1863 til Mayor og siden 1880 til
Underhuset som afgjort Liberal. Decbr 1884 blev
han Understatssekretær i Indenrigsministeriet
indtil Juli 1885 og Febr-Aüg. 1886
Finanssekretær. Aug. 1892 optoges han i Kabinettet som
Minister for den stedlige Forvaltning og
gennemførte 1894 den vigtige Lov om ny
Kreds- og Sogneraad; forfremmedes til Statssekretær
for Indien, men afgik Juni 1895 med det øvrige
Ministerium. Da hans Parti Decbr 1905 igen
kom til Magten, blev han Kansler for
Hertugdømmet Lancaster, d. v. s. Minister uden
Portefeuille indtil Apr. 1908. Han ophøjedes
derefter til Peer som Baron Wolverhampton og
var Oktbr 1908—Novbr 1910 Præsident for
Gehejmeraadet.
<i>E. E.</i>
</chapter>

<chapter name="Fowler, Sir John">
<b>Fowler</b> [↱fa^u£ə], <sp>Sir John</sp>, eng. Ingeniør,
f. 1817 i Sheffield, d. i Bournemouth 20. Novbr
1898. Efter Tilendebringelsen af sin Uddannelse
arbejdede han en Tid hos
Vandbygningsingeniøren Leather (Konstruktion af Vandreservoirer
for Byen Sheffield), men kom ellers nærmest til
at beskæftige sig med Jernbanerne. Saaledes
assisterede han ved Bygningen af Banerne
London—Brighton, Stockton—Hartlepool o. fl. og
blev 1843 Chefingeniør for Banelinierne
Manchester—Sheffield—Lincolnshire. Et af hans
betydeligste Arbejder er Bygningen af de første
underjordiske Jernbaner i London (begyndt
1853), hvor han anvendte et af ham selv hertil
konstrueret Lokomotiv, men samtidig
beskæftigede han sig ogsaa med Vandbygnings- o. a.
Arbejder (Millwall Docks). 1866 blev han
Præsident for <i>Institution of Civil Engineers</i>, i
hvilken Stilling han arbejdede paa en bedre
Uddannelse af eng. Ingeniører. 1880 blev han
Chefingeniør for de ægypt. Jernbaner. Endelig har
han sammen med Sir Benjamin Baker bygget
Forth-Broen, efter hvis Fuldendelse (1890) han
ophøjedes til Baronet.
<i>A. O-d.</i>
</chapter>

<chapter name="Fowlerit (se Pyroxengruppen)">
<b>Fowlerit</b> [↱fa^u-], se <sp>Pyroxengruppen</sp>.
</chapter>

<chapter name="Fowlers Arsenikdraaber">
<b>Fowlers Arsenikdraaber</b> [↱fa^u£əs-] (<i>Liqvor
Arseniitis kalici</i>), et meget anvendt
arsenikholdigt Lægemiddel, der blev indført i
Medicinen i Slutn. af 18. Aarh. af den eng. Læge
Thomas Fowler, som Middel mod Koldfeber.
F. indeholder i vandig Opløsning Arsenik i Form
af arsensyrlet Kali i en Styrke svarende til 1
% Arsensyrling; desuden indeholder F. kulsurt
Kali — idet der til Opløsning af Arsensyrlingen
er benyttet Overskud af dette Salt, nemlig en
1 % holdig Opløsning — samt 5 %
Lavendelspiritus. Frisk fremstillet er F. en ufarvet,
stærkt blakket Vædske, der ved længere Tids
Henstand bliver næsten klar. F. er stærkt
giftig. Som Lægemiddel finder F. Anvendelse mod
Koldfeber, Tuberkulose, Blodmangel, Hud- og
Nervesygdomme, i Reglen i en Dosis af 5—10
Draaber 3 Gange daglig efter Maaltiderne.
<i>(A. B.). E. K.</i>
</chapter>

<chapter name="Fox">
<b>Fox</b> [fåks], Navnet paa det Skruedampskib,
hvormed den eng. Søofficer Mac Clintock
1857—59 foretog sin verdensberømte arktiske
Ekspedition for at søge efter den 1847 forulykkede
Sir John Franklin, ved hvilken Lejlighed han
opdagede Nordvest-Passagen. F. blev senere
købt af det danske Kryolitselskab og anvendtes
i mange Aar paa Rejser til Iviktut i Grønland.
Da det kasseredes, byggede Selskabet et andet
i dets Sted og gav dette Navnet »Fox II«.
<i>H. E.</i>
</chapter>

<chapter name="Fox, Charles James">
<b>Fox</b> [fåks], <sp>Charles James</sp>, eng.
Statsmand, f. 24. Jan. 1749, d. 13. Septbr 1806, yngre
Søn af Henry F., den senere Lord Holland. Han
uddannedes i Eton Skole og ved Oxford Univ.
og viste tidlig
stor
Kærlighed til de
klassiske Studier
og ypperlige
Aandsgaver,
men blev
allerede som 14
Aars Dreng af
sin letsindige
Fader taget
med til
Spillebanken i Spaa
og fik her en
Lidenskab for
Spil, der
fulgte ham gennem
en lang Del af
hans Liv og
paadrog ham
umaadelige Tab (1772 tabte han i Løbet af 22
Timer 11000 £, og 1774 maatte Faderen dække
hans Gæld med 140000 £; 1781 vandt han i Spil
70000 £, men tabte 100000 paa Væddeløbsbanen
og maatte bl. a. sælge alle sine Bøger). Han
valgtes 1768, knap 20 Aar gl, i en købt
Valgflække til Underhuset og holdt 1769 sine første
Taler som udpræget Tory imod J. Wilkes' Valg.

<img>C. J. Fox.</img>
