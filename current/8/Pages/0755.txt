Mode, delvis tillige under eng. og tysk
Paavirkning. <sp>Delille</sp> forherligede Natur og Landliv i
deskriptiv Poesi. I fr. Vestindien fødte Digtere
som <sp>Léonard</sp> og <sp>Parny</sp> dyrkede ligeledes
Naturidyllen og tilførte den maleriske Skildring
rigere Farvespil. Men den vaagnede
Naturkærlighed fik sit skønneste og friskeste Udtryk
gennem <sp>Bernardin de Saint-Pierre</sp>
(1734—1814), der af Selvsyn kendte Tropeverdenens
Pragt og skildrede den med herlige Farver i de
yndigste Harmonier; af hans »Naturstudier«
blev Novellen <i>Paul et Virginie</i> verdensberømt.
— Samtidig med Naturfølelsens Fremblomstring
i deskriptiv Poesi og Prosa foregik der ogsaa i
Dramaet en Udvikling mod større
Natursandhed og Frihed, idet den klassiske Tradition
undermineredes (af <sp>Mercier</sp> o. fl.), og det
eng. Teater toges til Forbillede. Allerede
Voltaire havde henledet Opmærksomheden paa
Shakespeare, uden dog i sine egne Tragedier
at vove sig ud af de konventionelle Regler; nu
overs. Shakespeare, af <sp>Letourneur</sp>,
ganske vist kun paa tarvelig Prosa, ell.
bearbejdedes — om end ufuldkomment og ufrit (af
<sp>Ducis</sp>) —, medens andre Dramatikere som
<sp>Sedaine</sp> udviklede det følsomme <sp>borgerlige</sp>
Lystspil.

Saaledes forberedtes paa forsk. Omraader
Romantikkens Gennembrud, der dog først skulde
endelig fuldbyrdes som bevidst litterær
Bevægelse nogle Aartier ind i det næste Aarh. Men
paa samme Tid gik Oplysningskampens Ideer og
Tendenser frem mod den praktiske Prøvelse i
Revolutionen. Som en Varselsfugl umiddelbart
før Stormen var den geniale Dramatiker
<sp>Beaumarchais</sp> (1732—99), i hvis <i>Mariage de
Figaro</i> (opført 1784) Revolutionen allerede ulmer
som satirisk Sprængstof under den elegante,
vidsprudlende Lystspilform, der minder om
Molière's. Selve Revolutionens aktuelle Dramatiker
var <sp>Marie-Joseph de Chénier</sp>
(1784—1811), hvis Stykker som en Art teatralske
Deklamationsnummere gav Øjeblikkets
revolutionære Parole. Som rimeligt var, maatte al egl.
Skønlitteratur forstumme under Revolutionens
vulkanske Udbrud. Al Inspiration og Skaberevne
omsattes i Handling. Tidens bedste og
berømteste Digt var en Krigssang — <sp>Rouget de
l'Isle</sp>'s <i>Marseillaise</i>. Alene de svulstige
Lejlighedsdigte fandt Øre — <sp>Écouchard
Lebrun</sp>'s kunstlede republikanske Oder,
Chénier's »Hymne til det højeste Væsen« o. l. Ellers
var det Avisernes og Flyveskrifternes gyldne
Tid. Stor Bet. fik Abbed <sp>Sieyès</sp>' Skr, især
det om Trediestand. <sp>Camille
Desmoulins</sp> rasede i sine Flyveblade mod
Kongedømmet og Gironden. <sp>Saint-Lambert</sp> og
<sp>Volney</sp> skrev materialistiske Katekismer for
Revolutionsmændene, i Teatrene grasserede
Rædselsdramaer ell. alskens Lejlighedsstykker, hvori
Pøbelen og Øjeblikkets Magthavere smigredes.
Men den største Magt udøvedes fra
Talertribunen. I Nationalforsamlingen, i den
konstituerende Forsamling og siden i Konventet udviklede
sig en kraftig og lidenskabelig Retorik. Den
navnkundigste af alle Talere var Mirabeau.
Under Terrorismen skejede Veltalenheden ud til
en vild, hastemt og bloddryppende Patos.

Revolutionsperiodens eneste virkelige Digter
led Døden paa Skafottet under
Rædselsregimentet: <sp>André Chénier</sp> (1762—94).
Gennemtrængt af Hellenismens Aand, af dyb alvorlig
Følelse, af frisk og sund Sensualisme viser han
sig i sine Idyller, Elegier og Oder som en ægte
Poet, en Forløber for 19. Aarh.'s romantiske
Lyrik. (<sp>Litt.</sp>: <sp>A. Vinet</sp>, <i>Histoire de la
littérature française au XVIIIe siècle</i> [2 Bd, 2. Opl.
1876]; <sp>F. Godefroy</sp>, <i>Histoire de la littérature
française au XVIIIe siècle</i> [1877]; <sp>P. Albert</sp>,
<i>La littérature française au XVIIIe siècle</i> [6. Opl.
1886]; <sp>É. Faguet</sp>, <i>XVIIIe siècle</i> [1890]; <sp>H.
Hettner</sp>, »Geschichte der franz. Litteratur
des 18. Jahrh.« [15. Opl., Braunschweig 1894]).

<sp>Nittende Aarhundrede og Nutiden</sp>.

Efter de revolutionære Orkaner fulgte
Vindstille, en politisk Afslappelse, i hvilken Sindene
trængte til Hvile og Tryghed under en kraftig
Hersker, og tillige en Hjertets Reaktion
stærkere og stærkere gjorde sig gældende imod 18.
Aarh.'s Forstandstendens, Materialisme og
filosofiske Reformkamp. Selve det ny Kejserdømme
med dets al Interesse dominerende Krigspolitik
var egl. ikke gunstig for Fremvæksten af en ny
Litt. Napoleon overførte sin organisatoriske
Disciplin ogsaa paa det aandelige og litterære
Omraade, var fjendtlig stemt imod Aandens fri
Rørelser, brød sig mindre om Poesien end om
de eksakte Videnskaber og kunde til Nød bruge
en korrekt og konservativ Digtning, der helst i
Klassicismens Former skulde støtte hans
dynastiske Politik og forherlige hans Regering og
Bedrifter. Han anvendte en streng Censur, lod
f. Eks. Fru de Staël forvise fra Paris for hendes
alt for frisindede Ideers Skyld og søgte at
undertrykke alle krasse Frembringelser, ikke
mindst paa det religiøse Omraade, hvor
derimod Chateaubriand's katolske-kristelige
Sværmeri kom hans egne Planer til gode.
Selvfølgelig blev den store Kejserfeltherre smigret og
hyldet af sin Samtids Poeter, saaledes af
<sp>Pierre-Antoine Lebrun</sp>, men især efter
sin Død besunget af Digtere, der forherligede
Napoleon-Legenden af Had til Bourbon'ernes
Regimente; den betydeligste af disse var den
ægte nationale Sanger <sp>Béranger</sp>
(1780—1857), der skænkede sit Folk en sand Skat af
Viser og Sange, lige fortryllende ved deres
friske Ynde, deres skælmske Humor og deres
hensynsløse Spot over politisk og aandelig Reaktion.
— Ogsaa paa Scenen søgte Digterne at
imødekomme Kejserens Smag. Klassicismens Regler
overholdtes, og Hentydninger til Kejserens
Regering og Bedrifter flettedes ind i konventionelt
tillavede Dramaer, hvis Emner ofte er
antikke, og hvis Personer er rene Marionetter
(<sp>Arnault</sp>, <sp>Jouy</sp>). Dog forberedtes den
dramatiske Reform ved talrige Overs. af fremmed
Litt., ved litterærhistoriske Studier og
Tilbagevenden til Middelalderens Digtning, navnlig
provençalsk Troubadourpoesi. Shakespeare
studeredes med større Forstaaelse end før, men ogsaa
de ny eng. og tyske Digtere. Det dram. Stof
hentedes hyppigere og hyppigere fra
Middelalderen, og med de pseudoaristoteliske Enheder
