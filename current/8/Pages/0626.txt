hvilket en anden Person har Eneret, kun kan
erhverves gennem Overdragelse fra den
Berettigede, jfr Lov om Forfatterret og Kunstnerret
af 1. Apr. 1912 § 24 jfr § 27. Er Fotografiet
udført efter Bestilling af en anden, vil dog
dennes Samtykke være nødvendigt, ikke blot til
at erhverve den nævnte Eneret, men ogsaa til
at afhænde Aftryk af Fotografiet. — Efter
Loven af 1865 gik Eneretten kun ud paa
»fotografisk« at eftergøre, men denne Begrænsning
er slettet i Loven af 1911, saaledes at
Fotografen nu er beskyttet mod enhver som helst
Eftergørelse, ogsaa den, der sker ved Stentryk,
Træsnit e. l. Frembringelse, hvilket navnlig vil
have Bet. over for Fotografiers Gengivelse i
den illustrerede Presse. Paa den anden Side
er der stadig kun givet Fotograferne
Beskyttelse mod »Eftergørelse til Salg«; saaledes at
enhver anden Offentliggørelse, hvad enten den
sker ved vederlagsfri Uddeling af Fotografiet
ell. ved dets Benyttelse i et Panorama ell. til
Lysbilleder ell. levende Billeder m. v., ligesom
ogsaa den blotte Udstilling af Billedet er lovlig.
— Beskyttelsens Varighed er 10 Aar, hvilket
maa forstaas saaledes, at Fotografiet er
beskyttet i 10 Aar fra Frembringelsen at regne
under Forudsætning af, at de foreskrevne
Formaliteter iagttages. De foreskrevne
Formaliteter bestaar i, at Fotografen dels skal gøre
Anmeldelse om, at han forbeholder sig Eneret,
dels skal forsyne ethvert af ham udg.
Eksemplar af Fotografiet med sit Navn og Ordet
»eneberettiget«. De nærmere Former for
Anmeldelsen er fastslaaede i
Undervisningsministeriets Bekendtgørelse af 17. Juli 1911 og gaar
ud paa, at Anmeldelsen vil være at indgive til
Undervisningsministeriet, samt at den maa
indeholde: 1) Fotografens Navn ell. Firma, 2) en
tilstrækkelig betegnende Beskrivelse af Motivet
for det Fotografi, paa hvis Eftergørelse der
forbeholdes Eneret, 3) Angivelse i cm af det
originale Pladeformat, og 4) en egenhændig
Erklæring fra Anmelderen om, at Originalpladen
er mærket ved Indridsning med Navn ell.
Firma, Aarstal og Dato for Anmeldelsen, samt,
hvis fl. Fotografier anmeldes i samme
Skrivelse, et Løbenummer. Dansk fotografisk
Forening har ladet udfærdige en Blanket til
Anmeldelse af Eneret, hvilken Blanket er godkendt
af Ministeriet. — Den, der gør Indgreb i en
Fotografs forannævnte Rettigheder, kan (§ 2)
dømmes til Bøder fra 20 Kr til 1000 Kr samt
til at give den Forurettede fuldstændig
Erstatning; desuden kan der blive Tale om
Konfiskation af Plader og andet Materiale og af
de forefundne ulovlige Eksemplarer. Søgsmaal
for Overtrædelse af Loven kan (§ 3) kun
foretages af den Forurettede og maa finde Sted
inden »Aar og Dag« (ɔ: 1 Aar og 6 Uger).

I Loven af 1865 var der ingen Hjemmel til
Beskyttelse for Fotografier, frembragte af et
andet Lands Undersaatter, men Muligheden
for en saadan Beskyttelse indførtes ved Loven af
1911, idet der i dennes § 4 udtales, at Lovens
Regler under Forudsætning af Gensidighed ved
kgl. Anordning kan gøres anvendelige paa de
af et andet Lands Undersaatter frembragte
Fotografier. I Henhold til denne Bestemmelse
blev Fotografiloven ved kgl. Anrd. af 26. Juni
1912 udvidet til at gælde Fotografier, frembragte
af fremmede Undersaatter, for saa vidt det
Land, hvori Frembringeren hører hjemme, ell.
i hvilket Fotografiet er udg. for første Gang,
har tiltraadt den i Berlin 1908 reviderede
Bernkonvention angaaende litterære og kunstneriske
Værker, hvilken Konvention iflg. sin Art. 3
finder Anvendelse paa fotografiske Arbejder. I
Anordningen er dog taget det Forbehold, at
Lovens Beskyttelse ikke kommer til Anvendelse
paa de før 1. Juli 1912 af fremmede Landes
Undersaatter frembragte Fotografier; fra
sidstnævnte Tidspunkt er paa den anden Side ogsaa
danske Fotografers Arbejder beskyttede i de
Lande, der har tiltraadt den reviderede
Bernkonvention. Til at opnaa den internationale
Beskyttelse i Unionens Lande kræves hverken
Hjemlandets ell. det fremmede Lands
Formaliteter iagttagne. Ang. hvilke Lande, der har
tiltraadt den nævnte Konvention, henvises til
Artiklen om »Forfatterret«. Danmarks litterære
Konventioner med Østerrig og med Rusland
omfatter ikke F., men derimod er Loven af
1911 ved kgl. Anrd. af 22. Febr 1913 under
Forudsætning af Gensidighed gjort anvendelig
paa Fotografier, frembragte af Undersaatter fra
de forenede Stater i Amerika.
<i>K. Glahn.</i>
</chapter>

<chapter name="fotografiske Objektiver">
<b>fotografiske Objektiver</b> besørger
Afbildningen af det, der skal fotograferes
(Objektet), paa den lysfølsomme Hinde. Bortset fra
Anvendelsen af Spejle til astron. Optagelser
anvendes hertil nu altid Kombinationer af Linser
(Systemer af centrerede Linser, d. v. s. Linser
med fælles Akse). Der foreligger en Mængde
forsk. Konstruktioner af alle de Typer, Praksis
har Brug for, og de har naaet en overordentlig
høj Grad af Fuldkommenhed, hvortil ikke mindst
de tyske tekn. Fremskridt ved Fremstillingen
af optiske Glassorter (se <sp>Akromatisme</sp>)
har bidraget. I det flg. skal først omtales de
for den fot. Anvendelse vigtigste Afsnit af
Læren om Billeddannelsen i Alm. i en saadan
Linsekombination (se i øvrigt <sp>Linse</sp>), dernæst
de Fejl, der maa ophæves for at skaffe et
brugbart Objektiv, og endelig de vigtigste af
de forskellige nu anvendte Konstruktioner af
Objektiver.

<sp>Billeddannelsen i Alm.</sp> Vi ser
foreløbig bort fra Linsefejlene, idet vi antager, at
det var muligt at konstruere et idealt fot.
Objektiv, d. v. s. en saadan Linsekombination, at
den nøjagtigt samlede alle de forsk.
Straalebundter, som de forsk. Objektpunkter sender
gennem den, hver i sit Billedpunkt. Teorien for
et saadant sammensat Objektiv viser, at
Billeddannelsen i det, for saa vidt man kun betragter
Billedernes Beliggenhed og Størrelsesforhold,
er bestemt ved 3 Størrelser, nemlig Objektivets
<sp>Brændvidde</sp> og dets to
<sp>Brændpunkters</sp> Beliggenhed. Brændpunkterne (eet paa
hver Side af Linsen) er de Punkter, hvor
Billedet af et meget fjernt Objekt i Linsens Akse
falder, ell. altsaa hvor Lys, der falder ind
parallelt med Linsens Akse, samles. I Fig. 1 er
<i>O</i> Objektivet, idet kun de yderste Linsers
yderste Flader er antydet; <i>F</i> og <i>F'</i> er de to
Brændpunkter, <i>A</i> er Objektet og <i>B</i> dets Billede. Det
