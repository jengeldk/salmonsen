Tronledighed ingen Tronfølger findes. I dette
Tilfælde, hvor det er nødvendigt at naa til en
enig Afgørelse af begge Ting, vælger den f. R.
en Konge og fastsætter den fremtidige
Arvefølge. Analogt med dette Tilfælde er det, at
der til at føre Regeringen i Kongens
Forhindring maa vælges en Rigsforstander, og i dette
Tilfælde foreskriver da ogsaa L. 11. Febr 1871,
at Rigsforstanderen skal vælges af den f. R.

I Praksis er der dog i noget større Omfang
indført forenede Møder af Rigsdagen. Ikke blot
møder Rigsdagen samlet for at høre Kongen
ell. Konsejlspræsidenten aabne Samlingen, men
der er ogsaa i Praksis, navnlig under
Verdenskrigen, indført hemmelige Møder af den
samlede Rigsdag til at modtage Oplysninger af
Ministrene om Spørgsmaal, der ikke egner sig
til offentlig Drøftelse. Der vælges ogsaa i disse
Tilfælde en særlig Formand, og Spørgsmaal kan
stilles og besvares, og alm. Drøftelse finde Sted,
men nogen Beslutning af retlig forbindende
Natur kan Rigsdagen naturligvis ikke tage i slige
forenede Møder, hvortil Grundloven ingen
Hjemmel giver. Derhos erindres det, at efter den
ny Grundlov visse Beslutninger, nemlig Valg af
Revisorer og i visse Tilfælde Valg af
Medlemmer til Kommissioner og Hverv, vil være at
træffe vel ikke af den f. R., men af et Fællesudvalg
af begge Ting, jfr Grl. 1915 §§ 45 og 49.
<i>K. B.</i>
</chapter>

<chapter name="Forenede Stater">
<b>Forenede Stater</b> i Nordamerika, se
<sp>Nordamerikanske Fristater</sp>.
</chapter>

<chapter name="forenede Venstre, Det">
<b>forenede Venstre, Det.</b> Under dette Navn
samledes i Foraaret 1870 de tre Venstregrupper
paa Rigsdagen til eet Parti. De tre Grupper var
Femte-Juni-Folkeforenings-Gruppen med J. A.
Hansen og Alberti, det nationale Venstre med
B. Christensen, og Jysk-Folkeforenings-Gruppen
med Dr. G. Winther som Ledere. Det
nydannede Partis første Handling var at styrte
Bregendahl som Folketingets Formand og i hans
Sted med 44 Stemmer at vælge daværende
Overretsprokurator C. Krabbe. Ved Folketingsvalget
20. Septbr 1872 fik Partiet efter en energisk
Agitation et Flertal i Folketinget paa lidt over
Halvdelen. Det havde opstillet det
parlamentariske Krav som et Hovedpunkt, og paa
Grundlag heraf og af forskellige saglige
Uoverensstemmelser rejste det en heftig Kamp mod
Regeringen (se <sp>Danmark</sp>, Afsn. »Historie«, S.
734 ff.). Ved Overenskomsten om Finansloven
Maj 1875 skete der en Spaltning mellem »de 30«
af Partiets Medlemmer, der havde stemt for
Overenskomsten, og »de 22«, som var imod den.
Denne Adskillelse heledes dog senere, og
Partiet opnaaede ved Folketingsvalget 25. Apr. 1876
et Flertal af 74 Stemmer. Ved den
Overenskomst angaaende Finansloven, som, efter
Udstedelsen af den provisoriske Finanslov 1877,
8. Novbr s. A. afsluttedes mellem Flertallet af
det f. V. paa den ene og Regeringen og Højre
paa den anden Side, spaltedes Partiet imidlertid
i en større, saakaldt »moderat«, og en mindre,
saakaldt »radikal«, Gruppe, og Marts 1878
udmeldte denne sidste med Berg og Hørup i
Spidsen sig af Partiet. Den største af
Grupperne vedblev vel at kalde sig »det f. V.«, men
Partiet havde i Virkeligheden ophørt at
bestaa.
<i>N. N.</i>
</chapter>

<chapter name="Forening">
<b>Forening</b> betegner i Alm. en varig
Sammenslutning mellem fl. Personer til Opnaaelse af
fælles Formaal. Disse Formaal kan baade være
af økonomisk og af selskabelig, kunstnerisk,
videnskabelig, filantropisk ell. politisk Art; dog
plejer man ikke at anvende Udtrykket paa de
rent forretningsmæssige Sammenslutninger,
saasom ansvarlige Interessentskaber, Aktie- og
Kommanditselskaber, Andelsselskaber, Kredit-
og Hypotekforeninger m. fl., om hvilke henvises
til de paagældende Art.

Medens der i Udlandet ofte kræves offentlig
Autorisation, for at en Forening i eget Navn
kan erhverve Rettigheder og paadrage sig
Forpligtelser (have »Retsevne«), opstiller dansk Ret
— bortset fra Aktieselskaber — ingen særlige
Betingelser i saa Henseende. Det er endog det
alm., at Medlemmerne ikke hæfter for F.'s
Forpligtelser, men det modsatte kan ogsaa være
vedtaget. Overhovedet har Medlemmerne
næsten fuld Frihed til baade ud- og indadtil at
ordne deres Forhold, som de vil, hvilket
sædvanlig sker under Form af »Love« ell.
»Statutter«. Den øverste Myndighed tilkommer
Generalforsamlingen, hvis Beslutninger tages ved
Stemmeflerhed, medmindre Statutterne — i
Reglen ved særlig vigtige Beslutninger, saasom
Statutændringer ell. Opløsning — forlanger
kvalificeret Flertal. Dog kan selv
Generalforsamlingen ikke angribe de enkelte Medlemmers
»Særrettigheder« ell. forandre F.'s væsentlige
Formaal. Ved Siden af Generalforsamlingen findes
regelmæssig en Bestyrelse, som varetager F.'s
Anliggender inden for de af Statutterne og
Generalforsamlingen foreskrevne Grænser. I
Mangel af modstaaende Bestemmelse maa
Medlemsretten ved de egl. F. antages at være
uoverdragelig, hvorimod det maa staa ethvert
Medlem frit at udtræde. Naar F. opløses, tilfalder
den opsamlede Formue de paa den Tid værende
Medlemmer, medmindre andet er bestemt i
Statutterne ell. lovligt vedtages af
Generalforsamlingen.
<i>N. C.</i>
</chapter>

<chapter name="Foreningen for frivillig Pleje af syge og Saarede i Felt (se Røde Kors)">
<b>Foreningen for frivillig Pleje af syge
og Saarede i Felt,</b> se <sp>Røde Kors</sp>.
</chapter>

<chapter name="Foreningen til den ædle Hesteavls Fremme (se Væddeløb)">
<b>Foreningen til den ædle Hesteavls
Fremme,</b> se <sp>Væddeløb</sp>.
</chapter>

<chapter name="Foreningen til Dyrenes Beskyttelse (se Dyrebeskyttelse)">
<b>Foreningen til Dyrenes Beskyttelse,</b> se
<sp>Dyrebeskyttelse</sp>.
</chapter>

<chapter name="Foreningen til Evangeliets Forkyndelse for skandinaviske Sømænd i fremmede Havne (se Sømandsmission)">
<b>Foreningen til Evangeliets Forkyndelse
for skandinaviske Sømænd i fremmede
Havne,</b> se <sp>Sømandsmission</sp>.
</chapter>

<chapter name="Foreningen til norske Fortidsmindesmærkers Bevaring">
<b>Foreningen til norske
Fortidsmindesmærkers Bevaring</b> stiftedes 1844 væsentlig
efter Initiativ af Landskabsmaleren Chr. Dahl,
Foreningen har ladet udføre et omfattende
arkæol. Undersøgelses- og Udgravningsarbejde,
har besørget ell. bevirket Restaurering af en
hel Del gl. Bygninger og har erhvervet ved
Gave ell. Køb adskillige Mindesmærker
(Klosterruiner, Kirker, Bautastene etc.) for at sikre dem
mod Ødelæggelse. De Genstande af hist.
Interesse, hvoraf Foreningen kommer i Besiddelse,
overdrages til en af Rigets offentlige Samlinger.
Foreningen udgiver Aarsberetninger, som er af
stor videnskabelig Interesse, og har ogsaa
publiceret større Billedværker over gl norsk
Bygningskunst. Foreningen har talrige Filialer
