Vedk. fra 1. Juli s. A. at regne. Da Tillægsakten
imidlertid m. H. t. Offentliggørelse af Overs.
samt Eftertryk af de saakaldte
»Pressepublikationer« indeholdt Bestemmelser om Eneret for
Forfatterne i videre Udstrækning, end der var
taget i Betragtning ved Lov 19. Decbr 1902,
blev det nødvendigt at søge denne ændret paa
de tilsvarende Punkter. Dette gennemførtes ved
L. Nr 62, 29. Marts 1904, hvis § 3 samtidig
bemyndigede Kongen til at udfærdige Loven
af 19. Decbr 1902 med en i Overensstemmelse
hermed ændret Tekst. Saaledes er Lov om F.
og Kunstnerret Nr 63, 29. Marts 1904
fremkommet. 1908 underkastedes imidlertid
Bernerkonventionen en Revision paa en diplomatisk
Konference i Berlin; Revisionen resulterede i
»den i Berlin reviderede Bernerkonvention
angaaende Beskyttelse for litterære og
kunstneriske Værker«, underskrevet 13. Novbr nævnte
Aar. Forinden Danmark kunde tiltræde den
reviderede Konvention, der paa adskillige Punkter
afveg fra de tidligere Bestemmelser, maatte
nødvendigvis den indre Lovgivning ændres
paa de tilsvarende Punkter, idet Danmark i H. t. §
36 i forannævnte Lov af 1904 ikke internationalt
kan give en større Beskyttelse end den, der er
hjemlet Værker, udkomne her i Landet. Denne
Betingelse for at kunne tiltræde den reviderede
Konvention tilvejebragtes imidlertid ved L. om
F. og Kunstnerret Nr 72. af 1. Apr. 1912, og den
reviderede Konvention er derefter med et
enkelt Forbehold tiltraadt fra 1. Juli 1912 at
regne, jfr Bek. 27. Juni 1912.

Som Genstand for F. nævner Loven (§§ 1—2):
»Skrift ell. mundtlige Foredrag«, »Balletter,
Pantomimer o. a. Værker i den stumme Kunsts
Form« (Filmskomedier), »musikalske
Kompositioner« samt »matematiske, geografiske,
topografiske, naturvidenskabelige, tekniske o. l.
Tegninger og grafiske ell. plastiske Afb., der efter
deres Hovedøjemed ikke er at anse som
Kunstværker« (altsaa Tegninger, der er Middel til
Belæring ell. Oplysning om Fakta). Loven (§ 8)
gør dog nogle Undtagelser fra F.'s
Beskyttelse, nemlig: Love, administrative Kundgørelser,
Domme samt andre offentlige Aktstykker,
skriftlige og mundtlige Forhandlinger i
konstitutionelle, kommunale, kirkelige ell. andre offentlige
Repræsentationer, i Retterne samt Udtalelser
ved offentlige, politiske, folkeoplysende o. l.
Møder. Forf. har Eneret til at offentliggøre sit
Værk ved: Afskrivning, Mangfoldiggørelse ad
mekanisk ell. kemisk Vej, dramatisk —
herunder ogsaa mimisk og kinematografisk —
Opførelse, Gengivelse ved Hjælp af Instrumenter,
der tjener til Gengivelse ad mekanisk Vej
(Fonografer o. l.), samt ved Oplæsning,
Fremsigelse ell. anden lgn. ved Sprogets Hjælp
foretagen Gengivelse, hvilke sidste
Gengivelsesformer, for saa vidt Gengivelsen ikke har
Karakter af dramatisk Forestilling, dog er tilladte,
saafremt Forf. ikke paa Titelbladet ell. foran
Værket har nedlagt Forbud herimod. M. H. t.
musikalske Kompositioner er endvidere
offentlig Udførelse forbudt (§ 2), uden at
Komponisten — som efter den ældre Ret — behøver
udtrykkelig at forbyde saadan Udførelse. —
Forf. har nu den udelukkende Ret til at overs.
ell. autorisere Overs. af sit Værk (§ 4) i hele
det Tidsrum, hvori Retten til Originalværket
varer, og Retten er ikke mere — som i Loven
af 1904 — betinget af, at der inden 10 Aar efter
Værkets Publikation er udkommet en Overs.
For øvrigt er ogsaa Oversætteren og den, der
dramatiserer ell. paa anden Maade bearbejder
et Værk ell. overfører det til levende Billeder
ell. mekaniske Instrumenter, for sin
Oversættelses, Bearbejdelses ell. Overførelses Vedk.
beskyttet paa samme Maade som en Forf. (§ 5).

Udgiverne af Aviser o. a. periodiske Værker,
af samlede Værker samt af Værker, der bestaar
af selvstændige Bidrag fra forsk. Medarbejdere
(de saakaldte »Samlerværker«, f. Eks. et
Konversationsleksikon), har samme udelukkende
Ret til Offentliggørelse af det samlede Værk,
som tilkommer Forf. Forf. af det enkelte
Bidrag bevarer, hvis ikke andet er vedtaget, F.
til dette (§ 3). Ved det egl. Medforfatterskab
udkræves derimod samtlige Forf.'s Samtykke
til den første Offentliggørelse samt til
Offentliggørelser af Værket paa anden Maade, end
det tidligere er sket; f. Eks. ved Opførelse i
St f. ved Trykning ell. omvendt (§ 6). Ved
dramatisk-musikalske Værker og Musikværker, til
hvilke der hører Tekst, samt Balletter,
Pantomimer o. l. Værker, til hvilke der hører
særskilt Musik, kommer de samme Regler til
Anvendelse, for saa vidt angaar den samlede
Opførelse, Udførelse ell. Udgivelse. Særskilt
Offentliggørelse af Teksten og Musikken kan
henholdsvis Tekstforfatteren og Musikkomponisten
paa egen Haand iværksætte (§ 7). — Forf. kan
overdrage Retten til Offentliggørelse af sit Værk
helt ell. delvis til andre. Hyppigst vil F. blive
overdraget saaledes, at Beføjelserne til
Offentliggørelse paa forsk. Maader deles mellem flere
Personer, af hvilke een faar Ret til
Offentliggørelse gennem Trykning af Originalværket, en
anden til Offentliggørelse af Overs. til et
bestemt Sprog, en tredie til Opførelse af Værket
o. s. v. Om Overdragelser giver Forfatterloven
den Fortolkningsregel, at Overdragelse af Ret
til Offentliggørelse paa en bestemt Maade
(Trykning, Opførelse o. l.) ikke hjemler Erhververen
Ret til Offentliggørelse paa anden Maade ell.
til at foranstalte ell. tillade Overs., Overførelse
til levende Billeder ell. mek. Instrumenter e. l.
Bearbejdelser (§ 9). En særlig Karakter
antager Overdragelsen ved Indgaaelsen af en
saakaldt <sp>Forlagskontrakt</sp> ɔ: en Retshandel,
hvorefter Erhververen ikke blot skal være
berettiget, men ogsaa forpligtet til at udgive
Værket. Ved Overdragelse af Retten til at
offentliggøre litterære Værker ved Trykning har det
Formodningen for sig, at det har været
Parternes Mening at stifte et saadant Forhold. Hvis
ikke andet er vedtaget, er Forlæggeren
uberettiget til at offentliggøre mere end et enkelt
Oplag af Værket, og dette maa — bortset fra
Aviser, Tidsskrifter o. a. Samlerværker — ikke
overstige 1000 Eksemplarer. I Modsætning til
Forlagsforholdet staar
<sp>Kommissionsforholdet</sp>, i hvilket Salget af Værket foregaar
paa Forf.'s Regning, hvorfor denne er
eneraadig over Udgivelsesmaaden, Oplagets
Størrelse, Bogladeprisen o. s. v., medens
