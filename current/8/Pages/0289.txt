Fabeldigtere. F.'s samtlige Værker er udgivne
bl. a. af <sp>Renouard</sp> (16 Bd, 1820) og
<sp>Jauffret</sp> (12 Bd, 1837—38), hans <i>Œuvres inédites</i>
af <sp>Pixérécourt</sp> (4 Bd, 1824). (<sp>Litt</sp>.: <sp>A. J.
N. de Rosny</sp>, <i>Vie de F.</i> [1797];
<sp>Lacretelle</sp>, <i>Éloge de F.</i> [1812]; <sp>Viancin</sp>, <i>Éloge
de F.</i> [1833]; <sp>A. de Montvaillant</sp>, <i>F., sa
vie, ses œuvres, sa correspondance</i> [1879]).
<i>S. Ms.</i>
</chapter>

<chapter name="Florianopolis">
<b>Florianopolis,</b> Hovedstad i Staten Sta
Catharina i Brasilien med (1900) 32229 Indb.,
ligger paa Vestsiden af den frugtbare Ø S.
Catharina, som er skilt fra Fastlandet ved et 400 m
bredt Sund. Havnen er ikke tilgængelig for
større Skibe. Der udføres Maniokmel, Bananer,
Majs, Ris og Huder. Byen hed forhen
<sp>Desterro</sp> (Nossa Senhora de Desterro).
<i>M. V.</i>
</chapter>

<chapter name="Florianus">
<b>Florianus,</b> den Hellige, efter Sagnet Martyr
i den diokletianske Forfølgelse, omtales dog
ikke før i 8. Aarh. Han er Skytshelgen for
Øvre-Østerrig, paakaldes især mod Ildsvaade.
Helgendag 4. Maj.
<i>L. M.</i>
</chapter>

<chapter name="Florida (Halvø)">
<b>Florida</b> [↱f£år<sub>i</sub>d<sub>a</sub>], nordamerikansk Halvø, der
fra Fastlandet strækker sig mod S. over mod
Kuba mellem det atlantiske Ocean og den
meksikanske Golf og er c. 120000 km<sup>2</sup> stor. F.
hører gennem sine Naturforhold, Klima,
Planteverden, Dyreverden og til Dels Befolkning og
Historie snarere sammen med Vestindien end
med Fristaterne. Terrainet er overalt lavt,
Gennemsnitshøjden er kun 18 m, og intet Punkt
paa hele Halvøen naar over 60 m. Den jævne,
ensformige Overflade skyldes for en stor Del
dens Oprindelse, idet Halvøen væsentligst er
opbygget af Koraller, der endnu langs Kysterne,
takket være den varme F.-Strøm, fortsætter
deres opbyggende Virksomhed; saaledes strækker
der sig ud fra Sydspidsen en 250 km lang Bue
af Koraløer, <sp>Keys</sp>, der fortsætter sig ind i
Golfen til Tortugas-Øerne. Disse Keys er ganske
lave, i Reglen kun 2—3 m høje, kun de større,
som <sp>Key West</sp>, naar 5—6 m; og S. f. denne
Række synlige Koraløer, skilt fra dem ved en
smal, men sejlbar Kanal, strækker sig et langt
undersøisk Rev, <sp>F. Riff</sp>, der aarlig
foraarsager talrige Strandinger i det befærdede
F.-Stræde mellem Halvøen og Kuba. I øvrigt
følges Kysterne af Sandbanker, saa at navnlig
Øst- og Sydkysten er meget fattige paa Havne,
Vestkysten er noget bedre forsynet (Tampa Bai).
Det Indre er navnlig karakteriseret ved en
Vrimmel af Søer, Moser og Sumpe, især i den
sydlige Halvdel, hvor den store Sø
<sp>Okeechobee</sp> (3000 km<sup>2</sup>), der mod S. fortsættes i de
umaadelige Sump strækninger <sp>Everglades</sp>,
danner en væsentlig Hindring for Samkvemmet
mellem Øst- og Vestkysten. Efter Overfladens
Beskaffenhed skelner man mellem <sp>Pine
Lands</sp>, <sp>Hammocks</sp> og <sp>Swamps</sp>
(Sumplandet). De første er bedst egnede til Kultur
og er enten bølgeformede, dækkede med et tykt
Humuslag, og da usædvanlig frugtbare, eller
flade, udmærkede Græsgange. Hammocks er gl.
Koraløer, der hæver sig over Sumpstrækningerne
og dækkes af tætte Skove af Egetræer,
Magnolier, Valnød- og Gummitræer. Sumpene,
saaledes den store Everglades, er næsten
ufremkommelige fugtige Skove af Cypresser, Cedere
og Fyrretræer; ofte er Overgangen mellem
Sumpe og Søer ikke let at konstatere, da disse
er meget lavvandede (de dybeste Huller i
Okeechobee saaledes kun 4 m) og bevoksede
med tætte Rørtykninger. Foruden i Søerne og
Sumpene viser F.'s Vandrigdom sig i de
utallige større og mindre Floder; den betydeligste
er <sp>St John</sp>, der løber i en mærkelig
Indsænkning langs Atlanterhavets Kyst,
sandsynligvis et gl. Stræde, der af Koraller og
Sandbanker er aflukket fra Havet. Den korallinske
Kalk, der danner Undergrunden, forklarer den
hyppige Forekomst af vandrige Floders
pludselige Forsvinden ell. Fremkomst. <sp>Klimaet</sp> i
dette »Nordamerikas Italien« er subtropisk og
stemmer mod S. i meget overens med
Antillernes. P. Gr. a. Halvøens intime Berøring med
Havet er Temperaturforskellen mellem
koldeste og varmeste Maaned ikke stor, saaledes har
Key West længst mod S. for Jan. 20,7°, for
Juli 28,8° og St Augustine mod N. for Jan. 20,4°
og for Juli 27,2°. Det store nordamerikanske
Fastlands Nærhed mærkes dog ved, at
Nattefrost ingen Steder er udelukket, noget, der
undertiden bliver skæbnesvangert for
Orangeplantningerne. Sommeren er den regnfuldeste
Tid, da Regnmængden er størst mod S., hvor
den naar c. 100 cm. I det hele er Klimaet uden
for Sumpene behageligt, varmt og ganske sundt,
hvorfor F. aarlig besøges af en Mængde
Tilrejsende for deres Helbreds Skyld, særlig søgt
er Halvøen som Kursted for Lungesygdomme.
Floraen er overordentlig yppig, tætte Skove
dækker den største Del af Landet, og, foruden
de tidligere nævnte Planteformer, træffes
mange tropiske Planter, som Mangrover, Palmer
(Sabal og Kokospalmer) o. a. Af dyrkede
Planter maa særlig fremhæves den fortrinlige
Sea-Islands-Bomuld, der tidligere kun dyrkedes paa
nogle Øer langs South-Carolinas og Georgias
Kyster, Sukkerrør, Oranger og Kokosnødder,
endvidere Kakao, Kaffe, Tobak, Ris, Arrow,
Sisalhamp og ny-zeelandsk Hamp. Ligesom
Planteverdenen er Dyreverdenen halvt
antillisk; mærkelig nok frembyder de store Søer og
Sumpe ikke noget rigt Dyreliv, kun
Alligatorer og Skildpadder findes der i Mængde. —
Endnu er F. kun tyndt befolket, og den stærke
Tilstrømning af Indvandrere, som har bragt de
nordlige Stater saa hurtig frem, har undgaaet
Halvøen; de tætte Skove, de mange Sumpe, de
stadige blodige Kampe med de indfødte
Seminoler og det varme Klima, der ikke passer for
europæiske Arbejdere, har afskrækket dem,
men det frugtbare og fra Naturens Haand i
saa mange Henseender begunstigede Land gaar
sikkert en stor Fremtid i Møde, naar der er
sket en systematisk Udtørring af Sumpene,
hvad der allerede er i Gang. Agerbruget
er den vigtigste Næringsvej og sysselsætter
c. 65 % af Befolkningen, Kvægavlen og
Fiskeriet (dels Fisk, dels Østers og Svampe) er
ogsaa af Betydning, hvorimod Industrien endnu
kun spiller en ringe Rolle. Af Befolkningen er
henved Halvdelen Negre. Af de Hvide er
Flertallet Angloamerikanere; men der findes dog
endnu et ikke ringe Antal spanske Kreoler fra
den spanske Tid. I Sumpene og Skovene omkr.
