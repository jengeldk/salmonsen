Mennesker og mange Dyr. Legemet er forsynet med
en dyb Sugegrube, hvormed de hæfter sig fast
paa en Tarmepithelcelle (Fig. 6, <i>b</i>); i mange
Lande er den meget alm. og kan være til
Stede i uhyre Antal, men er i Reglen kun lidet
besværlig (se dog foran). <sp>Cysto-F.</sp> er
Havformer, hertil den 1—1 1/2 mm store <i>Noctiluca
miliaris</i> (Fig. 7); man stiller dem ofte sammen
med Peridineer, men det er ægte Dyr.
<i>Noctiluca</i> er kuglerund med en ret fast Pellicula;
den bestaar af en klar Gelémasse, som er
omsluttet af Protoplasmastrenge, der udgaar fra
et Centralplasma, hvori Kernen findes, ligesom
ogsaa Svælget med den spalteformede Mund i
Bunden; fra samme Pol udgaar en kraftig
Svøbe af tværstribet Bygning; den svarer ikke
til Svingtraaden; en lille Svingtraad findes
nærmere Mundspalten; den har mest Bet. ved
Næringsoptagelsen. <i>Noctiluca</i> fortærer Protozoer,
Alger, smaa Copepoder o. l.; foruden ved
Længdedeling formerer den sig ved talrige
Sværmere. <i>N. miliaris</i> er talrig i alle Have; det er
en af de stærkest lysende Protozoer;
Fosforescensen skyldes formentlig Iltning af fed Olie.
<i>T. K.</i>

(<sp>Litt</sp>.: <sp>Bütschli</sp>, »Protozoen II« i <sp>Bronn</sp>,
»Klassen u. Ordnungen des Thierreiches«
[1882—87]; <sp>Doflein</sp>, »Die Protozoen als Parasiten
und Krankheitserreger« [Jena 1901]; <sp>Samme</sp>,
»Lehrbuch der Protozoen Kunde«, 4. Opl. [Jena
1916]; <sp>Lang</sp>, »Vergleich. Anatomie«, 2. Opl., 1.
Levering, »Protozoa« [Jena 1901]; <sp>Lohmann</sp>,
»Die Coccolithophoriden« i »Arch. für
Protistenkunde«, I [1902]; <sp>Hartmann u.
Schüssler</sp>, »F.« i »Handwörterbuch d. Naturwiss.«,
Bd III [Jena 1913]; <sp>KoIderup-Rosenvinge</sp>,
»Sporeplanterne« [Kbhvn 1913]; <sp>J.
Schiller</sp>, »Der derzeitige Stand unserer
Kenntnis der Coccolithophoriden« i »Die
Naturwissenschaften«, Bd 4 [1916]; <sp>Oltmann</sp>,
»Morphologie u. Biologie der Algen« [Jena 1904];
<sp>Senn</sp>, »Flagellaten« i Engler u. Prantl,
»Natürl. Pflanzenfamilien« [1900]).
<i>T. K.</i> og <i>C. H. O.</i>

<img>Fig. 7.</img>
</chapter>

<chapter name="Flagellation">
<b>Flagellation</b> (lat.), en pervers Tilfredsstillelse
af Kønsdriften, hvorved denne stimuleres ved
(aktiv ell. passiv) Anvendelse af Ris ell. Svøbe.
<i>E. P-n.</i>
</chapter>

<chapter name="Flageolet">
<b>Flageolet</b> [flasjo↱læt], et lille
Træblæseinstrument, med 6 ell. 7 Lydhuller, en
Efterkommer af den saakaldte Næbfløjte (flûte à
bec); det forekom i 16. Aarh. som
Koncertinstrument, fortrængtes af den senere indførte Fløjte,
men er i 19. Aarh. paa ny optaget i den fr. og
belg. Militærmusik.
<i>S. L.</i>
</chapter>

<chapter name="Flageolettoner">
<b>Flageolettoner</b> [flasjo↱læt-] (fransk <i>sons
harmoniques</i>), harmoniske Overtoner (s. d.), kaldes
de høje, fløjtelignende Toner, der frembringes
paa et Strygeinstrument, naar man under
Strøget berører Strengene let med Fingrene paa
venstre Haand i St f. at trykke dem fast ned
mod Gribebrættet. Ved denne Berøring opstaar
nemlig de saakaldte Svingningsknuder, der
deler Strengene i mindre, hver for sig svingende
Dele, og Tonen vil derfor blive højere, end om
det paagældende Stykke af Strengen svingede
i sin Helhed, og faar en anden, mere
fløjtelignende Karakter.
<i>S. L.</i>
</chapter>

<chapter name="Flagermus eller Aftenbakker">
<b>Flagermus</b> ell. <sp>Aftenbakker</sp>
(<i>Chiroptera</i>) danner en meget stor, slægt- og artrig,
men naturlig afgrænset, Orden inden for
Pattedyrene, hvor de er nærmest beslægtede med
Insektæderne, idet de maa opfattes som
Insektædere, der under Liv i Træerne, gennem
Springen fra Gren til Gren, i stigende Grad har
udviklet først Flagrehud, dernæst egl. Flyvehud
og dermed Evne til virkelig Flugt i Luften;
deres mest fremtrædende Ejendommelighed
ligger saaledes i Forlemmernes Udvikling til
Flyveredskab; disse er, navnlig for Underarmens
Vedk., stærkt forlængede og kraftige. Af
Fingrene er Tommelen som Regel ikke synderlig
forstørret, bærer altid en Klo;
Mellemhaandsbenene og Leddene paa de øvrige Fingre er
meget stærkt forlængede og forbundne lige ud
til deres Spidser af en blød, tynd, elastisk
Flyvehud (s. d.); en stor Flyvehud findes ligeledes
altid mellem 5. Finger, Armen, Kropsiden og
Bagbenet, saaledes at dettes Fod dog altid er
fri; i Vinklen mellem Over- og Underarmen fra
Skulder til Haandled findes ligeledes altid en
trekantet Flyvehud; en saadan findes ogsaa,
udviklet i meget forsk. Grad, mellem
Baglemmerne, ofte i Forbindelse med Halen; denne
kan være lang og tynd og Haleflyvehuden
dermed meget stor, snart mangler Halen helt
(Flyvehunde o. m. a.), snart er den lang, uden.
at være i Forbindelse med Baglemflyvehuden.
3.—5. Finger bærer aldrig Kløer, mangler
oftest det yderste Led og ender i en busket, tynd
Spids. Hos den ene og største Afdeling af
F., <sp>Smaa-F.</sp> (<i>Microchiroptera</i>) mangler 2.
Finger ogsaa altid Klo og er i Spidsen heftet til
3. Finger, saaledes at Flyvehuden mellem disse
Fingre kun er lille; hos den anden mindre
Afdeling, <sp>Stor-F.</sp> (<i>Megachiroptera</i>) bærer
2. Finger i Alm. en lille Klo. Tommelen og
Bagfodens 5 Tæer bærer altid krumme, skarpe
og sammentrykte Kløer. Baglemmerne, der jo
aldrig bruges til egl. Gang, er svage og tynde,
