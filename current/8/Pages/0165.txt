Indplantning fra Limfjordens vestlige Ende til
dens indre Dele, hvorhen Rødspætteyngelen ikke
naar i nævneværdigt Antal af sig selv p. Gr. a.
den rigelige Bændeltangsbevoksning i den
mellemliggende Strækning; 1911 flyttedes saaledes
c. 1820900 unge Rødspætter, hvilket kostede
20485 Kr, medens det skønnes at have gavnet
Fiskeriet i Fjorden s. A. med c. 114000 Kr. I
andre Lande finder saadanne Indplantninger
vistnok endnu ikke Sted i større Maalestok,
men man har paatænkt en lgn. Flytning af unge
Rødspætter fra Kystegnene til Doggerbanken,
hvor Rødspætten trives fortrinlig, men hvor der
er Underbefolkning p. Gr. a., at det omgivende
Vand er lovlig dybt.

At uklog Udsætning af ny Fiskearter kan
være til mere Skade end Gavn, er kun
rimeligt. Saaledes breder den fra Amerika indførte
Aborrefisk <i>Eupomotis gibbosus</i> sig i Rhinen, hvor
den regnes for skadelig. Der er i § 18 i Lov om
Ferskvandsfiskeri af 2. Juni 1917 taget
Forholdsregler mod slige Udsættelser hos os.

Forsk. Fisk holdes i Akvarium, saaledes
særlig Guldfisken, der er Genstand for en meget
gl Avl. Om de Foranstaltninger, der træffes til
Udvikling af Fangsten af Frøer, Krebs,
Hummer, Østers, Blaamuslinger, Perlemuslinger,
Flodperlemuslinger, Igler og Svampe, se disse
Artikler.
<i>C. V. O.</i>
</chapter>

<chapter name="Fiskebanker">
<b>Fiskebanker</b>. Grunde, som fortrinsvis er
Opholdssted for visse Fiskearter, og som derfor
udnyttes i særlig Grad af Fiskerflaaderne.
Saaledes i Nordsøen Dogger Banken og Store og
Lille F., hvor Trawlfiskeriet i Nordsøen drives
paa visse Tider af Aaret; »Storeggen« uden for
Søndmøre og Bankerne i Lofoten; Jyske Revet,
Newfoundlands-Banker o. s. v. Der findes rundt
i Havene mangfoldige F., der ikke har noget
Navn, og som ikke er særlig markerede i
Søkortene, men som er kendte af Fiskerne p.
Gr. a. deres Fiskerigdom. Ved Island beror
Fiskeriet f. Eks. meget paa Kendskabet til
saadanne F.
<i>F. D.</i>
</chapter>

<chapter name="Fiskeben">
<b>Fiskeben</b>, Barderne af Bardehvaler (s. d.),
finder p. Gr. a. deres store Lethed, Elasticitet,
Fasthed og Holdbarhed udstrakt Anvendelse.
Kun de lange og middellange Barder fra
Midten af Munden benyttes, befries for Fedt og
kommer i Handelen, sorterede efter Vægt og
Længde. I særlige Fabrikker, af hvilke de
største findes i New York, bliver de udkogte,
spaltede og tildannede til flade ell. runde Strimler
o. l., der anvendes til Blanchetter, Indlæg i
Kjoleliv, Damehatte, Paraplyer o. l., medens
Spaaner og Trevler kan benyttes som
Polstermateriale. Ved Opvarmning med Damp eller
varmt Sand bliver F. plastisk og kan da bøjes
og presses i vilkaarlig Form; det kan slibes og
poleres med fint Pimpstenspulver og Vand og
med brændt Kalk. F. betingede i 18. Aarh., da
Forbruget til de stive Damekjoler og Liv var
meget stort, en overordentlig høj Pris; senere
sank denne, men er nu, da Raavaren bliver
sjældnere og sjældnere, igen i stadig og hurtig
Stigning. Navnlig mærkes Varens Sjældenhed
ved Fabrikationen af Paraplyer, og det
erstattes derfor baade her og til Blanchetter af tynde
Staalstænger. Man har ogsaa forsøgt at anvende
andre Surrogater for F. f. Eks. en særlig
forarbejdet Kautsjuk, <sp>Balenit</sp>, og det saakaldte
<sp>Walosin</sp>, sortfarvet Spanskrør, der er
imprægneret med en Kautsjukopløsning, men
intet af disse Stoffer besidder den samme
Modstandskraft mod Varme og Fugtighed som F.
<i>K. M.</i>
</chapter>

<chapter name="Fiskebjørn">
<b>Fiskebjørn</b>, Krebsdyr, hørende til
Isopoderne, se <sp>Cymothoidæ</sp>.
</chapter>

<chapter name="Fiskeblære (se Svømmeblære)">
<b>Fiskeblære</b>, se <sp>Svømmeblære</sp>.
</chapter>

<chapter name="Fiskeblære (i Stavværk)">
<b>Fiskeblære</b>, gængs, men ret uheldigt Udtryk
for en bestemt Detaille i sengotisk Stavværk,
saaledes som det udvikledes i 1400'erne, da man
begyndte at opgive Højgotikkens mat.
komponerede Stavværk og gik over til et friere
Liniespil. F. har nærmest Form som et Komma, en
Trekvartcirkel, fra hvis indsnævrede Parti svagt
buede Linier føres sammen i en spids Vinkel
(Kommaværk). F. forekommer vistnok tidligst
i Englands <i>Decorated</i> Gotik og senere især i
Tyskland. Smlg. <sp>Flamboyant</sp>.
<i>C. A. J.</i>

<img>Fiskeblære.</img>
</chapter>

<chapter name="Fiskebugt">
<b>Fiskebugt</b>, <sp>Fish Bai</sp>, <sp>Great and Little F.</sp>,
to Havbugter paa Vestkysten af
Sydafrika, Nedre Guinea, i den portug. Koloni
Mossamedes, ligger henh. N. og S. f. Kap Negro.
<i>C. A.</i>
</chapter>

<chapter name="Fiskebäckskil">
<b>Fiskebäckskil</b> [↱fisk<sub>ə</sub>bæks↱t∫i.l], sv. Fiskerby
og Søbadested paa Vestkysten ved Kattegat, 100
km N. f. Göteborg. Foruden udmærkede Søbade
gives alle Slags med. Bade, Sygegymnastik og
Massage. Sæson: Juni—Septbr.
<i>E. F.</i>
</chapter>

<chapter name="Fiskedam (se Dambrug)">
<b>Fiskedam</b>, se <sp>Dambrug</sp>.
</chapter>

<chapter name="Fiskefjender">
<b>Fiskefjender</b>. Forsk. Dyr, der uden at være
egl. Snyltere paa Fiskene er til Skade for
Ferskvandsfiskeriet og særlig for Dambruget,
betegnes med Fællesnavnet F. Bl. Pattedyrene er
der Odderen, som æder en Masse Fisk, medens
Vandspidsmusen jævnlig gør Skade i Klækkehusene,
hvor den æder Rognen; Vandrotten er
slem til at gennemgrave Dæmningerne om
Fiskedammene, og i endnu højere Grad gælder
dette Bisam- ell. Bæverrotten (<i>Fiber
zibethicus</i>), der ikke lever hos os, men i de senere
