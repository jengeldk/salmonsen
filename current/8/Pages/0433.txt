Jernbanelinien Charleroi—Mons, har Jernindustri og
Stenbrud, (1911) 6957 Indb.
<i>G. Ht.</i>
</chapter>

<chapter name="Fontaktometer">
<b>Fontaktometer</b> (urigtigere
<sp>Fontaktoskop</sp>) Apparat til Maaling af Vædskers (f. Eks.
Kildevands) Indhold af Radiumemanation (se
<sp>Radioaktivitet</sp>).
<i>H. M. H.</i>
</chapter>

<chapter name="Fontan, Louis-Marie">
<b>Fontan</b> [fǡ↱tã], <sp>Louis-Marie</sp>, fr. Forf.
(1801—39), havde først et lille Skriverembede
i Provinsen, hvorfra han 1820 blev afsat p. Gr.
a. udpræget liberale Tendenser; han gik derpaa
til Paris og skrev i <i>Album</i> og i <i>Tablettes</i> skarpe
Artikler mod Regeringen. En mod Karl X rettet
satirisk Pamflet <i>Le mouton enragé</i> (1829) gjorde
Skandale og nødte ham til at flygte for at
undgaa Straf. Da imidlertid hverken Belgien,
Holland ell. Tyskland vilde give ham Asyl, maatte
han vende om og modtage sin Straf: 5 Aars
Fængsel og 10000 frc. Bøde. Julirevolutionen
befriede ham. Foruden sine politiske Artikler
skrev han en Samling <i>Odes et épìtres</i> (1825 og
1827) og en Del Skuespil, hvoriblandt kan
fremhæves: <i>L'actrice ou les deux portraits</i> (skrevet
med Ader 1826), <i>Perkins Warbeck</i> (1828),
<i>L'espion</i> (efter Cooper, skrevet med Halévy og
Drouineau, 1828), <i>La bossue</i> (med Ader, 1829),
<i>Jeanne la folle</i> (1830) o. fl.
<i>S. Ms.</i>
</chapter>

<chapter name="Fontana, Agostino">
<b>Fontana,</b> <sp>Agostino</sp>, italiensk Altsanger i
Chr. IV's Kapel (1638), blev Heinrich Schütz'
Efterfølger som Kapelmester i samme Kapel
(1647), men døde allerede efter faa Aars
Virksomhed (1650). Af s. N. kendes en anden berømt
ital. Sanger, der 1750 stod i Tjeneste hos
Kongen af Sardinien.
<i>A. H.</i>
</chapter>

<chapter name="Fontana, Carlo">
<b>Fontana,</b> <sp>Carlo</sp>, ital. Arkitekt, f. 1634 i
Bruciate, d. 1714 i Rom, Elev af Bernini,
forsøgte som pavelig Bygmester at sammensmelte
sin Læremesters og Borromini's Kunst, men
naaede ikke sine Forbilleder. Han har bygget
en Mængde romerske Bygninger; Paladserne
Monte Citorio, Grimani og Bolognetti, Villa
Visconti i Frascati, Minerva-Biblioteket og
Kirkerne S. Michele a ripa grande, S. Marta, S.
Marcelle ved Corsoen, S. Biagio og S. Maria in
Trastevere skyldes helt ell. delvis ham. Som
Bygmester ved Skt Peterskirken udgav han
efter dennes Fuldførelse et Værk: <i>Il tempio
Vaticano e sua origine</i> (1696). I Kirken er
Dronning Kristina af Sverige's Gravmæle
udført efter hans Tegning.
<i>(E. S.). C. A. J.</i>
</chapter>

<chapter name="Fontana, Domenico">
<b>Fontana,</b> <sp>Domenico</sp>, ital. Ingeniør og
Arkitekt, f. 1543 i Melidi ved Como-Søen af
schweizisk Æt, d. i Neapel 1607. I
Tyveaarsalderen kom han til Rom, og p. Gr. a. den
Yndest, han stod i hos Kardinal Montalto, den
senere Pave Sixtus V, blev der overdraget ham
store Opgaver. Mest omtalt var Flytningen fra
Nero's Cirkus til Peterspladsen af den store
Obelisk, som Caligula Aar 39 e. Kr. havde
hidført fra Ægypten. Efter Michelangelo's Plan
fuldførte han Peterskirkens Kuppel 1598; bl.
hans selvstændige Værker, hvis Barokstil er
klassisk kølig og røber hans norditalienske
Herkomst, kan fremhæves Capella del Presepio i
S. Maria Maggiore, med dets høje Kuppel, Villa
Negroni, Lateranpaladsets Loggia, Kvirinalets
Façade og Ordningen af Pladsen Monte Cavallo
med Obeliskerne og Dioskurerne. Under Pave
Clemens VIII faldt han i Unaade og drog 1592
til Neapel, hvor han blev kgl. Bygmester og
bl. a. opførte det kgl. Palads med dets kolossale
Façade. Hans Broder, <sp>Giovanni F.</sp>
(1540—1614), var ligeledes Arkitekt og gjorde sig
særlig bekendt ved sine betydelige hydrauliske
Arbejder; hans Søn <sp>Giulio Cesare F.</sp> blev
hans Efterfølger som kgl. Bygmester i Neapel
og byggede bl. a. Universitetet der.
<i>(E. S.). C. A. J.</i>
</chapter>

<chapter name="Fontana, Ferdinando">
<b>Fontana,</b> <sp>Ferdinando</sp>, ital. Forf., f. i
Milano 30. Jan. 1850. Han har rejst i mange
Lande, ogsaa som Sømand om Bord paa et
Skib, og i det hele ført et eventyrligt Liv. Dette
har ogsaa bestemt Karakteren af hans noget
ubearbejdede, dristige Talent, der har lagt sig
for Dagen i Digtsamlinger og enkelte Poesier,
Rejseskildringer, Kritikker, Bladartikler,
Operatekster (f. Eks. »Asraël«, komponeret af
Franchetti 1887) og to Skuespil i milanesisk Dialekt,
<i>El Barchett de Buffalora</i> og <i>La status del sor
Incioda</i>, som vandt meget Bifald. Stor Opsigt
gjorde hans første digteriske Arbejde <i>Il
Rebecchino</i>; af hans senere Digtninger kan
fremhæves <i>Il canto dell' odio</i>, <i>Il Convento</i> og <i>Il
Socialismo</i>.
<i>(E. G.). E. M-r.</i>
</chapter>

<chapter name="Fontana, Prospero">
<b>Fontana,</b> <sp>Prospero</sp>, ital. Maler, f. 1512
i Bologna, d. 1597 smst. F. var Elev af
Innocenzo da Imola; i Rom, hvor han først virkede,
malede han en Del fermt udførte dekorative
Arbejder (i Vigna di papa Giulio); senere blev
han af Primaticcio kaldet til Frankrig, hvorfra
han dog snart vendte tilbage til sin Fødeby.
Her udfoldede han en ret omfattende
Virksomhed, malede Fresker og Alterbilleder, hvoraf
nu nogle bevares i Byens Pinakotek
(»Gravlæggelsen«); Malerier af ham i S. Salvatore og S.
Giac. Maggiore smst. — Hans Datter og Elev,
<i>Lavinia</i>, (1552—1614), malede Portrætter og
Historiebilleder. De fleste af hendes Værker
findes i hendes Fødeby Bologna (saaledes i S.
Lucia).
<i>A. Hk.</i>
</chapter>

<chapter name="Fontana di Trevi">
<b>Fontana di Trevi</b> [-↱trævi], en af de
anseseligste Fontæner i Rom, med Statuer af
Neptun og Sundhedens og Frugtbarhedens
Gudinder. F. d. T. er fuldført 1762; den faar Vand
fra en antik Vandledning (<i>Aqua Virgo</i>), bygget
Aar 19 f. Kr. af M. Agrippa. Det har længe
været alm. Skik, at Romafarere, inden de forlod
Byen, drak af Vandet og kastede en Mønt i
Bassinet, en Ceremoni, der skulde bevirke, at
man kom til Rom en Gang igen.
<i>C. B.</i>
</chapter>

<chapter name="Fontanalia (se Fons)">
<b>Fontanalia,</b> se <sp>Fons</sp>.
</chapter>

<chapter name="Fontana-Mast">
<b>Fontana-Mast,</b> en forskydelig Mast
bestaaende af flere inden i hinanden forskydelig
anbragte Rør, som hurtig kan skydes ud i
Forlængelse af hinanden ved Hjælp af et inden i
Rørene anbragt elastisk Staalbaand. F.
anvendes som Observationsmast og Radiomast til
milit. Formaal, hvor det af Hensyn til
Transporten er af Bet. let at kunne skyde Masten
sammen.
<i>H. P. C.</i>
</chapter>

<chapter name="Fontane, Theodor">
<b>Fontane</b> [fon↱ta.n<sub>ə</sub>], <sp>Theodor</sp>, tysk Forf.
f. 30. Decbr 1819 i Neu Ruppin, d. 20. Septbr
1898 i Berlin. Som 16-aarig blev han anbragt i
Apotekerlære, var 1840—43 ansat i Leipzig og
Dresden og stiftede i disse Aar Bekendtskaber,
der blev betydningsfulde for ham, da han
bestemte sig for at føre sit Liv over i et andet
