ogsaa Afsnittet »Myrer« i <sp>Grandidier</sp>, »Fauna
Madagascars«.
<i>J. S. J.</i>
</chapter>

<chapter name="Forel, François Alphonse">
<b>Forel</b> [fâ↱ræl], <sp>François Alphonse</sp>,
schweizisk Naturforsker, f. 2. Febr 1841 i
Morges (Kanton Waadt); han er Prof. i Anatomi og
Fysiologi ved Univ. i Lausanne. Hans Studier
har fortrinsvis drejet sig om de schweiziske
Søers fysiske og faunistiske Forhold, og
navnlig har Genève-Søen været Genstand for hans
omfattende og indtrængende Undersøgelser.
Resultaterne af disse, ved hvilke »Limnologien« er
grundlagt som særlig Videnskabsgren, er
publicerede i en Rk. Afh. og foreligger samlede i
Værkerne <i>Le Léman</i>, der udkom 1892 i
Lausanne, og »Handbuch der Seenkunde«, 1901. Han
har for øvrigt beskæftiget sig med forhistoriske
Undersøgelser (<i>Note sur la découverte faite à
Schussenried de l'homme contemporain du renne</i>
[1867]), med Gletscherstudier og med
seismologiske Undersøgelser.
<i>(J. C.). R. H. S.</i>
</chapter>

<chapter name="Forelaborre (se Ørredaborre)">
<b>Forelaborre,</b> se <sp>Ørredaborre</sp>.
</chapter>

<chapter name="Foreland">
<b>Foreland</b> [↱få.<sub>ə</sub>£<sub>ə</sub>nd], <sp>North og South F.</sp>,
to Forbjerge af Kridt paa Englands sydøstlige
Kyst, Halvøen Kent. <sp>North F.</sp> danner det
nordøstlige Hjørne af Halvøen, Spidsen af Isle
of Thanet, mellem Byerne Margate og
Ramsgate og bærer et Fyr. <sp>South F.</sp> ligger 26 km
længere mod S. og lidt Ø. f. Dover, skyder sig
ud i Strædet ved Calais over for Gris-Nez i
Frankrig og bærer to Fyr. De to Forbjerge
betegner Grænserne for Reden <sp>the Downs</sp>,
og ud for dem vandt Ruyter 11.—14. Juni 1666
sin store Sejr over Englænderne under Monk.
<i>G. Ht.</i>
</chapter>

<chapter name="Forelgranulit (se Granulit)">
<b>Forelgranulit,</b> se <sp>Granulit</sp>.
</chapter>

<chapter name="Forelsten (se Gabbro)">
<b>Forelsten,</b> se <sp>Gabbro</sp>.
</chapter>

<chapter name="Forelæg">
<b>Forelæg.</b> I norsk Ret tilkommer der, hvor
Talen er om Forseelser og Smaaforbrydelser,
Politiet ell. Statsadvokaten — ell. i visse Sager
andre admin. Autoriteter — Myndighed til at
foreslaa (»forelægge«) den, der sigtes,
Vedtagelsen af en Bøde for det af ham udviste
Forhold. Hvis den Paagældende inden en i F.
angivet Frist udtrykkelig erklærer sig villig
til at betale Bøden, bliver der ikke Tale om
retslig Forfølgning; i modsat Fald forfølges Sagen
ved Retten. Fordelen ved denne Ordning er,
at den Private, der erkender sin Fejl og er
rede til at tage den derfor forskyldte Bøde,
slipper for Besværet, Tidsspilden og Ubehaget
ved Møde i Retten, medens Domstolene
befries for en Mængde smaa og i deres Udfald
utvivlsomme Retssager. De gældende Regler
om F. findes dels i den norske Straffeproceslov
af 1. Juli 1887 §§ 287—90, dels i en Rk. særlige
Love.

For tysk Rets Vedk. findes noget til F.
svarende i den saakaldte »polizeiliche
Strafverfügung«.

I den danske Retsplejelov af 11. Apr. 1916 er
F. eller, som de ogsaa kaldes »Bødeforelæg«
hjemlede ved dens § 931, idet Politimesteren,
naar han antager, at en Politisags-Forseelse
ikke egner sig til højere Straf end en Bøde af
ikke over 40 Kr., kan lade Anklageskriftet
forkynde for Sigtede med en Paategning om, at
denne, saafremt han erkender sig skyldig og
ønsker saadan Afgørelse, kan erklære sig rede
til uden retslig Forfølgning inden en angiven
Frist at erlægge en af Politimesteren foreslaaet
Bøde.
<i>E. T.</i>
</chapter>

<chapter name="Forelæggelse">
<b>Forelæggelse.</b> I den gamle danske Proces
havde det ofte Bet. at kunne bevise, at
Sagsøgte ikke vilde rette for sig. Dette fordredes
godtgjort ved gentagne, forgæves foretagne
Indstævninger, hvilket kaldtes F. Især brugtes
F. ved den saakaldte Fordeling, hvor 3 forgæves
foretagne Indstævninger dannede Grundlaget for
Forfølgningen. Frd. 3. Juni 1796 § 1 afskaffede
F., saa at man fremtidig altid kunde nøjes med
een Stævning, men paabød, at det stedse skulde
anføres i Stævningen, at F. ikke gaves; og
hermed vedblev man i henimod 100 Aar, lige
til L. 11. Apr. 1890 § 4 erklærede det for
unødvendigt at omtale F. ell. Lavdag.
<i>K. Hch.</i>
</chapter>

<chapter name="foreløbige Love (se provisoriske Love)">
<b>foreløbige Love,</b> se <sp>provisoriske Love</sp>.
</chapter>

<chapter name="foreløbige Retsmidler">
<b>foreløbige Retsmidler</b> kaldes visse
Retsskridt, der navnlig gaar ud paa at sikre
Opfyldelsen af Retskrav ell. at afværge
Retskrænkelser. Saadanne Retsmidler er efter dansk Ret
dels <sp>Forbud</sp>, dels <sp>Arrest</sp> (d. v. s. civil
Arrest, der fortrinsvis bestaar i Beslaglæggelse
af Gods til Sikkerhed for Gæld, hvorimod den
kriminelle Arrest ikke vedkommer det
heromhandlede Emne). Disse Retshandlinger
iværksættes af Fogeden, og deres foreløbige Karakter
bestaar deri, at de ikke i sig selv bringer
nogen Afgørelse af Parternes Mellemværende, men
kun danner en forberedende Indledning til et
senere flg. Sagsanlæg (Justifikation), hvorunder
det ved Dom bliver endelig afgjort, hvorvidt
Anvendelse af Arrest ell. Forbud har været
lovlig.
<i>K. Hch.</i>
</chapter>

<chapter name="forende">
<b>forende</b> (af tysk »verenden«), Udtryk i
Jagtsproget for Vildtets Død.
</chapter>

<chapter name="forenede Dampskibsselskab (se Dampskibsselskab, Det forenede)">
<b>forenede Dampskibsselskab</b>, se
<sp>Dampskibsselskab</sp>, Det forenede.
</chapter>

<chapter name="forenede norske Arbejdersamfund (se Norske Arbejdersamfund)">
<b>forenede norske Arbejdersamfund,</b> se
<sp>Norske Arbejdersamfund</sp>.
</chapter>

<chapter name="forenede Rigsdag">
<b>forenede Rigsdag.</b> Den f. R. dannes iflg.
Grl. 1915 § 65 ved Sammentræden af
Folketinget og Landstinget, saaledes at begge Tings
Medlemmer samles i samme Sal, vælger
Formand og tager Beslutning efter Stemmeflerhed,
hvorved Folketinget, som er næsten dobbelt saa
talrigt som Landstinget (140 mod 72
Medlemmer), faar den overvejende Bet. ved Afgørelsen.
At saaledes de to Ting træder sammen og
faktisk handler som eet Ting, er jo en aabenbar
Afvigelse fra Tokammersystemets Princip, og
da dette Princip er fastslaaet i Grundloven, jfr
Grl.'s § 29, hvorefter Rigsdagen bestaar af
Folketinget og Landstinget, altsaa af to for sig
sammentrædende og handlende Ting, kan
Tingene kun træde sammen som f. R. i de
Tilfælde, der i selve Grundloven positivt er
henviste til den f. R.'s Afgørelse ell. iflg. Analogien
af de i Grl. nævnte Tilfælde maa henvises
dertil.

I adskillige fremmede Forfatninger hjemles
en slig Afvigelse fra Tokammersystemets
Princip i ret vidt Omfang, nemlig som den sidste
Afgørelsesmaade, naar Kamrene ikke kan blive
enige om et Lovforslag. I Danmark er den
derimod kun hjemlet i et sjældent
Undtagelsestilfælde, nemlig iflg. Grl.'s § 8, naar der ved
