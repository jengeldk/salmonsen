<sp>Bourguignonsk</sp>, mod NØ. <sp>Picardisk</sp>,
mod NV. <sp>Normansk</sp>, mod S. og SV.
<sp>Poitevinsk</sp> og i Midten <sp>Centralfransk</sp> (<i>le
français de France</i> ell. <i>le francien</i>). P. Gr. a.
de politiske Forholds Udvikling (Regeringen
faar saaledes sit Sæde i Paris, Hovedstaden i
<i>Ile de France</i>) hæver denne sidste Dialekt sig
efterhaanden til at blive Normalsproget (paa
samme Maade hæves Toskansk i Italien og
Kastillansk i Spanien til Rigssprog). Den ældste
Sprogperiode karakteriseres væsentlig ved
Bevaringen af den gallo-romanske
<sp>Deklination</sp> med to Kasus, en Subjektsform og en
Afhængighedsform: <i>murs</i> (lat. <i>murus</i>), <i>mur</i> (lat.
<i>murum</i>); <i>mur</i> (lat. <i>muri</i>), <i>murs</i> (lat. <i>muros</i>);
<i>emperedre</i>, senere <i>emperere</i> (lat. <i>imperator</i>);
<i>emperedor</i>, <i>empereor</i> (lat. <i>imperatorem</i>);
<i>emperedor</i>, <i>empereors</i> (lat. <i>imperatores</i>). P. Gr. a.
denne Deklination var Ordstillingen meget fri;
medens man i moderne Fransk kun kan sige f.
Eks. <i>le chien mord le cerf</i>, sagde man i
Middelalderen saavel <i>li chiens mort le cerf</i> som <i>le
cerf mort li chiens</i>, da det gramm. Forhold
mellem Ordene angives ved Bøjningsendelserne;
Afhængighedsformen kunde ogsaa (uden Hjælp
af Præposition) udtrykke Dativ: <i>Dieu porofrit
le guant</i> (= <i>il offrit le gant à Dieu</i>) og Genitiv:
<i>li chevals le rei</i> (= <i>le cheval du roi</i>). En Rest
af det sidste Forhold er bevaret i Udtryk som
<i>Hôtel-Dieu</i>, <i>Fête-Dieu</i>, <i>Cours-la-Reine</i>, <i>le feu
saint Antoine</i>, o. s. v. I lydlig Henseende besad
Oldfransk en Mængde Diftonger og Triftonger,
baade orale og nasale, der senere for en stor
Del er forsvundne; hvad de enkelte Vokaler
angaar havde man <i>i</i>, <i>é</i>, <i>è</i>, <i>a</i>, <i>ò</i>, <i>ó</i>, <i>u</i> og det
ubetonede <i>ə</i> (<i>e féminin</i>); dertil kommer i Løbet af
Middelalderen de rundede Fortungevokaler <i>y</i>,
<i>ø</i>, <i>ö</i> og Nasalvokalerne <i>ã</i>, <i>õ</i>, <i>æ</i>. Af
Konsonanterne maa foruden det mouillerede <i>l</i> (i <i>fille</i>) og
det mouillerede <i>n</i> (i <i>montaigne</i>) særlig mærkes
de sammensatte Lyd <i>ts</i> (i <i>cent</i>, <i>dolce</i>, <i>granz</i>, o.
s. v.), tš (i <i>blanche</i>, <i>riche</i>, <i>sache</i>, o. s. v.) og
dš (i <i>jor</i>, <i>jouer</i>, <i>gent</i>, <i>large</i>, <i>vengier</i>, o. s. v.).
I Løbet af 11. og 12. Aarh. vokaliseres <i>l</i> foran
en Konsonant til <i>u</i>: <i>albe</i> > <i>aube</i>, <i>chevals</i> >
<i>chevaus</i>, og <i>s</i> forstummer i samme Stilling:
<i>teste</i> > <i>tête</i>, <i>bastir</i> > <i>bâtir</i>, men de gl.
Skrivemaader vedligeholdes længe; det forstummede <i>s</i>
skrives endog lige til Aar 1740. Der var mellem
de forsk. Bøjningsformer af Ordene en rig
fonetisk Afveksling, som senere i de fleste
Tilfælde er udjævnet ved Analogi; man sagde <i>amer</i>
— <i>aim</i>, <i>laver</i> — <i>lef</i>, <i>lever</i> — <i>lief</i>,
<i>trover</i> —
truef; <i>li dus</i> — <i>le duc</i>; <i>poire</i> — <i>perier</i>, o. s. v.,
hvorimod man nu siger <i>aimer</i> — <i>j'aime</i>, <i>laver</i>
— <i>je lave</i>, <i>lever</i> — <i>je lève</i>, <i>trouver</i> — <i>je trouve</i>;
<i>les ducs</i> — <i>le duc</i>; <i>poire</i> — <i>poirier</i> o. s. v.
Derimod var Sætningsbygningen kun lidet udviklet,
og man bevægede sig mest i Paratakser.
Ordforraadet var meget rigt; der dannes en
Mængde ny Afledninger (<i>cuer</i> — <i>corage</i>, <i>corageos</i>,
<i>coraille</i>, <i>corée</i>) og Sammensætninger (<i>conoistre</i>
— <i>desconoistre</i>, <i>mesconoistre</i>), og man laaner
en Del lærde Ord fra Latin: som f. Eks.
<i>virginite</i>, <i>siècle</i>, <i>vérité</i>, <i>charitë</i>, <i>hospital</i>, <i>prélat</i>,
<i>pape</i>, <i>sacrifice</i> o. s. v.; det er dog først i 14.
og særlig i 15. og 16. Aarh., at disse Laaneord
optræder i større Mængde. P. Gr. a.
Forbindelserne med Orienten indføres ogsaa en Del
<sp>orientalske</sp> Ord som <i>calife</i>, <i>carquois</i>, <i>cifre</i>
(<i>chiffre</i>), <i>coton</i>, <i>gazelle</i>, <i>jupe</i>, <i>orange</i>, <i>sirop</i>, <i>sot</i>,
<i>zéro</i>, o. s. v. I Middelalderen var det fr. Sprog
kendt og dyrket langt uden for Landets
politiske Grænser; til England overførtes det ved
Landets Erobring af Normannerne 1066 og holdt
sig her fl. Aarh. igennem, særlig i de højere
Klasser, og benyttedes desuden som officielt
Sprog, ligesom der i England fremstod en rig
anglo-normansk Litt. (se nærmere <sp>England</sp>,
Afsn. »Sprog«). I Italien var Fransk saa
udbredt, at fl. ital. Forf. blev deres Modersmaal
utro for <i>la délitable parlëure françoise</i>, og der
opstod i Norditalien en hel gallo-ital. Litt.
Ogsaa i germanske Lande var Kendskabet til
Fransk meget udbredt; det dyrkedes endog
uden for Europa og taltes paa Cypern og i det
ny Kongerige Jerusalem. (<i>La langue et la
littérature françaises depuis le IX. siècle jusqu'au
XIV. siècle, par</i> <sp>Karl Bartsch</sp> og <sp>A.
Horning</sp> [Paris 1887]).

Den <sp>middelfranske</sp> Sprogperiode
omomfatter Tiden fra 14. Aarh. til Slutn. af 16. I
denne Periode udvikler den centralfranske
Dialekt sig til at blive Rigssprog og anerkendes
som saadant officielt af Frants I, der ved
Forordningen i Villers-Cotterets (1539) paabyder, at
Fransk skal anvendes ved Domstolene og i alle
offentlige og private Dokumenter. De øvrige
Dialekter, der spillede saa stor en Rolle i den
forrige Periode, fortrængtes efterhaanden
fuldstændig fra Litt. og synker ned til at blive
<i>patois</i>. I Beg. af denne Periode forsvinder den
oldfranske Deklination, Nominativformerne
fortrænges overalt af Afhængighedsformerne, og <i>s</i>
bliver derved Flertalsmærke (<i>le mur</i> — <i>les
murs</i>, <i>l'empereur</i> — <i>les empereurs</i>); kun
ganske enkelte Nominativsformer som <i>on</i> (latinsk
<i>homo</i>), <i>sœur</i> (lat. <i>soror</i>), <i>maire</i> (lat. <i>major</i>)
o. s. v. lever videre, men kun een af dem, <i>on</i>,
med Nominativs Funktion. Inden for
Verbalbøjningen indtræder talrige Analogidannelser og
Udjævninger, hvorved den oldfranske
Konjugation betydelig forandres; her skal særlig
fremhæves Forholdene i <i>Passé défini</i> i de stærke
Verber. I St f. den oldfranske Bøjning med
bevægelig Accent (ligesom endnu i Italiensk):
<sp>vin</sp> — <sp>venis</sp> — <sp>vint</sp> — <sp>venimes</sp> —
<sp>venistes</sp> — <sp>vindrent</sp> faar man nu <i>vin</i>(<i>s</i>)
— <i>vins</i> — <i>vint</i> — <i>vinmes</i> — <i>vintes</i> — <i>vindrent</i>
(<i>vinrent</i>). I lydlig Henseende maa fremhæves
Udviklingen af ny Nasalvokaler, den
begyndende Forstumning af de udlydende Konsonanter
og Bortfald inde i Ordet af <i>e féminin</i> efter en
Vokal (<i>vraiement</i> > <i>vraiment</i>, <i>remerciement</i>
> <i>remerciment</i>, <i>absoluement</i> > <i>absolument</i>)
ell. foran en Vokal (<i>sëur</i> > <i>sûr</i>, <i>eage</i> > <i>âge</i>,
<i>veoir</i> > <i>voir</i>, <i>reont</i> > <i>ront</i>, <i>rond</i>).
Ordforraadet undergaar en betydelig Forandring;
Sproget oversvømmes af lærde Laaneord,
hentede direkte fra Latin, som f. Eks. <i>abstrait</i>,
<i>adopter</i>, <i>aristocratie</i>, <i>bibliothèque</i>, <i>caduc</i>,
<i>calamité</i>, <i>candide</i>, <i>intelligence</i>, <i>police</i>, <i>politique</i>,
<i>sollicitude</i>, <i>utile</i>, o. s. v., samtidig med at
mange af de gl. folkelige Ord forsvinder. I fl.
Tilfælde udvikler der sig Dobbeltformer, idet den
ældre Form af det lat. Etymon bevares ved
