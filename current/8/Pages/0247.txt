foran den af Forsvarerne bliver beskudt paa langs,
d. v. s. parallelt med Liniens Retning, medens
den selv siges at blive <sp>enfileret</sp>, hvis
Angriberne beskyder den paa langs.
<i>Sch. P.</i>
</chapter>

<chapter name="Flankering">
<b>Flankering</b> kaldes den Beskydning, som
finder Sted fra en Flanke, og som i det
særlige Tilfælde, hvor Beskydningen er bestemt til
at hæve den døde Vinkel i en Fæstningsgrav,
benævnes <sp>Grav-F.</sp>. (s. d.).
<i>Sch. P.</i>
</chapter>

<chapter name="Flankestilling">
<b>Flankestilling</b> kaldes den Stilling, som
indtages ud til Siden af Fjendens formodede
Fremrykningslinie med Front mod hans Flanke,
og hvorved hans Fremrykning trues. F. maa
ikke kunne omgaas ell. oprulles ved Angreb i
dens Flanke. En saadan Opstilling tvinger
enten Fjenden til at afvige fra det egl. Maal
for at tage Front mod F. ell. til at detachere
en Del af sin Styrke mod denne, hvorved hans
Kræfter svækkes. I de slesvigske Krige var
Als og Fredericia F.
<i>B. P. B.</i>
</chapter>

<chapter name="Flankonade">
<b>Flankonade</b> [flaŋ-] (egl. Sidestød, af fr.
<i>flanc</i>, Side) er en Benævnelse fra
Floretfægtning, der betegner en Bevægelse, ved hvilken
man binder Modstanderens Klinge med sin
egen og fører hans Spids ud til Siden for at
rette et Stød mod ham i Blottelsen.
<i>K. A. K.</i>
</chapter>

<chapter name="Flankør">
<b>Flankør</b> [flaŋ↱kø´r], forældet Betegnelse for
en Rytter, der anvendes i Sikrings- og
Efterretningstjenesten.
<i>(C. G. B.). O. P.</i>
</chapter>

<chapter name="Flannan Islands">
<b>Flannan Islands</b> [f£än<sub>ə</sub>n-↱a`i£<sub>ə</sub>ndz], en Gruppe
af 7 smaa Klippeøer, ogsaa kaldet <i>Seven
Hunters</i>, som hører til Hebriderne og ligger i
Atlanterhavet c. 30 km V. f. Lewis.
<i>G. Ht.</i>
</chapter>

<chapter name="Flaske">
<b>Flaske</b> kaldes det Apparat, der
sædvanligvis benyttes til spæde Børns kunstige
Ernæring. Naar et Barn ikke kan faa Bryst, maa
det i St f. have Mælk fra et Dyr, hvilket
næsten altid bliver Koen; dette kaldes, at det
<sp>ernæres kunstigt</sp>. Men det skal dog
helst tilegne sig Føden ved Patning, og man
kommer derfor Mælken paa en F., som man
forsyner med en <sp>Pattetold</sp> ɔ: en Hætte
af Kautsjuk, der ligner en Brystvorte, og som
i Spidsen er gennemboret med 3—4 fine
Huller. Hvilken Form F. har, er i og for sig uden
Bet., kun maa det være let at rense den
fuldkomment. Ogsaa Pattetolden maa renses meget
omhyggelig; derfor er alle mere komplicerede
Apparater at forkaste, saaledes navnlig
Brugen af den saakaldte »Slange« ɔ: et
Gummirør, hvis ene Ende er befæstet til et Rør, der
gennem en Prop gaar ned i F., medens
Pattetolden sidder ved den anden Ende; man
opnaar herved, at Barnet kan drikke, medens
F. ligger ved Siden af det, uden at nogen
behøver at holde den; men da derved den for
spæde Børn saa nødvendige Regelmæssighed i
Ernæringen (se <sp>Diegivning</sp>) let forstyrres,
er dette ingen Fordel, der kan overveje
Vanskeligheden ved at holde Slangen ren,
tværtimod. — For at Komælken skal være tjenlig
til Føde for det spæde Barn, maa den af
Hensyn til Ko- og Menneskemælkens forskellige
Sammensætning fortyndes med Vand (ell.
Bygsuppe), og der maa tilsættes Sukker. I Beg.
giver man lige Dele Vand og Mælk (til
svagelige ell. for tidlig fødte Børn 2 Dele Vand
til 1 Del Mælk) og stiger gradvis, idet man som
alm. Regel kan opstille, at man til hver Del
Vand sætter lige saa mange Dele Mælk, som
Barnet er Maaneder; fra 6.—7. Maaned kan
man give ren Mælk. Til hver Portion, Barnet
skal drikke, sættes 1/2 Teskefuld stødt Melis
ell. Mælkesukker. I Beg. skal hvert Maaltid
kun være omtr. 1/16 l, stigende i Løbet af en
Maaned til henved 1/8 l, og sjælden behøver
man senere at stige til over 1/5 l. — Mælken
maa være uforfalsket, af sunde Køer, og der
maa ikke i deres Føde være Stoffer, der kan
indvirke uheldig paa Mælken (Mask og Bærme
fra Brændevinsbrænderier, visse Roeformer
o. s. v.). Den maa ikke være skummet (ell.
halvskummet). For at hindre Mælken i at blive sur
og for at dræbe de Sygdomsspirer, som kan
findes i Mælken (Tuberkulose, Difteri,
Skarlagensfeber, tyfoid Feber o. fl. a.), har man
kogt den. Endnu bedre er den nu alm.
anvendte Soxleth'ske Metode (s. d.), hvorved
Mælkeblanding og F. steriliseres. —
Opflaskning kan give udmærket gode Resultater, men
kræver stor Omhu for at lykkes. (<sp>Litt</sp>.:
<sp>Leopold Meyer</sp>, »Den første Barnepleje«
[Kjøbenhavn 1915]).
<i>Lp. M.</i>
</chapter>

<chapter name="Flaske, Leydner (se Leydnerflaske)">
<b>Flaske, Leydner</b>, se <sp>Leydnerflaske</sp>.
</chapter>

<chapter name="Flaskebarn">
<b>Flaskebarn</b> kaldes et Barn, der ernæres
ved Flaske, modsat <sp>Brystbarn</sp>, der faar
Die. Naar Opflaskningen foretages omhyggelig
og rationelt, kan den give næsten lige saa
gode Resultater som Diegivning; dog er F.
maaske mere tilbøjelige til at faa engelsk Syge.
Men da Opflaskningen for at lykkes kræver
den største Omhu og Renlighed, og da der ofte,
naar noget i denne Retning forsømmes, opstaar
Tarmsygdomme (Kolerine) o. a. Sygdomme hos
Børnene, er det let at forstaa, at Dødeligheden
er langt større blandt F. end blandt Brystbørn.
<i>Lp. M.</i>
</chapter>

<chapter name="Flaskeelement (se galvaniske Elementer)">
<b>Flaskeelement</b>, se <sp>galvaniske
Elementer</sp>.
</chapter>

<chapter name="Flaskefabrikation (se Glas)">
<b>Flaskefabrikation</b>, se <sp>Glas</sp>.
</chapter>

<chapter name="Flaskefyldningsmaskine (se Flasker)">
<b>Flaskefyldningsmaskine</b>, se <sp>Flasker</sp>.
</chapter>

<chapter name="Flaskegræskar (se Lagenaria)">
<b>Flaskegræskar</b>, se <sp>Lagenaria</sp>.
</chapter>

<chapter name="Flaskekapsler (se Flasker)">
<b>Flaskekapsler</b>, se <sp>Flasker</sp>.
</chapter>

<chapter name="Flaskelak (se Flasker)">
<b>Flaskelak</b>, se <sp>Flasker</sp>.
</chapter>

<chapter name="Flaskeovn">
<b>Flaskeovn</b>, foroven indsnævret, staaende
Ovn til Kalkbrænding.
<i>E. Su.</i>
</chapter>

<chapter name="Flaskepost">
<b>Flaskepost</b> (<sp>Søv.</sp>), en Depeche, der
indesluttes i en vandtæt lukket Flaske, som vil
flyde, naar den kastes i Havet, og muligvis
blive fisket op fra et Skib ell. naa Havn ell.
beboet Kyst. F. anvendes, naar et Skib er
i Nød, til Befordring af vigtige Meddelelser;
men kan ogsaa benyttes til Konstatering af
Strømforhold m. m. Efter folkeretlig Brug
afleveres saadanne Flasker af Finderen til den
stedlige Øvrighed og overgives af denne til
vedk. Lands Konsul, der sørger for
Viderebefordring af Efterretningen. Navnlig i
arktiske Egne er F. bleven anvendt med Resultat til
Overbringelse af Efterretninger om
Polarekspeditioner. Indholdet af F. bliver aarlig
bekendtgjort i <i>Nautical Magazine</i> (London) og i
<i>Annalen der Hydrographie</i> (Berlin).
<i>H. E.</i>
</chapter>

<chapter name="Flaskeproppemaskine (se Flasker)">
<b>Flaskeproppemaskine</b>, se <sp>Flasker</sp>.
</chapter>

<chapter name="Flasker">
<b>Flasker</b> fremstilles ofte af Glas, men til
specielt Brug benyttes dog ogsaa F. af andre
