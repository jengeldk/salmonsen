Kommandoen. Der var nu ikke længere noget Haab,
og 23. Jan. meldte Udenrigsminister Jules Favre
sig i Yersailles for at indlede
Kapitulationsforhandlinger, som afsluttedes 28. Jan., efter at en
Vaabenstilstand alt var begyndt Natten 26.—27.
Jan. Alle Paris' Forter og deres Materiel faldt
i Sejrherrens Hænder; Linie- og
Mobilgardeafdelinger blev krigsfangne, medens en
Liniedivision paa 12000 Mand og Nationalgarden skulde
overtage Sikkerhedstjenesten; Paris skulde
betale en Krigskontribution paa 200 Mil. frc., og
en Vaabenstilstand paa 21 Dage blev tilstaaet
hele Frankrig, med Undtagelse af de før nævnte
Dept., for at en Nationalforsamling i Bordeaux
kunde indkaldes. Krigen fortsattes altsaa nu i
Østfrankrig, men indskrænkede sig dog navnlig
om Belfort, hvis energiske Kommandant, Oberst
Denfert Rochereau, havde ydet en sejg
Modstand, saa Belejringsarbejderne trak i
Langdrag. Først 16. Febr kapitulerede Fæstningen
efter den fr. Regerings Befaling, og
Besætningen fik fri Afmarch med krigersk Honnør. S.
D. udstraktes ogsaa Vaabenstilstanden til de
sydlige Departementer.

Hermed var Krigen til Ende (se i øvrigt
<sp>Frankrig</sp>, »Historie«). Den havde kostet
uhyre Ofre, Af Franskmænd var c. 276000 Mand
blevne trufne, medens 138871 var faldne ell.
døde af Sygdom. Der maatte betales 5
Milliarder frc. i Krigsskadeserstatning, og Værdien
af det, som i øvrigt var gaaet tabt, anslaas til
c. 14 Milliarder<footnote>Tyskerne erobrede i alt 107 Ørne og Faner, 1915
Feltkanoner, 526 Fæstningskanoner samt 855000
Geværer og Haandvaaben.</footnote>. Antallet af Trufne paa tysk
Side var kun c. 130000 Mand, medens 40881
Personer (Civile og Marinen medregnet) faldt
ell. døde af Sygdom, hvortil dog maa føjes c.
12800 »Savnede«. Betegnende for Forskellen i
Krigsføringen i de to Afsnit turde være, at
Fægtningstabet for Tyskerne i 1. Afsnit var 77000
Mand, i 2. Afsnit kun 53000 Mand.

Ang. Krigsføringen til Søs er ikke videre at
bemærke, da Frankrigs Overlegenhed paa Søen
var saa stor, at de tyske Krigsskibe maatte
holde sig inde i Flaadestationerne
Wilhelmshafen og Kiel, samt paa Elben og ved
Stralsund. Den fr. Østersø-Flaade talte 14
Panserfregatter, 1 Panserkorvet og et større Antal
Avisoer under Befaling af Admiral
Bouët-Willaumez. Af den paatænkte
Landgangsekspedition til Østersøen blev dog intet, men den
bevirkede dog, at 17. Division, 1. og 2.
Landeværns- og Garde-Landeværnsdivisionen
opstilledes i Nordtyskland for at kunne afslaa et
Landgangsforetagende. Desuden raadede
Generalguvernøren, General Vogel v. Falkenstein,
over 90000 Mand Besætnings- og
Erstatningstropper.

Fra Midten af Aug. stod en fr. Flaade i
Nordsøen under Befaling af Viceadmiral
Fourichon, som dog allerede 10.—11. Septbr vendte
tilbage til Cherbourg, hvorfra den senere af og
til løb ud for at hindre de tyske Krigsskibe i
at bemægtige sig de fra Udlandet ad Søvejen
ankommende Tilførsler af Krigsmateriel.
Flaaden i Østersøen vendte hjem i Slutn. af Septbr
og viste sig ikke senere.

(<sp>Litt.</sp> over Krigen 1870—71 omfatter fl.
Tusinde Bd. Den bedste Oplysning om Kildernes
Værd findes i »Löbells Jahresberichte über die
Veränderungen und Fortschritte im
Militärwesen«, hvoraf 1. Aarg. udkom 1874, se ogsaa
»Militärlitteratur Zeitung« og 12. Aarg. af
»Zeitschrift des kgl. Pr. Staats-Bureaus«. Paa tysk
Side er Hovedværket »Der
Deutsch-Französische Krieg 1870—71, red. v. d. kriegsgesch.
Abth. des gr. Gstbs.« [5 Bd, Berlin 1874—81]
samt Moltke's »Milit. Korresp. Der Krieg
1870—71« [2 Bd, Berlin 1896]. De enkelte Hæres
Operationer er udgivne af v. Wartensleben
[Südarmee, 2. Opl., Berlin 1872. Nordarmee,
1873]; v. d. Goltz [2. Armee, 1873 og 1875];
Schell [1. Armee, 2. Opl. 1872 og Nordarmee,
1873]. Slagene er navnlig blevne behandlede af
Major Kunz, »Einzeldarstellungen v. Schlachten
aus dem Kriege Deutschlands gegen die franz.
Republik« [1. og 2. Hæfte, Berlin 1891]; »Die
Schlacht v. Wörth« [1891], »Die Schlacht v.
Loigny-Poupry, v. 30. Novbr—1. Decbr bei
Paris«, »Die Schlacht v. Orléans« og »Die Schlacht
an der Lisaine«. Af stor Bet. er endvidere Kapt.
F. Hoenig's Arbejder om Krigen 1870—71,
navnlig: »24 Stunden Moltkescher Strategie« og »Der
Volkskrieg an der Loire« [4 Bd]. De enkelte
Vaabenarters Optræden fremgaar bedst af
Generalløjtnant <sp>Scherff</sp>, »Kriegslehren in
kriegsgesch. Beispielen der Neuzeit« [5 Hæfter,
1894—95j; <sp>Kunz</sp>, »Die Deutsche Reiterei in
den Schlachten und Gefechte des Krieges v.
1870—71« [Berlin 1895]; <sp>Hoffbauer</sp> og <sp>Leo</sp>,
»Die Thätigkeit der deutschen Artillerie im
Kriege 1870—71« [Berlin 1873]; <sp>R. Wagner</sp>,
<sp>Heyde</sp> og <sp>Fröse</sp> og <sp>P. Wolff</sp> har udg. en
Fremstilling af Strassburgs, Paris' og Belforts
Belejring; <sp>Goetze</sp>, »Die Thätigkeit d. deutsch.
Ingen.« [Berlin 1872—73]. Af fr. Fremstillinger
findes <i>La guerre de 1870—71; Publié par la
revue d'histoire, redigée à la section historique de
l'etat-major de l'armée</i> [Paris 1901—09, 29 Bd].
Desuden har de fleste Hærførere udg. Værker
ang. deres Deltagelse i Krigen, <sp>Failly</sp>,
<sp>Frossard</sp>, <sp>Lebrun</sp>, <sp>Vinoy</sp>, <sp>Ducrot</sp>,
<sp>d'Aurelle de Paladines</sp>, <sp>Chanzy</sp>,
<sp>Faidherbe</sp>, <sp>Jarras</sp> og <sp>Bazaine</sp> samt
<sp>Freycinet</sp> m. fl. <sp>P. Lehautcour</sp> har skrevet
mange Værker om Krigen, <sp>A. Duquet</sp>,
Fremstillinger af fl. Slag og af hele Krigen. <sp>Dick
de Loulay</sp> har navnlig behandlet de fr. Tab
og Styrkeforhold, <sp>d'Hérisson</sp> i sin <i>Journal
d'un officier d'ordonnance</i> og <i>La légende de
Metz</i> fl. politiske Forhold. Af Interesse er
ligeledes <sp>Boulanger</sp>, <i>L'invasion allemande</i> [3
Bd, Paris 1888—90] og Oberst <sp>Bonie</sp>, »Det fr.
Rytteri i Felttoget 1870«, overs. af F.
Hegermann Lindencrone [Nyborg 1873], samt endelig
<i>Rapport officiel du Conseil d'enquête</i>. En
udmærket Bedømmelse af Krigens 1. Afsnit er
givet af den russ, Generalløjtnant Woide, overs.
paa Tysk under Titlen »Die Ursachen der Siege
und Niederlagen im Kriege 1870« [2 Bd, Berlin
1895—96]. Af danske Skr bør fremhæves
»Krigen 1870—71« fortalt af Oberst <sp>N. P. Jensen</sp>
[Kbhvn 1895—96]. En Mængde interessante
Meddelelser om Krigen findes endelig i
Regimentshistorierne og i den periodiske milit.
