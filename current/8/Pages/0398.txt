En Gruppe Lege, hvortil der krævedes Heste
og Vaaben, Sværddans, Dystridt, stikke til
Straamanden og til Ringen, udøvedes
fortrinsvis af Adelen. Men manglede den jævne
Ungdom Heste til dette Brug, red man paa Enderne
af en Planke, der drejedes om en Pæl,
nedgravet i Jorden. Saaledes stak man til
Straamanden og red Rolandsridtet.

I <sp>Danmark</sp> findes der endnu særlig bl.
Landbefolkningen en Rigdom af F., hvoriblandt
mange Kamplege og Idrætter. Vi nævner her
<sp>at slaa Munk</sp>, hvor man med »Kloder«
under visse Omstændigheder skal vælte
»Munken«, en meterhøj, svær, haarprydet Kegle,
<sp>Slagtrille</sp>, der leges paa Landevejen, hvor
to Partier ved Hjælp af »Trillen«, der
sendes hen ad Vejen, efter visse Regler søger
at drive hinanden tilbage, <sp>spille Pind</sp>,
<sp>Trebold</sp>, en gl. voldsom Vaabenøvelse: »at
skyde med Stang og med Sten«, <sp>Langbold</sp> i
mange Former, hvor sjældne Udtryk, der
anvendes under Spillet, formentlig tyder paa stor
Ælde, saasom: Raaddenfod, Uderbrænd,
Inderbrænd, fange Hinden (d. v. s. Bolden), So i Hul,
Stanto, Fange- og Forfølgelseslege, hvoraf dog
en Del er rene Børnelege. Fremdeles en stor
Gruppe af Lege, der har det Fællesmærke, at de
kan udøves af een, to eller faa Deltagere, og
hvor Kraft og Behændighed sammen med
et vist Lune spiller den største Rolle.
Saadanne Lege er: <sp>At krybe op paa
Bænken</sp>, hvor det fra siddende Stilling paa
Gulvet gælder om, idet man løfter Benene op paa
Enden af en Bænk, at skubbe sig saa langt ind
paa denne, at man der kan rejse sig op i
siddende Stilling. Det gælder her om, at
Bænken har en passende Højde, saa at der i
Øvelsen kommer et kritisk Øjeblik, hvor man Gang
efter Gang falder sammen og maa begynde
forfra. <sp>At skrive Streg</sp>, hvor det under
visse Omstændigheder gælder om at sætte et
Mærke fra Væggen langt ud paa Gulvet, og
hvor man under Forsøget vover sig saa langt
ud, at man ikke kan komme tilbage igen og
ligger hjælpeløs, til man maa give op og begynde
forfra. <sp>At skære Flæsk ned</sp>, hvor En, hængende
paa en bestemt Maade i et Reb, slaaet over en
Planke, der bæres af to andre, med den ene Fod
skal puffe en Genstand ned, der ligger oven paa
Planken. Her taber den Hængende ofte
Ligevægten, naar han er lige ved Maalet og styrter
ned i sidste Øjeblik. <sp>Nakketræk</sp>, hvor to
lægger sig paa Hænder og Knæ, lige over for
hinanden, hver paa sin Side af et Vandløb, og
ved Hjælp af et sammenbundet Reb, der
lægges fra Nakke til Nakke, søger at trække hinanden
hovedkulds ned i Vandløbet. <sp>At snøre Vibe</sp>,
hvor to staar lige over for hinanden, begge
holdende i et sammenbundet Reb, der paa en
bestemt Maade er lagt i Løkke om begges
Fødder fra den ene til den anden, og hvor det
gælder om ved et Ryk med Foden at bringe
Modstanderen ud af Ligevægt, saaledes at han
falder. Leges ogsaa af mange Deltagere i
Kreds. <sp>At lægge Lam paa Skulderen</sp>.
Den ene sidder paa Jorden med korslagte Ben
og holder fast i sine Tæer, medens den anden
skal forsøge at løfte ham op paa sine Skuldre.
Naar han er løftet lidt fra Jorden, begynder

<img>Krybe op paa Bænken.</img>

<img>Skrive Streg.</img>
