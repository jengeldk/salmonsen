til Stortinget 1824 var han valgt, men afvistes,
da han og hans Medrepræsentant havde stemt
paa sig selv. Fra nu af blev han gennem
længere Tid holdt uden for Stortinget trods hans
energiske Arbejde for at komme til at spille
en Rolle her. Men i det offentlige Liv deltog
han ved sin til forsk. Aviser og Tidsskrifter
knyttede Virksomhed. Efter at Regeringen
1821 havde nægtet ham Bevilling som Sagfører,
beklædte han i fl. Aar Stillingen som
Forligelseskommissær i Drammen. 1842 mødte han som
indkaldt Suppleant paa Stortinget. (<sp>Litt.</sp>:
»Drammen 1811—1911«).
<i>(O. A. Ø.). Edv. B.</i>
</chapter>

<chapter name="Flora (olditalisk Gudinde)">
<b>Flora,</b> olditalisk Gudinde for Planternes
Blomstring, fra gl Tid dyrket af fl. Stammer
i Mellem-Italien. I Rom, hvor hun havde en
egen Præst (<i>flamen floralis</i>), laa hendes ældste
Helligdom paa Kvirinalet. 238 f. Kr. blev der
bygget et nyt Tempel for F. ved <i>Circus
Maximus</i>, og der indførtes en Fest for Gudinden
(<i>Floralia</i>), der fejredes ved Foraarstid
(28. Apr.), fra 173 f. Kr. regelmæssig hvert Aar.
I Slutningen af Republikkens Tid varede Festen
6 Dage; der holdtes Cirkuslege og opførtes
Skuespil; Lystigheden ved Festen udartede ofte
til Usædelighed. — De antikke Statuer, der
ofte benævnes F., bærer Navnet med Urette;
der kendes ingen anden antik Fremstilling af
Gudinden end et Billede af hendes
blomstersmykkede Hoved paa en rom. Mønt.
<i>C. B.</i>
</chapter>

<chapter name="Flora (Samling af Plantearter)">
<b>Flora.</b> Ved et Omraades F. forstaar man
den Samling af Plantearter, som forekommer
vildtvoksende inden for Omraadets Grænser.
Disse Grænser kan være rent topografiske, f.
Eks. en Verdensdel, en Stat ell. Prov. ell. endnu
mindre Omraader. I de sidste Tilfælde betegnes
den som <sp>Lokal-F.</sp> Dernæst kan Jorden
inddeles i mere ell. mindre naturlige
<sp>F.-Omraader</sp> efter visse Plantegruppers Optræden. Man
kunde tænke sig fl. Smaadistrikter, hvis
Lokalfloraer er væsentlig ens, samlede til større
Omraader, og disse atter til endnu større
Enheder efter Forekomsten af karakteristiske
fælles Slægter og Fam. Om Forsøgene paa at dele
Jorden i naturlige F.-Omraader se
<sp>Plantegeografi</sp>. Dernæst finder man Omraadet
for en F. bestemt ved geogr. Grænser. Man kan
saaledes tale om en ell. anden Klima- og
Vegetationsregions F., f. Eks. Middelhavslandenes
F., Polarlandenes F., Højalpernes F. o. s. v.
ell. efter økologiske Synspunkter, f. Eks.
Markens, Skovens, Klitternes ell. Havets F. I
Palæontologien benyttes F. som Betegnelse for
en vis Tidsalders samlede Antal Plantearter,
f. Eks. Karbon-F., Tertiær-F., og disse F.
underafdeles atter efter topografiske (F. paa et
bestemt Findested) ell. geogr. Hensyn, for saa vidt
vedk. Tids F. er saa vel kendt, at det kan lade
sig gøre. Endelig bruges F. om en Fortegnelse
over de til et Omraades F. hørende Plantearter,
i Reglen med en Beskrivelse af disse.
<i>M. V.</i>
</chapter>

<chapter name="Florac">
<b>Florac</b> [flå↱rak], By i det sydøstlige Frankrig,
Dept Lozère, Hovedstad i <sp>Arrond. F.</sp>
(Auvergne), ligger 583 m o. H. i en af Bjerge
omgivet Dal, der gennemstrømmes af Tarns Biflod
Tarnon. (1911) 1886 Indb.
<i>G. Ht.</i>
</chapter>

<chapter name="Flora Danica (botanisk Billedværk)">
<b>Flora Danica,</b> et stort dansk, bot.
Billedværk i Folio, bestaaende af 54 Bd med 3240
kobberstukne Tavler, paa hvilke enhver (indtil
1883 fundet) dansk Blomsterplante samt en
Mængde blomsterløse findes afbildede. Dette
store Værk paabegyndtes 1761 af <sp>Oeder</sp>, som
indtil 1771 fik udg. 10 Bd; 1775—82 udgaves 5
ny af <sp>O. F. Müller</sp>, 1787—1805 var <sp>M. Vahl</sp>
Udgiver, han fulgtes indtil 1840 af <sp>I. W.
Hornemann</sp>, derpaa forestodes Udgivelsen af <sp>S.
Drejer</sp>, <sp>Schouw</sp> og <sp>J. Vahl</sp>, som (1841)
dog kun naaede at faa 1 Hæfte ud; derpaa
fortsattes Udgivelsen 1843—56 af <sp>Liebmann</sp>,
1858 af <sp>Japetus Steenstrup</sp> og <sp>Joh.
Lange</sp>, og endelig lykkedes det denne sidste
1859—83 at faa det hele Værk sluttet. Indtil
1814 omfattede Værket danske, norske,
slesvigske, holstenske, grønlandske, isl. og færøiske
Planter. Fra det nævnte Aar optoges ingen
norske Planter og fra 1864 heller ingen
slesvigske og holstenske. Teksten var fra Beg.
baade lat., dansk og tysk; men fra 1864 bortfaldt
den tyske. Indtil 39. Bd afbildedes alle
Grupper af Planteriget; fra 40. udelukkedes
Svampene og fra 46. ogsaa Laver og Alger. 1887
udgaves (af Joh. Lange) en systematisk og
alfabetisk Fortegnelse over F. D.'s Afb.:
<i>Nomenclator Floræ Danicæ</i>. En stor Del af
Kobbertavlerne til Værket ødelagdes ved
Christiansborg Slots Brand 1884.
<i>V. A. P.</i>
</chapter>

<chapter name="Flora Danica (Porcelæns-Bordservice)">
<b>Flora Danica,</b> gl dansk
Porcelæns-Bordservice. Det er udført paa den kgl.
Porcelænsfabrik og er vel denne Fabriks fornemste og
interessanteste Storværk. Bestilt af Kronprins
Frederik (senere Frederik VI), skal det være
tænkt som Gave til Kejserinde Katharina II af
Rusland., der imidlertid aldrig modtog det, da
hun døde inden Fuldførelsen. Allerede 1788
foreligger de første Stykker færdige.
Dekorationen bestaar — foruden af en meget rig
Gulddekoration paa Kanten — af nøjagtige
Gengivelser af danske Planter efter Tavlerne i det
gl. haandkolorerede bot. Værk »F. D.«. Det
var særlig Blomstermaleren Beyer, det
betroedes at udføre disse Planter, der paa en egen,

<img>Flora Danica.</img>
