alene og søgte alle Vegne at faa Fred for sin
Sjæl, men forgæves henvendte han sig baade
til Statskirkens, og Dissenternes Præster. Han
fik fl. Aabenbaringer og fandt derigennem Fred.
Han drog fra 1619 omkr. i Landet som
Bodsprædikant, der i lige Grad angreb verdslig
Ugudelighed og kirkelig Sæd og Skik. Han
forkyndte, at Sandheden vindes gennem det indre
Lys, som Herren selv tænder i Sjælen, og han
hævdede, at der gives en kristelig
Fuldkommenhed. Han forkastede Eden og Krigen og
var imod Hatteaftagning. Overalt gjorde han et
vældigt Indtryk, rnen maatte ogsaa lide
Forfølgelse og var ofte i Fængsel. Cromwell
syntes imidlertid godt om ham og beskyttede ham
og hans Venner. Han boede i Swarthmore hos
den fromme Dommer Fell, hvis Enke han
mange Aar senere (1669), 11 Aar efter hendes Mands
Død, ægtede. Herfra udsendte han Prædikanter
over hele England, hvor Navnet Kvækere (s. d.)
snart blev det alm. Navn for hans talrige
Tilhængere. Efter Restaurationen 1660 kom ny
Trængsler over ham, og han var en Gang 3 Aar
i Fængsel. Han foretog Rejser baade til
Vestindien, Nordamerika, Tyskland, Holland,
Bremen, Hamburg og Holsten, og navnlig i de
førstnævnte Lande stiftede han mange Menigheder.
Sine sidste Aar henlevede han rolig i
Swarthmore i livlig Forbindelse med sine mange
Menigheder og Venner. Hans Skr er udgivne i 3
Bd. (<sp>Litt.</sp>: <i>A Journal of the Life of G. F.</i>
[Lond. 1827]; <sp>W. Sewel</sp>, <i>History of the Rise
of the Quakers</i> [Lond. 1834]. Biografier ved <sp>H.
Tuke</sp> [1813], <sp>W.</sp> og <sp>T. Evans</sp> [1837], <sp>A. C.
Bickley</sp> [1884]).
<i>(H. O-d.). A. Th. J.</i>
</chapter>

<chapter name="Fox, H. (se Holland)">
<b>Fox</b> [fåks], <sp>H.</sp>, se <sp>Holland</sp>,
</chapter>

<chapter name="Fox, H. (se Bondesen)">
<b>Fox,</b> <sp>H.</sp>, se <sp>Bondesen</sp>.
</chapter>

<chapter name="Fox, William Johnson">
<b>Fox</b> [fåks], <sp>William Johnson</sp>, engelsk
Politiker, (1786—1864), var 1812—34 unitarisk
Præst i London og tog senere baade som
Folketaler og ved Flyveskrifter virksom Del i den
politiske Agitation, især imod Kornlovene.
1847—63 var han Medlem af Underhuset, hørte til
den yderste radikale Fløj og kæmpede særlig
for Sekternes Ligestilling med Folkekirken og
for Skolevæsenets Udvikling. F.'s samlede Skr
udgaves 1865—68 i 12 Bd.
<i>E. E.</i>
</chapter>

<chapter name="Fox Bassin">
<b>Fox</b> [fåks-] <b>Bassin</b> [-↱sæŋ] (ogsaa kaldet
<sp>F.-Kanalen</sp>), arkt. Amerika, isopfyldt Farvand
mellem Vestsiden af Baffin Land og Østsiden af
Melville Peninsula og Southhampton Ø; det
strækker sig fra c. 64° til 69° n. Br. og er c.
100 Sm. bredt samt forbinder Hudson Stræde
med Fury og Hekla Stræde. F. blev set af
Bylot og Baffin 1615, men først besejlet af
Luke Foxe 1631, efter hvem det blev opkaldt.
1822 blev F. besejlet af Parry langs Østsiden af
Melville Peninsula. Kysterne er beboet af forsk.
Eskimostammer.
<i>G. F. H.</i>
</chapter>

<chapter name="Foxe, John">
<b>Foxe</b> [fåks], <sp>John</sp>, eng. Præst og
Martyrologist, (1517—87). Uddannet i Oxford vendte
han sig snart bort fra Papismen og maatte
senere lide en Del Forfølgelse for sin Tros Skyld;
en Tid lang opholdt han sig i Basel. Under
Dronning Elisabeth vendte han tilbage, og
<i>Father F.</i> var de sidste 20 Aar af sit Liv en
anset Mand og velset ved Hove. Hans
Hovedværk, en i England overordentlig udbredt Bog,
er <i>Acts and monuments</i>, der er en Beskrivelse
af de Martyrier, Protestanterne led i rom.-kat.
Lande, navnlig i England og Skotland. (<sp>Litt.</sp>:
<sp>Samuel F.</sp>, <i>Life of J. F.</i> [1641]).
<i>(H. O-d.). A. Th. J.</i>
</chapter>

<chapter name="Foxe, Luke">
<b>Foxe</b> [fåks], <sp>Luke</sp>, eng. Søfarende og
bekendt Opdagelsesrejsende mod
Nordvest-Passagen; f. i Kingston-upon-Hull 20. Oktbr 1586,
d. i Whitby Juli 1635. F., der fra Ungdommen
havde haft Lyst til Opdagelsesrejser og var
en duelig og uforfærdet Sømand, havde ved sin
utrættelige Udholdenhed interesseret fl.
indflydelsesrige Personer i sin Plan, der gik ud paa
at gøre et nyt Forsøg paa Opdagelsen af
Nordvest-Passagen; men især ved Hjælp af den
berømte Matematiker Henri Briggs, der var hans
Ven og Velynder, lykkedes det ham at
overvinde de mange Hindringer, der stillede sig i
Vejen for dette hans ivrige Ønske. Kong Karl I
stillede det gl. Skib, Pinnacen »Charles« paa
70 t til Ekspeditionens Disposition, medens de
øvrige Udgifter bestredes af et primat Selskab.
Besætningen bestod af 22 Mand og 2 Drenge,
og Skibet var provianteret for 18 Maaneder.
Kongen medgav ham et Brev til Kejseren af
Japan og en Instruks, der gik ud paa at søge
en Passage V. efter paa Nordvest- ell.
Vestkysten af Hudson-Bugten.

F. afrejste fra Deptford 5. Maj 1631. Han
sejlede under de sædvanlige Vanskeligheder af Isen
gennem Hudson-Strædet og Hudson-Bugten og
fuldendte Undersøgelsen af hele denne Bugts
Vestkyst, uden at det lykkedes ham at finde
nogen Passage. Han trængte derefter N. paa
op i det Bassin, som senere efter ham er kaldt
<sp>Fox-Kanalen</sp>, langs Vestkysten af
<sp>Fox-Land</sp>, som han fulgte indtil 66° 47′ n. Br.
Dette isopfyldte Farvand har aldrig senere
været besøgt. Da Vinteren var indtruffet med Sne
og Frost, og mange af Mandskabet p. Gr. a.
Overanstrengelse var syge, blev han nødt til at
vende tilbage 22. Septbr og ankrede 31. Oktbr
ved The Downs. Skønt han havde udført hele
Instruksens Bydende, maatte han dog høre
Bebrejdelser, fordi han ikke havde overvintret
i Hudson-Bugten, og det endskønt det var
indlysende, at han intet kunde have vundet ved en
Overvintring. Han ledede Ekspeditionen med
Klogskab og Energi, var en skarp Iagttager af
disse lidet kendte Egnes Fauna og Flora og
udførte i det hele taget et fortrinligt Stykke
geogr. Arbejde. 1635 udkom F.'s Rejsebeskrivelse,
der har den besynderlige Titel: <i>North-West Fox;
or Fox from the North-west passage</i>. Det er en
meget underholdende Bog, men den er skrevet
paa en højst ejendommelig søgt Maade. Den
indledes med en Beskrivelse af alle tidligere
Rejser NV. paa, som var F. bekendte. Adskillige
af disse kendes kun gennem denne Bog og er af
betydelig Værdi. Efter Hjemkomsten fra sin
Rejse følte F. sig meget tilsidesat og levede de
sidste Aar af sit Liv tilbagetrukken og utilfreds.
(<sp>Litt.</sp>: Hakluit Soeiety: <i>The voyages of Captain
Luke Foxe and Captain Thomas James in search
of a North-West passage</i> [1894]).
<i>G. F. H.</i>
</chapter>

<chapter name="Foxhound">
<b>Foxhound</b> [↱fåksha^und], d. s. s. <sp>Rævehund</sp>,
stor eng. Støver, se <sp>Hunde</sp>.
</chapter>

<chapter name="Fox-Kanalen (se Fox Bassin)">
<b>Fox-Kanalen</b> [fåks-], se <sp>Fox Bassin</sp>.
</chapter>
