<chapter name="Finow">
<b>Finow</b> [↱feno.], Flod i preuss. Prov.
Brandenburg, udspringer ved Biesenthal,
gennemstrømmer Liepe—Oderberger-Søen og udmunder i
venstre Bred af Oder (Alte Oder); dens nedre
Løb er kanaliseret. <sp>F.-Kanalen</sp>, 69,5 km lang
og 1,3 m dyb, begynder ved Liebenwalde ved
Floden Havel og fører herfra mod Ø. til
Eberswalde, hvor den forener sig med den
kanaliserede F.; den fortsætter sig gennem den
kanaliserede Alte Oder og fører ved Hohensathen
ud i Neue Oder. F.-Kanalen anlagdes allerede
1744—46 og har været af stor Bet. for Forbindelsen
mellem Berlin og Stettin. Den 1914
aabnede Hohenzollern-Kanal
(Berlin—Stettin-Skibsfartskanalen) benytter den kanaliserede F. fra
Liepe—Oderberger-Søen.
<i>G. Ht.</i>
</chapter>

<chapter name="Finprøve">
<b>Finprøve</b>, Bestemmelse af Guld- og
Sølvlegeringers Finholdighed; naar der er Tale om
Mønters Finholdighed, bruges ogsaa Udtrykket
Møntprøve. Det ædle Metal bestemmes enten
ved Afdrivning ell. ved kem. Analyse.
<i>Th. O.</i>
</chapter>

<chapter name="Finsbury">
<b>Finsbury</b> [↱finzb<sub>ə</sub>r<sub>i</sub>], Kvarter i London.
</chapter>

<chapter name="Finsch, Otto">
<b>Finsch</b> [fen∫], <sp>Otto</sp>, f. 1839, tysk Zoolog og
Rejsende. Han foretog i sin Ungdom Studierejser
i forsk. europ. Lande og var 1864—78
knyttet til det naturhistoriske Mus. i Bremen;
1897 blev han Forstander for den ornitologiske
Afdeling af Mus. i Leyden, og fra 1904 har han
været Forstander for det etnografiske Mus. i
Braunschweig. Samtidig foretog han store
Studie- og Samlerejser. 1876 berejste han saaledes
sammen med Brehm det nordvestlige Asien,
senere helligede han sig mest til Sydhavsøerne,
hvis Befolknings antropologiske og etnografiske
Stilling han særlig studerede. Han besøgte de
fleste af Øerne, og bl. a. gav hans
Undersøgelser af Ny Guinea 1884 Stødet til Tysklands
Erhvervelse af Kajser Wilhelms Land.
<i>C. A.</i>
</chapter>

<chapter name="Finse">
<b>Finse</b>, den højestliggende Jernbanestation paa
Bergensbanen 1222 m o. H., 302 km fra Kria,
190 km fra Bergen (se <sp>Bergensbanen</sp>),
er tillige Statens Fjeldstue.

Lige ved Stationen ligger det fashionable F.
Hotel (aabent hele Aaret), hvorfra Udsigt over
F. Vand og Hardangerjöklen i S. samt
Hallingskarvet i N. Er især om Vinteren stærkt
besøgt p. Gr. a. det gode Skiterrain og øvrige
gode Vintersport (<sp>Skøjtehal</sp>).
<i>M. H.</i>
</chapter>

<chapter name="Finsen (islandsk Slægt)">
<b>Finsen</b>, isl. Slægt, der kan følges tilbage til
Beg. af 15 Aarh. Historikeren <sp>Jón
Halldórsson</sp> (s. d.) var Fader til Biskop
<sp>Finnur Jónsson</sp> (s. d.), denne atter til Biskop
<sp>Hannes F.</sp> (s. d.). Sidstnævntes ældste Søn,
Herredsfoged, Kancelliraad <sp>Jón F.</sp>
(1792—1848) var Fader til Landshøvding,
Indenrigsminister <sp>Sören Hilmar Steindor F.</sp> (s. d.)
og til Stiftsforvalter paa Vallø, Etatsraad
<sp>Oluf Thomas Emil F.</sp> (1825—96), der
begge har efterladt Afkom. Biskop H. F.'s
yngste Søn, Assessor i Overretten paa Island,
Kammerraad <sp>Olafur Hannesson F.</sp> (1793—1836),
var bl. a. Fader til Højesteretsassessor
<sp>Vilhjalmur Lud. F.</sp> (s. d.), Stiftsfysikus
for Lolland-Falsters Stift, <i>Dr. med.</i> <sp>Jón
Constant F.</sp> (1826—85), kendt for sin Behandling
af særlige isl. Sygdomme, og til Stiftamtmand
over Ribe Stift <sp>Hannes Chr. Steingrim F.</sp>
(1828—92), bl hvis Sønner her skal nævnes
Lægen <sp>Niels Ryberg F.</sp> (s. d.) og
Redaktøren af Postadressebogen, Postmester <sp>Vilhelm
Hannes F.</sp> (f. 1863). (<sp>Litt</sp>: <sp>Gjessing</sp>,
»Jubellærere«, 2. Bd, 2. Del [Kbhvn 1783]).
<i>P. B. G.</i>
</chapter>

<chapter name="Finsen, Hannes">
<b>Finsen</b>, <sp>Hannes</sp>, egl. <sp>Hannes
Finsson</sp>, Søn af Biskop Finnur Jonsson,
(1739—96). Efter at være blevet Student fra Skalholt
Skole rejste F. til Kbhvn, hvor han absolverede
teol. Embedseksamen 1763. Foruden Teologi
havde han ivrig givet sig af med
antikvariskhistoriske Studier og allerede 1759 udg. den
saakaldte  »Vikverjernes Kristenret«. Om
Kongespejlet skrev han en særdeles grundig Afh., der
er trykt foran Udgaven 1768. 1774 udgav han
paa en grundig Maade det vigtige Værk
»Landnáma«. Særlig fortjenstfuld Virksomhed
udfoldede F., idet han deltog i Udgivelsen af sin
Faders Hovedværk, <i>Historia ecclesiastica
Islandiæ</i> (4 Bd, 1772—78); her tilføjede han og
udgav en Mængde utrykte Breve og Dokumenter,
hvorved Værket i høj Grad
fuldkommengjordes. 1772 havde han foretaget en videnskabelig
Rejse til Sthlm, hvor han undersøgte de isl.
Haandskrifter og bl. a. opdagede den eneste
Skindbog af Heiðarviga Saga. 1776 blev han viet
som sin Faders Medhjælper i Bispeembedet;
endelig blev han hans Efterfølger 1785. F. var
en overordentlig lærd Mand med en stærk
udpræget videnskabelig Sans og Vederhæftighed;
han var tillige meget alsidig og havde et særlig
skarpt Blik for Folkets økonomiske Forhold og
dets Oplysning m. m., som han af al Kraft søgte
at fremme. Han skrev forsk. Afh. vedrørende
Agerdyrkning paa Island, om Svovldrift og
Handel, om Barnedød paa Island og om Nedgang
i Indbyggerantal p. Gr. a. Uaar; heraf er en
Del trykt i Litteraturselskabets Skr (»Rit þess
isl. Lærdómslistafélags«). Af særlig Bet. var
hans »Kvöldvökur« (Aftenlæsning), I—II (udg.
1796—97 og 1848), et meget yndet og for sin
Tid fortrinligt Almueskrift af moralsk og
underholdende Indhold. Gennem hele F.'s Virken
mærker man hans levende Interesse og dybe
Følelse for hans Fædrelands Vel og Opkomst
i aandelig saavel som materiel Henseende. Sit
Embede røgtede han med stor Nidkærhed. Han
blev 1790 kreeret <i>Dr. theol.</i> og nød stor
Anseelse som en fremragende Videnskabsmand.
(<sp>Litt</sp>.: <sp>P. Pjetursson</sp>, <i>Historia eccl. Isl.</i>
[1841]).
<i>F. J.</i>
</chapter>

<chapter name="Finsen, Niels Ryberg">
<b>Finsen</b>, <sp>Niels Ryberg</sp>, dansk Læge og
Videnskabsmand, Lysterapiens Grundlægger, f.
i Thorshavn 15. Decbr 1860, d. i Kbhvn
24. Septbr 1904. Søn af Amtmand paa Færøerne,
senere Stiftamtmand i Ribe <sp>Hannes F.</sp>
Efter at have tilbragt sin første Barndom i
Thorshavn blev F. sendt til Herlufsholm Kostskole;
men hans Skudsmaal herfra: »<sp>Niels F.</sp> er en
hjertensgod Dreng, men Evnerne er smaa, og
det mangler ham ganske paa Energi« — i
Forbindelse med Udsigten til at blive
Oversidder — gav Stødet til, at han 15 Aar gl blev
fjernet fra Skolen og sendt til sin Farmoder i
Reykjavik. Fra Latinskolen dér blev han saa,
22 Aar gl, Student med 2. Karakter. Lysten til
Bogen var aabenbart ikke fremtrædende hos
ham i Skoletiden; han søgte helst Friluftsliv og
dyrkede ivrigt — indtil Sygdom tidligt
