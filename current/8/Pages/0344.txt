Mennesker, begyndte man at tage Betaling af Folk,
der vilde overvære Kampene. Tilstrømningen,
særlig til de store Association-Kampe, mellem
Landene indbyrdes, Skotland—England,
England—Irland o. s. v. blev hurtig saa uhyre, at
Banerne maatte omlægges, Tilskuerpladserne
udvides og anlægges amfiteatralsk for at skaffe
Pladser, hvorfra Spillet kunde følges. Hermed
træder en ny Fase ind i F.'s Udvikling, idet det
fra at være ren Idræt ogsaa bliver Forretning.
Mange Englændere dyrker nu Spillet, fordi der
kan tjenes Penge ved det. Disse Folk,
Professionals, lejer sig ud til Klubber, der nu ofte
er Aktieselskaber, og spiller Kampene for
Betaling, ikke alene hjemme, men ogsaa i
fremmede Lande, ja undertiden er de endog
Genstand for Handel, idet den ene Klub for Beløb,
der kan andrage mange Tusinde Kr, overlader
en af sine Spillere til den anden.

Her til Landet kom Spillet ved et Tilfælde
allerede 1878, idet en Elev paa Sorø Akademi
fik tilsendt en F. af sin Fader, der var
bosiddende i England. Hermed begyndte Spillet i
Danmark og fandt sig snart et nyt Hjem i Sorø.
I Beg. spillede man efter Rugby-Lovene, men
gik snart over til Association, og noget over
Midten af Firserne fik man de eng. Love for dette
Spil udg. paa Dansk. Spillet var allerede paa
denne Tid ført til Hovedstaden, og gl. Soranere
i Kbhvn's Boldklub vandt 1887 i 4 Kampe den
første danske Turnering med 40 Maal mod 0.
2 Aar senere stiftedes Dansk Boldspilunion, der
dog ogsaa omfatter Kriket, og nu tæller langt
over 100 Klubber i 6 Unioner med over 15000
Medlemmer. Ligesom i England har Spillet
vundet en stor Udbredelse her i Landet. Det spilles
ved de fleste Skoler og i alle Byer, og der
findes maaske næppe et Sogn, hvor der ikke
findes en F.-Klub. Ogsaa her har man anlagt
lukkede Baner til Spillet, den første blev anlagt
af Kbhvn's Boldklub 1893, den bedste og største,
Boldbanen i Kbhvn's Idrætspark blev anlagt af

<img>Fig. 2. Rugby-Fodbold.</img>

<img>Fig. 3. Association-Fodbold. </img>
