tynde Hinder (<sp>Films</sp>) i flade Pakninger eller
Ruller. Disse kan indsættes i og udtages af
Kameraet i fuldt Dagslys uden Anvendelse af
Mørkekammer. De fleste af disse Apparater har
ingen Indstillingsplade, men derimod en eller
anden <sp>Søger</sp>, der tjener til før og under
selve Optagelsen at vise, hvad man faar paa
Billedet. Den kan være indrettet som et lille
<i>Camera obscura</i> ell. som Sigteapparat. Ved
mange Øjebliksoptagelser benytter man Søgeren
for at kunne tage Billedet, naar en bevægelig
Genstand viser sig netop paa det Sted i Billedet
ell. i den Stilling, man ønsker. Mange
Haandapparater er forsynede med en Skala, der
tjener til at indstille paa en større ell. mindre
Afstand. <sp>Detektivapparater</sp> kalder man
en Del mindre Haand- og Rejseapparater, der
især benyttes, hvor man ønsker at gøre
Optagelser saa ubemærket og saa uforstyrret af
Tilskuere som muligt. Man har dem i mange
forsk. Former, og de er gerne forsynede med
Films ell. Plademagasin, Søger og
Øjeblikslukker, men i Reglen ikke med Stativ.

<sp>Spejlreflekskameraer</sp> er
Haandkameraer, med hvilke Indstillingen kan foregaa
saa godt som samtidig med Eksponeringen.

<sp>Øjeblikslukkere</sp> benyttes ved
Optagelser, der kun skal vare fra 1/2 Sek. til en
lille Brøkdel af et Sek. De er gerne saaledes
indrettede, at de aabner sig og derpaa atter straks
tillukker sig, idet man trykker paa en
Gummibold ell. Metaludløser. Nogle af dem kan
indstilles til at virke med større ell. mindre
Hastighed; men Indretningen kan i øvrigt være
meget forsk. Nogle af dem anbringes foran,
andre bag ved Objektivet og atter andre midt i
Objektivrøret. Nogle af dem er særskilte
Apparater, der kan aftages og paasættes, og andre
udgør en uadskillelig Del af Fotografiapparatet.
Anschütz's Spaltelukker anbringes foran den
lysfølsomme Plade.

<sp>Ekspositionsmaalere</sp> bruges for at
bestemme, hvor længe man i et givet Tilfælde
bør eksponere. Man har forskellige
Indretninger til dette Brug; som de bedste nævnes
Watkins' <i>Exposure Meter</i> og Wynne's <i>Infallible
Exposure Meter</i> (smlg. <sp>Fotometri</sp>, fotografisk).

<sp>Negativprocessen</sp> indbefatter »den
vaade« og »den tørre« Proces. Den vaade
Proces ell. Kollodiumprocessen bruges nu saa godt
som slet ikke, undtagen til Negativer, der skal
bruges til fotomekanisk ell. fotokemisk
Reproduktion, hvortil den tørre Proces ikke egner
sig saa godt. Dog har man fremstillet tørre
Plader, der er bestemte til Reproduktion, og
som giver ret gode Resultater.

Den <sp>vaade Proces</sp> udføres saaledes: en
Glasplade pudses omhyggelig paa begge Sider
og overhældes paa den ene Side med joderet

<img>Fig. 3. Fotografisk Rejse-Kamera.</img>

<img>Fig. 4. Fotografisk Atelier-Kamera.</img>

<img>Fig. 5. Fotografisk Haand-Kamera.</img>
