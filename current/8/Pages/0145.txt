udmærker sig gennemgaaende ved smagfuldt og
ejendommeligt Motivvalg og ved Friskhed og
Kraft i Farven.
<i>S. M.</i>

2) <sp>Poul Gustaf</sp>, dansk Genremaler,
ovennævntes Broder, f. i Kbhvn 22. Juli 1860; paa
Kunstakademiet arbejdede han kun et Par Aar.
Som Udstiller debuterede han 1884 med et
Portræt, men har senere væsentlig interesseret
sig for det kbhvn'ske Gadeliv, som han skildrer
med ikke ringe Anskuelighed, saavel i Malerier
som i Illustrationer.
<i>S. M.</i>
</chapter>

<chapter name="Fischer, Karl Kristian Emil">
<b>Fischer</b>, <sp>Karl Kristian Emil</sp>, norsk
Biblioteksmand, f. i Kria 12. Apr. 1861, tog
filologisk Embedseksamen 1887, virkede nogle
Aar som Lærer og var tillige fra 1885 ansat ved
Universitetsbiblioteket, fra 1896 som
Amanuensis, indtil han 1910 blev Chefbibliotekar ved
Stortingets Bibliotek. F. har nedlagt et
betydeligt Arbejde i Organisationen af Norges
Folkebiblioteksvæsen og er fra 1906
Kirkedepartementets Bogsamlingskonsulent. F. redigerede
1894—97 Udenlandsartiklen i »Norske
Intelligenssedler«, 1897—1901 og 1908 Kria
Journalistklubs Kalender »For alle«, 1898—99 Tidsskriftet
»Ringeren« (sammen med Dr. Konow) og 1900
det i Anledning af Paris-Udstillingen udgivne
officielle Værk om Norge. Efter J. B.
Halvorsen's Død overtog han (1900) den norske
Redaktion af 1. Udg. af »Salmonsens Leksikon«.
Han var endvidere (sammen med Nordahl
Rolfsen) Redaktør af Tidsskr. »For Folke- og
Barneboksamlinger« (1907—15), der fra 1916
fortsættes med udvidet Program under Tittel »For
Folkeoplysning« med F. som Eneredaktør.
<i>K. V. H.</i>
</chapter>

<chapter name="Fischer, Leopold Heinrich">
<b>Fischer</b>, <sp>Leopold Heinrich</sp>, tysk
Mineralog og Zoolog, f. 19. Decbr 1817 i Freiburg
i Baden, d. smst. 2. Febr 1886, praktiserede en
Tid lang som Læge i Freiburg, blev 1846
Privatdocent i Mineralogi og Zoologi og udnævntes
1854 til ekstraordinær, 1859 til ordinær Prof. i
Geologi og Mineralogi ved Univ. i den nævnte
By. Hans første Arbejder gik især i zool.
Retning, de senere i mineral., i hvilken Videnskab
han som en af de første anvendte Mikroskopet;
endelig beskæftigede han sig specielt med
mineralogisk-arkæologiske Undersøgelser af
Stenredskaber, Stenamuletter o. s. v. Han skrev bl.
a. <i>Orthoptera europæa</i> (1854); »Chronologische
Uebersicht über die Einführung der
Mikroskopie in das Studium d. Mineralogie,
Petrographie u. Paläontologie« (1868); »Kritische
rnikroskopisch-mineralogische Studien« (3
Hæfter 1869, 1871 og 1873); »Nephrit und Jadeit
nach ihren mineralog. Eigenschaften sowie nach
ihrer urgeschichtlichen Bedeutung« (1875, 2.
Udg. 1880); »Die Mineralogie als
Hilfswissenschaft für Archäologie« (1877).
<i>(N. V. U.). O. B. B.</i>
</chapter>

<chapter name="Fischer, Paul Henri">
<b>Fischer</b> [fi↱∫æ.r], <sp>Paul Henri</sp>, fr. Zoolog og
Læge, (1835—93), Assistent ved det
palæontologiske Mus. i <i>Jardin des plantes</i> i Paris, er kendt
som Forf., dels af en fortræffelig Haandbog
over Molluskerne: <i>Manuel de Conchyliologie et
de Paléontologie Conchyliologique</i> (1887), dels af
en Række rent videnskabelige Monografier,
saasom: <i>Catalogue des nudibranches et
cephalopodes des côtes océaniques de la France</i>
(1867—75), <i>Faune conchyliologique marine du
département de la Gironde</i> (1864—73), <i>Une
nouvelle classification des bivalves</i> (1885) m. m.
<i>R. H. S.</i>
</chapter>

<chapter name="Fischer, Peter Frederik Vilhelm">
<b>Fischer</b>, <sp>Peter Frederik Vilhelm</sp>,
dansk Arkitekt, f. 26. Jan. 1868 i Holbæk, d.
14. Apr. 1914. Efter at have gennemgaaet
Kunstakademiet, hvorfra han fik Afgangsbevis 1892,
vandt han 1898 den mindre Guldmedaille. Af
F.'s mest kendte Arbejder kan nævnes Hotel
Bristol og Nordisk Livsforsikringsselskabs
Bygning i Kbhvn, Alderdomshjemmet i Roskilde og
Ting-, Arrest- og Raadhuset i Holbæk. I
Konkurrencen om Christiansborg Slot 1901 fik F.
sammen med Arkitekt Sylow en anden
Præmie.
<i>C. B-r.</i>
</chapter>

<chapter name="Fischer, Robert">
<b>Fischer</b>, <sp>Robert</sp>, tysk stenografisk,
handelsretlig og frimurerisk Forf., f. 19. Juli 1829
i Gera, blev 1877 Overborgemester i Gera, 1881
Gehejmeregeringsraad, tog 1899 sin Afsked. F.
har bl. a. udg. talrige Skr om den
Gabelsbergske Stenografi, der har oplevet til Dels mange
Opl. saaledes hans »Lehrgang«, »Handbuch«,
»Wörterbuch« o. s. v. Han har ogsaa udg.
Gabelsberg's Brevvekslinger. Hans frimureriske
Skr er ligeledes til Dels oftere udgivne paa ny,
saaledes hans »Erläuterung der Katechismen
der Freimaurerei«, hans »Liederbuch« o. fl.
Hans Lommebog »Astræa« udkom 1882—94.
<i>V. S.</i>
</chapter>

<chapter name="Fischer, S.">
<b>Fischer</b>, <sp>S.</sp>, tysk Forlægger, f. 24. Decbr
1857 i Liptó Szt. Miklós i Øvre-Ungarn. 25 Aar
gammel kom han til Berlin, hvor han
etablerede sig 1. Oktbr 1886. »S. F.'s Verlag« er et af
de mest kendt moderne skønlitterære Forlag i
Tyskland, det har bl. a. været Forlægger for
Gerh. Hauptmann, Arthur Schnitzler og
Thomas Mann. F. har vist megen Interesse for den
skandinaviske Litt.: han har udg. samlede
Værker af Ibsen, Bjørnson, Peter Nansen og
Gustaf af Geijerstam i mønstergyldige Overs. og
har desuden været Forlægger for Herman
Bang, Laurids Bruun, Johs. V. Jensen og Ellen
Key. Ved sit 25-aarige Jubilæum 1911 hyldedes
han paa forsk. Vis af nordiske Forf.
<i>J. L. L.</i>
</chapter>

<chapter name="Fischer, Theobald">
<b>Fischer</b>, <sp>Theobald</sp>, tysk Geograf,
(1846—1910), studerede ved forsk. tyske og østerr.
Univ. særlig Historie, Botanik og Geografi.
1868—76 foretog han udstrakte Rejser i Mellemeuropa,
Sydeuropa og Nordafrika. 1879 blev han Prof.
i Kiel, hvorfra han 1883 forflyttedes til
Marburg, hvor han forblev til sin Død. Paa sine
Rejser har han særlig studeret
Middelhavslandenes Natur, og hans Skr over disse Egne
er ansete for nogle af de bedste paa dette
Omraade, saaledes »Beiträge zur physischen
Geographie der Mittelmeerländer, besonders
Siciliens« (1877), »Studien über das Klima der
Mittelmeerländer« (i Ergänzungsheft Nr 58 til
Petermann's Mitt. 1879), »Die Dattelpalme«
(Ergänzungsheft Nr 64, 1881), »Beiträge zur
Geschichte der Erdkunde und der
Kartographie in Italien im Mittelalter« (1886), »Die
südeurop. Halbinseln« [i Kirchhoff's
»Länderkunde von Europa«] (1892), <i>La penisola Italiana</i>
(1903).
<i>C. A.</i>
</chapter>

<chapter name="Fischer, Vilhelm Theodor">
<b>Fischer</b>, <sp>Vilhelm Theodor</sp>, dansk
Dyrmaler, f. i Holbæk 4. Oktbr 1857, studerede
paa Kunstakademiet 1876—82 og udstillede
allerede 1880 et saavel i malerisk Henseende som
