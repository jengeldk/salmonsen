<chapter name="fiksere">
<b>fiksere</b> (lat.), fastsætte, bestemme, se skarpt
paa noget (smlg. <sp>Fotografi</sp>); endvidere (af
tysk <i>vexieren</i>) drille, narre (heraf f. Eks.
Fikserbillede).
</chapter>

<chapter name="Fiksering">
<b>Fiksering</b>, en fotografisk Plades Anbringelse
i Fikserbad (s. d.).
</chapter>

<chapter name="Fiksernatron">
<b>Fiksernatron</b>, svovlundersyrligt Natron,
danner farveløse Krystaller, der er opløselige
i Vand i Forholdet 1 : 1,5; det anvendes til at
gøre det fotografiske Billede lysbestandigt
(se <sp>Fikserbad</sp>).
<i>C. E. A.</i>
</chapter>

<chapter name="Fiksersalt">
<b>Fiksersalt</b>, en Blanding af Kemikalier,
der opløst i Vand giver et Fikserbad (s. d.).
<i>C. E. A.</i>
</chapter>

<chapter name="Fikserlaas (se Laase)">
<b>Fikserlaas</b>, se <sp>Laase</sp>.
</chapter>

<chapter name="Fiksfarvning (se Læder)">
<b>Fiksfarvning</b>, se <sp>Læder</sp>.
</chapter>

<chapter name="Fiksforretning (se fikse)">
<b>Fiksforretning</b>, se <sp>fikse</sp>.
</chapter>

<chapter name="fiks Ide">
<b>fiks Ide</b>, populær Betegnelse for
Vrangforestillinger (se <sp>Forrykthed</sp>), undertiden
ogsaa for Tvangstanker (s. d.).
<i>K. H. K.</i>
</chapter>

<chapter name="fiks Luft">
<b>fiks Luft</b> er en ældre Betegnelse for
Kulsyre; Benævnelsen stammer fra den eng.
Kemiker <sp>J. Black</sp> og sigter til Kulsyrens Evne
til at forene sig med Alkalimetallernes
Hydroksyder (Alkalierne).
<i>(O. C.). R. K.</i>
</chapter>

<chapter name="Fikspunkter">
<b>Fikspunkter</b> kaldes i Landmaalingen de
Punkter, som danner det faste Grundlag enten
for Opmaalingen, ved hvilken man bestemmer
Terrainpunkterne i Forhold til dem, eller for
Nivellementet, ved hvilket man bestemmer F.'s
Højde over Middelvandstanden (daglig Vande).

F.'s Sted paa Jordoverfladen maa derfor i alle
Tilfælde betegnes saa solidt, at de er
sikrede for det Tidsrum, Opmaalingen varer; men
i Alm. kræves det tillige, at F. bevares i
Fremtiden af Hensyn til senere supplerende
Maalinger. Den Maade, paa hvilken F. betegnes, kan
være meget forsk.; de kan saaledes f. Eks.
betegnes ved Granitsten, Betonblokke ell.
Egetræspæle, og de kan betegnes overjordisk ell.
underjordisk; men i alle Tilfælde maa selve det
mat. Punkt være bestemt defineret f. Eks. ved
et lille Hul i Granitstenen, et i Betonblokken
indstøbt Jernrør ell. ved Nivellement ved en
indstøbt Bolt. Som F. kan man i øvrigt ogsaa
ved Opmaalingen benytte Kirkespir,
Møllespidser ell. andre bestemt definerede Punkter paa
monumentale Bygninger.

Af de her i Landet benyttede F. skal nævnes
flg.: Trekantpunkterne i den danske
Gradmaaling og Generalstabens fundamentale
Triangulationer, der er betegnede ved prismatiske
Granitsten (Fig. 1), som faststøbes i Beton saa
dybt ned i Grunden, at den øverste Flade er c.
1 m over Jorden; Gradmaalingens Sten, der er
c. 2 m høje, har et kvadratisk Tværsnit paa c.
40 cm, og et lille Hul i den øverste Flade
angiver det mat. Punkt. Generalstabens Sten har
lidt mindre Dimensioner. Generalstaben har dog
ogsaa benyttet underjordiske Betegnelser, ved
hvilke en Granitsten ell. et i Beton indstøbt
Jernrør (Fig. 2) er anbragt saa dybt under
Jorden, at denne kan bearbejdes, uden at F.
beskadiges. — Ved de i de senere Aar udførte
Matrikulsmaalinger er alle F., baade
Triangulationspunkterne og Polygonpunkterne,
betegnede ved c. 1 m lange Blokke af armeret
Beton (Fig. 3), i hvilke der er indstøbt et Jernrør.
Disse Blokke rager kun 1 Decimeter op over
Jordens Overflade. — Gradmaalingens

<img>Fig. 1.
1:40.</img>

<img>Fig. 2.
1:40.</img>

<img>Fig. 3.
1:40.</img>

<img>Fig. 4.
1:40.</img>

<img>Fig. 5.
1:40.</img>

<img>Fig. 6. 1:40.</img>

<img>Fig. 7. 1:40.</img>
