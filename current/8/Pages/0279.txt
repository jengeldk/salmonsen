Oversvømmelsen; F. Tiber'en, nu i Louvre, og Marforio
(s. d.), nu i det kapitolinske Mus., er ogsaa F.
udførte i liggende Stilling. Ved Siden heraf
afbildes F. ogsaa i Skikkelse af en Tyr, i Reglen
med Menneskehoved, men denne Fremstilling
gaar efterhaanden af Brug, og der bliver ikke
andet tilbage af Tyreformen end et Par smaa
Horn bag Ørerne; ellers er hele Skikkelsen et
Menneskes. Et Hoved af denne Art er
gengivet i hosstaaende Billede efter en antik
Bronzefigur. Hoveder med Tyrehorn af denne Art,
fremstillende F., findes ofte paa Mønter fra
Oldtiden. F. afbildes snart som ældre
skæggede Mænd, snart som Ynglinge. Ogsaa den
nyere Kunst har frembragt Billeder af F. De
antoges i Oldtiden gerne for Børn af Okeanos
og Tethys; dog tillægges der undertiden
enkelte F. en anden Herkomst; F. Xanthos (i
Lykien) kaldes saaledes Søn af Zeus.
<i>V. S.</i>
</chapter>

<chapter name="Flodharpiks (se Anime)">
<b>Flodharpiks,</b> se <sp>Anime</sp>.
</chapter>

<chapter name="Flodhest eller Nilhest">
<b>Flodhest</b> ell. <sp>Nilhest</sp> (<i>Hippopotamus
amphibius</i>), et stort Hovdyr, bl. disse sammen med
Svinene henhørende til de ikke drøvtyggende
Klovdyr (<i>Artiodactyla non-ruminantia</i>); dette
Dyr, der i alle sine Bygningsforhold er stærkt
specialiseret ved sit Liv i Vandet, staar i
Nutiden som en næsten helt isoleret Form,
dannende en Slægt for sig selv. F.'s kæmpemæssige
Krop er overordentlig plump og klodset og
tillige usædvanlig langstrakt, Benene er lave og
svære, en Legemsbygning, der paa Land kun
tillader F. at bevæge sig ret langsomt og med
en Del Besvær, medens den derimod ikke
under Ophold i Vandet, ved dettes Bærekraft,
bereder Dyret nogen Vanskelighed; F. naar en
Legemslængde af 4,5 m (deraf Halen c. 45 cm),
medens Skulderhøjden kun er 1,5 m; Vægten
angives at naa c. 2500 kg; Hunnerne er i
Reglen en Del mindre. Hovedet er meget stort, med
aldeles uforholdsmæssigt stærkt udviklet
Underkæbeparti, mægtig stor og bred
Mundaabning og vældige Læber, medens de smaa Øjne
er ret tætstillede i den relativt lille
Hjernekasse. Næseborene, de smaa oprette ved Roden
snævre Øren og Øjnene sidder paa Hovedets
Overside paa ejendommeligt, stærkt
fremhævede Partier, et Forhold, der sætter Dyret i
Stand til at drive i Vandet, blot med Næsebor,
Øjne og Øren over Vandspejlet; disse
Ejendommeligheder er langt stærkere udviklet hos de
gl. end hos de unge Individer. Tænderne er
meget store; de stavformede, mægtige rodaabne,
stedsevoksende Hjørnetænder bliver indtil 50
cm lange (Roden medregnet) og er bøjede lidt
udad til Siderne, skraat afslidte i Spidserne; af
de 4 Fortænder, der er mere kegleformede og
ligeledes rodaabne, er de mellemste i Underkæben
særlig store og fremadrettede; naar det
vældige Gab lukkes, dækkes alle disse store
Tænder dog helt af Læberne. Kindtænderne,
der ligner Svinets, er knudret-foldede med
kløverbladlignende Emailfigurer paa
Slidfladerne; de sidder skilte fra Hjørnetænderne ved et
stort aabent Mellemrum. Halsen kort og svær,
Halen kort og tyk, stærkt sammentrykt fra
Side til Side. Kroppens Hud er ganske
overordentlig svær og tyk, paa Halsen endog indtil
5 cm; men den ligger glat over Legemet, kun
med Folder paa Halsen og mellem Benene; ved
fine Furer er den inddelt i Felter. Farven er
mørk brunliggraa, særlig paa Rygsiden, medens
Bugsiden overvejende er kødfarvet blegrød med
mørkere spættede Partier; paa Læberne og
Siderne af Hals og Hoved samt særlig paa Halen
findes spredte børsteformede Haar, ellers er
Dyret ganske nøgent; naar F. ligger paa Land
og Skindet bliver tørt, viser den for F.
ejendommelige »Blodsved« sig, idet store, klare,
rødlige Svedperler med et regelmæssigt
Mellemrum paa nogle cm træder frem over hele
Huden, særlig paa Ryg- og Kropsider; de skyldes
spredte, særlig stærkt udviklede store
Svedkirtler. Benene er ret svære og lave, saaledes
at Bugen kun er lidet hævet over Jorden;
Fødderne har 4 næsten lige store og omtr. til de
afrundede Hove forbundne Tæer, som alle rører
ved Jorden under Gangen; bagved dem, under
Foden en stor haard Trædesaal. Mavesækken
er af enorm Størrelse, indtil 3—5 m lang, delt
i 3 Afdelinger; den angives at kunne rumme
over 2 hl Grønfoder. — F. er udbredt i Afrika
fra S. f. Sahara og Øvreægypten og ned til
Kalahari-Ørkenen og Transvaal; den lever i
Flokke paa op til 30—40 Stkr, men ses nu
oftest i mindre Selskaber; den træffes
udelukkende i og ved Vand og holder navnlig til i
Floder og Søer, helst hvor en frodig
Vegetation af Græs og Vandplanter kan tilfredsstille
dens store Fordringer til Næringsmængden;
ogsaa ved Havlaguner kan de træffes og
svømmer da ogsaa af og til ud i det salte Vand;
den følger Vandløbene højt op i Bjergene og
forekommer saaledes i den 2000 m højt
liggende Tana-Sø i Abyssinien; i tidligere Tider
forekom den ogsaa i Nedre-Ægypten i Nilen, og
i de oldægyptiske Grave findes den ofte
afbildet. F. græsser hovedsagelig om Natten og
forlader da Vandet og gaar op paa de
tilgrænsende Landstrækninger; findes her dyrkede
Marker kan de blive utaalelig skadelige, idet
de nedtramper langt mere, end de fortærer; i
Vandet angives de at kunne gaa græssende paa
Bunden af fl. m dybt Vand; om Dagen ses de
i afsides Egne liggende sovende paa
Sandbanker og ved Flodbredderne, ofte kun med
Hovedet over Vandet; opskræmte ell. i Egne, hvor
de er Genstand for Forfølgelse, viser de om
Dagen kun Øjne, Øren og Næsebor over
Vandet, oftest endog skjulte mellem Siv og
