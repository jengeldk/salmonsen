Fremskridt og pønitentiære Reformer, kan den dog
ikke bygge sit System paa den. Teorien maa
derfor som saadan kaldes forældet (se i øvrigt
<sp>Straffeteorier</sp>).
<i>A. Gl.</i>
</chapter>

<chapter name="Forbening">
<b>Forbening,</b> se <sp>Ben</sp> S. 907 (<sp>Benvævets
Udvikling</sp>).
</chapter>

<chapter name="Forberedelse af Domsforhandling">
<b>Forberedelse af Domsforhandling.</b> Under
en mundtlig Retspleje vil det som oftest være
nødvendigt at ordne Proceduren i Afsnit,
saaledes at der, inden man skrider til det
mundtlige Foredrag for Retten, findes et
forberedende Stadium, hvor det bliver Parternes og
Sagførernes Opgave at indsamle og tilrettelægge
det Stof, som skal være Genstand for den
mundtlige Forhandling. Efter vor nugældende
overvejende skriftlige Procesmaade gaar denne
Tilrettelæggelse almindeligvis i eet med hele
den øvrige Del af Proceduren. Men naar den
nu vedtagne Reform træder i Kraft, vil F. blive
udsondret som et særligt Afsnit af
Retsforfølgningen, og til dette Stadium af Proceduren
bliver da — i civile Sager — i Alm. henlagt
Vekslingen af Indlæg, Indsamling af Bevismaterialet
og Afgørelsen af Formalitetsspørgsmaal; ogsaa
i Straffesager vil der findes et tilsvarende
Stadium, hvorunder maa henregnes i videre
Forstand hele Forundersøgelsen mod Sigtede og i
snævrere Forstand Sagens Overgang til
Anklagemyndighederne og disses skriftlige
Udfærdigelser i Sagen, Beskikkelse af Defensor m. v.
<i>K. Hch.</i>
</chapter>

<chapter name="Forberedelseseksamen, Alm.">
<b>Forberedelseseksamen,</b> <sp>alm.</sp>, er indført
ved kgl. Anordning af 30. Aug. 1881, jfr kgl.
Anordning af 1. Marts 1895, som Afslutning paa
Realundervisningen i danske Skoler og
afholdes ved Skolerne ell. for en særlig
Eksamenskommission med Drenge paa mindst 15,
Kvinder paa mindst 17 Aar. F. omfatter Prøver i
mundtlig Dansk, skriftlig og mundtlig Engelsk,
Tysk, Fransk (ikke obligatorisk), Historie,
Geografi, Naturhistorie, Naturlære, skriftlig og
mundtlig Geometri, Regning, skriftlig og
mundtlig Aritmetik, og der gives en Karakter for
Orden ved skriftlige Arbejder. Den giver
Adgang til at indstille sig til Adgangseksamen
ved polyteknisk Læreanstalt, til
Tandlægeeksamen og farmaceutisk Eksamen, til forsk.
Eksaminer ved Landbohøjskolen (som Dyrlæge-,
Landinspektør- o. s. v.) og til den jur.
Fællesprøve. F. afholdes, siden L. 24. Apr. 1903 om
højere Almenskoler traadte i Kraft, kun ved
de rene Realskoler samt ved Univ. for
Privatister. Elever, der har bestaaet F., kan iflg.
Min. Bekendtg. 28. Febr 1907 søge Optagelse i
Gymnasiets 1. Klasse. For saa vidt de nævnte
Elever ønsker at optages i den
klassisk-sproglige ell. den nysproglige Linies 1. Klasse, maa
de tillige underkaste sig en Prøve i Latin, jfr
kgl. Anordn. 7. Febr 1907. Af Realskoler, der
afslutter med alm. F., er (1915) 6 kommunale
og 20 private. (<sp>Litt.</sp>: <sp>F. Rønning</sp>,
»Realskolen i Danmark« [1916]).
<i>Fr. Th.</i>
</chapter>

<chapter name="Forberedelseshugst">
<b>Forberedelseshugst</b> kaldes i Skovbruget en
saadan Hugst, som staar paa Overgangen
mellem Udhugning og Foryngelseshugst, idet Slutn.
brydes stærkere end ved Udhugning, men dog
ikke stærkere, end at den om fornødent kan
indtræde igen. Hensigten med F. er at
forberede den kommende Foryngelse af Afdelingen
ved at give Træerne større Krone, saa de
bærer rigeligere Frø, ved at give dem større
Rodrum, saa de kan staa bedre fast, naar de
stilles lyst, ell. ved at bringe mere Lys ned
paa Jorden, saa et for tykt Løvlag formulder
hurtigere. Ved F. fjerner man ofte tillige
saadanne indblandede Træarter, af hvilke man ikke
ønsker Opvækst ved Foryngelsen, ell. som ikke
egner sig til at være Overstandere. En F. maa
som Regel føres mellem nogle faa og indtil 15
Aar før Foryngelsen; Faren ved den er, at der
kan komme Græs og andet Ukrud frem paa
Afdelingen som Følge af det rigeligere Lys, der
naar Jordbunden.
<i>C. V. P.</i>
</chapter>

<chapter name="forberedende Prøver">
<b>forberedende Prøver</b> kaldes i Norge iflg.
L. 9. Juni 1903 en Universitetseksamen, som
maa aflægges, før man faar Adgang til
Embedseksamen. Fagene er Filosofi og Latin for
dem, som ikke har bestaaet Prøve i Latin ved
Artium; for Teologerne desuden Græsk og
Hebraisk. De, som skal aflægge Bjergeksamen, er
fritagne for f. P.
<i>Fr. Th.</i>
</chapter>

<chapter name="Forbes, Archibald">
<b>Forbes</b> [↱få<sub>ə</sub>bz], <sp>Archibald</sp>, eng.
Journalist, f. 1838 i Skotland, d. 30. Marts 1900. Efter
at have studeret ved Univ. i Aberdeen gjorde
han i fl. Aar Tjeneste ved <i>Royal Dragoons</i>.
Hans militære
Indsigt kom
ham til god
Nytte, da han,
begyndende sin
journalistiske
Bane som
Specialkorrespondent for <i>The
Daily News</i>,
fulgte den
tyske Armé
under det
fransk-tyske Felttog.
I det flg. Tiaar
var F.
uafladelig paa
Farten, idet han,
sædvanligvis
som <i>Daily News</i>'
Korrespondent, deltog i de fleste Krige og var til Stede
ved vigtigere Begivenheder i og uden for
Europa. Under Hungersnøden i Indien 1874
besøgte han dette Land og opholdt sig derefter
i Spanien under Borgerkrigen. Han fulgte
Prinsen af Wales paa dennes Tur til Indien
1875—76. Sommeren og Efteraaret 1876 var han i
Serbien og var til Stede ved alle de store Slag
under Krigen. Det flg. Aar fulgte han den russ.
Hær under det russ.-tyrk. Felttog og var
Øjenvidne til alle denne Krigs Hovedtræfninger.
1878 var han først paa Cypern, senere s. A.
atter i Indien og Afghanistan, hvorfra han
pludselig kaldtes til Sydafrika for som
Korrespondent at skildre Krigsbegivenhederne i Zululand.
Efter Slaget ved Ulundi udførte han sit
Mesterstykke som Korrespondent, idet han paa 15
Timer red 120 eng. Mil gennem øde Egne til
den nærmeste Telegrafstation, hvorfra han
sendte sin Beretning om Slaget, der naaede

<img>A. Forbes.</img>
