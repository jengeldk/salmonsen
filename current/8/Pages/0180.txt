Trawlfiskeriet kan ikke opgives, da saa mange
forsk. Fiskearter fiskes ved dette F.

<sp>Helleflynderfiskeriet</sp> drives derfor
væsentligst med Langliner. Opr. var det
Amerikanerne, som drev dette F. ved Islands og i
nogle Aar ved Grønlands Kyster med særligt
veludrustede og velbemandede Sejlskonnerter
paa 70—80 T. Dr. I disse Farvande driver de
det nu ikke mere, vistnok p. Gr. a.
Helleflynderens Aftagen i Mængde, og det er kun
Englænderne, som har fortsat F. her med sædvanlige
Trawldampere, der fisker med Langliner, som
sættes og bjerges med Skibet uden Benyttelse
af <i>dories</i>. Det amer. F. foregaar derimod med
<i>dories</i> og Langliner som ved Torskefiskeriet
(se ovf.). Amerikanerne har nu forlagt F. til
Farvandene ud for de Forenede Staters
Atlanterhavskyst og særligt ud for Alaska. Her
drives et meget betydeligt Helleflynderfiskeri
paa den nys nævnte Maade. Fisken behandles
ved Frysning og Indpakning paa den i Amerika
benyttede særdeles omhyggelige Maade
(se <sp>Fiskekonservering</sp>). Om Bord i Skibene
opbevares Fisken i Kasser i Fryserum og føres
til Havne, hvorfra de ad Jernveje
transporteres til de store Markeder i Indlandet. En Del
sendes til saa fjerne Pladser som New York
og Boston. Helleflynderfiskeriet ved Alaska
udgjorde 1914 762757 $, 1913 kun 571314 $.
Forøgelsen er begrundet i Tilvækst i Antallet af
deltagende Fartøjer. Ved Kanadas,
Newfoundlands og de Forenede Staters Kyster synes
Helleflynderfiskeriet at aftage, efterhaanden
som F. ved Alaska tiltager. 1914 gik kun 33
Skibe paa dette F. ved Østkysten, medens 146
fiskede ved Alaska. F. paa Østkysten af
Helleflynder androg 1914: 246277 $ for fersk og
30000 $ for saltet Helleflynder.

Det her beskrevne amer. Helleflynderfiskeri
er bl. de største i Verden. For øvrigt drives
Helleflynderfiskeri næsten overalt i de
nordlige Have, ved Island, langs Norges Kyst, i
Nordsøen og Kattegat fra mindre Sejlfartøjer
med Langliner og Snøre, men disse F. er uden
Bet. i Sammenligning med andre F. i de nævnte
Farvande. Helleflynderfiskeriet udgjorde 1913 i
Mill. Kr: England 6 1/4, Skotland 2, Norge 3/4,
Tyskland 1/2. I Kanada udgjorde
Helleflynderfiskeriet 1913 10 3/4 Mill. Kr.

<sp>Makrelfiskeriet</sp> drives i Frankrig og
i alle til Nordsøen og Kattegat grænsende
Lande, dels med Dørge, dels med Drivgarn. F.
foregaar i to Sæsoner, en Foraars- og en
Efteraarssæson. I de Forenede Stater, hvor
Makrelen er forekommet i store Mængder, og hvor
den er en meget yndet Vare, maa
Makrelfiskeriet henregnes til de vigtigere F. F. drives
ud for New Englands Kyster med Posenot,
Garn og Dørge, men i de senere Aar er
Udbyttet aftaget meget betydeligt, uvist af
hvilken Grund. Det har dog endnu i de senere
Aar udgjort henimod 200000 $ for fersk og
150000 $ for saltet Makrel.

Saavel i de Forenede Stater som i Frankrig,
Norge og Sverige bruges smaa Makrel til
Nedlægning i Olie.

Arter af Makrelfamilien forekommer overalt i
de jap. Farvande og fiskes ligesom i Europa
om For- og Efteraaret. Fangsten anslaas til 2 1/2
Mill. Yen. F. drives med Posenot, Drivgarn og
Langliner af usædvanlig Størrelse. I de europ.
Lande, hvor Makrelfiskeriet har nogen Bet.,
udgjorde det 1913 flg. Værdi i Mill. Kr:
England 3, Skotland og Irland 1, Frankrig 4 1/2,
Norge 2 1/2, Sverige 2. I Kanada udgør
Makrelfiskeriet 3 1/4 Mill. Kr. I Japan 2 1/2 Mill. Yen.

<sp>Tunfiskeriet</sp>. Tunfisken er i Slægt med
Makrelen. Den forekommer fornemmelig i
varme og tempererede Have, som f. Eks. ud for
Frankrigs og Portugals Kyster og i
Middelhavet. I disse Farvande drives der da ogsaa
et stort F. efter den, størst ved Frankrigs
Atlanterhavskyst, hvor det i de senere Aar har
taget et stort Opsving, til Dels maaske fordi
Sardinfiskeriet har givet mindre Udbytte.
Udbyttet har endog i Frankrig været 5 Mill. frc.
aarligt, og 4 à 5000 Fiskere har deltaget deri.
Ved Atlanterhavskysten foregaar F. nu langt
til Søs uden for Linien Ouessant-Finisterre og
drives med Dørge fra Fartøjer af 50—60 T.
Dr. Fra hvert Fartøj udlægges lange Stænger
til begge Sider, der tilsammen bærer indtil 12
Dørgeliner, 6 paa hver Side. Desuden slæbes
i Alm. 2 Liner agter og ofte 1 fra Toppen af
Masten. F. begynder i Juli, naar sit Maksimum
i Aug. og slutter i Oktbr. Der anvendes kunstig
Agn paa Krogene.

Tunfisken kan som bekendt opnaa en
betydelig Størrelse, og Indbjergningen af
Fangsten kan derfor undertiden være vanskelig.
Fisken dræbes ved et Slag, naar den hales om
Bord, derefter renses og vaskes den og
ophænges, til man kommer til Land, hvor største
Delen af Fangsten sælges til
Konservesfabrikkerne til Nedlægning i Olie. I Portugal
foregaar F. paa lgn. Maade som i Frankrig. Det
indbringer c. 2 Mill. Kr aarlig. I Italien
drives det derimod fornemmelig nær Kysterne
med bundgarnlignende Redskaber, især ved
SV.-Kysten af Sardinien, og hører til Italiens
vigtigste F.

Ogsaa i Japan ved Stillehavskysterne af de
jap. Øer drives et stort Tunfiskeri med mange
forsk. Redskaber: Landdragningsvod,
Bundgarn, Drivgarn, Haandline og Langline.
Udbyttet af Tunfiskeriet andrager i Japan c. 2 Mill.
Yen aarlig.

I de Forenede Stater er Tunfiskeriet i
Udvikling ved Kaliforniens Kyst. Tunfisken naar
her en usædvanlig Størrelse. F. foregaar paa
en lgn. Maade som i Frankrig, og Fangsten
tilberedes ligesom der i Olie.

<sp>Laksefiskeriet</sp>. Beskrivelsen heraf
hører nærmest under Ferskvandsfiskeri, fordi det
største F. af Laks foregaar der, men da Laksen
som bekendt ogsaa opholder sig i Havet, er
den ogsaa der Genstand for et ret betydeligt F.
Af Beskrivelsen af Danmarks F. fremgaar, at
den fiskes i betydelig Udstrækning i Østersøen
med Garn og Langliner (Lakselænker). Dette er
ogsaa Tilfældet for Sveriges og Tysklands Vedk.
I Nordsøen og ved Frankrigs Kyster fiskes
ogsaa Laks, og hvor dette F. foregaar i
umiddelbar Nærhed af Kysterne, bruges Bundgarn,
Ruser og Landdragningsvod. Størst er
Laksefiskeriet i de Forenede Stater og ved Alaska,
