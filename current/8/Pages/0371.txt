Jøde. (<sp>Litt</sp>. <sp>Bernays</sp>, »Gesamm. Abh.«
[1885]).
<i>K. H.</i>
</chapter>

<chapter name="Fol">
<b>Fol.</b> At være i F., d. v. s. at være med Føl
(drægtige Hopper).
<i>H. G.</i>
</chapter>

<chapter name="Fol. (Forkortelse af Folio)">
<b>Fol.,</b> Forkortelse af <sp>Folio</sp> (s. d.).
</chapter>

<chapter name="Fol. (Forkortelse af Folia)">
<b>Fol.</b> (lat.), paa Recepter, Forkortelse af Folia.
</chapter>

<chapter name="Folard, Jean Charles">
<b>Folard</b> [få↱la.r], <sp>Jean Charles</sp>, fransk
Militærforfatter, f. 13. Febr 1669, d. 23. Marts
1752 i Avignon. Allerede i sit 16. Aar
traadte han mod sin Faders Ønske
som Frivillig ind i Hæren. Faderen
fik ham vel igen ud af Tjenesten og
indespærrede ham i et Kloster, fra
hvilket han dog snart undslap for
atter at træde ind i Hæren. 19 Aar gl
udnævntes han til Løjtnant, deltog
i Felttogene under Ludvig XIV og
var en Tid Adjutant hos Hertugen
af Venderne. Hans Forfængelighed
skaffede ham mange Fjender, og ved
Fredsslutningen forlod han Frankrig
og gik til Malta, hvor han i
Riddernes Rækker kæmpede mod
Tyrkerne. Ogsaa her kom han i personlige
Stridigheder og traadte i sv.
Tjeneste, hvor han forblev til Karl XII's
Død 1718, da han vendte tilbage til
Frankrig. Han udmærkede sig særlig
ved Belejringen af Fredrikshald. Af
hans Skr kan fremhæves: <i>Nouvelles
découvertes sur la guerre</i> (1724),
hans Hovedværk: <i>Histoire de Polybe
avec commentaires</i> (1727—30), der
vakte stor Opsigt og bekæmpedes,
navnlig af Guichard (Frederik den
Store har givet et Resumé af dette
Arbejde under Titlen <i>Esprit du
chevalier F.</i> [1761]), <i>Fonctions et devoirs
d'un officier de camp</i> (1733) og
<i>Mémoires pour servir à l'histoire du
chevalier F.</i> (1753).
<i>B. P. B.</i>
</chapter>

<chapter name="Fold (Indhegning for Husdyr)">
<b>Fold,</b> Indhegning for Husdyr, som
skal afspærres paa en mindre Del af
en Mark for at optage den der
voksende Afgrøde. <sp>Foldning</sp> anvendes dels paa
Græs- og Kløvermarker, dels paa Arealer
med andre Foderplanter, saasom Lucerne,
Esparsette, Vikker og Rodfrugter. Det af
Husdyrene, som hyppigst røgtes i F., er
Faaret, navnlig Kødfaaret, som vanskelig lader
sig vogte i Flok, saaledes som Merinosfaaret.
Det Areal, der indhegnes, er af forsk.
Størrelse efter Afgrødens Rigelighed og i enkelte
Tilfælde afspærres kun en smal Strimmel ad
Gangen ved Hjælp af <sp>transportable F.</sp>
(<sp>Flytte-F.</sp> med Aabninger, gennem hvilke
Dyrene kan stikke Hovederne for at æde det
uden for F. voksende Foder (se Fig. 4).
Materialet, som F. er lavede af, disses
Konstruktion og den Maade, hvorpaa de opstilles, er
i øvrigt ret vekslende (Fig. 1—4). Til F. kan
ogsaa regnes de <sp>permanente
Indhegninger</sp>, som ofte findes i Nærheden af og i
Reglen kan sættes i Forbindelse med
Staldbygningerne. Saadanne Tumlepladser (<sp>Vænger</sp>,
<sp>Løbegaarde</sp>, <sp>Folehaver</sp>) er meget
fordelagtige, navnlig i hygiejnisk Henseende, fordi
man med Lethed kan slippe Dyrene (baade

<img>Fig. 1. En Dobbelt-Fold, hvis enkelte Led er af Træ og
befæstede til Pæle (Foldestivere), der nedrammes i Jorden. Medens
Faarene er i den ene Afdeling, opstilles den anden.</img>

<img>Fig. 2. J. C. Drewsens Faarefold med Foderhæk, benyttet paa
Strandmøllen 1814. <i>a</i> Folden set fra Siden, <i>b</i> den indvendige
Side af Foderhækken, <i>c</i> den modsatte Side af Folden.</img>

<img>Fig. 3. En Foldestiver. Træpinden foroven fastgøres paa Foldens Led.</img>

<img>Fig. 4. Browns Patent-Fold.</img>
