F. et Billedes Højde frem, derpaa staar F.
stille og eksponeres (i Alm. 1/32 Sek.); derpaa
fører Transportørerne atter F. videre; den staar
stille, og saaledes fremdeles. Naar F. bevæger
sig, er Objektivet lukket ved en roterende
Blænder (Fig. 2), saa at F. kan blive belyst, naar
den staar stille. Optagelsesapparatet drives ved
et Haandsving, der samtidig bevæger F. og
faar Blænderen til at rotere. Optagelsen
iagttages gennem en alm. fotografisk Søger, og der
optages c. 16—18 Billeder i Sek.
Fotografiapparatet er opstillet paa et solidt Stativ, der er
forsynet med en Drejeskive (Panoramaplade),
saa at F.-Fotografen kan dreje Apparatet hele
Horisonten rundt.

Naar Negativet er optaget, fremkaldes dette
paa F.-Fabrikken, hvor den kem. Behandling
er den samme som ved alm. Fotografering, dog
maa den 60—120 m lange F.-Strimmel
opvikles paa en Træramme, inden den bekvemt kan
behandles i Fremkalder og Fikserbad.

Naar Negativet er skyllet og tørret, bliver der
taget et Positiv efter det. Denne Operation sker
i et Kopiapparat, der er af lgn. Konstruktion
som Optagerapparatet (se Fig. 4). Apparatet
bærer foroven Spoler til Negativet og til
positiv Raa-F.; gennem et Vindue belyses Raa-F.
gennem Negativet af en elektrisk Glødelampe,
F.'s Bevægelse er den samme som i Optagelsesapparatet,
og Lyset fra Lampen slukkes, hver
Gang F. bevæger sig, ved en roterende
Blænder. Under Vinduet findes to Spoler, som
optager Negativet og det eksponerede Positiv.
Apparatet drives af en lille Elektromotor. Den
eksponerede positiv Raa-F. fremkaldes paa
samme Maade som Negativet, og F. er nu færdig
til at forevises.

De første F., der blev optaget, var dels
Optagelse af enkelte Scener (f. Eks. en
Danserinde paa en mørk Scene), dels Naturbilleder,
hvoraf der navnlig i F.'s første Aar blev fremvist mange
pragtfulde Billeder fra fjerne Lande, som Publikum
ellers ikke fik Lejlighed til at se.
Senere gik Smagen i Retning af Films-Dramaer,
stumme Skuespil, som udspilledes af Skuespillere
paa en Scene i et F.-Atelier (Optagelsesteater);
for at bringe Sammenhæng
mellem de enkelte Scener bliver der mellem de
levende Billeder indskudt F. med forklarende
Tekster.

Fremstillingen af F.-Dramaer udviklede sig
hurtigt, og Danmark har ogsaa deltaget i denne
Fabrikation; af danske F.-Fabrikker kan
nævnes Nordisk Films-Kompagni, stiftet 1906. Af
udenlandske Selskaber kan nævnes' Pathé
Frères og Gaumont i Paris, der navnlig m. H. t.
F.'s Teknik har naaet overordentlig langt; de
fr. F. er som oftest meget smukt kolorerede,
ofte haandkolorerede, og navnlig Pathé Frères
driver foruden F.-Fabrikation ogsaa Fabrikation
af Apparater til Fremstilling af levende
Billeder, særlig Optagelsesapparater og
Forevisningsapparater. Af amer. Firmaer kan nævnes
American-Biograf-Company og The
Vitograph-Company; af tyske Messter-F., Berlin.

Af fremragende F.-Skuespillere og
Skuespillerinder skal nævnes Danskerne Valdemar

<img>Fig. 1.</img>

<img>Fig. 2.</img>

<img>Fig. 3.</img>
