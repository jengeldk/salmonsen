24. Decbr 1837, d. 10. Septbr 1898, og havde
med hende en Søn Rudolf, f. 1858, som 1889
kom af Dage paa en uhyggelig Maade, og
tvende Døtre, Gisela, f. 1856, gift 1873 med Prins
Leopold af Bayern, Broder til den nuv.
Konge, og Marie Valeria, f. 1868, gift 1890 med
Ærkehertug Frants Salvator af den toskanske
Linie. 18. Febr 1853 blev han ved et
Mordforsøg i Wien saaret med et Knivstik af en
Ungarer Libenyi, og 17. Aug. 1882 vilde en
Italiener af tysk Byrd, Oberdank, dræbe ham
i Triest ved Orsinibomber, men fængsledes
forinden. (<sp>Litt.</sp>: <sp>Emmer</sp>, »Kaiser F. J.« [Teschen
1880, 2. Udg. Wien 1898]; <sp>J. Schnitzner</sp>,
»F. J. und seine Zeit« [2 Bd, Wien 1899]; »Das
Buch vom Kaiser« [Wien 1898]; <sp>Smolle</sp>, »Fünf
Jahrzehnte auf Habsburgs Thron« [Wien 1898]).
<i>E. E.</i>
</chapter>

<chapter name="Frants Josef's Fjord">
<b>Frants Josef's Fjord,</b> en 100 Sm. lang,
forgrenet Fjord paa Grønlands Østkyst. Mundingen
ligger paa 73 1/4° n. Br. og 22° v. L.; det
inderste paa 27 1/2° v. L. Den opdagedes 1870 af
Koldewey paa »Germania«, efter at dens Munding
allerede var set 1823 af Clavering paa
»Greiper«, der kaldte den Foster Bugt; 1899
undersøgte Nathorst paa »Antarctic« hele Fjorden og
dens Forgreninger. — Paa Nordsiden af
Fjorden findes flg. Indskæringer: Nordfjord, der
ender i den store Waltershausen Bræ, med
Sidefjorden Moskusoksefjord, Geolog Fjord og
Isfjord, Sydsiden af Fjorden begrænses paa en
lang Strækning af den store Ymers Ø, og der
findes flg. Indskæringer: Sofia Sund, Dusén
Fjord, Antarctic Sund og Kjerulf Fjord. Sofia
Sund og Antarctic Sund begrænser Sydsiden
af Ymers Ø, og Antarctic Sund forbinder
Fjorden med den sydligere liggende, store Kong
Oscars Fjord. I det indre af Fjorden er maalt
634 m Dybde, og 30 Sm. fra det inderste 763 m.
Fjorden har en storartet, vild Naturskønhed,
pragtfulde Fjelde, mægtige, forrevne Bræer og
brusende Vandfald. Den bliver smal indefter
med næsten lodrette Fjeldsider paa 1200—1800
m's Højde. Her ligger paa Sydsiden Payers
Spids, der er 2100 m høj, og i det
inderste af Fjorden Petermann's Spids,
der antages at være 2500—2800 m høj.
Paa Fjeldsiderne og i Dalstrøgene fandtes en
forholdsvis rig Vegetation, bestaaende af Pile-
og Birkekrat, Blaabær og Blomster i de
skønneste Farver. Man saa Rensdyr, Harer og
Hermelin og fandt Spor af Ulve. Fjorden har tidligere
været beboet, idet man har fundet Ruiner af
eskimoiske Vinterhuse og Teltringe. (<sp>Litt.</sp>:
»Die zweite deutsche Nordpolfahrt« [Leipzig
1873]; »Den svenska expeditionen till nordöstra
Grönland 1899« [»Ymer« 1900]).
<i>G. F. H.</i>
</chapter>

<chapter name="Frants Josef's Land">
<b>Frants Josef's Land,</b> en stor Øgruppe i det
nordlige Ishav, der strækker sig fra 79° 50′ til
81° 50′ n. Br. og fra 42° til 63° v. L. Øernes
Areal er anslaaet til 20000 km<sup>2</sup>. Øgruppen
bestaar af en stor Mængde til Dels meget smaa
Øer og er gennemskaaret i nordlig Retning af
to store Sunde: Austria Sund og Britannia
Kanal, hvorved den deles i tre mindre Grupper.
Af disse deles atter den midterste ved Markham
Sund, der gaar i øst—vestlig Retning, i to
Grupper. Ø. f. Austria Sund ligger Wilczek
Land, Graham Bell Ø m. fl. Mellem Austria
Sund og Britannia Kanal og S. f. Markham
Sund ligger Salm Ø, Hall Ø, M'Clintock Ø,
Hooker Ø m. fl., og N. f. Markham Sund: Luigi Ø,
Salisbury Ø, Zichy Ø, Jackson Ø, Karl
Alexander Ø m fl. V. f. Britannia Kanal ligger
Northbrook Ø, Prins George Ø, Alexandra Land m. fl.
Nordligst ligger Kronprins Rudolf Land, og
østligere Hvidtenland. Som Regel hæver de større
Øer sig til 500 m o. H., men naar dog paa

<img>Situationsplan over Frants Josef's Land.</img>
