<chapter name="Fox River">
<b>Fox River</b> [↱fåks-↱rivə], Flod i U. S. A., Stat
Wisconsin, danner Afløbet for Lake Winnebago
til Lake Michigan, hvor den udmunder i Green
Bay. F. er 250 km lang.
<i>H. P. S.</i>
</chapter>

<chapter name="Fox-Terrier">
<b>Fox-Terrier</b> [↱fâks-↱ter<sub>i</sub>ə], d. s. s.
<sp>Ræveterrier</sp>, eng. Hunderace, der findes i en
glathaaret og en ruhaaret Varietet, se <sp>Hunde</sp>.
</chapter>

<chapter name="Foy, Maximilien Sébastien">
<b>Foy</b> [fwa], <sp>Maximilien Sébastien</sp>, fr
General og Politiker, f. 3. Febr 1775 i Ham (Dept
Somme), d. i Paris 28. Novbr 1825. Kun 15 Aar
gl kom han paa Artilleriskolen i La Fère,
ansattes 1 1/2 Aar efter som Sekondløjtnant ved
Nordarmeen og deltog paa en saa glimrende
Maade i Felttogene 1792—94, at han allerede
1793 forfremmedes til Kaptajn. Beskyldt for at
have protesteret mod Rædselsherredømmet
fængsledes han, men frigaves hurtig og tjente
derefter i Rhin- og Mosel-Hæren 1795—97. Med
udmærket Tapperhed deltog han i Felttoget i
Schweiz 1798 under Schauenbourg og 1799 under
Masséna, kom dernæst igen en kort Tid til
Rhin-Hæren, men sendtes snart under General Moncey
til Italien for at forstærke Førstekonsulens
Stridskræfter og udmærkede sig under Felttoget
i Tyrol 1800—01. Som en ivrig Tilhænger af
Revolutionen billigede han ikke Napoleon's
Tragten efter Magten, han betragtedes som en
Tilhænger af Moreau og stod paa Nippet til at
blive arresteret. Trods den Dygtighed, han
lagde for Dagen i Østerrig 1805, i Friaul og
Dalmatien 1806 samt i Konstantinopel 1807, hvor
han i meget kort Tid befæstede Dardanellerne,
levede han derfor i adskillige Aar i en Slags
Unaade. 1807 kom han til Portugal, hvor han
under Junot og Soult indlagde sig megen
Fortjeneste, og avancerede 1809 til Brigadegeneral.
1810 sendtes han af Masséna til Napoleon for
at sætte denne ind i Situationen. Han tiltrak
særlig ved denne Lejlighed Napoleon's
Opmærksomhed, fik en Dotation paa 20000 frc. samt
Divisionsgeneraltitlen og vendte tilbage til
Spanien, hvor han ofte fik selvstændig Kommando.
Særlig udmærkede han sig ved Salamanca som
Fører for Arrièregarden, og navnlig efter Slaget
ved Vittoria gav han glimrende Beviser paa sit
milit. Talent. Længe holdt han sig i Biscaya
med 2 Divisioner og trak sig uden Tab af
Fanger og Materiel tilbage til Frankrig. I Kampen
ved Orthez saaredes han meget haardt. Efter
Kejserdømmets Fald udnævntes han til
Generalinspektør for Fodfolket i Nantes, men gik
over til Napoleon, da Ludvig XVIII forlod Paris.
Som Divisionskommandør i Ney's Korps
kæmpede han 1815 ved Quatre-Bras og ved Waterloo,
hvor han saaredes for 15. Gang. 1817 fik han
igen Titel af Generalinspektør, men viede nu
sine Kræfter til Politikken. 1819 blev han
Deputeret, sluttede sig til Oppositionen og
blev en Taler af første Rang, der med megen
Iver deltog i Forhandlingerne. Han opnaaede
en meget betydelig Popularitet. Paa en
Rekreationsrejse til Pyrenæerne hyldedes han saaledes
overalt af Befolkningen, ligesom han begravedes
under uhyre Deltagelse (100000 Mennesker), og
en Indsamling til Fordel for hans efterladte
Familie indbragte i nogle Uger c. 1 Mill. frc.
Hans Enke har udgivet <i>Discours du général F.</i>
(1826) samt det ufuldendte Værk <i>Histoire de la
guerre de la Péninsule</i> (1827). Det omhandler
Forholdene indtil Junot's Indfald i Portugal og
er oversat paa fl. forsk. Sprog. 1879 oprejstes
en Statue af F. i hans Fødeby.
<i>B. P. B.</i>
</chapter>

<chapter name="Foyait (se Nefelinsyenit)">
<b>Foyait</b> [fwaja↱it], se <sp>Nefelinsyenit</sp>.
</chapter>

<chapter name="Foyatier, Denis">
<b>Foyatier</b> [fwaja↱t<sub>i</sub>e], <sp>Denis</sp>, fr.
Billedhugger, f. 1793 i Bussière (Dept Loire), d. 18. Novbr
1863 i Paris. F., Elev af Marin i Lyon, Lemot
i Paris og af <i>École des beaux-arts</i> smst., fik 1819
Medaille for en Faunstatue og efterhaanden
mange monumentale Opgaver: Kolossalstatue af
Marcus for Arras' Katedral, den patetiske
Statue af Spartacus (1830, i Marmor, Louvre),
Kolossalstatue af Troen i Paris' Notre Dame de
Lorette, Statuer af »Klogskaben« for
Deputeretkammerets Sal (1831) og Oberst Combes i Feurs
(Dept Loire), Relieffer paa Arc de l'Étoile's
Frise, Jaquard's Statue i Lyon, Rytterstatuen af
Jeanne d'Arc i Orléans (1855) m. v.
<i>A. Hk.</i>
</chapter>

<chapter name="Foyer">
<b>Foyer</b> [da. foa↱je, fr. fwa↱je] (lat.: <i>focus</i>,
Arnested) er Navnet paa den Sal i Nærheden
af Tilskuerpladsen i Teaterbygningerne, hvor
Publikum mødes i Mellemakterne. F. er ogsaa
Benævnelsen paa den Sal, hvor Skuespillerne
samles i Mellemakterne. I Skuespillerfoyer'en i
det Kgl. Teater i Kbhvn findes en ypperlig
Samling Portrætter og enkelte Buster af afdøde
berømte danske Skuespillere og
Skuespillerinder. Af udenlandske Tilskuerfoyers er især
den i den store Opera i Paris bleven
navnkundig. Den har været Forbillede for mange
andre.
<i>C. B-s.</i>
</chapter>

<chapter name="Foyers">
<b>Foyers</b> [fâ^iəz eller fa^iəz], Bæk i Skotland i
Grevskabet Inverness. F. udmunder i Lock-Ness
og danner før Udmundingen to smukke
Vandfald paa c. 30 m's Højde.
<i>G. Ht.</i>
</chapter>

<chapter name="Foyle">
<b>Foyle</b> [få^i£], Flod i Irland i Prov. Ulster,
opstaar neden for Strabane ved Finns og
Mournes Sammenløb og udmunder neden for
Londonderry i Æstuariet Lough-Foyle, som strækker
sig mellem Grevskaberne Donegal i V. og
Londonderry i Ø.
<i>G. Ht.</i>
</chapter>

<chapter name="Foyn, Svend">
<b>Foyn</b> [få^in], <sp>Svend</sp>, Grundlæggeren af
Hvalfangsten fra Norge, f. i Tønsberg 11. Juli
1809, d. paa
Nøterø ved
Tønsberg 28.
Novbr 1894. F.
udgik fra et
Sømandshjem,
og allerede i
11 Aars
Alderen gik han til
Søs. Tidlig
lagde han mek.
Talent for
Dagen og viste
megen
Lærelyst og
Initiativ i praktisk
Retning;
Økonom var han
tillige og dertil
i sjælden Grad
forretningsduelig. 24 Aar gl blev han
Skibsfører, og medens han sejlede, drev han ved
Siden af Handel med Varer, han selv indkøbte
og omsatte. Hans Opmærksomhed blev

<img>S. Foyn.</img>
