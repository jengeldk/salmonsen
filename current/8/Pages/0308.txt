ikke løber nær op til sin fulde Fart, og den vil
da, for saa vidt den ikke er træt, altid have sin
Fart at sætte ind til Slut. Modsætningen kaldes
<sp>Stayer</sp> (s. d.).
<i>O. P.</i>
</chapter>

<chapter name="Flygare Carlén (se Carlén)">
<b>Flygare Carlén</b> [↱fly.gare-ka<sub>r</sub>↱le.n], se
<sp>Carlén</sp>.
</chapter>

<chapter name="Flygel">
<b>Flygel</b> (af tysk <i>Flügel</i>, en Vinge) er
Benævnelsen paa det i Form af en retvinklet
Trekant byggede Klaver, i hvilket Strengene
gaar i samme Retning som Tangenterne (og
ikke, som ved de firkantede Instrumenter, paa
tværs af disse). Da F.'s Form tillader
Anvendelsen af længere Strenge til Frembringelse af
de dybere Toner, og man derved opnaar en
kraftigere og mere fuldt klingende Tone, er F.
den fuldkomneste og til Koncertbrug nu
udelukkende benyttede Art af Klaverer, medens
man i mindre Rum og i Hjemmene oftest
anvender de taffelformede ell. opretstaaende
Instrumenter, der ikke kræver den Plads, som et
F. Se i øvrigt <sp>Klaver</sp>.
<i>S. L.</i>
</chapter>

<chapter name="Flügel, Gustav Leberecht">
<b>Flügel</b> [↱fly.g<sub>ə</sub>l], <sub>Gustav Leberecht</sub>, tysk
Orientalist, f. 18. Febr 1802, d. 5. Juli 1870.
F. studerede i Wien og Paris, opnaaede senere
et Professorat i Meissen, som han 1850
formedelst svagt Helbred maatte trække sig
tilbage fra, og tilbragte de flg. Aar i Wien,
beskæftiget med Katalogiseringen af de
orientalske Haandskrifter i det kejserlige Bibliotek. F.
har navnlig gjort sig fortjent af den europ.
Videnskab ved den Række af vigtige arab.
Værker og Haandbøger, som han ved sine
samvittighedsfulde Udgaver har gjort tilgængelige.
Blandt disse maa nævnes <sp>Hadji-Khalfa</sp>'s
<i>Lexicon bibliographicum</i>, der udkom med lat.
Overs. og udførlige Registre i London 1835—58
(7 Bd), udg. paa Bekostning af det eng. <i>Oriental
Translation Fund</i>; Stereotypudgaven af Koranen
(Leipzig 1833, senere gentagne Gange revideret),
der efterfulgtes af <i>Concordantiæ Corani arabicæ</i>
(Leipzig 1842), samt den første efter hans Død
fuldendte Udg. af »Kitâb-al-Fihrist« (se
<sp>Fihrist</sp>). Af hans selvstændige Arbejder fortjener
især »Geschichte der Araber« (2 Bd, 1840) og
»Die grammatischen Schulen der Araber«
(1862) at nævnes.
<i>J. Ø.</i>
</chapter>

<chapter name="Flygelhorn">
<b>Flygelhorn</b> er Navnet paa et
Messingblæseinstrument, der opr. benyttedes som
Signalinstrument hos Infanteriet (se <sp>Buglehorn</sp>).
Benævnelsen stammer derfra, at man særlig ved
de med dette Instrument givne Signaler ledede
de enkelte Hærafdelingers ell. Fløjes
Bevægelser. Navnet F. benyttedes ogsaa i tyske og fr.
Militærorkestre for moderne
Messingblæseinstrumenter med samme Omfang som
B-Kornetten ell. <i>Cornets à piston</i>.
<i>S. L.</i>
</chapter>

<chapter name="Flüggen, Gisbert og Joseph">
<b>Flüggen</b> [↱flyg<sub>ə</sub>n], 1) <sp>Gisbert</sp>, tysk
Genremaler, f. 9. Febr 1811 i Köln, d. 3. Septbr 1859
i München. Han var Elev af Düsseldorf-Akademiet,
drog senere til München, hans
Hovedopholdssted, og malede talrige, ofte
reproducerede Folkelivsbilleder (»Tysklands Wilkie«).
Saaledes: »Den afbrudte Ægteskabskontrakt«
(1840), »Spillerne« (1841, Mainz' Mus.), »De
svigagtige Arvinger« (»Erbschleicher«, 1848,
Mus. i Hannover) etc.

2) <sp>Joseph</sp>, Søn af ovenn., Maler, f. 3. Aug.
1842 i München, uddannet af Faderen, paa
Münchens Akademi og under Piloty, senere, paa
en længere Studierejse til Paris, London og
Antwerpen, særlig under Paavirkning af Leys
og endelig under tydelig Indflydelse fra G. Max.
Efter det Piloty'ske »Landgrevinde Elisabeth
paa Flugt« (1868) m. fl., malede han det lidt
sødlige »Værtindens Datter« (efter Uhland) og
»Regina Imhof, G. Fugger's Hustru«; en Cyklus
graat i graat malede Oliebilleder til Wagner's
Operaer, »Det sidste Klenodie« (1883) m. v.,
ogsaa en Del Portrætter.
<i>A. Hk.</i>
</chapter>

<chapter name="flygtige Olier (se Olier, æteriske)">
<b>flygtige Olier,</b> se <sp>Olier</sp>, æteriske.
</chapter>

<chapter name="flygtige Salte (se Salte)">
<b>flygtige Salte,</b> se <sp>Salte</sp>.
</chapter>

<chapter name="Flygtighed">
<b>Flygtighed,</b> et Stofs Evne til at gaa over i
Dampform; <sp>flygtigt</sp> kalder man et Stof, der
let fordamper. Se <sp>Damp</sp>.
<i>K. S. K.</i>
</chapter>

<chapter name="flygtigt (se Flygtighed)">
<b>flygtigt,</b> se <sp>Flygtighed</sp>.
</chapter>

<chapter name="flygtigt Alkali">
<b>flygtigt Alkāli,</b> ældre Betegnelse for
Ammoniak.
</chapter>

<chapter name="Flying Scotchman">
<b>Flying Scotchman</b> [↱f£a^i<sub>i</sub>ŋ - ↱skåt∫m<sub>ə</sub>n],
(»Flyvende Skotte«), ogsaa kaldet <sp>Flying
Dutchman</sp> [↱f£a^i<sub>i</sub>ŋ - dăt∫m<sub>ə</sub>n], ( »Flyvende
Hollænder«), er en ofte brugt Benævnelse for
nogle Hurtigtog, som af <i>Great Northern Railway</i>
er satte i Drift mellem London og Edinburgh.
Hele denne Strækning er 632,3 km lang og
gennemfares paa 465 Min. (iberegnet 3 Ophold
undervejs), hvilket svarer til en gennemsnitlig
Rejsehastighed af 81,6 km i Timen. De nævnte
Tog er ofte betegnede som Verdens hurtigste Tog,
men er dog gentagne Gange blevne
distancerede, ikke blot i Amerika og paa Kontinentet,
men ogsaa i selve England, saaledes f. Eks. af
<i>Flying Cornishman</i> mellem London og Plymouth
(395,9 km, køres uden Ophold i 265 Min.,
svarende til 89,6 km's Rejsehastighed i Timen) og
nogle Tog mellem London og Bristol (190,5 km
køres uden Ophold i 120 Min., svarende til
95,3 km's Rejsehastighed i Timen); disse Tog
drives af <i>Great Western Railway</i>.
<i>G. K.</i>
</chapter>

<chapter name="Flyktæne">
<b>Flyktæne</b> (gr.) betyder egentlig Blære, men
benyttes nu kun om en Øjensygdom, der viser
sig ved en begrænset, rundagtig, rød Plet
(ingen egl. Blære) paa den Del af Øjets
Bindehinde, der beklæder Øjeæblet. Den er i Beg.
noget ophøjet over Slimhindens Niveau, senere
danner der sig et lille Saar paa den, inden den
heler. Som oftest sidder den tæt ved
Hornhinderanden og griber undertiden ind over
denne. Overfladiske Betændelser i Hornhinden
betegnes ofte som flyktænulære. — Lidelsen er
meget hyppig hos Børn, langt sjældnere hos
Voksne, den er meget generende, da den
bevirker stærk Lyssky; men hvis Hornhinden ikke
er angrebet, forsvinder den uden at efterlade
noget Spor. Den har stor Tilbøjelighed til at
komme igen. F. regnes som et af de
almindeligste Symptomer paa Skrofulose (Kirtelsyge),
men det er fra forsk. Side i de senere Aar
hævdet, at den næsten aldrig optræder uden
samtidig med Saardannelser i Hovedet
(Hovedlus) ell. Hudsygdomme i Ansigtet, og at den
synes at staa i Forhold hertil.
<i>G. N.</i>
</chapter>

<chapter name="Flynder">
<b>Flynder</b> (<sp>Søv.</sp>), det Legeme i Enden af
Loglinen, der kastes i Vandet, naar et Skibs
Fart skal udmaales (se <sp>Log</sp>).
<i>H. E.</i>
</chapter>

<chapter name="Flynderborg (se Helsingør)">
<b>Flynderborg,</b> se <sp>Helsingør</sp>
</chapter>
