Skutsch, Leipzig 1897. Som Kristen forfattede
han 374: <i>De errore profanarum religionum</i> (udg.
senest i Leipzig 1907 af Ziegler), hvori han
fanatisk opfordrer Kejserne Constantius og
Constans til at udrydde Hedenskabet.
<i>J. Fr. S.</i>
</chapter>

<chapter name="Firmilianos">
<b>Firmilianos</b>, Biskop i det kappadokiske
Cæsaræa og en af de betydeligste Kirkemænd i
Orienten i 3. Aarh. Han stod i Venskabsforhold
til Origenes, men er navnlig bekendt for sin
Deltagelse i den Strid om Kætternes Daab, der
førtes mellem Biskop Stefanos i Rom og
Cyprian i Kartago; som den sidstnævnte hævdede
han, at en saadan Daabshandling er ugyldig,
og et Brev, som han i den Anledning skrev til
Cyprian, har vi bevaret. F. døde i Tarsos 268
ell. 269 e. Kr. paa Vej til Antiochia, hvor han
skulde have deltaget i det 3. Kirkemøde i
Anledning af Paulos af Samosatas' Vranglære.
<i>H. M.</i>
</chapter>

<chapter name="Firmin Didot (se Didot)">
<b>Firmin Didot</b> [fir↱mǣ-di↱do], se <sp>Didot</sp>.
</chapter>

<chapter name="Firminy">
<b>Firminy</b> [firmi↱ni], By i det østlige
Frankrig, Dept Loire, ved Lyon-Banen, 12 km SØ. f.
St Étienne, ligger 480 m o. H. i St Étiennes Kul-
og Fabriksdistrikt, har (1911) 19580 Indb.,
betydelig Industri, især i Jern og Staal, og store
Kulgruber.
<i>G. Ht.</i>
</chapter>

<chapter name="firmægtig (se Støvdrager)">
<b>firmægtig</b>, se <sp>Støvdrager</sp>.
</chapter>

<chapter name="Firozpur (d. s. s. Firuzpur)">
<b>Firozpur</b> [f<sub>ə</sub>ro<sub>u</sub>z↱pu.<sub>ə</sub>], d. s. s. <sp>Firuzpur</sp>.
</chapter>

<chapter name="Firpas">
<b>Firpas</b>, samme Ornamentform som Dreipasz,
men med fire i St f. tre indskrevne
Cirkelsegmenter.
<i>C. A. J.</i>
</chapter>

<chapter name="firskaaret">
<b>firskaaret</b> kaldes Tømmer, naar det med Sav
er tildannet saaledes, at Tværsnittet er et
Kvadrat ell. Rektangel; f. Tømmer er næsten altid
<sp>fuldkantet</sp> ɔ: har samme Tværsnit i hele
Længden.
<i>C. V. P.</i>
</chapter>

<chapter name="Firspand (se Kørekunst)">
<b>Firspand</b>, se <sp>Kørekunst</sp>.
</chapter>

<chapter name="firstrøget">
<b>firstrøget</b> (<sp>firstreget</sp>), se <i>A</i>.
</chapter>

<chapter name="Firtand eller den firtandede Pindsvinefisk (se Fastkæber)">
<b>Firtand</b> ell. <sp>den firtandede
Pindsvinefisk</sp>, se <sp>Fastkæber</sp>.
</chapter>

<chapter name="Firth">
<b>Firth</b> [fə.þ] kaldes i Skotland de dybe,
tragtformede Fjorde, der skærer sig langt ind i
Landet baade paa Øst- og Vestkysten og ofte
gaar næsten umærkelig over i de i deres
inderste Del udmundende Floder. Karakteristiske
F. er saaledes <sp>F. of Forth</sp>, <sp>F. of Tay</sp> og
<sp>F. of Moray</sp> paa Østsiden, <sp>F. of Clyde</sp> og
<sp>F. of Lorne</sp> paa Vestsiden.
<i>G. Ht.</i>
</chapter>

<chapter name="Firth, Charles Harding">
<b>Firth</b> [fə.þ], <sp>Charles Harding</sp>, eng.
Historiker, f. i Sheffield 16. Marts 1857, siden
1904 »Regius-Professor« i nyere Historie i
Oxford, har især syslet med Cromwell's Historie
og bl. a. skrevet <i>Scotland and the
commonwealth</i> (1895), <i>Scotland and the Protectorate</i>
(1899), <i>Oliver Cromwell</i> (1900), <sp>Cromwell's
Army</sp> (1901), <i>The last Years of the Protectorate</i>
(1909).
<i>Kr. E.</i>
</chapter>

<chapter name="Firuzabad">
<b>Firuzabad</b>, 1) By i de britisk-ostindiske
forenede Prov. med 15000 Indb. 2) By i Persien i
Prov. Farsistan S. f. Shiras; nu i Forfald.
<i>M. V.</i>
</chapter>

<chapter name="Firuzabadi">
<b>Firuzabadi</b>; ɔ: Manden fra Firuzabad, er
det Navn, hvorunder en af de berømteste arab.
Leksikografer, Medjd-ed-din Muhammed ibn
Jakub, er bekendt i Litt. F. fødtes i Nærheden
af Shiras 1329 og udfoldede under vidtstrakte
Rejser en stor pædagogisk Virksomhed, navnlig
i Mekka og Medina. Han traf senere sammen
med Timur, som med orientalske Despoters
sædvanlige Ærbødighed for Videnskaben
hædrede den ansete Filolog paa mange Maader.
F. døde som Overdommer i Jemen 1414. Hans
Hovedværk er Leksikonet <i>Al Kâmûs</i> ɔ: Oceanet,
hvori det arab. Sprogs uendelige Rigdom fik
en overordentlig grundig Behandling; dette
Værk blev Grundlaget for de følgende
Leksikografers Arbejde og har stadig indtaget en anset
Plads i Orienten, hvorfor det ogsaa er blevet
overs. baade paa Arabisk og i Tyskland. Det
blev første Gang trykt i Kalkulta (2 Bd, 1817)
og blev i denne Udg. den væsentligste Basis for
den tyske Orientalist Freytag's store
<i>Lexicon-arabico-latinum</i>. Senere er fl. ny Udg. komne
til; den bedste er udkommet i Bulak (4 Bd),
idet hele Teksten her er forsynet med
Vokaltegn, som i høj Grad letter Brugen.
<i>J. Ø.</i>
</chapter>

<chapter name="Firuzpur">
<b>Firuzpur</b> [f<sub>ə</sub>ro<sub>u</sub>z↱pu.<sub>ə</sub>], Distrikt i Divisionen
Jallandar, i Pandshab, Forindien, 11142 km<sup>2</sup>
med (1911) 950657 Indb. Hovedstaden F. ligger
ved Satledshs gl. Løb, har (1911) 50836 Indb.,
Citadel og stort Arsenal.
<i>M. V.</i>
</chapter>

<chapter name="Firøje (se Tandkarper)">
<b>Firøje</b> (<i>Anableps</i>), se <sp>Tandkarper</sp>.
</chapter>

<chapter name="Firøje (d. s. s. Hvinand) (se Ænder)">
<b>Firøje</b>, d. s. s. <sp>Hvinand</sp>, se <sp>Ænder</sp>.
</chapter>

<chapter name="Fis">
<b>Fis</b>, det ved et ♯ en halv Tone forhøjede <i>f</i>.
<sp>Fis-dur</sp>, den Dur-Tonart, der har F. til
Grundtone, hor seks ♯, <sp>Fis-mol</sp> har tre ♯.
<i>S. L.</i>
</chapter>

<chapter name="Fischart, Johann Friedrich">
<b>Fischart</b> [↱fe∫art], <sp>Johann Friedrich</sp>,
tysk Satiriker, f. mellem 1545 og 50 i
Strassburg, d. 1589 ell. i Beg. af 1590 i Forbach. Han
var Søn af en Urtekræmmer Johann Fischer
med Tilnavnet »Menzer«, da han var født i
Mainz, et Tilnavn, Digteren ogsaa førte. Han
blev opdraget i Worms hos sin Fætter ell.
Onkel Caspar Scheid, »Dødedansemc's Forf., og
foretog efter endte Studier lange Rejser til
Flandern, Italien og England, hvor han længe
opholdt sig i London. 1574 tog han den jur.
Doktorgrad i Basel, blev 1581
Rigskammeradvokat i Speier og 1583 og indtil sin Død Amtmand
i Forbach ved Saarbrücken i Elsass. Allerede
forinden havde han skabt sig sit Digternavn.
Han opholdt sig 1575—81 i Strassburg hos sin
Svoger, Bogtrykker Jobin, hos hvem han var
en Art litterær Raadgiver, medens denne trykte
hans Skr. F. blev en af Ordførerne for
Protestantismen i Modreformationeris Dage og
udfoldede som Skribent en omfattende Lærdom
baade i klassisk og samtidig Litt. Men han var paa
fl. Omraader begrænset af sin Tids
Snæversynethed — troede f. Eks. paa Hekse og udgav <i>Maleus
malleficarum</i>. Hans egl. Felt var Satiren. Han
versificerede Folkebogen om Uglspil,
efterllgnede Rabelais' »Prognostication« i »Aller
Practick Grossmutter« og skrev den overgivne
Digtning »Flöhhatz Weiberhalz« (Strassburg
1577), hvori Loppernes Strid med Kvinderne
skildres. Den første Udgave af denne Digtning
er — som paavist af <sp>P. Koch</sp> — delvis
forfattet af Matthias Holtzwart. Fremdeles kan
nævnes »S. Domenici und S. Francisci Leben«
(1571), hvor han svinger sin Svøbe over
Dominikaner- og Franciskaner-Munkene, medens han
angriber Jesuitterne — som han spodsk
benævnede »Jesuwider« — i »Beschreibung des
vielhörnigen Hütleins« (1581). Ved Siden af sine
Satirer har F. skrevet smukke Salmer og
