fr. Forsvarslinie. I Marts fulgtes General
<sp>Gallieni</sp> som Krigsminister af General <sp>Roques</sp>.
Sommeren 1916 forsøgte de eng. og fr. Hære
en stor Offensiv mod Tyskerne ved <sp>Somme</sp>,
og det lykkedes dem her at faa en Del
Fremgang, men de fik lige saa lidt Modstandernes
Linie gennembrudt, som Tyskerne havde faaet
den fr. Linie brudt ved Verdun. I Efteraaret
opstod nu atter Uro i F.'s politiske Kredse,
navnlig drev Clemenceau en ivrig Agitation
mod Regeringen. Man klagede over, at der ikke
vistes fornøden Energi i den milit. og
økonomiske Styrelse. Og dertil kom Indtrykket af
Tyskernes store Fremgang i Rumænien.
Resultatet blev, at Ministeriet omdannedes Decbr
1916 omtr. samtidig med en tilsvarende
Omdannelse i England. <sp>Briand</sp> blev i Spidsen for
Ministeriet. Medlemmernes Tal indskrænkedes
stærkt, og de dannede et snævrere Udvalg, der
skulde være en Art Krigskomité, bestaaende af
Briand, Krigsministeren, General <sp>Liautey</sp>,
Marineministeren, Admiral <sp>Lacaze</sp>,
Finansministeren <sp>Ribot</sp> og Ammunitionsministeren,
Socialdemokraten <sp>Thomas</sp>. De ældre
Politikere, der var traadt til som en Art Raadgivere i
det foregaaende Ministerium, traadte tilbage,
hvorimod Viviani vedblev at være med i
Regeringen. Joffre fik en Stilling som Raadgiver
for Krigskomiteen, General <sp>Nivelle</sp> overtog
Anførselen paa Fronten i F. Briand udtalte sig
derefter skarpt mod det ved denne Tid fra
tysk-østerrigsk Side fremsatte Forslag om at
indlede Fredsforhandlinger og opnaaede
Tilslutning i Kamret med 2/3 Flertal, i Senatet mod 3/4.

Febr 1917 gik Tyskerne over til en skærpet
Form for Undervandskrigen; dette medførte, at
de Forenede Stater i Nordamerika Marts—Apr.
1917 traadte ind i Krigen paa de Allieredes
Side, men samtidig formindskedes Ruslands
militære Bet. ved Udbrudet af den russ.
Revolution Marts 1917. Ved Vestfronten foretog
Tyskerne i samme Maaned et Tilbagetog paa
Linien mellem Arras og Soissons. Under alle
disse Begivenheder var der megen Uro i fr.
Politik. Krigsminister <sp>Liautey</sp> kom under
en Diskussion om Flyvervæsenet i skarp
Konflikt med Deputeretkammeret og indgav sin
Afskedsbegæring. Dette medførte Ministeriet
<sp>Briand</sp>'s Tilbagetræden Marts 1917. Der
dannedes nu et Ministerium <sp>Ribot</sp>. Viviani og
Thomas blev i Ministeriet, Léon Bourgeois blev
Medlem og den radikale Politiker, <sp>Painlevé</sp>
overtog Krigsministeriet. I de flg. Uger trængte
de fr. og eng. Tropper med store Ofre noget
frem paa Vestfronten. I Maj overtog General
<sp>Foch</sp> den egl. Ledelse af Hæren som
Generalstabschef, knyttet til Krigsministeriet, medens
Ledelsen af Fronten deltes mellem Generalerne
<sp>Pétain</sp> og <sp>Nivelle</sp>. I Aug. og Septbr
vedblev Englænderne og Franskmændene at have
nogen Fremgang paa Vestfronten, medens den
politiske Uro i Frankrig fortsattes. Der rejstes
Anklage mod forsk. Eventyrere for Forbindelse
med Fjenden, og Indenrigsminister <sp>Malvy</sp>,
der havde vist en hensyntagende Holdning ogsaa
over for dem, der drev Fredsagitation,
angrebes nu stærkt som Beskytter af dem, der
modsatte sig Krigens Fortsættelse. Han traadte
tilbage i Slutn. af Aug., og dette medførte
Septbr 1917 en Omdannelse af Ministeriet.
<sp>Painlevé</sp> blev Ministerpræsident, men
beholdt Krigsministeriet; Ribot bevarede
Udenrigsministeriet, men Viviani og A. Thomas
traadte tilbage; ved Thomas' Udtræden
ophørte Socialdemokratiet at være repræsenteret.
Flere fremtrædende Politikere, hvoriblandt L.
Bourgeois og Barthou, blev en Art raadgivende
Ministre uden Administration. I Oktbr
anklagede en af de monarkistiske Agitatorer <sp>Léon
Daudet</sp> Malvy for 3 Aar igennem som
Minister at have udleveret fr. Hemmeligheder til
Tyskland. Under den fortsatte Uro ændredes
Ministeriet i Oktbr, idet Ribot afløstes af
Barthou som Udenrigsminister, og i Novbr fik
Ministeriet under nogle Forhandlinger, der stod i
Forbindelse med Angrebene paa Malvy,
Flertallet i Kamret mod sig. Der dannedes nu
Novbr 1917 et Ministerium <sp>Clemenceau</sp>.
Clemenceau tog selv Krigsministeriet, <sp>Pichon</sp>
blev Udenrigsminister, i øvrigt blev de fleste af
Medlemmerne Mænd, der ikke havde haft nogen
særlig fremtrædende politisk Bet., men til hvem
Clemenceau personlig havde Tillid. Clemenceau
forkyndte, at han vilde føre den kraftigst
mulige Krigspolitik og gaa haardt frem mod
alle, der stillede sig i Vejen for denne. Malvy
anklagedés nu for Rigsretten, ɔ: Senatet; han
udtalte selv Ønske om en saadan retslig
Afgørelse. Decbr 1917 lod Clemenceau gennem de
milit. Myndigheder anlægge Sag mod
<sp>Caillaux</sp>, som mentes stadig at virke for, at
Fredsstemningen kunde faa Overhaand. Kamret gav
sit Samtykke til Tiltalen, næsten enstemmig,
efter at Caillaux havde erklæret, at han ikke
vilde modsætte sig den, og Jan. 1918
arresteredes Caillaux.

Sagen mod Malvy førte til, at Senatet
frikendte ham for Daudet's Anklage for
Landsforræderi, men i Stedet optog en Anklage for
forsømmelig Embedsførelse og paa Grundlag af
denne dømte ham til 5 Aars Landsforvisning.
Caillaux' Sag trak i Langdrag, og han vedblev
at være arresteret.

Marts 1918 gik Tyskerne, efter at
Krigstilstanden over for Rusland var ophørt, over til et
større Angreb paa Vestfronten ved Somme, og
det lykkedes dem at trænge frem i Nærheden
af Amiens. Samtidig begyndte de at beskyde
Paris med enkelte meget langt rækkende
Kanoner. I Apr. fortsattes Fremgangen, uden at
det dog lykkedes de tyske Hære at
gennembryde de Allieredes Linie. I Slutn. af Maj
forsøgte Tyskerne en ny stærkere Offensiv mellem
<sp>l'Oise</sp> og <sp>Vesle</sp>; den bragte ny Fremgang,
saaledes erobredes Soissons, men heller ikke
denne Gang lykkedes Gennembrudet, og
Forsøgene paa at erobre Reims glippede i Juni.
I Juli gjorde Tyskerne atter et stærkt
Fremskridt i Egnen ved Reims. Det lykkedes dem
først at komme over Marne, men de Allierede
gik nu over til Modangreb, drev dem tilbage
over Marne, erobrede i en Række Kampe
Juli—Septbr de Strækninger, der var tabt fra
Marts—Juli, tilbage og tog et betydeligt Antal
Fanger. I Septbr—Oktbr gik de Allierede med stor
Fremgang over til Angreb i Egnen ved Metz, i
