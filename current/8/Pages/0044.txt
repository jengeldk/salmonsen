af talrige større og mindre Vande opfyldt
Myrplateau, gennemskaaret af lave, lynggroede
Fjelde. Naar undtages <sp>Filfjorden</sp>, der er
12 km lang og gaar ind S. over mellem
Hitteren og Fjeldværø, er de øvrige paa Kysten
indstikkende Vaager kun smaa. Det dyrkbare
og bebyggede Terrain ligger langs Kysten, og
der er navnlig paa Sydkysten ved <sp>Sandstad</sp>
og Ø. over samt til Dels i <sp>Bjørnevaagen</sp>
og paa <sp>Filfjorden</sp>' s Østside mere sammenhængende
Bebyggelse. Herredet dannes af de
2 Sogne Fillan, nordligst, og <sp>Sandstad</sp> i
S. ved Trondhjemsleden, begge Annekser til
Hitteren Hovedsogn. Foruden noget Agerbrug
og Fædrift udgør Fiskerierne Indbyggernes
Hovednæring. Skov findes næsten ikke mere, og
Tørv anvendes almindelig til Brændsel. Af
Hovedveje findes kun een, fra <sp>Havn</sp> paa
Sydsiden tværs over til <sp>Fillan Kirke</sp>.
Herredets Areal er 244,4 km<sup>2</sup>, hvoraf 10,8 km<sup>2</sup>
Ferskvand. Antagen Indtægt 1910 149960 Kr., Formue
598800 Kr. Indhitteren Sparebank med Sæde
i Hestviken.
<i>(J. F. W. H.). M. H.</i>
</chapter>

<chapter name="Filler">
<b>Filler</b>, ung. Mønt = 1/100 Del af en Corona,
svarende til østerr. Mønt Heller = 1/100 af en
Krone.
</chapter>

<chapter name="Fillingmaskine">
<b>Fillingmaskine</b>, Maskine til Behandling af
Affaldssilke før Spindingen, specielt til Aabning
af de saakaldte <i>strusi</i>, d. e. hele Konkoner,
som ikke kan afhaspes paa sædvanlig Maade.
</chapter>

<chapter name="Fillipsit (se Zeolitter)">
<b>Fillipsit</b>, se <sp>Zeolitter</sp>.
</chapter>

<chapter name="Fillis, James">
<b>Fillis</b> [↱fi£is], <sp>James</sp>, Skolerytter, f. 1831 i
England, d. 1913 i St Germain en Laye ved
Paris. F. kom tidligt til Frankrig og dresserede
Heste. I 1880'erne begyndte han at ride i
Cirkus paa Heste, han selv havde dresseret.
Hans mest berømte Heste er »Germinal«,
»Markir« og »Provero«. 1896—1908 var han Lærer
ved den milit. Rideskole i Petrograd, hvorfra
han tog til Berlin og dresserede Heste, som
hans Børn red i Cirkus. F. har skrevet
<i>Principes de dressage et d'équitation</i> (udk. 1890)
og en Dressur-Dagbog (udk. 1906). F. anvendte
kun Kandar og red ofte med Bridontøjlen i
den ene og Stangbøjlen i den anden Haand.
Hans højt forædlede og harmonisk byggede
Heste gik med høj Halsstilling og med enestaaende
Fremaddrift, Sving, Elasticitet og Elegance, saa
de syntes at svæve over Jorden.
<i>O. P.</i>
</chapter>

<chapter name="Fillmore, Millard">
<b>Fillmore</b> [↱fi£må<sub>ə</sub>], <sp>Millard</sp>, Præsident i
Nordamerika 1850—53, f. 17. Jan. 1800,
d. 8. Marts 1874, var Søn af en fattig Landmand i
Staten New York. Han kom 1815 paa en
Klædefabrik, men optoges 1819 paa en Sagførers
Kontor og fik af ham Hjælp til at studere.
1823 blev han selv Sagfører, siden 1830 i
Buffalo, 1828 Medlem af Statens lovgivende
Forsamling og 1833—34, samt paa ny 1837—42 af
Unionens Repræsentanthus, hvor han blev en
af Whig'ernes Ledere og 1842 Formand for
Finansudvalget. Han blev 1845 vraget ved
Valget til Guvernør i sin Hjemstat, men 1848 valgt
til Unionens Vicepræsident. I denne Stilling
ledede han 1850 Senatets Forhandlinger om det
store Kompromis med stor Dygtighed og
Upartiskhed (var selv stemt derfor). Ved General
Taylor's Død Juli 1850 rykkede han op til
Præsident og stadfæstede Kompromisset,
hvortil ogsaa hørte Loven om flygtede Slavers
Udlevering; men hverken 1852 ell. 1856 havde han
Held som Kandidat til Præsidentposten og
deltog ikke senere i det offentlige Liv.
<i>E. E.</i>
</chapter>

<chapter name="Fillowit">
<b>Fillowit</b>, Mineral, er et vandholdigt
Magniumfosfat.
</chapter>

<chapter name="Fillyrin">
<b>Fillyrin</b>, C<sub>54</sub>H<sub>68</sub>O<sub>22</sub>,3H<sub>2</sub>O, et Glykosid, der
findes i Barken af <i>Phillyrea latifolia</i>; det er
krystallinsk, smelter ved 160°, er tungt
opløseligt i koldt, let opløseligt i varmt Vand og
noget opløseligt i Alkohol, men uopløseligt i Æter.
I stærk Svovlsyre opløses det med violet Farve.
Ved Hydrolyse med fortyndede Syrer spaltes
det i Glykose og <sp>Fillygenin</sp>, C<sub>21</sub>H<sub>24</sub>O<sub>6</sub>.
<i>(O. C.). R. K.</i>
</chapter>

<chapter name="Films">
<b>Films</b> (eng.), Celluloidflader, der er belagt
med en Gelatinehinde, som er gjort lysfølsom
med Jodbromsølv. F. fremstilles dels som
Plan-F. (firkantede Plader af samme Størrelse som
Glasplader til fotografiske Negativer), dels som
Rulle-F.; begge anvendes l Fotografiapparater
til Amatør- og Rejsebrug (se i øvrigt <sp>Fotografi</sp>).

Den største Anvendelse af F. finder dog Sted
ved Optagelse og Fabrikation af levende
Billeder (<sp>Kinematografi</sp>), der først blev
konstruerede af Edison 1895.

Kinematograf-F. har en international Bredde
af 35 mm og fremstilles i Længder paa 60—120
m; der fabrikeres saavel positive som negative
F. (Raa-F.). Denne Vare er først blevet
fremstillet af Eastman Kodak-Kompagni, U. S. A.,
som stadig er den største Raafilmfabrik i
Verden; dog fremstilles ogsaa en Del tysk og fr.
Raa-F. Fig. 1 viser en positiv F. i naturlig
Størrelse; den er i begge Kanter forsynet med
en Række Huller (Perforation), som tjener til
F.'s Transport i Fotografiapparatet og
Kinematografen. Billedernes Størrelse er 24 X 18
min. Afstanden mellem Hullerne er
international, saaledes at den perforerede F. kan
anvendes i en hvilken som helst Kinematograf hele
Verden over.

Princippet i Optagelsen af levende Billeder er
følgende:

Man optager en praktisk talt uendelig Mængde
hurtig paa hinanden følgende Billeder af en
Bevægelse, idet de enkelte Billeder er
stillestaaende og skarpe, undtagen, hvis disse
gengiver en hurtig Bevægelse, thi i saa Tilfælde
er de enkelte Billeder uskarpe og danner først
en Billedhelhed ved Projiceringen. Naar et
Positiv efter det optagne Negativ derpaa i et
mørkt Rum (Biografteater, Kinoteater)
projiceres paa et hvidt Lærred, vil de enkelte
Billeder smelte sammen til en korrekt Gengivelse
af den fotograferede Bevægelse.

Optagelsesapparatet for levende Billeder
bestaar af et Kamera, der bagtil begrænses af et
Vindue med et Areal af 24 X 18 mm, hvor
Raa-F. passerer forbi, og fortil af et lysstærkt
Objektiv med kort Brændvidde. Apparatet
bærer 2 Kassetter, hvoraf den ene afgiver
ueksponeret Raa-F., som efter Eksponeringen
oprulles i den anden Kasset.

F.'s Gang i Optagelsesapparatet er en
intermitterende (afbrudt) Bevægelse. To
Transportører tager fat i F.'s Perforering og flytter
