<chapter name="Frankrig (Mønt, Maal og Vægt)">
<b>Mønt, Maal og Vægt.</b>
<sp>Mønt</sp>. Systemet er ordnet ved L. af 7.
Germinal Aar XI (28. Marts 1803), Regningsenheden
er en Franc à 100 centimes = 72 Ø. Møntfoden
er dobbelt med et legalt Værdiforhold mellem
Guld og Sølv af 15 1/2 : 1. Hovedmønter, alle 9/10
fine, er 100 og 50 frc. (sjældne), 20, 10 og
(indtil 1878) 5 frc. af Guld samt 5 frc af Sølv,
Skillemønt af Sølv, Finhed siden 1865 0,835, 2 og
1 frc., 50 og 20 centimes samt af Bronze 10, 5, 2
og 1 centimes. 20-Franc'en kaldes i daglig Tale
<sp>Napoléon</sp> ell. <sp>Louis</sp>; man bruger jævnlig
endnu i Overensstemmelse med den gl.
Inddeling af Livre'n Benævnelsen <sp>Sou</sp> for 1/20 frc.
ell. 5 centimes; i Smaahandelen regnes hyppig
efter Sous, f. Eks. <i>cinq sous</i>, 25 centimes, <i>treize
sous</i> 1 1/2 frc. Af 1 kg Møntguld, Finhed 9/10,
udmøntes 3100 frc. og af 1 kg Sølv af Finhed 9/10,
200 frc. i 5-frc.-Styk. Prægningen af
Sølvhovedmønt, hvortil Private havde Adgang indtil 1876,
standsedes helt 1878 (jfr. <sp>Møntkonvention</sp>,
den lat.). Remedium ved Hovedmønterne 1 ‰
(tidl. 2 ‰), 1 ‰ i Vægten for Guld- 100- og
50-frc.-Stk., 2 ‰ ved Guld-20- og 10-frc.-Stk.
og 3 ‰ ved saavel Guld- som Sølv-5-frc.-Stk.
Guldmønter, som har tabt 1/2 ‰, og Sølv-5-frc.,
som har tabt 1 ‰ i Vægt, ophører at være lovligt
Betalingsmiddel. Skillemønt kan anvendes til
Betalinger mellem Mand og Mand indtil et Beløb
af 50 frc. Hovedbetalingsmidlet er F.'s Banks
Noter, der lyder paa 5000, 1000, 500, 200, 100 og
50 frc.

<sp>Maal og Vægt</sp>. Det metriske System er
lovmæssig enegældende siden 1840. Før
Revolutionen havde de forsk. Provinser for en stor
Del forsk. Størrelser for Maal og Vægt;
adskillige af disse har endnu Bet., og der fastsattes
faste Forhold navnlig for dem, der anvendtes i
videnskabelige Øjemed. Man regnede 1 <i>Toise</i> =
6 <i>Pieds de roi</i> (Pariserfod) à 12 <i>Pouces</i> à 12
<i>Lignes</i> à 12 <i>Points</i> = 1949,03631 mm, 1 <i>Lieue</i> (25
paa en Grad) = 4452,263 m, 1 <i>Boisseau</i> à 16
<i>Litrons</i> = 13,0083 l, 1 <i>Velte</i> à 4 <i>Pots</i> à 2 <i>Pintes</i> =
7,45054 l, 1 <i>Livre poids de marc</i> = 2 <i>Mares</i> à 8
<i>Onces</i> à 8 <i>Gros</i> à 3 <i>Deniers</i> à 24 <i>Grains</i> =
489,5058 g. <i>Poids et mesures usuelles</i> var
Benævnelser paa Inddelinger, der brugtes 1812—40
som Overgang til det metriske System: 1 <i>Toise
usuelle</i> = 2 m, 1 <i>Boisseau u.</i> = 1/8 hl, 1 <i>Livre
u.</i> = 1/2 kg o. s. v. For mange Varer er endnu
bibeholdt afvigende Betegnelse: for Brænde
<i>Stère</i> à 10 <i>Décistères</i> i St f. m<sup>3</sup>, for Trækul
<i>Voie</i> = 2 hl, for Stenkul en stor <i>Voie</i> à 2 1/2
<i>Muids</i> à 4 <i>Mannes</i> = 15 strøgne ell. 12 toppede
hl, for Gips <i>Muid</i> = 9 hl à 4 <i>Sacs</i>. — 1 <i>Tonneau
métrique</i> (Millier) deles i 10 <i>Quintaux métr.</i> à
100 kg; for Søfragter er en <i>Tonneau de mer</i> (<i>de
fret</i>) siden 1861, efter Varens Art af forsk.
Størrelse. Juvelvægten er <i>Carat</i> à 4 <i>Grains</i> = 0,2955
g = 3,86898 <i>Grains poids de marc</i>, 1 <sp>Once</sp> = 144
<i>Carats</i> = 29,592 g = 0,967245 <i>Onces poids de
marc</i>.
<i>(N. J. B.).Th. O.</i>
</chapter>

<chapter name="Frankrig (Sprog)">
<b>Sprog.</b>
Fransk er et romansk Sprog, ɔ: at det er
en direkte Fortsættelse ell. Videreudvikling af
Latin. Det lat. Sprog blev indført i Gallien af
Romerne, og den Form, hvorunder det
udbredtes, var naturligvis den, hvori det <sp>taltes</sp> af
Soldaterne og de indvandrede Kolonister,
Handelsmænd, Embedsmænd o. s. v.; det er det
<sp>levende</sp> lat. Talesprog, <i>sermo plebeius</i> ell.
<i>usualis</i>, der lever videre i Fransk, ikke
derimod den Sprogform, vi kender fra det
klassiske Skriftsprog, fra Retorernes og Digternes
<i>sermo eruditus</i> ell. <i>perpolitus</i>. Ved Romernes
Erobring af Gallien beboedes Landet væsentlig
af keltiske Stammer, men deres Sprog (<i>lingua
gallica</i>), som vi kun kender lidt til, trængtes
mærkværdig hurtig tilbage. Latin sejrede paa
alle Omraader; det var det officielle Sprog og
blev senere ved Kristendommens Indførelse
ogsaa det kirkelige, og det synes kun i ringe
Grad at være blevet paavirket af Keltisk, der
maa antages at være fuldstændig uddødt
maaske allerede i 4. ell. 5. Aarh. Man har ment at
kunne eftervise <sp>keltisk</sp> Indflydelse saavel i
det fr. Sprogs Lydforhold som i dets Former,
Syntaks og Prosodi, men vi staar her i de fleste
Tilfælde ovf. usikre Hypoteser. I Ordforraadet
kan derimod paavises nogle utvivlsomt keltiske
Elementer; foruden Stednavne som <i>Paris</i>,
<i>Poitou</i>, <i>Reims</i>, <i>Rennes</i>, <i>Seine</i>, <i>Vire</i>, <i>Caen</i>, <i>Rouen</i>,
<i>Laon</i> o. s. v. findes en Del Udtryk vedrørende
landlige Forhold, Benævnelser paa Dyr og
Planter o. l.: <i>alouette</i>, <i>arpent</i>, <i>banne</i>, <i>bétoine</i>,
<i>bouleau</i>, <i>brais</i>, <i>brasser</i>, <i>bruyère</i>, <i>cervoise</i>, <i>marne</i>,
<i>saie</i>, <i>vautre</i> o. s. v. <sp>Tyvetalssystemet</sp>,
af hvilket <i>quatre-vingts</i> og <i>l'hôpital des
Quinze-Vingts</i> (et Blindehospital i Paris) er de sidste
Rester, men som tidligere var almindelig
anvendte (<i>trois-vingts</i>, <i>six-vingts</i>, <i>sept-vingts</i>,
o. s. v.), antages af nogle at være
fremkommet under keltisk Indflydelse
(<sp>Thurneyssen</sp>, »Keltoromanisches« [Halle 1884]).
I femte Aarhundrede trængte germanske
Stammer ind i Gallien; Vestgoterne nedsætter
sig i Akvitanien, Burgunderne i Bourgogne, og
de ripuariske og saliske Franker erobrer den
nordlige Del af Landet. Særlig Frankernes
Indtrængen var af den største Bet.; den
medførte et nyt Regeringssystem, fremkaldte ny
sociale Forhold, ny Love, en ny Arkitektur o. s. v.,
og af Sammensmeltningen af de gallo-romanske
Elementer med de frankiske fremgik en ny
Nation, den franske. — <sp>Frankernes</sp>
Paavirkning mærkes ogsaa paa det sproglige Omraade;
de tilfører det gallo-romanske Folkesprog en
Mængde ny Ord, særlig Udtryk vedrørende Krig
og Vaaben ell. sociale og politiske Forhold som
<i>guerre</i> (<sp>werra</sp>), <i>guait</i>, <i>guet</i> (<sp>wacht</sp>), <i>guarde</i>,
<i>garde</i> (<sp>warta</sp>), <i>herberge</i> (<sp>heriberga</sp>),
<i>estor</i> (<sp>sturm</sp>), <i>espier</i>, <i>épier</i> (<sp>spëhon</sp>),
<i>blesser</i>, <i>navrer</i>, <i>guant</i>, <i>gant</i> (<sp>want</sp>-), <i>esperon</i>,
<i>éperon</i> (<sp>sporo</sp>), <i>heaume</i> (<sp>helm</sp>), <i>haubert</i>
(<sp>halsbërc</sp>), <i>gamboison</i>, <i>bannière</i>, <i>brant</i>, <i>robe</i>, <i>targe</i>;
<i>alleu</i>, <i>bourg</i>, <i>échevin</i>, <i>fief</i>, <i>maréchal</i>, <i>sénéchal</i>,
o. s. v. foruden Udtryk for moralske Forhold
som <i>honte</i>, <i>orgueil</i>, <i>hardi</i>, <i>morne</i>, o. s. v.
Endvidere optages en Mængde Personnavne:
<i>Armand</i>, <i>Baudry</i>, <i>Béranger</i>, <i>Gautier</i>, <i>Geoffroi</i>,
<i>Gérard</i>, <i>Léger</i>, <i>Richard</i>, <i>Renard</i>, <i>Rolland</i>, <i>Thierry</i>.
De indførte to ny Lyde: <i>h</i> i Ord som <i>haïr</i>,
<i>heaume</i>, <i>hardi</i> o. s. v. (det lat. <i>h</i> var for længst
forstummet, man udtalte <i>erba</i>, <i>omo</i> for <i>herba</i>
og <i>homo</i>), og <i>w</i> i Ord som <i>wise</i>, <i>werre</i>, <i>warde</i>
