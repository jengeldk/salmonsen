af denne alene, — Udlændinge kan kun ved
Naturalisation vinde F. i Danmark (undtagen i
det under c) nævnte Tilfælde). Indfødte, der er
blevne Statsborgere i fremmed Land, mister
derved deres F. i Danmark, men erhverver
paa ny deres tidligere F., naar de tager fast
Ophold her og vedbliver dette i 2 Aar ell. lader
sig løse fra deres undersaatlige Forhold til den
fremmede Stat. — De danske Regler svarer i
Hovedsagen til største Delen af Udlandets Love
(se nærmere under <sp>Fattigvæsen</sp>). Men mod
den hele, temmelig kunstige Ordning, der giver
Anledning til megen Kiv, Chikanerier,
Inhumanitet og unyttige Udgifter ved de Trængendes
Hjemsendelse, er der særlig i England rejst en
opposition, hvis Formaal er at gøre det
faktiske Opholdssted til endeligt F. og kun
undtagelsesvis, navnlig i Havnestæderne, at knytte
særlige Betingelser til dets Erhvervelse.
<i>A. Gl.</i>
</chapter>

<chapter name="Fort">
<b>Fort</b> er et permanent befæstet Punkt med
Forsvar til alle Sider og omgivet af en stormfri,
d. v. s. flankeret Grav. F. kan enten — som
detacheret F. — danne Led af et større
Befæstningsanlæg (se <sp>Fæstning</sp>), ell. det kan
være et isoleret Værk, som lægges paa et
strategisk vigtigt Punkt af mindre Udstrækning
(Defilé, Bjergpas o. l.) og benævnes da
Spærrefort ell. isoleret F.
<i>Sch. P.</i>
</chapter>

<chapter name="Fortabelse (se Dommedag, Side 305)">
<b>Fortabelse,</b> se <sp>Dommedag</sp>, S. 305.
</chapter>

<chapter name="Fortaleza">
<b>Fortaleza</b> [furt<sub>ə</sub>↱lez<sub>ə</sub>] (<sp>Ceará</sp>), Hovedstad
i den brasilianske Stat Ceará, ligger ved
Nordkysten af Brasilien, velbygget og renlig med
smukke Haveanlæg, har en daarlig Red, men
desuagtet livlig Handel med Bomuld,
Palmevoks og Huder. (1908) 48369 Indb.
<i>M. V.</i>
</chapter>

<chapter name="Fortand (se Tænder)">
<b>Fortand,</b> se <sp>Tænder</sp>.
</chapter>

<chapter name="Fortanding">
<b>Fortanding,</b> et Haandværksudtryk. I
Murersproget: Naar man opfører en Mur, særlig et
Bygningshjørne, med den Hensigt senere at
forlænge Muren, afbryder man den enten ved en
<sp>Aftrapning</sp> ɔ: en skraa Linie, hvor det
ene Skifte stadig springer et Stykke tilbage for
det ndf. værende, ell. ved en F. ɔ: en lodret
Linie, hvor det ene Skifte stadig staar lodret
over det 2. ell. 3. nedenfor værende; Forskellen
afhænger af Forbandtet. I Tømrersproget
anvendes F. om en Tømmerkonstruktion, hvor 2
Stkr Tømmer for Styrkens Skyld sammenlægges
og sammenboltes, idet der i dem begge gøres
Indskæringer, som passer ind i hverandre.
<i>(E. S.). C. B-r.</i>
</chapter>

<chapter name="Fort Assiniboine">
<b>Fort Assiniboine</b> [↱få.<sub>ə</sub>t-<sub>ə</sub>↱sin<sub>i</sub>bå^im], By i U.
S. A., Stat Montana, ligger i Bear Paw
Mountains ved Northern Pacifikbanen og er en
betydelig Militærstation.
<i>H. P. S.</i>
</chapter>

<chapter name="Fort Augustus">
<b>Fort Augustus</b> [↱få.<sub>ə</sub>t-å↱găst<sub>ə</sub>s], Landsby i
Skotland ved Sydvestspidsen af Lock-Ness i
Glenmore i Grevskabet Invernes. 1716 opførtes
her et Fort (Kilchumin) mod Højlænderne;
efter Slaget ved Culloden, hvor Hertugen af
Cumberland, William Augustus, slog Jakobiterne,
fik F. sit nuv. Navn. Fortet blev senere
omdannet til et Sanatorium og blev 1876 skænket
til den eng. Benediktinerorden, som her har
opført et prægtigt Kloster og en Skole for
adelige Katolikkers Børn.
<i>G. Ht.</i>
</chapter>

<chapter name="Fort Beaufort">
<b>Fort Beaufort</b> [↱få.<sub>ə</sub>t-↱bo<sub>u</sub>fət]
(<sp>Beaufort-East</sp>), se <sp>Beaufort-West</sp>.
</chapter>

<chapter name="Fort Benton">
<b>Fort Benton</b> [↱få.<sub>ə</sub>t-↱bent<sub>ə</sub>n], <sp>Benton</sp>, By i
U. S. A., Stat Montana, ligger 800 m o. H. ved
den herfra sejlbare Missouri og ved Northern
Pacifikbanen. (1910) 1500 Indb. F. B. er
Militærstation og driver Handel med Pelsværk.
<i>H. P. S.</i>
</chapter>

<chapter name="Fort Dauphin">
<b>Fort Dauphin</b> [↱få.r-do↱fǣ], vigtig fr.
Militærstation paa Sydenden af Madagaskar, ligger
paa Spidsen af den 2,5 km lange Halvø
Tolanara, der falder af mod Havet i 28 m høje
Kalkklipper. Fortet anlagdes 1897 som
Erstatning for den usunde Station ved
Santa-Lucia-Bugten. Ved F. D. findes en god Red, og i
Nærheden ligger Byen Antanosy.
<i>H. P. S.</i>
</chapter>

<chapter name="Fort de France">
<b>Fort de France</b> [↱fâ.r-t-↱frã.s], tidligere
<sp>Fort Royal</sp>, By paa Vestkysten af den
fr.-vestindiske Ø Martinique. Den er Guvernørens
Residens. Dens fortrinlige Havn, <sp>le
Carenage</sp>, kan modtage Skibe paa 8,5 m's
Dybgaaende og forsvares af gode Fæstningsværker.
Der fabrikeres Sukker og udføres
Kolonialprodukter, særlig Sukker. Byen har en Statue af
Napoleon I's Gemalinde Josephine, der er født
her. 1891 ødelagde en heftig Cyklon en stor Del
af Byen, medens den undgik den store
Vulkankatastrofe i 1902.
<i>C. A.</i>
</chapter>

<chapter name="Fort de l'Écluse (se Écluse)">
<b>Fort de l'Écluse</b> [↱få.r-d-l-e↱kly.z], se
<sp>Écluse</sp>.
</chapter>

<chapter name="Fort Dodge">
<b>Fort Dodge</b> [↱fâ.<sub>ə</sub>t-↱dådз], By i U. S. A.,
Stat Iowa, ligger 135 km NNV. f. Desmoines
paa venstre Bred af Desmoines River. (1910)
15500 Indb. F. D. har Kul- og Gipsgruber og
driver Handel med Korn.
<i>H. P. S.</i>
</chapter>

<chapter name="Forte (Plads)">
<b>Forte</b> (opr. <i>forta</i>) kaldtes i ældre Tid den
aabne, ubebyggede Plads, der i Reglen
dannede Midtpunktet i Landsbyerne, og uden om
hvilken Tofterne med Gaardene var
grupperede. Ordet er en Sammensætning af <i>ta.</i> hvis
Grundbetydning er »Indhegning« ell. »Fold«,
efter andre »faststampet Plads«. F., der tilhørte
alle Bymændene i Fællesskab, havde maaske fra
først af særlig Bet. som et Sted, hvor Byens
Kvæg om Natten kunde være i Sikkerhed for
vilde Dyr (derfor fandtes der i Reglen paa F.
et Gadekær), men den var ved Siden heraf
ogsaa Samlingssted for Bymændene og tjente til
en vis Grad de omliggende Gaarde som fælles
Gaardsplads. F. var omgivet af et solidt Gærde
ell. Dige, afbrudt af Led, gennem hvilke der
var Adgang til Gaardene og til de ud af Byen
førende Veje. I Tidens Løb blev F. ofte delvis
bebygget, saa at den mistede noget af sin opr.
Karakter. — Mere uegentlig brugtes F. ogsaa
om Indhegninger for Kvæget ude paa Marken
ell. i samme Bet. som »Fægang« (Kvægvej) ell.
»Fælled« (Fællesjord). Endelig fik det ogsaa i
Formen Fortov den alm. Bet. af »Jordstrimmel
foran et Hus«.
<i>P. J. J.</i>
</chapter>

<chapter name="forte (mus.)">
<b>forte</b> (ital.), mus. dynamisk
Foredragsbetegnelse, forkortet <i>f</i> ell. <i>F</i> ɔ: stærkt, kraftigt;
<i>fortissimo</i> (<i>ff</i>), meget stærkt; <i>mezzoforte</i> (<i>mf</i>),
med halv Styrke, <i>fortepiano</i> (<i>fp</i>), stærkt og
straks igen svagt.
<i>S. L.</i>
</chapter>

<chapter name="Fort Edward">
<b>Fort Edward</b> [↱få.<sub>ə</sub>t-↱edwəd], By i U. S. A.,
Stat New York, ligger 70 km N. f. Albany paa
venstre Bred af Hudson. (1910) 3760 Indb. F. E.
har Ruiner af et 1755 bygget Fort, hvorefter
Byen har Navn.
<i>H. P. S.</i>
</chapter>
