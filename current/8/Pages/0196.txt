Om Omar findes der allerede nu en meget
betydelig Litt., hvorom man finder Oplysning i
Prideaux: <i>Notes for a Bibliography of Edward
F.</i> (1891). (<sp>Litt</sp>.: <i>E. F. Letters ed. by W. A.</i>
<sp>Wright</sp> [2 Bd 1894]; <i>Letters to Fanny Kemble
1871—83</i>, udg. af <sp>Samme</sp> [1895]; <sp>A. C.
Benson</sp>, <i>E. F.</i> [<i>English Men of Letters</i>, 1905]; <sp>J.
Glyde</sp>, <i>The life of E. F.</i>).
<i>I. O.</i>
</chapter>

<chapter name="Fitzgerald, Percy Hethrington">
<b>Fitzgerald</b> [fits↱dзer<sub>ə</sub>£d], <sp>Percy
Hethrington</sp>, eng. Romanforfatter og Biograf, f. 1834 i
Irland. Han studerede ved <i>Trinity College</i> i
Dublin og blev Sagfører, men var samtidig en
flittig Romanforfatter. Hans første Værker blev
trykte i Dickens' Tidsskrifter <i>Household words</i>
og <i>All the year round</i>. Hans Romaner, der viser
Paavirkning af Dickens, er nu kun lidet kendte.
Foruden Romaner har F. skrevet en lang Rk.
biografiske Værker: <i>The life of Sterne</i> (2 Bd,
1864), <i>The life of Garrick</i> (2 Bd, 1868), <i>Charles
Lamb</i> (1865), <i>Charles Townshend</i> (1866), <i>The
Kembles</i> (1871), <i>Life and adventures of Alex.
Dumas</i> (2 Bd, 1872), <i>Life of George IV</i> (2 Bd,
1881) samt <i>Life and times of William IV</i> (2 Bd,
1884). Desuden har han skrevet en Række
Arbejder til det eng. Teaters Historie: <i>The world
behind the scenes</i> (1881), <i>A new history of the
English stages</i> (2 Bd, 1882), <i>Kings and Queens
of an hour</i> (2 Bd, 1883) og <i>Henry Irwing; twenty
years at the Lyceum</i> (1893), <i>Memoirs of an
Author</i> (1894), <i>Fifty years of a Catholic life</i>
(1901).
<i>I. O.</i>
</chapter>

<chapter name="Fitzhardinge (se Berkeley, M. F.)">
<b>Fitzhardinge</b> [fits↱ha.<sub>ə</sub>d<sub>i</sub>ŋ], se <sp>Berkeley,
M. F.</sp>
</chapter>

<chapter name="Fitzherbert, Mary Anne">
<b>Fitzherbert</b> [fits↱hə.b<sub>ə</sub>t], <sp>Mary Anne</sp>,
Georg IV's Hustru, f. 1756, d. 1837, Datter af en
kat. eng. Adelsmand Walter Smythe. 1775
ægtede hun Edward Wild, og efter hans Død s. A.
indgik hun 1778 paa ny Ægteskab med Thomas
F. 1781 blev hun anden Gang Enke, og 1784
lærte den 22aarige Prins af Wales, den senere
Georg IV, hende at kende. Noget modstræbende
gav hun efter for hans stærke Forelskelse og
ægtede ham s. A. hemmelig. Vielsen foretoges
af en anglikansk Præst og blev snart omtalt.
Forholdet vakte stor Opmærksomhed og blev
endog gjort til Genstand for Forhandling i
Parlamentet, da en eng. Prins ved Ægteskab
med en Katolik mentes at ville miste sin Ret
til Tronen. Fra anden Side hævdedes det, at
Ægteskabet var ugyldigt, da Prinsen ved dets
Indgaaelse var umyndig, og Georg III ikke
havde givet sit Samtykke. Parret levede imidlertid
tilsyneladende lykkelig sammen, indtil
Prinsen Apr. 1795 ægtede Caroline af
Braunschweig. F. forlod ham derfor nogen Tid, men da
hendes kat. Raadgivere hævdede Ægteskabets
vedvarende Gyldighed, genoptog hun Samlivet
1800. 1811 forlod hun ham for stedse, fordi
han havde indgaaet fl. løse Forbindelser og
ikke længere vilde anerkende hende som sin
Hustru. Hun modtog fra nu af en Aarpenge
paa 6000 £. De Papirer, som beviser, at hun
virkelig var Georg IV's Hustru, saaledes hans
Testamente af 1796 og Vielsesattesten af 1784,
opbevares i det kgl. Privatarkiv paa Windsor
og blev første Gang udnyttet af Wilkins i
hans Arbejde <i>Mrs. F. and George IV</i> (1905).
Hendes Ægteskab var barnløst.
<i>(A. Frs.). J. L.</i>
</chapter>

<chapter name="Fitzjames, Edward">
<b>Fitzjames</b> [fits↱dзe<sub>i</sub>mz], <sp>Edward</sp>, Hertug,
fr. Statsmand, Sønnesøn af Hertugen af
Berwick, f. i Versailles 1776, d. 1838. F.
emigrerede sammen med sin Familie 1789 og gjorde
Tjeneste i Condé's Hær, men vendte tilbage
under Konsulatet. Han levede rolig som
Privatmand indtil Slutn. af 1813, da han viste sig
som ivrig Legitimist ved at deltage i
Demonstrationer og Apr. 1814 i den aktive Modstand
mod Napoleon. Til Løn udnævntes han straks
efler Restaurationen til Adjutant hos Ludvig
XVIII og Pair af Frankrig. Han ledsagede
Kongen til Gent i de 100 Dage og indtog efter
den anden Restauration et yderlig
legitimistisk-reaktionært Standpunkt. Han bidrog saaledes
til Ney's Henrettelse, bekæmpede siden alle
moderate Tilbøjeligheder hos Regeringen og
støttede af al Magt Ministeriet Villèle. Efter
Julirevolutionen beholdt han samme
Standpunkt og var 1832 en kort Tid fængslet som
mistænkt for Delagtighed i Hertuginden af
Berry's Anslag, men kunde ikke overbevises
herom. Han gav Afkald paa sin Pairværdighed,
men indvalgtes i Deputeretkamret og stod til
sin Død som et af de mest ansete Medlemmer
af den legitimistiske Opposition.
<i>(A. Frs.). J. L.</i>
</chapter>

<chapter name="Fitzmaurice">
<b>Fitzmaurice</b> [fits↱mår<sub>i</sub>s], eng.-irsk
Adelsslægt, der i Aarh. har haft Godser i Grevskabet
Kerry paa Irland, og hvis Overhoved siden
1784 bærer Titlen Markis af <sp>Lansdowne</sp>
(s. d.).
</chapter>

<chapter name="Fitzmaurice, Edmond">
<b>Fitzmaurice</b> [fits↱mår<sub>i</sub>s], <sp>Edmond</sp>, Lord,
eng. Politiker, f. 1849, yngre Søn af Markien af
Lansdowne, var 1868—85 liberalt Medlem af
Underhuset, samt Jan. 1883—Juni 1885
Understatssekretær for Udenrigsministeriet. Allerede
1880 var han Regeringens Kommissær ved
Ordningen af Østrumeliens Forhold og 1882—83
Medlem af Donau-Konferencen i London. 1898—1906
var han paa ny Medlem af Underhuset,
hvorefter han ophøjedes til Peer som Baron F.;
1905—08 havde han sin tidligere Post som
Understatssekretær og var derefter et Aarstid
»Kansler for Hertugdømmet Lancaster«. Han
har skrevet sin Oldefaders Levned: <i>Life of
Lord Shelburne</i> (3 Bd, 1875—78), og desuden
<i>Life of Earl Granville</i> (ɔ: Udenrigsministeren,
2 Bd, 1905) samt <i>Ch. W. Ferdinand Duke of
Brunswick</i> (1901) o. fl.
<i>E. E.</i>
</chapter>

<chapter name="Fitzmaurice-Kelly, James">
<b>Fitzmaurice-Kelly</b> [fits↱mår<sub>i</sub>s-↱ke£<sub>i</sub>], <sp>James</sp>,
eng. Litteraturhistoriker, f. 20. Juni 1858. Han
er af irsk Herkomst. I en Aarrække var han
Prof. i sp. Sprog og Litt. ved Univ. i Liverpool,
fra 1902 <i>Lecturer</i> i Oxford, et Par Aar ogsaa i
en lgn. Stilling i Cambridge, og har desuden
holdt talrige Forelæsninger i amerikanske Byer.
1916 blev han Prof. ved King's College i London,
i samme Lærefag som hans tidligere
Professorat. Foruden at være Medlem af et Antal lærde
Selskaber er han i Bestyrelsen for det ansete
og energisk virkende <i>Hispanic Society</i>, der er
stiftet af Rigmanden Archer M. Huntington og
har sit Sæde i New York. F.-K.'s litterære
Arbejder angaar alle den sp. Litt. Fremhæves
maa <i>History of Spanish Literature</i> (London 1898,
overs. paa Spansk 1901, paa Fransk 1904),
bygget paa grundig Viden og derhos klart og livlig
skrevet; dens 2., stærkt omarbejdede Udg.
