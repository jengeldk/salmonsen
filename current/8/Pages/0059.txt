til Drikkevand. Sidstnævnte kan imidlertid kun
en meget kort Tid tilbageholde Bakterierne, idet
de hurtig gennemvokses af disse, der kan
formere sig stærkt i Kullets Porer. Ofte er det
ved Filtreringen nødvendigt at holde Vædsken
opvarmet, naar den, som f. Eks. Lim, er fast
ved alm. Temp. I det større anvender man i
saa Fald Damprør, anbragte i Vædsken eller
Filtermaterialet, ell. man omgiver dette med en
Dampkappe; i det smaa benytter man oftest en
saakaldt <sp>Varmtvandstragt</sp>, bestaaende
af en dobbeltvægget Metaltragt, der er fyldt
med Vand, som stadig holdes paa den
fornødne Temp. ved Hjælp af en Lampe, og i
hvilken den egl. Tragt er nedsat, ell. man lader
ligefrem denne danne den indre Væg af
Dobbelttragten.

De i den større Industri hyppigst anvendte og
bedste Filtrationsapparater er de saakaldte
<sp>Filterpresser</sp>. Ved disse er et stort
Antal passende Filterkamre anbragte ved Siden af
hverandre mellem to Endestykker, af hvilke det
ene er fast, det andet bevægeligt; sidstnævnte
kan ved Hjælp af en Skrue e. l. presse det
hele System af Kamre fast sammen. Mellem de
enkelte Kamre anbringes et Tøjstykke, der
tjener som Filtermateriale og samtidig til at tætte
Kanterne mellem Kamrene. Man skelner
mellem <sp>Rammepresser</sp> og
<sp>Kammerpresser</sp>, af hvilke førstnævnte bestaar af
løse Rammer, <i>a</i> Fig. 3, der er anbragte
afvekslende med Filterplader <i>b</i>. Disse har riflede
Sideflader, som er dækkede med
gennemhullede Blikplader, og paa disse lægges
Filterklædet; Rammer og Plader har midt paa
Siderne fremspringende Knaster, med hvilke de
hviler paa to vandrette Stænger ved Pressens
Sider, saaledes at de let kan skydes frem og
tilbage. I Rammernes og Pladernes Hjørner
findes passende Huller, der, naar Pressen er
samlet, danner en fortløbende Kanal, gennem
hvilken Vædsken under Tryk kan tilledes fra
Ventilen <i>h</i>, idet den føres ind i de enkelte
Filterkamre gennem smaa Kanaler, der fra
Hullerne i Rammerne er borede i disse. Fra
Kamrene presses nu Vædsken ud til begge
Sider gennem Filterklæderne, samler sig i
Pladernes Rifler og løber gennem Hanerne <i>k</i> ud
i Renden <i>l</i> og videre gennem Afløbet <i>m</i>. Ved
Hjælp af Skruen <i>g</i> kan Pressen samles. Naar
det kommer an paa at faa Bundfaldet
fuldstændig befriet for Vædsken, enten fordi denne
forurener Bundfaldet, ell. fordi den er saa
værdifuld, at man ikke vil miste noget af den,
der kunde blive hængende deri, afslutter man
altid en Filtrering med en <sp>Udvaskning</sp>,
idet man overhælder Bundfaldet, medens det
endnu er paa Filtret, med en Vædske, der,
uden at indvirke paa Bundfaldet, blander sig
med Filtratet og tager dette med sig. Skal en
saadan Udvaskning foretages i en Filterpresse,
kan Vaskevædsken tilledes gennem den før
nævnte Kanal, men oftest er der indrettet en særlig
Kanal til dette Brug. Ved Kammerpresserne er
Rammer og Filterplader i eet Stykke, og
Bundfaldet, »Pressekagerne«, kan altsaa ved disse
falde frit ned, naar Pressen skilles ad, medens
det i Rammepresserne bæres af Rammerne.
<i>K. M.</i>

<img>Fig. 3.</img>
</chapter>

<chapter name="Filtrerklæde (se filtrere)">
<b>Filtrerklæde</b>, se <sp>filtrere</sp>.
</chapter>

<chapter name="Filtrerpapir (se filtrere)">
<b>Filtrerpapir</b>, se <sp>filtrere</sp>.
</chapter>

<chapter name="Filtron">
<b>Filtron</b> (gr., lat. <i>philtrum</i>), Elskovsdrik, en
af forsk. Bestanddele sammensat Drik, som
man gav et Menneske at drikke, fordi man
overtroisk haabede derved at vække Kærlighed
hos Vedk. til et bestemt Individ af det andet
Køn. De thessalske Kvinder havde Ord for at
være meget forfarne i at tilberede F., men for
øvrigt var Sammensætningen forsk. Bl. de
Bestanddele, man benyttede, nævnes Hippomane,
Tunge o. desl. af Fuglen Vendehals, forsk.
Urter, Insekter, Fisk, Firben, Kalvehjerne,
Dueblod o. a. smudsige, ja væmmelige Sager. Man
anvendte ogsaa andre F. i modsat Hensigt, for
at dæmpe og undertrykke Kærlighed, især naar
den var fremkaldt ved Tryllemidler. Da der i
Romerriget blev drevet meget Uvæsen med F.,
udkom der under de første Kejsere et
Senatskonsult, som satte samme Straf for Anvendelse
af F. som for Giftblanderi.
<i>V. S.</i>
</chapter>

<chapter name="Filtsning (se Puds)">
<b>Filtsning</b>, se <sp>Puds</sp>.
</chapter>

<chapter name="Filtvet">
<b>Filtvet</b>, Strandsted ved Kristianiafjorden i
<sp>Hurum</sp> Herred.
</chapter>

<chapter name="Filur">
<b>Filur</b> (forvansket af fr. <i>filou</i> [fi↱lu]), listig
Person, Gavtyv, Bedrager, Skælm.
</chapter>

<chapter name="Filæ">
<b>Filæ</b>, i Oldtiden <i>Filai</i>, gr. Gengivelse af det
ægypt. <i>pilak</i>, d. e. Øen <i>lak</i>, Navn paa en lille Ø
i Nilen oven for den første Katarakt, lidt N. f.
Krebsens Vendekreds, omtr. 7 km S. f. Assuan.
Øen, der kun er 380 m lang og 130 m bred,
bestaar helt af Granit og indeholder fl. vel
bevarede ægypt. Templer, hvoraf dog intet naar
længere tilbage i Tiden end til Nektanebos I
(378—360). Det meste tilhører Ptolemæer- og
Romertiden. Øen var helliget Isis, ved Siden af
hende Osiris og Sønnen Horos. I den rom.
Kejsertid valfartede de hedenske Beboere af
Nubien, især Blemmyerne, ofte til F., hvorom
mange Indskrifter, som i de sidste Aar er
udgranskede med megen Omhyggelighed, bærer
Vidnesbyrd. P. Gr. a., at det var muligt ved
Hjælp af de hedenske Naboers Respekt for
Isis-Helligdommen paa F. at udøve en vis
mildnende Indflydelse paa dem, lod de kristne
Kejsere den hedenske Gudstjeneste bestaa her paa
F. længe efter, at den var forbudt alle andre
Steder i Romerriget. Den afskaffedes først af
Justinian. En gr. Indskrift fortæller, at en Del
af Isis-Templet 577 af Biskop Theodor
omdannedes til en kristen Kirke, hvis Rester spores i
Hypostylen. Paa F. har man fundet mange
