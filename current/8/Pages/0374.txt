Hat; vokser om Efteraaret flokvis paa fugtige
Steder i Skove.
<i>F. K. R.</i>
</chapter>

<chapter name="Foldhvepse (se Gedehamse)">
<b>Foldhvepse,</b> se <sp>Gedehamse</sp>.
</chapter>

<chapter name="Foldingbro">
<b>Foldingbro,</b> i det sydvestlige Nørrejylland,
Ribe Amt, Malt Herred, Folding Sogn, liggende
c. 4 km NØ. f. Ribe ved Broen over
Kongeaaen, er Toldkontrolsted paa den dansk-tyske
Grænse, med Markedsplads og Kro. (1916: 56
Indb.).
<i>H. W.</i>
</chapter>

<chapter name="Foldmøbler">
<b>Foldmøbler</b>. <sp>Foldbord</sp>, et Bord, hvis
Plade delvis kan slaas ned, idet de bevægelige
Stykker gaar paa Hængsler (Klapbord), eller
ogsaa en Bordplade, hvis ene Side ved
Hængsler, Ringe e. l. er fastgjort ved Væggen, saa at
den kan hægtes op ad denne og slaas ned. I
den sidste Stilling hviler Pladen paa Ben, der
ved Hængsler er befæstede paa Pladens
Underside. <sp>Foldbænk</sp> (Fig. 1) har et
bevægeligt Ryglæn, som kan svinge om Tapper,
befæstede i to Opstandere, siddende midt paa
Bænkens Endestykker. Uden at Bænken flyttes,
kan den saaledes efter Ønske gives Front til to
modsatte Sider. I Middelalderen havde den sin
Plads foran det aabne Ildsted, og man kunde,
liggende paa den, skærme sig mod
Straalevarmen ved at lægge Ryggen om mod Ilden.
F. anvendtes til 1880'erne i sjællandske
Bondestuer, endnu som Kahytsinventar og
Promenadebænk. <sp>Foldstol</sp> (gl-tysk <i>faltstuel</i>, gl-fr.
<i>faudestueill</i>, senere <i>fauteuil</i>), var bygget til at
folde (lægge) sammen og fremsattes til
ceremonielt Brug. Den stod saaledes ved Kirkens
Alter til Brug for Biskoppen ell. under Messen
for den celebrerende Præst og blev derefter
Hæderssædet for Fyrster og høje Herrer. Disse
Stole var let transportable og medførtes paa de
bestandige Rejser, der næsten udgjorde det
daglige Liv for Middelalderens Herskere.
Hosstaaende Illustration (Fig. 2) er taget af et
Haandskrift fra 1294, men lgn. Billeder
forekommer i endnu ældre fra 9. til 13. Aarh., og
F. kan endog føres op til den rom. Tid. Den
viser en Konge paa sin F., og den er saa høj,
at hans Fødder ikke naar Jorden, hvorfor en
Skammel var dens nødvendige Appendiks.
Disse <sp>Højsæder</sp> skabte Talemaaden at
<sp>bestige</sp>, <sp>løfte</sp>, <sp>sætte paa Tronen</sp>.
Stolen kan foldes sammen ved Hjælp af Tapper,
anbragte i de krydsende Bens Skæringspunkter.
Senere bortfaldt Sammenfoldningen, men
Stolen beholdt sin Form. Ryg og Arme bibeholdtes,
og da Stolene i 16. Aarh. blev alm. og gaves
forsk. Former, passende til Brugen, ansaas
Stole uden Ryg ell. Armlæner for de ringeste,
medens Lænestolen, som den opr., beholdt sin
Fornemhed. I den sattes den fornemste Gæst,
og det var adelig Forret at sidde i en saadan.
Da det fr. Akademi stiftedes, lod de højbaarne
Medlemmer deres Lænestole bringe til
Møderne for at distingvere sig fra de borgerlige; Kong
Ludvig XIII hørte dette og ombyttede hele
Stolebesætningen med <i>fauteuils</i> og fastslog
derved for bestandig Akademikernes indbyrdes
Lighed.
<i>Bernh. O.</i>

<img>Fig. 1. Foldbænk.</img>

<img>Fig. 2. Foldstol.</img>
</chapter>

<chapter name="Foldning">
<b>Foldning</b> (geol.), se <sp>Lejringsforhold</sp>.
</chapter>

<chapter name="Fole">
<b>Fole,</b> ung Hest (fra 2. til Slutn. af 4. Aar).
</chapter>

<chapter name="fole, at">
<b>fole,</b> <sp>at</sp>, at føde <sp>Føl</sp>.
</chapter>

<chapter name="Folehave (se Fold)">
<b>Folehave,</b> se <sp>Fold</sp>.
</chapter>

<chapter name="Folembray">
<b>Folembray</b> [fålã↱bræ], By i det fr. Dept
Aisne, 25 km V. f. Laon ved Nordbanen og ved
Coucy-Skoven, med c. 1600 Indb. og et af
Frankrigs største Glasværker. Under Verdenskrigen
led F. meget stor Skade, særlig ved de
Ødelæggelser, der gik forud for Hindenburg's
Tilbagetog Marts 1917.
<i>G. Ht.</i>
</chapter>

<chapter name="Folengo, Teofilo">
<b>Folengo</b> [fo↱leŋgo], <sp>Teofilo</sp>, ital. Digter,
f. 1492 i Cipada ved Mantua, d. 9. Decbr 1544
ved Bassano. Tidlig gik han ind i et
Benediktinerkloster i Brescia, som han dog nogle
Aar senere forlod for at blive Huslærer hos
en Adelsmand af Slægten Orsini, og ikke længe
efter fjernede han sig, efter eget Sigende, i den
Grad fra Kirkens Lære, at han var nær ved
at blive Lutheraner. Dog 35 Aar gl kastede han
sig igen i Katolicismens Arme, indtraadte paa
ny i Benediktinerordenen og forlod den nu ikke
mere, idet han først opholdt sig paa Sicilien,
navnlig i og ved Palermo, og siden i det
norditalienske Kloster Santa Croce i Campese. F.'s
