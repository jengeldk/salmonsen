og »Maaneopgang over Havet« o. m. fl.,
i Rudolfinum i Prag: »Et nordisk Hav belyst af
Maanen«, »Strandbred ved Havet« (Museet i
Gotha), »Motiv fra Rügen« (Mus. i Weimar),
»Bøhmisk Bjerglandskab« (Mus. i Königsberg),
»Bjerglandskab« (Münchens Pinakotek), det
store pragtfulde Søstykke i Berlins Slot, o. s. fr.;
F. er ogsaa repræsenteret i Kria-Mus. F. har
udført fl. Landskabsraderinger. (<sp>Litt</sp>.:
<sp>Aubert</sp>, »Landskabsmal., Prof. C. C. Dahl« [Kria
1894 ff.] og et efterladt Værk om K. F.).
<i>A. Hk.</i>
</chapter>

<chapter name="Friedrichroda">
<b>Friedrichroda</b> [fri.dreк↱ro.da.], By i
Hertugdømmet Sachsen-Koburg-Gotha, i Distriktet
Waltershausen paa Thüringerwald's nordlige
Skraaning i en til Dels af skovklædte Bjerge
omgivet smuk Dal ved Jernbanelinien Fröttstedt-F.
og F.—Gräfenroda. F., som ligger godt
beskyttet, omgivet af skovbevoksede Højder og
har et mildt Bjergklima, er det mest besøgte
Sted i Thüringen, benyttes som klimatisk
Kursted og Sommeropholdssted. Adskillige Hoteller,
2 Badeanstalter, 4 Sanatorier, mest for Nervelidende.
Aarligt Besøg c. 13000. (1910) 4716 Indb.
Industrien omfatter Lærredsblegeri og
Spillekortfabrikation. Mod SV. ligger Ruinerne af det
gl. Schauenburg. Mod NV. Hertugens Lystslot
Reinhardsbrunn.
<i>G. Ht.</i>
</chapter>

<chapter name="Friedrichsfelde">
<b>Friedrichsfelde</b> [fri.dreкs↱fældə], <sp>Berlin-F.</sp>,
Landsby og Forstad til Berlin, 6 km SØ. f.
denne By. (1910) 19785 Indb. I Slottet ved F.
maatte Kong Friedrich August af Sachsen
opholde sig fra Juli 1814 til Begyndelsen af 1815.
<i>G. Ht.</i>
</chapter>

<chapter name="Friedrichshafen">
<b>Friedrichshafen</b> [fri.dreкs↱ha.f<sub>ə</sub>n], By i den
württembergske Donau-Kreds med smuk
Beliggenhed ved den nordøstlige frugtbare Kyst af
Boden-Søen og ved Jernbanelinien Ulm—F., er
Hovedplads for Württembergs Handel med
Schweiz og Østerrig og driver en betydelig
Skibsfart paa Boden-Søen. (1910) 7041 Indb.,
mest kat. Der findes en Latin- og Realskole, en
hist. og naturvidenskabelig Samling samt en
Kuranstalt med Søbade og rom. Bade og en
smuk Udsigt over Alperne. 1909 oprettedes i F.
et Luftskibsværft og en Skole for Luftsejlads.
F. bestod tidligere af Rigsstaden Buchhorn og
Klostret Hofen. Buchhorn kom 1802 under
Bayern, men 1810 under Württemberg, hvis
Konge forenede den med Hofen og gav Byen
Navnet F.
<i>G. Ht.</i>
</chapter>

<chapter name="Friedrichshagen">
<b>Friedrichshagen</b> [fri.dreкs↱hag<sub>ə</sub>n], Landsby
i Preussen, Prov. Brandenburg, ligger 15 km
SØ. f. Berlin ved Müggel-Søen, der
gennemstrømmes af Spree, samt ved Banen
Berlin—Fürstenwalde, har nogen Industri
(Bronzestøberi, Savskæreri) og (1910) 14341 Indb.
F. er anlagt 1753 af Frederik den Store.
<i>G. Ht.</i>
</chapter>

<chapter name="Friedrichshallervand">
<b>Friedrichshallervand</b> [fri.dreкs↱hal<sub>ə</sub>r-] er
et Mineralvand (Bittervand), som i 1000 Dele
indeholder 0,14 Dele Kaliumklorid, 12,55 Dele
Natriumklorid, 0,01 Dele Natriumbromid, 0,43
Dele Kalciumklorid, 0,51 Dele Kalciumsulfat, 11,88
Dele Magniumsulfat, 0,75 Dele Magniumhydrokarbonat
og 0,02 Dele Metakiselsyre.
<i>E. K.</i>
</chapter>

<chapter name="Friedrichsruh">
<b>Friedrichsruh</b> [fri.dreкs↱ru.], Landsby i den
Preuss. Prov. Schleswig-Holstein, Hertugdømmet
Lauenburg, 27 km SØ. f. Hamburg ved
Jernbanelinien Berlin—Hamburg. F. og den
omliggende Skov Sachsenwald blev 1871 skænket
Fyrst Otto v. Bismarck af Kejser Wilhelm I.
Nær Banegaarden findes Slottet, hvor Bismarck
døde, og paa Højen Schnekenberg staar
Mausoleet, hvor han blev bisat 16. Marts 1899.
<i>G. Ht.</i>
</chapter>

<chapter name="Friedrichsthal-Bildstock">
<b>Friedrichsthal-Bildstock</b> [fri.dreкs↱ta.l-↱beltʃtåk],
By i den preuss. Rhin-Provins i
Regeringsdistriktet Trier ved Jernbanelinien
Wellesweiler—Saarbrücken, har Glasfabrikation,
Stenkulsgruber og Jernertsgruber. (1910) 13119
Indb.
<i>G. Ht.</i>
</chapter>

<chapter name="Friehling, Bernhard">
<b>Friehling</b> [↱fri.leŋ], <sp>Bernhard</sp>, dansk
Glastekniker, f. 2. Febr 1797 i Kbhvn, d.
27. Febr 1874 smst. Efter at have været ved
Handelen blev han 1835 Bestyrer af Holmegaards
Glasværk, hvis hidtil mindre gode Virksomhed
han med Held koncentrerede om Frembringelsen
af Grønglas og Hvidglas med Opgivelse af
Vinduesglas. Som Filialer under Holmegaard
anlagde han 1847 Kastrup Glasværk og overtog
Glasværket Godthaab ved Helsingør, der begge
1872 overgik til et Aktieselskab. F. indførte
Siemens' Gas-Regeneratorovn og sammes
kontinuerlige Kummeovn i Danmark. 1873
flyttede han fra Holmegaard til Kjøbenhavn.
<i>(C. N.). R. B.</i>
</chapter>
