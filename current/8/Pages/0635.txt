Toppunktets Højde over Stationspunktets
Horisont kan udfindes ved en simpel Konstruktion,
og ved at bestemme Højden fra begge
Stationspunkter faas Kontrol.

Den samlede Opmaaling af et Terrain
foregaar saaledes. Ved Triangulation bestemmes
en Del Stationspunkter, i hvilke der tages
Fotografier hele Horisonten rundt, hvorhos
Stationshøjden bestemmes. Efter Hjemkomsten
indkonstruerer man samtlige Stationspunkter,
sammenstiller derpaa efterhaanden to og to
Fotografier og konstruerer det vedk. Terrainafsnit.
Se i øvrigt <sp>Stereofotogrammetri</sp>.
<i>H. V. N.</i>

<img>Fig. 5.</img>
</chapter>

<chapter name="Fotogravure">
<b>Fotogravure</b> [-↱vy.r<sub>ə</sub>] (fr.). Blandt de
»fotomekaniske Reproduktionsmetoder« maa især
mærkes en, der kaldes F. ell.
<sp>Heliogravure</sp>. Den nu mest anvendte Metode til
Fremstilling af F. skyldes Karl Klic (1879). Efter
denne Metode anbringes en blankpoleret
Kobberplade i en »Støvkasse«, i hvilken fint
Asfaltpulver er bragt til at hvirvle op. Efter at det
fine Asfaltstøv har lejret sig paa Kobberpladen,
tages denne ud af Kassen og varmes
(indbrændes), til Asfaltpulveret er smeltet og har
dannet ganske fine, paa Kobberpladen fastsiddende
Korn. Efter det Billede, der skal gengives,
fremstilles der et Diapositiv, og i Kontakt med
dette kopieres et Stykke kromeret
Pigmentpapir; dette presses under Vand fast paa den
kornede Kobberplade. Efter Tørring lægges
Pladen i passende varmt Vand, hvorved
Billedet fremkaldes, saa det danner et
Pigmentgelatine-Relief paa Kobberpladen. Denne ætses i
en Jernkloridopløsning, som straks angriber de
blottede Steder af Kobberpladen og lidt efter
lidt arbejder sig igennem Pigmentgelatinen og
ned i Kobberet. Herved fremstilles en
Trykplade med fordybet Præg. Indvalses denne
med Farve, som dernæst overfladisk aftørres,
vil Farven p. Gr. a. den ved Asfaltkornene
frembragte ujævne Flade kun fastholdes i de
ætsede Fordybninger, og ved nu at presse
Pladen mod et Stykke Kobbertrykpapir faar man
et Fotogravuretryk.

Trykningen foregaar i en Kobbertrykpresse,
men ved at ætse Billedet ind i to Halvcylindre
er det lykkedes ogsaa at kunne anvende F.
i Hurtigpresser (se <sp>Rembrandt</sp>-,
<sp>Mezzotinto</sp>- og <sp>Intagliotryk</sp>).
<i>C. E. A.</i>
</chapter>

<chapter name="Fotoheliograf">
<b>Fotoheliograf</b> (gr.), en med
fot. Kammer forsynet Kikkert,
bestemt til Fotografering af Solen.
Kikkertens Objektiv er slebet
aplanatisk, saa at Solbilledet ligger i
et Plan og kan optages paa den
følsomme Plade enten direkte i
Objektivets Brændpunkt ell.
forstørret ved et Okularapparat.
<i>J. Fr. S.</i>
</chapter>

<chapter name="Fotokemi">
<b>Fotokemi</b> (gr.) benævnes den
Del af den fys. Kemi, der
behandler Lysstraalernes Virkninger paa
de kem. Forbindelser og
Reaktioner. Allerede <sp>Boyle</sp> bemærkede
Sølvkloridets Sværtning, men søgte
Grunden dertil i Luftens
Indvirkning; <sp>Schultze</sp> anstillede i
Begyndelsen af 18. Aarh. Forsøg over
Lysets Indvirkning paa Sølvsaltene,
men det er dog først <sp>Scheele</sp>,
der ved sine Undersøgelser over
<sp>Solspektrets</sp> Indvirkning paa Sølvklorid,
hvorved han paaviste, at Straalerne i Spektrets
violette Del var de hurtigst og stærkest
virkende, blev Grundlæggeren af F. <sp>Ritter</sp>
fastslog de ultraviolette Straalers Virkninger,
og gennem <sp>Draper</sp>'s Undersøgelser 1843 og
særlig ved <sp>Bunsen</sp>'s og <sp>Roscoe</sp>'s vigtige
Arbejder 1857, samt senere <sp>Vogel</sp>'s, skabtes
endelig den kvantitative F.
(<sp>Aktinometrien</sp>), og Lovene for Afhængigheden mellem
Lysets Styrke og Virkninger fastsloges; paa
dette Grundlag har F. frugtbart bygget videre.
<i>R. K.</i>
</chapter>

<chapter name="Fotokemigrafi (se Kemigrafi)">
<b>Fotokemigrafi</b>, se <sp>Kemigrafi</sp>.
</chapter>

<chapter name="Fotokeramik">
<b>Fotokeramik</b>. Ved F. overføres et Billede
ad fot. Vej paa et Stykke Keramik og
indbrændes. Fremgangsmaaden er den, at en ren
Glasplade overhældes med en Opløsning af Gummi,
Sukker, Dekstrin og tvekromsurt Ammoniak ell.
Kali. Naar Hinden er tør, kopieres den under
et Diapositiv. Derpaa indpensles den (se
<sp>Indstøvningsmetoden</sp>) med Emaillefarve,
der kun hænger ved paa de ubelyste Steder,
hvorpaa Pladen overhældes med Kollodium og
udvaskes. Hinden løsnes dernæst under Vand,
vendes og anbringes paa et Stykke Keramik,
hvorpaa Indbrændingen foregaar i en dertil
indrettet Ovn.
<i>C. E. A.</i>
</chapter>

<chapter name="fotokromatisk Terapi (se Lysbehandling)">
<b>fotokromatisk Terapi</b>, se
<sp>Lysbehandling</sp>.
</chapter>

<chapter name="Fotokromi (se Heliokromi)">
<b>Fotokromi</b>, se <sp>Heliokromi</sp>.
</chapter>

<chapter name="Fotokromoskop">
<b>Fotokromoskop</b> er et af Ives og Zink —
uafhængig af hinanden — opfundet optisk
Instrument, som ved Hjælp af tre sorte
Trefarve-Negativer (se <sp>Trefarvefotografi</sp>) eller
-Diapositiver frembringer et Billede med de
