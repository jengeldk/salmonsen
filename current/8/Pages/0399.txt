han at sprælle og bræge som et Lam, hvorved
han faar den anden til at le, saaledes at denne
maa slippe Lammet og begynde forfra. Af
saadanne Lege, der i Aarhundreder upaaagtet har
levet deres Liv bl. Landbefolkningen, findes der
et meget stort Antal. Her skal endnu nævnes:
<sp>At føde en Bjørn</sp>, <sp>skyde Krage</sp>,
<sp>rejse den arme Vædder</sp>, <sp>rive Høns
ned</sp>, <sp>vande en Svane</sp>, <sp>løfte Lig</sp>,
<sp>stikke Skomagerens Øje ud</sp>, <sp>træde
en Synaal</sp>, <sp>hoppe over en Stok</sp>, <sp>gaa
under en Stok</sp> o. m. a. Af F., der er
indført til Norden fra fremmede Lande, skal først
nævnes det islandske Boldspil, <sp>Knattleikr</sp>,
som er den yderste Udløber mod N. af den
vesteuropæiske Hurling ell. Hockey. Dette
Boldspil, der aldrig naaede til de gl., nordiske
Lande, spillede en Tid en saa stor Rolle paa
Island, at det samlede Folk, fra store Dele af
Landet, der Dage i Rad opholdt sig paa samme
Sted for at se paa Spillet. Det var Sagaøens
olympiske Lege. Det gotlandske Spil Pærk,
der nu er udbredt over hele Sverige, er den
gamle Form for Tennis, <sp>jeu de la longue paume</sp>,
og er i Hansetiden ført til Visby fra de
flanderske Lande. Disse to Boldspil fra Vesten
danner en Forløber for de store eng. Spil,
Fodbold, Hockey, Bandy, Tennis og Golf, der i
Nutiden har fundet et nyt Hjem i Norden. Bl. de
indførte Lege bør ogsaa nævnes Amagernes
Fastelavnsløjer, <sp>at slaa Katten af
Tønden</sp>, <sp>Gaaserenden</sp> og <sp>Øjet af
Koppen</sp> o. a., som de ved Indvandringen har
medbragt fra deres Hjemstavn i Holland. (<sp>Litt</sp>.:
<sp>Bj. Bjarnason</sp>, »Nordboernes legemlige
Opdragelse« [Kbhvn 1905]; <sp>Euler</sp>, »Handbuch
des gesamt. Turnw.« [Wien og Leipzig 1894];
<sp>Alice B. Gomme</sp>, <i>The Traditionel games of
England, Scotland and Ireland</i> [London 1905];
<sp>Gutsmuths</sp>, »Spiele« [Hof 1893];
<sp>Handelmann</sp>, »Volks- und Kinderspiele der
Herzogthümer S.-H. und L.« [Kiel 1862]; <sp>Fr.
Knudsen</sp>, »Den gl. islandske Boldleg« [Danske
Studier, 1906. S. 70]; <sp>Samme</sp>, »Trebold« [Dansk
Folkemindesamling, 1. Bd, 1908. S. 61];
<sp>Samme</sp>, »Dansk Legebog« [1914]; <sp>Martin P.
Nielsson</sp>, »Våra danslekar« [Lund 1915]; <sp>A.
Olrik</sp>, »Drengene paa Legevolden« [Danske
Studier, 1906, Side 91]; <sp>Schnell</sp>, »Das
Ballspiel« [Altona 1902]; <sp>Troels Lund</sp>, »Dagligt
Liv i Norden«; <sp>Wilkinson</sp>, <i>The manners and</i>

<img>Skære Flæsk ned.</img>

<img>Snøre Vibe.</img>

<img>Lægge Lam paa Skulderen.</img>
