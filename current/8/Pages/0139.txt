Kunsthistoriker (1512—74), <sp>Bronzino</sp> og <sp>Allori</sp>,
samt <sp>Benvenuto Cellini</sp>, Billedhugger og
Guldsmed, og <sp>Giovanni da Bologna</sp>,
Billedhugger; til 17. Aarh. Malerne <sp>Luigi Cardi</sp>
(Cigoli) og <sp>Christofano Allori</sp>.
Fremdeles bør nævnes Lyrikeren <sp>Filicaia</sp>
(1642—1707) og af Forf. fra senere Tid <sp>G. Giusti</sp>
(1809—50) og <sp>Niccolini</sp> (1782—1861),
ligesom det ny Italiens Sanger <sp>Alfieri</sp> havde
faaet sin Uddannelse i F. Endelig var <sp>Guido
Aretino</sp>, <sp>Amerigo Vespucci</sp>, Søfarer
og Forf., og Tonekunstneren <sp>Cherubini</sp> (d.
1842) af F.'s berømte Navne. (<sp>Litt</sp>.: Ældre er
<sp>Villani</sp>'s og <sp>Macchiavelli</sp>'s florentinske
Historie værker. Et Hovedarbejde er <sp>G.
Capponi</sp>, <i>Storia della repubblica di F.</i>, 2 Bd [F.
1875]; endvidere <sp>Perrens</sp>, <i>Histoire de
Florence</i>, 9 Bd [Paris 1877—90]; <sp>Hyett</sp>, <i>Florence,
her history and art to the fall of the republic</i>
[London 1903]; <sp>Villari</sp>, <i>Savonarola</i> [London
1896]. Et stort Antal mindre og populære Skr,
deraf <sp>A. Philippi</sp>, »Florenz«, 2 Bd [Leipzig
1915]; <sp>Th. Oppermann</sp>, »Kunst og Liv i
det gl. Florents« [Kbhvn 1895]; <sp>Th.
Bierfreund</sp>, »Florens, Monumenter og Mennesker«
[Kbhvn 1902]. Kunsten er behandlet i en
Mangfoldighed af Arbejder).
<i>H. A. K.</i>
</chapter>

<chapter name="Firenzuola, Agnolo">
<b>Firenzuola</b> [firæn↱ts<sub>u</sub>åla], <sp>Agnolo</sp>, ital.
Forfatter, født 28. September 1493 i Firenze,
død c. 1546 vistnok sammesteds. Han levede
mest i Rom, hvor han var yndet af Pave
Clemens VII, var oprindelig Benediktinermunk,
men bar næsten aldrig den gejstlige Dragt, om
end han nød Indtægterne af et Par fede
Abbedier. Munkekappen vilde da ogsaa have
generet ham noget i det saare fri og lystige Liv,
han førte, og det kan i saa Henseende blot
anføres, at Pietro Aretino var hans intime Ven.
F. er en meget talenfuld Forf., mindre i Vers
end i Prosa, med rigt Lune og stor Sprogsans,
men tillige meget smudsig. Hans fri Overs. af
Apuleius' »Det gyldne Æsel« er ligefrem
fortrinlig; hans to Komedier, <i>La Trinuzia</i> og <i>I
Lucidi</i>, er morsomme, især den sidste (en
Efterligning af Plautus' <i>Menæchmi</i>); hans
Noveller, <i>Ragionamenti d'amore</i>, meget paavirkede af
Boccaccio's <i>Decamerone</i>, er lovlig slibrige, men
godt fortalte, og saavel hans æstetiske Dialoger,
<i>Della bellezza delle donne</i>, som hans polemisk
ortografiske Afh. <i>Discacciamento delle nuove
lettere inutilmente aggiunte nella lingua toscana</i>
(mod G. G. Trissino) interesserer ved Formen
og Indholdet. Af ældre Udg. af F.'s Skr
eksisterer der mange (<i>Prose</i> udkom tidligst 1548),
og de er ogsaa optrykte fl. Gange i den nyere
Tid, saaledes en samlet Udg. i Firenze 1848,
ved Bianchi (2 Bd), et Udvalg 1875 i Milano og
et i Firenze 1886 (ved Guerrini). (<sp>Litt</sp>.: <sp>G.
Fatini</sp>, <i>A Firenzuola e la borghesia letterata
del Rinascimento</i> [Cortona 1907]).
<i>(E. G.). E. M-r.</i>
</chapter>

<chapter name="Firer">
<b>Firer</b>. Ved Rytteriet inddeles Delingerne i F.
Hver F. bestaar normalt af 2 Geledder med
normalt 4 Mand i 1. Geled og 3 à 4 Mand i 2.
Geled.
<i>O. P.</i>
</chapter>

<chapter name="fire-test">
<b>fire-test</b> [↱fa^i<sub>ə</sub>-↱test] (eng.), »Ildprøve«,
Bestemmelse af den Temp., ved hvilken
Mineralolie afgiver brændbare Dampe.
</chapter>

<chapter name="Firevers">
<b>Firevers</b> (<i>Quatrain</i>, pers. Rubâî), yndet pers.
Digtform. F. er en Strofe paa 4 Linier, hvoraf
Linie 1, 2 og 4, undertiden alle 4, har fælles
Rim. F. kan dreje sig om Vin og Kærlighed
ell. være af mystisk-religiøst ell. filos. Indhold;
det har en epigrammatisk Karakter og skal
altid i Slutn. indeholde en Pointe. Bl. de pers.
F.-Digtere er særlig Omar Khajjâm berømt, og
gennem Englænderen Edv. Fitzgerald's
Gengivelse af dennes Rubâijât (Samling F.) har
F.-Formen faaet Borgerret i europ. Digtning.
<i>A. C.</i>
</chapter>

<chapter name="Firgællede (se Nautiler)">
<b>Firgællede</b>, se <sp>Nautiler</sp>.
</chapter>

<chapter name="firhugget (se Tømmerhugning)">
<b>firhugget</b>, se <sp>Tømmerhugning</sp>.
</chapter>

<chapter name="firhændig">
<b>firhændig</b> (fr.: <i>à quatre mains</i>) kaldes
Klavermusik, der udføres af to Personer ved eet
Klaver, saaledes at den ene udfører Diskanten,
den anden Bassen. Der findes saavel originale
f. Kompositioner som ogsaa — og navnlig — f.
Arrangementer af Orkestermusik,
Kammermusik, Operaer o. s. v. Et saadant f.
Arrangement vil kunne give et fyldigere og
paalideligere Indtryk af Originalens Indhold end det
tohændige, for saa vidt det spænder over et
større Toneomfang, kan fordele de enkelte
Stemmer paa fire Hænder i St f. to, o. s. v. De
f. Arrangementer af de store Orkesterværker,
Symfonier, Ouverturer etc., har derfor stor Bet.,
idet de tillader i Hjemmet at stifte
Bekendtskab med ell. genopfriske Erindringen om
Musikværker, som ellers kun vanskeligere og
under Medvirkning af mange forsk. Kræfter vilde
kunne bringes til Opførelse.
<i>S. L.</i>
</chapter>

<chapter name="Firhøjene (se Hjernen)">
<b>Firhøjene</b>, se <sp>Hjernen</sp>.
</chapter>

<chapter name="Firischta (d. s. s. Ferishtah)">
<b>Firischta</b>, d. s. s. <sp>Ferishtah</sp>.
</chapter>

<chapter name="Firkant (mat.)">
<b>Firkant</b> (mat.), d. s. s. Polygon med fire Sider.
</chapter>

<chapter name="firkant (Søv.)">
<b>firkant</b> (Søv.), Retningen tværs paa et Skibs
Diametralplan. At brase f. vil sige at stille
Ræerne tværs. Naar et Menneske falder fladt
ned paa et Skibsdæk, kaldes det <sp>at gaa f.</sp>
<i>H. E.</i>
</chapter>

<chapter name="Firkantstal (se Figurtal)">
<b>Firkantstal</b>, se <sp>Figurtal</sp>.
</chapter>

<chapter name="Firkin">
<b>Firkin</b> [↱fə.k<sub>i</sub>n], ældre engelsk Ølmaal = 9
Gallons = 40,9 l.
</chapter>

<chapter name="Firklang">
<b>Firklang</b>, d. s. s. Septimakkord, se
<sp>Akkord</sp>.
</chapter>

<chapter name="Firkløft">
<b>Firkløft</b> (<i>Cotula</i> L.), Slægt af
Kurvblomstrede (Asters-Gruppen), smaa Urter med
fjerfligede Blade og smaa Kurve, enlige i Spidsen af
Grenene. Blomsterne er gule. <sp>Fligbladet
F.</sp> (<i>C. coronopifolia</i> L.) bliver 6—15 cm høj og
har glat, fra Grunden forgrenet Stængel med
opstigende, ofte rødlige Skud. Kronerne er
firetandede. Vokser kun enkelte Steder vildt i
Danmark og er ligeledes meget sjælden i Norge.
<i>A. M.</i>
</chapter>

<chapter name="Firkløver">
<b>Firkløver</b> kaldes saadanne Blade af
Kløver-Arter, der har faaet 4 Smaablade i St f. det
normale Antal (3), hvilket ikke sjælden sker
<i>A. M.</i>
</chapter>

<chapter name="firkløvet">
<b>firkløvet</b> kaldes Brænde, naar det er dannet
ved at flække Træet efter to paa hinanden
vinkelrette Retninger. Man taler om <sp>tokløvet</sp>,
<sp>f.</sp> og <sp>storkløvet</sp> Brænde efter de
udflækkede Stykkers Antal; undtagelsesvis bruges
<sp>Trekløvning</sp> af Træet.
<i>C. V. P.</i>
</chapter>

<chapter name="Firle, Walter">
<b>Firle</b> [ferl<sub>ə</sub>], <sp>Walter</sp>, tysk Genremaler, f.
22. Aug. 1859 i Breslau. F., Elev af Akademiet
i München, uddannet under Gabl og Löfftz og
