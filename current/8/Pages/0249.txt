Indtægt 1910: 282745 Kr, Formue 741500 Kr.
Herredets Areal er 462 km<sup>2</sup>, hvoraf 19 km<sup>2</sup>
Ferskvand.
<i>(J. F. W. H.). M. H.</i>
</chapter>

<chapter name="Flatau, Theodor Simon">
<b>Flatau</b> [↱fla.ta^u], <sp>Theodor Simon</sp>, tysk
Læge, f. 4. Juni 1860 i Lyck, Øst-Preussen,
studerede i Berlin og Heidelberg, blev <i>Dr. med.</i>
1882 og studerede Næse- og Svælgsygdommene,
i hvilket Fag han nedsatte sig som Specialist
i Berlin 1889. Efter nogen Tids Praktiseren tog
han fat paa psyko-fysiologiske Studier og blev
Lærer i Stemmens Fysiologi ved Berlins
Højskole for Musik, senere ogsaa Docent ved
Statens Musikkursus. Fra 1908 har han været
Leder af Ambulatoriet for fonetisk Behandling af
Taleforstyrrelser etc. ved Charité-Klinikken.
Prof. udnævntes han til 1912. Foruden en større
Lærebog (1895) har han udg. en Række
Værker, der alle berører Stemmens Fysiologi. Om
Bugtalerkunsten udgav han to Værker (1894 og
1899), men desuden »Sprachgebrechen des
jugendlichen Alters« (1896), »Die Hysterie in
ihren Beziehungen zu den oberen Luftwegen«
(1899) og »Hygiene des Kehlkopfes« (1898).
<i>J. S. J.</i>
</chapter>

<chapter name="Flatbush">
<b>Flatbush</b> [↱f£ätbu∫], tidligere By i U. S. A.,
Stat New York, ligger paa Long Island
umiddelbart S. f. Brooklyn og er nu indlemmet i New
York.
<i>H. P. S.</i>
</chapter>

<chapter name="Flateby">
<b>Flateby</b>, <sp>Gaard</sp> i Enebak Herred, Nedre
Romerike Sorenskriveri, Akershus Amt,
tilhørte omkr. 1800 James Collet, som her førte
et herskabeligt Hus efter eng. Mønster.
<i>M. H.</i>
</chapter>

<chapter name="Flatey">
<b>Flatey</b> [↱flatæ^i] (<sp>Flatø</sp>), en Ø i
Brede-Bugten paa Island, hører til den store Sværm
af Øer, der ligger uden for Gils-Fjorden og
kaldes Vestureyjar. Paa F. er der nu (siden
1777) en Handelsplads med en lille Havn; i 12.
Aarh. stiftedes her et Kloster (1172—84), der
senere flyttedes til Helgafell ved Stykkisholm.
I Udlandet er F.'s Navn mest kendt p. Gr. a.
den berømte Sagahaandskrift Flatø-Bogen. En
anden Ø af s. N., der er betydelig større,
ligger i Bugten Skjálfandi paa Nordlandet.
<i>Th. Th.</i>
</chapter>

<chapter name="Flathe, Heinrich Theodor">
<b>Flathe</b> [↱fla.t<sub>ə</sub>], <sp>Heinrich Theodor</sp>,
tysk Historiker, (1827—1900). Foruden en Rk.
Monografier, væsentlig over sachsisk Historie,
kan af hans Arbejder nævnes: en Omarbejdelse
og Fortsættelse af Böttiger's »Geschichte d.
Kurstaats u. Königreichs Sachsen« i Heeren og
Ukert's store Samling (3 Bd, 1867—73), »Das
Zeitalter d. Restauration u. Revolution
1815—51« (1883) i Oncken's »Allgemeine
Weltgeschichte«, »Die neueste Zeit« (1887 ff.) i »Allgemeine
Weltgeschichte«, udg. af Flathe, Hertzberg o.
a., samt »Deutsche Reden« (1892 ff.).
<i>Kr. E.</i>
</chapter>

<chapter name="Flathead River (se Clarkes Fork)">
<b>Flathead River</b> [↱f£äthed-↱rivə], se
<sp>Clarkes Fork</sp>.
</chapter>

<chapter name="Flatheads eller Selish">
<b>Flatheads</b> [↱f£äthedz] eller <sp>Selish</sp>, et
Indianerfolk i British Columbia og den nordlige
Del af Staten Washington. F. levede tidligere
væsentlig af Fiskeri, men gik senere under
Paavirkning af kristne Missionærer delvis over til
Agerdyrkning og tilegnede sig europ. Dragt og
Levevis. Deres Navn, F., betegner det mest
fremtrædende Træk i deres Fysiognomi,
nemlig den ad kunstig Vej fremkaldte Omdannelse
af Hovedets Former. Operationen, der nu er
gaaet af Brug, foretoges paa flg. Maade. Det
spæde Barn blev fastbundet til et med Mos
foret Bræt, medens et andet Bræt blev lagt
over Panden og fastgjort til Underlaget under
en spids Vinkel. Den saaledes fremkomne
Presse strammedes efterhaanden mere og mere
sammen, saa at Kraniet underkastedes et
stadigt Tryk. Efter 8—12 Maaneders Forløb
havde Hovedets bløde Knogler antaget den
forønskede Form: Panden var blevet høj, bred og
skraat tilbagefaldende i lige Forlængelse af
Næseryggen: ved Issen stødte den sammen med
det flade Baghoved under en spids Vinkel.
Denne Operation, der ikke synes at have
udøvet nogen uheldig Indflydelse paa Børnenes
Intelligens, foretoges af æstetiske Hensyn og
eksisterede ikke alene hos F., men ogsaa hos
andre Folk baade i og uden for Amerika. I
Antropologien og Etnografien bruges Ordet
F. ogsaa som en fælles Betegnelse for Kranier,
der er blevet deformerede paa den nævnte
Maade, hvorimod man ved <i>Longheads</i> forstaar
Kranier, der er deformerede ved stærk Opbinding og
Indsnøring af det spæde Barns Kranie, hvorved
dette blev forlænget som en Rulle ell. Top;
Saadanne Kranier var alm. f. Eks. hos de gl.
Peruanere.
<i>(Kr. B.). H. P. S.</i>
</chapter>

<chapter name="Flatholm">
<b>Flatholm</b> [↱f£ätho<sub>u</sub>m], befæstet Ø med
Fyrtaarn i den engelske Flod Severns Munding.
</chapter>

<chapter name="Flatow">
<b>Flatow</b> [↱fta.to.], By i den preuss. Provins
Vestpreussen, Regeringsdistriktet
Marienwerder, ved Jernbanen Schneidemühl-Dirschau,
har 2 kat. og en luth. Kirke og en Synagoge,
et Slot med Park og et Krigermindesmærke.
(1910) 4300 Indb., mest luth. Industrien
omfatter især Ølbryggeri og Savskæreri.
<i>G. Ht.</i>
</chapter>

<chapter name="flat races (d. s. s. Fladløb)">
<b>flat races</b> [↱f£ät-re<sub>i</sub>s<sub>i</sub>z], d. s. s. <sp>Fladløb</sp>.
</chapter>

<chapter name="flattere">
<b>flattere</b> (fr.), smigre, kærtegne, forskønne;
<sp>Flattør</sp>, Smigrer.
</chapter>

<chapter name="Flatters, Paul François Xavier">
<b>Flatters</b> [fla↱tæ.r], <sp>Paul François Xavier</sp>
(1832—81), fr. Officer og Afrikarejsende,
udmærkede sig som Løjtnant i Krim-Krigen og
blev 1871 Oberst. 1876 udnævntes han til
Kommandant for et Militærdistrikt i Algier og
foretog 1880 en Ekspedition ind i Sahara, hvor han
blev overfaldet og myrdet af Tuarekerne tillige
med største Delen af sine Ledsagere.
<i>C. A.</i>
</chapter>

<chapter name="Flattich, Johann Friedrich">
<b>Flattich</b> [↱flatiк], <sp>Johann Friedrich</sp>
württembergsk evangelisk Præst og Skolemand,
(1713—97). Under sit teol. Studium blev han
paavirket af Pietisten J. A. Bengel, men
bevarede dog i langt højere Grad end de egl.
Pietister et aabent Øje for den naturlige og
menneskelige Side af Opdragelsen, hvorved han
danner en Overgang til Filantropisterne. I sit
Hus havde F. en Undervisnings- og
Opdragelsesanstalt for Børn og unge Mennesker, der ofte
stod tilbage i intellektuel ell. moralsk
Henseende; men desuagtet opnaaede han store
Resultaler ved sin Opdragelsesmaade. F. var
udelukkende praktisk Padægog, en født Skolemand,
der saa paa hele Omverdenen med
Pædagogens Blik. Biblen og Menneskelivet var hans
pædagogiske Læremestre, og det, han lærte af
dem, forstod han at forme paa en saa genial
Maade, at man har kaldt ham en
nytestamentlig Salomon i en Landsbypræsts Dragt. Baade
hans Personlighed og hans Virksomhed var
