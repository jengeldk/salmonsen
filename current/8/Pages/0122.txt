hindrede ham deri — forsk. Sport, blev f. Eks. en
udmærket Riffelskytte. Som Student kom F. til
Kbhvn, fik Friplads paa Regensen og valgte
Medicin som Studiefag. Han sluttede sig med
Begejstring til 1880'ernes radikale Bevægelse —
uden dog at søge nogen Forgrundsstilling i
den politiske Kamp. En vidtdreven Beskedenhed
og en Skyhed for personlig offentlig
Fremtræden var ham egen, og hans Væsen
forblev uberørt af hans tidligt vundne Verdensry.
Sommeren 1890 tog han med. Embedseksamen og
fik derefter Ansættelse som <i>Prosektor
anatomiæ</i> hos Prof. Chievitz. Samtidig kastede han
sig med Iver over Studiet af Lysets biologiske
Virkninger — et Emne, som tidlig havde vakt
hans mest levende Interesse. 1893 fremkom
hans første Afh.: »Om Lysets Indvirkning paa
Huden« (»Hospitalstidende«), og den
efterfulgtes s. A. af fl. a. »Om Behandlingen af
Kopper«, »Om de kem. Straalers skadelige
Virkning paa den dyriske Organisme« m. fl. I de
flg. Aar udsendte F. en Række mindre Afh.,
bl. hvilke navnlig »Lyset som Incitament« maa
nævnes som typisk for hans Arbeids- og
Skrivemaade. Han var udpræget Autodidakt; hans
eksperimentelle Undersøgelser udmærkede sig
ved en klassisk Enkelthed i Forsøgsordningen
og ved Anvendelsen af smaa — nærmest for
Haanden liggende — Hjælpemidler. Ogsaa i sin
Udtryksform var han i høj Grad ukunstlet og
ligetil — dog samtidig omhyggelig m. H. t.
Sprogbehandling og Ordvalg. Hans skarpe
Iagttagelsesevne og den geniale Dristighed, med
hvilken han drog Konsekvensen af sine
Iagttagelser, førte ham allerede tidligt til
Resultater, som skulde faa blivende videnskabelig
— saavel som praktisk — Bet. Sit Verdensry
vandt F. ved at indføre Lysbehandlingen som
Helbredelsesmiddel over for forsk.
Hudsygdomme — fremfor alt <i>Lupus vulgaris</i> (se
<sp>Lysbehandling</sp>). Hans Afh.: »Om Anvendelse
i Medicinen af koncentrerede kem. Lysstraaler«
(1896) i Forbindelse med Helbredelsen af den
første Lys-behandlede Lupus-Patient (1895) gav
Stødet til Oprettelsen af »F.'s med. Lysinstitut«
(Oktober 1896). Instituttet, der fik sit første
Hjemsted i nogle beskedne Træbygninger, som
blev rejste i et Hjørne af Kommunehospitalets
Grund, fandt hurtig pekuniær Støtte, dels hos
Private (Fabrikejer <sp>Vilh. Jørgensen</sp> og
Direktør <sp>G. A. Hagemann</sp>), dels hos det
Offentlige, og 1901, da Pladsen i de første
Lokaler allerede længst var for snæver til den
hurtigt voksende Virksomhed, flyttedes det til
Rosenvænget, hvor en stor og tidssvarende
Bygning var blevet rejst til Brug for den kliniske
Afdeling, medens en paa Grunden liggende Villa
indrettedes til Laboratorium og til Privatbolig
for F. — F. satte alt ind paa at gennemføre
den kliniske Lysbehandling paa den mest
mønsterværdige Maade; men det var dog den
videnskabelige Virksomhed, der fremfor alt
interesserede ham — og iflg. Statutternes første
Paragraf bestaar da ogsaa Lysinstituttets
Hovedopgave i: »At anstille og fremme
Undersøgelser over Lysets Virkninger paa de
levende Organismer, hovedsagelig med det Maal for
Øje, at anvende Lyset i den praktiske Medicins
Tjeneste«.

Om end Solbade og elektriske Lysbade
allerede tidligere havde været anvendte som
Helbredelsesmiddel, er F. dog med Rette
anerkendt som Grundlæggeren af Radioterapien,
dels p. Gr. a. den videnskabelige Underbygning,
han gav den, dels ved den Fuldkommenhed,
med hvilken han i teknisk Henseende gennemførte
Lysbehandlingen i Praksis. De fortrinlige
Resultater, som han opnaaede — særlig ved
Behandlingen af Lupus — banede Vejen for
den terapeutiske Anvendelse af Röntgen- og
Radium Straaler, og hans videnskabelige
Arbejder indledte en Blomstringsperiode for Studiet
af Lysets biol. Virkninger. — Den
<sp>Rollierske</sp> Lysbadebehandling af Led- og
Knogletuberkulose, som allerede har givet de mest
lovende Resultater, maa hist. ogsaa ses som en
videre Udvikling af F.'s Idéer.

Som Opfinder bevægede F. sig paa de
forskelligste Omraader. Medens han arbejdede som
Prosektor, gav han Ideen til den rundslebne
Dissektionskniv; nogle Aar senere fandt han en
Metode til Fremstilling af et holdbart
Blodpræparat (F.'s <sp>Hæmatinpulver</sp>), som har
vundet stor Udbredelse, og endelig lagde han et
betydeligt teknisk Snille for Dagen ved
Konstruktionen af sine forsk. Lamper og
Lyssamlingsapparater.

Med en smittende Begejstring for hver ny
Opgave og hvert nyt Maal, han stillede sig,
forbandt F. en sejg Udholdenhed og en vis
Stædighed i Karakteren, som ikke lod ham i
Ro, før Opgaven var løst og Maalet naaet.
Ejendommelig for hans fine, retlinede
Personlighed var ogsaa hans udprægede
Retfærdighedssans og hans humane Medfølen med dem, der
p. Gr. a. Sygdom ell. Fattigdom kun kender
Livets Revers; hans Bestræbelser for, at de
kommunale Understøttelser til Behandling af
ubemidlede Lupuspatienter ikke maatte
betragtes som Fattighjælp, var i saa Henseende
betegnende for ham.

Allerede i 23-Aars Alderen blev F. angrebet
af en kronisk Hjerte- og Leversygdom, hvis
Følgetilstaiide (Underlivsvattersot,
Stakaandethed og Træthed) han maalbevidst og med
heroisk Udholdenhed søgte at nedkæmpe, men
som dog gennem hele hans Mandsalder i høj
Grad nedsatte hans Arbejdsevne; hans Energi
og Arbejdslyst holdt sig derimod usvækket, lige
indtil han 44 Aar gl bukkede under for sin
Sygdom — og han var Sjælen i alle de
Arbejder, som indtil den Tid udførtes paa

<img>N. R. Finsen.</img>
