»Dürerbund« udgiver Mønsterkataloger. Enkelte
Steder er der udviklet en fast Organisation af
Bibliotekerne paa Landet, saaledes i Posen,
hvor der til det store Provinsialbibliotek er
knyttet c. 50 Vandrebiblioteker med 700
Udlaanssteder. De tyske F. har haft en stor Støtte
i de mange udmærkede Serier af billige
oplysende Bøger, som i de senere Aar har set
Lyset (Sammlung Göschen, Aus Natur und
Geisteswelt o. a.). Siden 1910 lader Staten afholde
Prøver for Biblioteksassistenter med
Udstedelse af Eksamensbevis; en til den eng. ell. amer.
svarende Forening af Bibliotekarer findes ikke,
men der udgives siden 1900 et Tidsskrift
»Blätter für Volksbibliotheken und Lesehallen«.

F. i <sp>Danmark</sp> har ikke blot faaet deres
Navn fra de tyske, de har ogsaa haft en lgn.
Historie som disse. Deres Oprindelse og
tidligste Udvikling er omtalt ovf.; først i Slutn. af
19. Aarh. spores der en Fremgang. 1882 gav
Staten for første Gang et Bidrag til F., og dette,
der nu andrager c. 56000 Kr aarlig, uddeles
siden 1899 af Statens Bogsamlingskomité, der
tillige yder Bibliotekerne Vejledning af
biblioteksteknisk Art og udsender
Vandrebogsamlinger. En stor Indsats i Arbejdet for
Bibliotekernes Udvikling er ydet af Formanden for
denne Komité, Statens Konsulent Andr. Sch.
Steenberg; paa en Tid, da Bibliotekssagen
endnu næppe eksisterede her i Landet, begyndte
han en omfattende agitatorisk Virksomhed, og
hans Bog »Folkebogsamlinger, deres Historie og
Indretning« har haft en ikke ringe Bet. 1905
stiftedes Foreningen »Danmarks Folkebogsamlinger«,
der nu omfatter c. 800 Biblioteker og
yder alle statsunderstøttede Bogsamlinger 25 %
Rabat ved Køb af ny Bøger samt udgiver
»Bogsamlingsbladet«; ved Siden af denne Forening
virker siden 1916 »Dansk Biblioteksforening«.
En stor Del af Prov.'s F. ejes endnu af private
Foreninger; nogle er dog kommunale (de
samlede kommunale Tilskud udgør c. 50000 Kr).
Det største Bogudlaan har af Købstadsbibliotekerne
(uden for Kbhvn) Holbæk, Silkeborg, Vejle,
Lemvig, Aalborg, Hjørring og Esbjerg;
Udlaanet af oplysende Litt. i Forhold til
Skønlitteratur er mange Steder stigende. En god
Støtte har F. i Statsbiblioteket i Aarhus, der
udfolder en betydelig Virksomhed over hele
Landet, bl. a. ved Udsendelse af Vandrebogsamlinger.
Enkelte Steder (Holbæk og Vejle)
fungerer Biblioteket som Central for det
paagældende Amt og modtager særlig Statsunderstøttelse
til denne Opgave; det var Overbibliotekar
H. O. Lange, som 1909 slog til Lyd for denne
Form for Organisation af Landets Biblioteker,
og det er kun et Tidsspørgsmaal, naar fl.
Købstæder følger Eksemplet fra Holbæk og Vejle.
I Kbhvn oprettedes 1885 6 kommunale
Biblioteker og 2 Læsestuer, men de stod længe i
Stampe og har først faaet større Bet. i de
seneste Aar, efter at de er blevne
reorganiserede under Ledelse af Stadsbibliotekar J.
Aarsbo. Der findes nu et Hovedbibliotek, 6
Kredsbiblioteker med 5 Læsestuer og 2
Børnebiblioteker; det samlede Udlaan er c. 650000 Bd
aarlig, Laanertallet c. 15000 og Budgettet c.
108000 Kr. Hovedbiblioteket og et af
Kredsbibliotekerne har Plads i det af
Departementschef P. N. Rentzmann skænkede »Nicolai Hus«.
Ogsaa de frederiksbergske Biblioteker er i de
sidste Aar blevne udvidede og forbedrede.
Bibliotekarer med faglig Uddannelse findes kun i
faa Byer uden for Kbhvn; Statens
Bogsamlingskomité afholder hvert Aar korte Kursus
for Provinsbibliotekarer, af hvilke de fleste er
Folkeskolelærere; en Bibliotekarskole findes
derimod endnu ikke.
<i>C. S. P.</i>

De første F. (»Almuebiblioteker«,
»Læseselskaber«) i <sp>Norge</sp> skriver sig ligesom de
danske fra 18. Aarh.'s Slutn. De skyldtes navnlig
Oplysningstidens Præster, frem for alt Biskop
Peder Hansen i Kristiansand, og var især
udbredt i den sydvestlige Del af Landet. Saavel
disse Bogsamlinger, som de, der blev oprettet i
1830'erne ved Henrik Wergeland's Initiativ og
delvis med Støtte af »Selskabet for Norges Vel«
samt de, der skyldtes Eilert Sundt's Virksomhed
i 1850'erne, havde dog ikke nogen stor
Levedygtighed. Staten ydede nu og da Tilskud til
F., første Gang 1841; fra 1876, da der blev
bevilget 8000 Kr, har der været en aarlig
Statsbevilling i dette Øjemed. Først henimod Aarh.'s
Slutn. gør Paavirkning af den eng.-amer.
Biblioteksbevægelse sig gældende, navnlig gennem
Redaktør Tambs Lyche's Agitation i Tidsskriftet
»Kringsjaa«. Efter Forslag af en 1901 nedsat
Komité gives der siden 1903 de
statsunderstøttede F. sagkyndig Vejledning af en i
Kirkedepartementet ansat biblioteksuddannet
Funktionær. Denne har at føre Tilsyn med F.'s
Virksomhed, hvert Aar udgive Katalog over
Bøger, som egner sig for F., etc. Paa alle de
Bøger, som optages i Katalogen, giver
Forlæggerne c. 20 % Rabat til Bibliotekerne.
Statsbidraget gives i Form af Bøger, som indbindes
i et under Kirkedepartementets Kontrol
staaende Bogbinderi, »Folkeboksamlingernes
Ekspedition«, som tillige leverer Biblioteksmateriel
m. m. Resultatet af denne Ordning har været
en meget mærkbar Fremgang saavel i
Bogbestandens Beskaffenhed som i Bibliotekernes
Antal, Ledelse og Benyttelse. I de to sidstnævnte
Henseender har Fremgangen været særlig
kendelig ved Bybibliotekerne, bl. hvilke det
Deichmann'ske Bibliotek i Kria, skænket Byen 1780 af
Carl Deichmann, har indtaget en ledende
Stilling, efter at det 1898 var blevet omorganiseret
efter amer. Mønster af Bibliotekar Haakon
Nyhuus. Det bestaar nu af et Hovedbibliotek, 3
Filialer og 5 Udlaansstationer og har et Budget
paa c. 165000 Kr. Dets nuv. Chef er Bibliotekar
Arne Arnesen. I alle Landets Byer findes nu
kommunale F. Egen Bygning har Grünerlökkens
Filial af Deichmann'ske Bibliotek samt
Bibliotekerne i Bergen, Drammen og Kristiansand. Af
disse fortjener særlig at nævnes den Decbr 1917
indviede Biblioteksbygning i Bergen, opført
efter Tegning af Prof. Nordhagen. Dette
Biblioteks Chef, Arne Kildal, har ligesom fl. a. norske
Bibliotekarer faaet sin Uddannelse i Amerika.
Læsesale for Voksne og Børn er knyttet til en
Del af de større Biblioteker. De
statsunderstøttede F.'s Antal er nu 1066. I Statsbidrag
uddeltes for 1917—18 c. 76000 Kr (69000 Kr til
Bøger og 7000 Kr til Bibliotekarløn). Efter den
