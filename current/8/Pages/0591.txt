og det bliver derfor i Hovedsagen kun Sorter
af træagtige Planter, som f. Eks. Frugtsorter,
Rosensorter, over for hvilke denne Metode
benyttes. Foruden dette Formaal at formere
Sorten med dens karakteristiske
Ejendommeligheder og Kendetegn, kan man ogsaa have
andre Formaal for Øje med F. Man kan saaledes
ved at forædle stærktvoksende Frugtsorter paa
en svagtvoksende Grundstamme gøre Træet
tidligere frugtbærende og mere rigtbærende, men
til Gengæld bliver saadanne Træer ikke saa gl.
Endvidere er man i Stand til ved passende Valg
af Grundstammen at forbedre Frugtens
Størrelse og Kvalitet; saaledes giver f. Eks. fl.
Pæresorter bedre Frugt, naar de er podede paa
Kvæde end paa Pærevildlinger. Paa uheldig
Jordbund kan man bøde noget ved Podning paa
mindre fordringsfulde Grundstammer; Kirsebær
trives ikke godt paa stærkt leret Jord, og paa
saadanne Steder anvendes derfor Kirsebær,
podede paa Mahalebstammer; Ferskener, podede
paa Mandel, er mindre haardføre, og til
Plantning i Danmark podes de derfor i Reglen paa
Blommestammer. Teroser, podede paa <i>Rosa
laxa</i> hort. Froebel skal være mindre
ømtaalige end podede paa <i>Rosa canina</i>, fordi
Planterne i saa Fald tidligere afslutter deres Vækst om
Efteraaret, og Træet derved naar at blive bedre
modent inden Vinteren.

Naar der til F. kun bruges en enkelt Knop,
kaldes det Okulation, anvendes der derimod en
Kvist, Afsugning ell. Podning; ved Afsugning
skilles Ædelriset ikke fra Moderplanten, førend
Sammenvoksningen har fundet Sted, ved
Podning derimod skæres Ædelriset af Moderplanten
og indsættes derefter i Grundstammen.

Det er derfor af stor Bet. for et heldigt
Udfald af F. at have en dertil indrettet skarp
Kniv (Fig. 1), som kan give et fuldstændig glat
Snit. Til Ombinding af Sammenføjningsstedet
maa man have Bast i Beredskab; ved finere F.
foretrækkes Uldgarn. Endelig bruges der forsk.
Slags Salver, det saakaldte Podevoks, hvormed
Forædlingsstedet oversmøres for at udelukke
Luft og Fugtighed. Det hyppigst anvendte
Podevoks bestaar af Voks, smeltet sammen med
Terpentin, Talg ell. Olie; det er fast ved alm.
Temp. og maa derfor opvarmes, naar det skal
bruges. Man har ogsaa koldtflydende Podevoks,
som størkner ved Luftens Paavirkning, naar det
er smurt paa Forædlingsstedet.

I. <sp>Okulation</sp> udføres hyppigst i Juli og
Aug. Skal Okulationen lykkes, maa
Grundstammerne være i kraftig Vækst, og de maa ikke være
mere end 1—2 Aar gl. Paa Grundstammen
fjernes først Sideskud og Knopper i Nærheden af
Forædlingsstedet. Til Okulation kan man kun
bruge Knopper fra middelkraftige og
halvmodne Skud, man skærer Bladpladen af, men lader
Bladstilken blive siddende (Fig. 2); de nederste
Knopper bruges ikke og heller ikke de øverste,
ikke tilstrækkelig modnede Knopper. Man
udskærer derpaa det til Okulation bestemte Øje,
saaledes at der følger c. 1 cm Bark med
foroven og forneden paa Øjet, men passer, at der
ikke kommer til at følge mere med af Splinten
end højst nødvendigt. Man kan nu fjerne dette
tynde Splintlag ved at tage fat i dets øverste
Ende og med et rask Ryk rive det løs; men
da dette let medfører, at Knoppens »Rod«
følger med Splintlaget, og Knoppen derved bliver
ubrugelig til Okulation, foretrækker man ofte
at undlade Fjernelsen af Splinten. Naar endelig
Skjoldet, hvorpaa Øjet sidder, er skaaret af
med et Tværsnit nogle Millimeter over Øjet, er
dette færdigt til Indsætning. Paa Stammen
udsøger man et glat Sted, helst paa Nordsiden,
og gør da her et T-formet Indsnit saa dybt,
at det naar ind til Stammen (Fig. 3). Med
Skaftet paa Okulérkniven løsner man de to
Barkflige og skyder derpaa forsigtig Øjet ind under
disse, idet man holder det i Bladstilken og,
om det gøres nødig, hjælper efter med Skaftet
paa Okulérkniven. Øjet skydes saa langt ned,
at Tværsnittet paa Skjoldet kommer til at slutte
nøje til Tværsnittet paa Grundstammen. Man
binder derpaa Bast om Forædlingsstedet saa
fast, som det kan gøres, uden at Basten
kommer til at snære, men selvfølgelig saaledes, at
Øjet sidder frit. Som oftest indsætter man 2
Øjne i hver Grundstamme, og af de 2
fremkomne Skud fjerner man det svageste. En 8—14
Dage efter, at Operationen er udført, gaar man
Stykket efter for at løsne Bastbindene paa de
F., som er lykkedes, hvilket let kendes paa,
at Bladstilken ved en svag Berøring falder af.
Naar Øjet begynder at skyde næste Foraar,
afskæres Grundstammen, saaledes at der kommer
til at staa en Stab paa 10—30 cm over det
øverste Øje. Denne Stab anvendes til Opbinding
af det frembrydende Skud, og først naar det
hen paa Eftersommeren ikke behøver nogen
Støtte, fjerner man Stabben med et skraat Snit
(Fig. 4 <i>G</i>), saaledes som Fig. viser. Naar
Okulationen udføres som her omtalt i Juli—Aug.,
kaldes det Okulation med sovende Øje, fordi
Knoppen først skyder næste Foraar.
Okulationen kan imidlertid ogsaa lade sig iværksætte
om Foraaret — Okulation med drivende Øje
— men det anvendes kun sjælden i Danmark,
fordi Ædelskuddet vanskelig opnaar
tilstrækkelig Modenhed før Vinteren.

II. <sp>Podning</sp>. Som oftest bruges hertil som
Ædelris træagtige Kviste, der afskæres sidst
paa Vinteren og indslaas i en kølig, men tør
Kælder e. l. Sted; ligesom ved Okulation
benyttes kun den midterste Del af Kvisten.
Podekvisten tilskæres saaledes, at den faar 2—3
Knopper, og inden F. udføres, nedskæres
Grundstammen til det Sted, hvor Podningen skal
foretages. Grundstammen maa ikke være for
gl, og Podningen bør i Reglen udføres, naar
dens Knopper er begyndte at svulme, men maa
være tilendebragt, inden Bladene viser sig.
Podning kan dog i enkelte Tilfælde ogsaa lade sig
udføre om Vinteren; Grundstammerne tages da
op om Efteraaret, og efter at de er podede,
udplantes de paa ny om Foraaret. Som alm.
Regel ved al Podning gælder endvidere, at
Ædelriset bindes fast med Bast, naar det er
anbragt paa sin Plads, og Forædlingsstedet
smøres over med Podevoks. <sp>Kopulation</sp> er
en af de bedste Podningsmaader, men kan kun
anvendes, naar Ædelris og Grundstamme er af
omtr. samme Tykkelse. Grundstammen afskæres
franeden af med et skraat Snit og Ædelriset
