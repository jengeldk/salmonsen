udvikling af Fosforbrinte; Fosforkalcium
sønderdeles allerede af Vand under Dannelse af
selvantændelig Fosforbrinte, hvad der finder
Anvendelse i de saakaldte Holmes-Blus (s. d.).
P. Gr. af Fosforets hyppige Tilstedeværelse i
Malmene, f. Eks. som Kalciumfosfat, vil de tekn.
vundne Metaller ofte blive fosforholdige; dette
gælder saaledes om Staal og Raajern, hvor
Fosforet er en vigtig og i mange Tilfælde en højst
uheldig Indblanding (se <sp>Jern</sp>). Kunstigt
fremstilles Fosfortin (med c. 5 % Fosfor) og
Fosforkobber (med indtil 25 % Fosfor); begge finder
Anvendelse ved Fremstilling af Fosforbronze.
<i>Carl J.</i>
</chapter>

<chapter name="Fosfornekrose (se Fosforforgiftning)">
<b>Fosfornekrose,</b> se <sp>Fosforforgiftning</sp>.
</chapter>

<chapter name="Fosfornikkeljern">
<b>Fosfornikkeljern,</b> et i Meteorjern
forekommende Mineral, se <sp>Meteoritter</sp>.
</chapter>

<chapter name="Fosforochalcit (se Dihydrit)">
<b>Fosforochalcit</b> [-kal-], se <sp>Dihydrit</sp>.
</chapter>

<chapter name="Fosforolie">
<b>Fosforolie,</b> en Opløsning af 1 Del Fosfor i
80 Dele Mandelolie, fandt tidligere Anvendelse
i Medicinen som udvortes Middel til
Indgnidning mod Lammelse, men anvendes nu mest i
større Fortynding, særlig med Levertran til
indvortes Brug mod Engelsk Syge, Blødhed af
Knoglerne etc. Fosforlevertran, som er et alm.
anvendt Middel mod Stivsyge hos Svin, er en
Opløsning af en Del Fosfor i 10000 Dele
Levertran.
<i>E. K.</i>
</chapter>

<chapter name="Fosforos">
<b>Fosforos</b> (»Lysbringer«), det gr. Navn paa
Morgenstjernen, der personificeredes som en
skøn Yngling. Foran Helios drager F. over
Himmelen og bringer Bud om den kommende
Solglans. Efter Hesiodos' Teogoni var F. Søn af
Astraios og Eos. I den senere Oldtid
forestillede man sig F. og Hesperos (Aftenstjernen)
som et Broderpar i Lighed med Dioskurerne.
<i>C. B.</i>
</chapter>

<chapter name="Fosforoskop (se Fosforescens)">
<b>Fosforoskop,</b> se <sp>Fosforescens</sp>.
</chapter>

<chapter name="Fosforoxybromid (se Fosforbromider)">
<b>Fosforoxybromid,</b> se <sp>Fosforbromider</sp>.
</chapter>

<chapter name="Fosforoxyklorid (se Fosforklorider)">
<b>Fosforoxyklorid,</b> se <sp>Fosforklorider</sp>.
</chapter>

<chapter name="Fosforpentafluorid">
<b>Fosforpentafluorid,</b> PF<sub>5</sub>, fremstilles ved
Opvarmning af Fosforpentaklorid med
Arsentrifluorid: 3PCl<sub>5</sub>+5AsF<sub>3</sub>=3PF<sub>5</sub>+5AsCl<sub>3</sub>. Det er en
farveløs Luftart, der ryger i fugtig Luft, idet
den med Vand omsætter sig til Fluorbrinte og
Fosforsyre.
<i>(O. C.). R. K.</i>
</chapter>

<chapter name="Fosforpentaklorid (se Fosforklorider)">
<b>Fosforpentaklorid,</b> se <sp>Fosforklorider</sp>.
</chapter>

<chapter name="Fosforpentoxyd (d. s. s. Fosforsyreanhydrid)">
<b>Fosforpentoxyd,</b> d. s. s.
<sp>Fosforsyreanhydrid</sp>.
</chapter>

<chapter name="Fosforsalt">
<b>Fosforsalt</b> (<sp>Salmikrokosmicum</sp>) er
Ammonium-Natriumfosfat, NH<sub>4</sub>NaHPO<sub>4</sub>,4H<sub>2</sub>O;
det fremstilles ved Behandling af en Opløsning af
sekundært Natriumfosfat (alm. fosforsurt
Natron) med Ammoniumklorid:
Na<sub>2</sub>HPO<sub>4</sub>+NH<sub>4</sub>Cl=NH<sub>4</sub>NaHPO<sub>4</sub>+NaCl og danner farveløse
monokliniske Krystaller. Ved Ophedning smelter
det, afgiver Vand og Ammoniak og danner til
sidst en gennemsigtig glasagtig Masse af
Natriummetafosfat, som ved Smeltning med forsk.
Metalilter opløser disse med forsk. Farve,
hvorfor F. anvendes i den kem. Analyse ved
Blæserørsforsøg (Fosforsaltperlen). F. findes i Guano
og i raadnende Urin.
<i>(O. C.). R. K.</i>
</chapter>

<chapter name="fosforsure Salte">
<b>fosforsure Salte,</b> d. s. s. <sp>Fosfater</sp> (s. d.).
De vigtigste F. behandles under de forsk.
Metaller.
</chapter>

<chapter name="fosforsur Kalk (se Kalciumfosfat)">
<b>fosforsur Kalk,</b> se <sp>Kalciumfosfat</sp>.
</chapter>

<chapter name="fosforsur Lerjord (se Aluminiumfosfat)">
<b>fosforsur Lerjord,</b> se
<sp>Aluminiumfosfat</sp>.
</chapter>

<chapter name="Fosforsyre">
<b>Fosforsyre.</b> Naar der uden nærmere
Betegnelse tales om F., menes altid
<sp>Ortofosforsyren</sp> H<sub>3</sub>PO<sub>4</sub>; denne fremstilles af Fosfor
ved Iltning med Salpetersyre, ell. tekn. ved
Sønderdeling af Kalciumfosfat med Svovlsyre
og Bortfjernelse af det uopløselige
Kalciumsulfat; ved Inddampning af Opløsningen faas F.
som en Sirup, der kan krystallisere i farveløse
Krystaller, der smelter ved 38,5°. F., der er
uden Lugt, er meget letopløseligt i Vand, og
Opløsningen reagerer stærkt sur, udvikler Brint
med forsk. Metaller o. l., men er dog en ret
svag Syre; Dissociationen giver hovedsageligt
Brint- og H<sub>2</sub>PO<sub>4</sub>-Ioner, og Opløsningen
indeholder kun yderst faa egl. Fosfationer PO<sub>4</sub>.
Ortofosforsyren er en trebasisk Syre og danner 3
Rækker Salte: primære, RH<sub>2</sub>PO<sub>4</sub>, sekundære,
R<sub>2</sub>HPO<sub>4</sub>, og normale, R<sub>3</sub>PO<sub>4</sub> (se <sub>Fosfater</sub>).
Til Paavisning og Bestemmelse af F. benyttes
Dannelsen af Dobbeltsaltet
Magniumammoniumfosfat MgNH<sub>4</sub>PO<sub>4</sub>,6H<sub>2</sub>O, der fældes af en
Opløsning, der indeholder F., naar der tilsættes en
ammoniakalsk Magnium-Ammoniumkloridopløsning;
en anden meget karakteristisk Reaktion
for F. er Dannelsen af det gule, uopløselige
Ammoniumfosformolybdat, der i varm
salpetersur Opløsning af F. ell. Fosfater fældes af en
Opløsning af Ammoniummolybdat. Denne
Reaktion er vigtig, fordi saa godt som alle Fosfater
er opløselige i Salpetersyre; Fældningen er
kvantitativ, men Bundfaldet er ikke af
konstant Sammensætning og egner sig derfor ikke
til at vejes; det opløses derfor i
Ammoniakvand, og af denne Opløsning fældes F. som
Magniumammoniumfosfat, der ved Glødning
giver Magniumpyrofosfat, Mg<sub>2</sub>P<sub>2</sub>O<sub>7</sub>, hvis
Mængde bestemmes ved Vejning.

Den vandfri F., H<sub>3</sub>PO<sub>4</sub>, kan taale
Opvarmning til over 100° uden at sønderdeles, men ved
højere Temp. afgiver den Vand under Dannelse
af partielle Anhydrider; ved 213° omdannes den
næsten fuldstændig til <sp>Pyrofosforsyre</sp>,
der efter Opløsning i Vand og Afdampning i
Vakuum faas som en farveløs, glasagtig Masse;
den vandige Opløsning er ret bestandig ved
alm. Temp., men ved Opvarmning optager
Syren Vand, og der gendannes Ortofosforsyren,
der ikke koagulerer Æggehvide; Syren er
firbasisk, men der kendes kun to Rækker Salte:
R<sub>4</sub>P<sub>2</sub>O<sub>7</sub> og R<sub>2</sub>H<sub>2</sub>P<sub>2</sub>O<sub>7</sub>; Sølvsaltet Ag<sub>4</sub>P<sub>2</sub>O<sub>7</sub> er rent
hvidt og adskiller sig derved fra Ortofosfatet,
som er gult; de neutrale Salte, undtagen
Alkalimetallernes, er uopløselige i Vand, de sure
opløselige. Ved Ophedning til henimod Glødning
afgiver Pyrofosforsyren Vand og omdannes til
<sp>Metafosforsyre</sp>, HPO<sub>3</sub>, der faas som en
glasagtig vandsugende Masse; Syren er
enbasisk, og af Saltene er kun Alkalimetallernes
opløselige i Vand; den adskiller sig fra Orto-
og Pyrofosforsyren ved at bringe Æggehvide til
at koagulere og ved at give Bundfald med
Barium- og Kalciumklorid; Syrens vandige
Opløsning omdannes efterhaanden til Ortofosforsyre.
Metafosforsyren udgør Hovedbestanddelen af
<i>Acidum phosphoricum glaciale</i>.
<i>R. K.</i>
</chapter>
