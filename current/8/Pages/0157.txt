Vandet bliver koldt; nogle — som Karpen —
falder endog i Vintersøvn, under hvilken
Aandedræt og Hjerteslag er indskrænket til det
mindst mulige. Ved særlig høje Varmegrader
skal f. Eks. Suderen falde i en lgn.
Varmedvale med nedstemte Livsvirksomheder. Om
F. under normale Forhold har en daglig
Søvnperiode, er derimod tvivlsomt.

<sp>Svømmeblæren</sp> dannes opr. som en
Udposning paa Rygsiden af Spiserøret. Denne
Udposning vokser og bliver til en stor tyndvægget,
luftfyldt Sæk, der kun gennem et Rør
(Luftgangen) staar i Forbindelse med Spiserøret (Fig.
8). Hos de højest udviklede Benfisk
(<i>Aphysostomi</i>) er dette forbindende Rør forsvundet
hos den voksne, medens det bevares hos de
øvrige Benfisk (<i>Physostomi</i>).

Tværmunde og Rundmunde mangler Svømmeblære,
og det samme gælder talrige Benfisk, hvor den
endog kan savnes hos enkelte Arter af Slægter, der
i øvrigt har den (Makrelslægten). Svømmeblæren
kan være tvedelt (Karpefisk) ell. bære Udposninger.
Hyppig er den sølvskinnende (»Sjælen« i Sild).
Svømmeblærens Nytte for F. er ikke helt klar.
At den gør F. lettere i Vandet, er selvfølgeligt, og
forholdsvis mange af de F., der mangler
Svømmeblære (som Rokker, de fleste
Flynderfisk, Ulkeslægten), er da ogsaa
Bundfisk; men F. er ikke, som man længe har ment,
ved frivillig Sammentrykning af Svømmeblæren
og Formindskning af dens Rumfang i Stand til
at sænke sig ell. omvendt ved Udvidelse af den
i Stand til at hæve sig i Vandet. Mange af de
bedste Svømmere har ingen Svømmeblære, og
at den i visse Tilfælde kan blive farlig for de
F., der mangler Luftgang og altsaa ikke kan
lade Luften slippe ud herigennem, viser de i
Vandskorpen drivende Dybvandsfisk, som
rimeligvis forfulgt af Fjender ell. mulig revet med
af Undervands-Bølgebevægelser pludselig er
komne saa højt op i Vandlagene, at det
formindskede Tryk har bragt Svømmeblærens
indelukkede Luftmasse til at udvide sig i den
Grad, at F. forgæves stritter imod, men rives
opad og ender med at drive om i Overfladen i
hjælpeløs, udspilet Tilstand. Luften i Svømmeblæren
optages ikke fra den atmosfæriske Luft, men
udskilles af Blodet gennem Svømmeblærens
Væg; paa denne findes ofte et »rødt Legeme«,
der formodentlig er en Luftkirtel; nogle F. uden
Luftgang har et særlig udviklet Parti af Svømmeblærevæggen
(»Ovalen«), som formodes at kunne opsuge
Luften, naar denne vil udvide sig for stærkt; F., der
har Luftgang, kan lade overflødig Luft undvige
gennem denne. Hos nogle F. staar Svømmeblæren gennem
Forgreninger ell. gennem særlige Smaaknogler
(de Weber'ske Knogler) i Forbindelse med Øret.
Hos Knurhanen virker Svømmeblæren som
Lydorgan, idet dens Vægge sættes i
Svingninger af Muskler. At Svømmeblærens
Opgave ikke er at holde F. i Normalstilling,
fremgaar tydelig nok af, at den levende
F. kun ved Finnebevægelser formaar at
holde sig oprejst, saa at den straks efter
Døden vender Bugen i Vejret.
Svømmeblærens Anvendelse til Luftaanding hos visse
F. er allerede omtalt.

<sp>Nyrerne</sp> indtager hos Benfiskene i
Reglen Pladsen lige under Rygraden i omtr. hele
Krophulens Længde (Fig. 8). De er mørkerøde
ell. næsten sorte og gaar ofte under Navnet:
»Rygblodet«. Udførselsgangen har en Udvidelse,
Urinblæren, og munder bag Gataabningen,
enten sammen med Kønsaabningen ell., hvad der
er hyppigere, bag denne. Køns- og
Urinaabningen sidder ofte paa en lille, tapformet, blød
Udvækst, Kønstappen, (<i>Papilla urogenitalis</i>) lige
bag Gattet. Hos Ganoiderne er Forholdet et lgn.,
medens Urinlederne hos Tværmunde og
Lungefisk munder i Tarmens bageste Del (Kloaken);

<img>Fig. 8. Indvoldsskema af en Benfisk. <i>H</i> Hjerte. <i>F</i> Forkammer.
<i>Ps</i> Pulsaaresvulst <i>Hp</i> Hjertepose. <i>L</i> Lever. <i>G</i> Galdeblære.
<i>Gg</i> Galdegang.
<i>Ma</i> Mave. <i>B</i> Blindtarm. <i>Fe</i> Fedtlegemer langs Tarmen.
<i>Mi</i> Milt. <i>Lu</i> Luftgang.
<i>S</i> Svømmeblære. <i>N</i> Nyre. <i>Ul</i> Urinleder. <i>Ub</i> Urinblære. <i>K</i> Kønsorgan.
<i>Kt</i> Kønstap. <i>Gat</i> Gataabning.</img>

<img>Fig. 9. Bughulen af en Haj (<i>Isistius brasiliensis</i>), opskaaren og Tarmen
afklippet, saa at Spiralfolden ses. (Efter <i>Garman</i>.)</img>
