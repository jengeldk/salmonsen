ringe Del af hele Befolkningen, ligesom
naturligvis Spørgsmaal, der af en ell. anden Grund
er usikre ell. ubehagelige at svare paa, bør
undgaas; navnlig i ældre Tid var Befolkningen
mistroisk over for F., da Oplysningerne kunde
bruges af Skattemyndighederne. Misbrug af
F.-Listerne bør i saa Henseende naturligvis ikke
finde Sted. Overhovedet er Formuleringen af
Spørgsmaal paa Listerne en Sag, der kræver
Erfaring og Omhu. Af Bet. for Tællingens
heldige Resultat er Fastsættelsen af
Tidspunktet derfor. Tællingsaaret vil nu som Regel
være givet, idet der i de fleste Lande tælles
hvert 5. ell. hvert 10. Aar, i de Aar, der ender
paa 5 og 0 (dog i Danmark 1 og 6); hyppigere
Tællinger, som man undertiden har haft (hvert
Aar, hvert 3. Aar o. s. v.), er man kommet bort
fra, da de derved opnaaede Resultater ikke
staar i Forhold til Omkostningerne, og man
knap vil kunne naa at bearbejde den ene
Tælling, før den næste skal holdes. Tiden paa
Aaret, da der tælles, vil nu ogsaa i Alm. være
fastslaaet i de forsk. Lande, der har
regelmæssige Tællinger. Det gælder at vælge en Tid, da
Befolkningen i mindst mulig Omfang er borte
fra deres Hjem; derfor vælges gerne Vinteren;
Decbr er særlig foretrukket; i Danmark er
Febr valgt.

2) Medens Forberedelserne til en F. og
dennes egl. Bearbejdelse helst maa samles i
Centraladministrationen for at opnaa den fornødne
Ensartethed, bliver selve Tællingen:
Skemaernes Uddeling til Tællere, Ombringning fra Hus
til Hus, Indsamlingen, og den foreløbige
Gennemgang af dem, de lokale Myndigheders Sag;
tidligere var det, som nævnt, her i Landet
Præsterne, nu By- og Sogneraad ved Hjælp af
deres Tjenestemænd (Politi o. a.), særlig
antagne Hjælpere ell. frivilligt Mandskab;
Omkostningerne paahviler her Kommunerne; i
nogle Lande betaler Staten dog ogsaa
Omkostningerne herved; i De forenede Stater er det et
særligt <i>Census office</i>, der antager hele
Tællerpersonalet (i 1910 c. 3200 Personer paa
Kontorerne, 70000 ude »i Marken«), og ligesaa var
det i Rusland 1897 (150000 Tællere); i disse to
Lande har saaledes ogsaa selve Tællingen
været ledet af en Centraladministration. Det er som
oftest den inden for hvert Omraade
<sp>tilstedeværende</sp> Befolkning paa Tællingsdagen, der
tælles, selv om Vedk.'s Ophold er midlertidigt
og tilfældigt; de, der ikke har varigt Ophold,
hvor de tælles, gives der Betegnelsen
»midlertidig nærværende«, og paa en Tillægsliste kan
opføres de »midlertidig fraværende«; ved, for
hele Landet, at fradrage midlertidig
nærværende Udlændinge og tillægge de i Udlandet
midlertidig fraværende (for Kommuner o. a.
indre Omraader bliver Talen om midlertidig
nærværende inden for disses Grænser, og
midlertidig fraværende uden for), kan man
konstruere Tallet paa den <sp>hjemmehørende</sp>
Befolkning; i nogle Lande tager F. kun ell.
tillige Sigte paa den i Landet fødte Befolkning,
ell. den, der har <sp>Statsborgerret</sp> der
(<i>population de droit</i>).

3) Efter Tællingen bør Listerne, som sagt,
helst samles paa eet Sted, for at den kritiske
Gennemgang og den nærmere Bearbejdelse
kan foregaa paa ensartet Maade, efter samme
Regler og ud fra samme Synspunkter; men
hvor de statistiske Centralinstitutioner ikke
magter Opgaven, og hvor særlige lokale
Forhold (Enkeltstater i en Forbundsstat) gør
modsatte Interesser gældende, maa der naturligvis
til en vis Grad afviges herfra, idet dog
Reglerne, der følges, de Skemaer, der arbejdes
efter o. s. v., bør være ens. Hvor Tællingen ikke
sker paa Tællekort (eet for hver Person), men
paa Lister, vil man gerne lade udskrive et Kort
for hver Person (med enkle Betegnelser for
alle Data), hvorved Sorteringen og Optællingen
i Aldersklasser, Erhverv o. s. v. lettes, og alle
Slags Kombinationer lettere kan fremstilles (f.
Eks. Alder, kombineret med Civilstand og
Erhverv). Ellers maa Optællingen ske ved
Afprikning paa Skemaer, Person for Person. Over
for et stort Materiale kan med Fordel
anvendes elektriske Tællemaskiner (System Holerith,
anvendt i Danmark 1911), der ogsaa kræver
Tællekort af særlig Kvalitet, der gennemhulles
med et ell. fl. Huller paa bestemte Steder for
hver Oplysning, der ønskes benyttet. Ved Hjælp
af en elektrisk Strøm vil alle Kort, der er
gennemhullede paa samme Sted, blive mek.
udsorterede for sig. Selve Konstateringen af
Folketallet saavel som det dyberegaaende
Arbejde med det tilvejebragte Materiale vil man
i vore Dage søge fremskyndet det mest mulige
(en F. i Danmark pr 1. Febr gøres foreløbig op i
Løbet af c. 3 Uger) og derefter offentliggjort i
videst mulig Omfang. I ældre Tid kunde
Arbejdet ofte tage lang Tid, og Resultaterne
forholdtes undertiden Offentligheden som
Statshemmeligheder; særlig gjaldt dette for Antallet
af Militærpersoner, der dog ogsaa ved
adskillige F. er blevne helt udeladte. Baade m. H. t.
Spørgeskemaernes Indhold og de endeligt
udarbejdede Tabellers Form har man paa de
internationale statistiske Kongresser (allerede
i Bryssel 1853 og senere bl. a. i Petrograd 1873)
søgt at faa en vis Ensartethed tilvejebragt
mellem de forsk. Lande og opnaaet, at visse
Spørgsmaal nu altid optages (Alder m. fl.), men
navnlig paa Erhvervsfordelingens Omraade er
Forskellighederne endnu store og vanskelige at
overvinde.

De gennem F. tilvejebragte Oplysninger har
Interesse, særlig i 3 Retninger: 1) Selve
Folketallene i Sogne, Byer, Landsdele og hele
Landet vil, foruden at være Udtryk for Frem- ell.
Tilbagegang, være af rent praktisk Interesse for
Fordeling i Valgkredse ell. administrative
Inddelinger, for Antal Repræsentanter i offentlige
Raad o. l., for vedk. Omraades Andel i fælles
Udgifter ell. fælles Indtægter (Statstilskud til
Kommuner); for Beregning af Antallet af
nødvendige Skoler, Sygehussenge, offentlig Gas-,
Vand- ell. Elektricitetsværkers
Præstationsevner; for Lønninger til Tjenestemænd og i
mange andre Henseender. 2) Den nærmere
Udredning af Befolkningens Sammensætning efter
Alder, Erhverv, Fødested, Sprog o. s. v. vil
være en værdifuld Kilde, ja ofte den eneste til
Kendskabet til sociale, økonomiske,
demografiske og kulturelle Forhold o. s. v., og F. vil
