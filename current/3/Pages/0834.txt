Forsøg fra tysk Side paa at tage B. tilbage
samme Aften mislykkedes. 29. Oktbr beskødes
Byen med et stærkt Artilleri, og næste Morgen
stormedes den af 9 Gardebatailloner, der efter
en forbitret Kamp fordrev Franskmændene og
gjorde en Del Fanger. 21 Decbr, da
Franskmændene under General Ducrot foretog et stort
Udfald, angrebes B. igen pludselig af stærke
franske Afdelinger. Uagtet Franskmændene
trængte ind i Byen, forsvarede den tyske
Besætning, der bestod af 5 Gardekompagnier, sig
dog, indtil tililende Reserver efter en heftig
Kamp — navnlig om Kirkegaarden — igen
trængte Franskmændene tilbage. Gardens Tab
paa de to Kampdage beløb sig til c. 2000 Mand.
Sidste Gang angrebes B. 16. Jan. 1871, men
Angrebet tilbagevistes. (<sp>Litt.</sp>: <sp>Kunz</sp>, »Die
Kämpfe d. preuss. Garde um Le B.« [Berlin
1891]).
<i>B. P. B.</i>
</chapter>

<chapter name="Bourg-la-Reine">
<b>Bourg-la-Reine</b> [bur-la-↱ræ.n] under
Revolutionen kaldt <sp>B.-d'Égalité</sp>, i Dept Seine, c.
7 km S. f. Paris ved Seines Biflod Bièvre og
ved Orléansbanen, med c. 4000 Indb., er en
Villa- og Haveby og har Fajancefabrikker. Ved
Beg. af Paris' Belejring 1870 kæmpedes her 19.
Septbr heftigt mellem de Franske og Tyske.
<i>G. Ht.</i>
</chapter>

<chapter name="Bourg-les-Valence">
<b>Bourg-les-Valence</b> [bur-le-va↱lã.s], Forstad
til Valence (s. d.) i det fr. Dept Drôme, har
(1906) 3687 Indb., Glasfabrikation og livlig
Handel.
<i>G. Ht.</i>
</chapter>

<chapter name="Bourgneuf-en-Retz">
<b>Bourgneuf-en-Retz</b> [bur(g)nöf-ã-↱ræ eller
-↱ræs], By i det vestlige Frankrig, Dept.
Loire-Infèrieure, Arrondissement Paimbœuf, ved
Jernbanen Nantes—Pornic og ved en ved Flodtid
sejlbar Kanal, 2 km fra dens Udløb i
<sp>Bourgneuf-Bugten</sp>, med store Saltsumpe og c.
800 Indb., Fiske- og Østersfangst. I Nærheden
af B. findes en keltisk Stensætning (Cromlech).
<i>G. Ht.</i>
</chapter>

<chapter name="Bourgogne">
<b>Bourgogne</b> [bur↱gån<sub>j</sub>] (<sp>Burgund</sp>), tidligere
Prov. i det østlige Frankrig, begrænset mod N.
af Champagne, mod V. af Nivernais og
Bourbonnais, mod S. af Lyonnais og Dauphiné og
mod Ø. af Savoie, Schweiz og Franche-Comté,
udgjorde 25714 km<sup>2</sup> og omfattede Landskaberne
Auxerrois, La Montagne, Auxois, Dijonnais,
Autunois, Châlonnais, Charolais, Maconnais,
Dombes, Bresse, Bugey, Gex og Val Romey; nu
udgør det Dept. Côte d'Or, Saône-et-Loire og
Ain, største Delen af Yonne og lidt af Aube og
Haute-Marne. Hovedstad er Dijon. Se for
øvrigt de enkelte Dept. Tidligere betegnede
Navnet B. (Burgund) et langt større Land end nu;
se <sp>Burgund</sp>.
<i>G. Ht.</i>
</chapter>

<chapter name="Bourgogne, Canal de">
<b>Bourgogne, Canal de</b> [ka↱nal-de-bur↱gån<sub>j</sub>],
bygget 1775—1832, 242 km lang, sætter Rhône
og Seine i Forbindelse, idet den udgaar fra
Saône ved St-Jean-de-Losne, fører mod NV. til
Dijon, følger Floden Ouche opefter, overskrider
Côte d'Or og følger derefter Floden Armançon
indtil La Roche, hvor den udmunder i Yonne,
Seines Biflod.
<i>G. Ht.</i>
</chapter>

<chapter name="Bourgognevine">
<b>Bourgognevine</b> [bur↱gånj<sub>ə</sub>-]
(<sp>Burgundervine</sp>) faas fra Dept. Côte d'Or, Saône-et-Loire,
Yonne og Rhône og er af ret forsk. Kvalitet;
men de gode Sorter fra Côte d'Or hører
ubetinget til de bedste eksisterende Vine. De har
en smuk, brunrød Farve, er fyldige,
velsmagende med en ganske særlig fin Buket; de
virker i høj Grad stimulerende og benyttes derfor
som et fortrinligt styrkende Middel for
Rekonvalescenter, men de er ogsaa temmelig stærke.
Man skelner efter Voksestedet mellem
<sp>Øvre-B.</sp> fra Côte d'Or, <sp>Nedre-B.</sp> og <sp>Maconvine</sp>.
De røde B. inddeles sædvanlig saaledes: 1. Kl.
extra (<i>Tête de cuvée</i> Nr. 1): Romanée-Conti,
Clos de Vougeot, Chambertin, Clos de Bèze,
Clos de Tart, Corton (delvis), Musigny,
Richebourg, Tâche, Romanée-St-Vivant (delvis),
St-Georges; — 2. Kl. extra: Beaux-Monts, Cailles,
Cras, Murgets, Porrets, Pruliers, Thorey,
Vaucrains, Caillerets, Champans, Clavoillon,
Clos-Morgeot, Clos-St-Jacques, Mazy, Varoilles,
Clos-St-Jean, Clos-Pitois, Clos-Tavannes, Noyer-Bart,
Corton (delvis), Corvées, Didiers, Forêts,
Echezaux, Fèves, Greves, Perrières,
Romanée-St-Vivant (delvis), Santenot; — 1. Kl. (<i>Première
cuvée</i>): Aloxe, Beaune, Chambolle, Flagey,
Gevrey, Morey, Nuits, Pommard, Premeaux,
Volnay, Vosne. For de hvide B. er Klassificeringen:
1. Kl. extra (<i>Hors ligne</i>): Montrachet; — 1. Kl.:
Bâtard-Montrachet, Perrières, Corton blanc.
Derefter følger de andre, omtr. saaledes:
Charmes, Combettes, Genevrières, Goutte d'or,
Charlemagne o. s. v. De bedste røde B. maa som
Regel i det højeste blive 8—10 Aar gl., hvorefter
de taber i Smag og Kvalitet, dog med
Undtagelser. De mindre ædle B. er bedst udviklede
i det 3.—4. Aar. De hvide B. benyttes meget
til Fabrikation af Champagne. Det ved
Benævnelsen af B. hyppig benyttede Ord <i>Clos</i> betyder
en af Mure indhegnet Vinhave. De til Eksport
bestemte B. forskæres som Regel stærkt inden
Afsendelsen fra Frankrig og faar oftest en
Tilsætning af Alkohol.
<i>K. M.</i>
</chapter>

<chapter name="Bourgoin">
<b>Bourgoin</b> [bur↱gwǣ], By i det sydøstlige
Frankrig, Dept Isère, Arrondissement La
Tour-du-Pin, ligger paa en frugtbar Slette ved Rhônes
Biflod Bourbre og ved Middelhavsbanen og har
(1911) 5623 Indb., Industri, især i Silke, Bomuld
og Papir, og Handel med Lærred, Uldvarer og
Mel. Forstaden <sp>Jallieu</sp> (c. 4000 Indb.) har
Papir- og Maskinfabrikker. En vigtig Industri
er ogsaa Tørvevindingen fra Omegnen. Langs
Bourbre fra B. til Rhône ligger den 65 km<sup>2</sup>
store, nu til Dels opdyrkede Mosestrækning
<sp>Marais de B.</sp>
<i>G. Ht.</i>
</chapter>

<chapter name="Bourgoin, Thérèse Etinette">
<b>Bourgoin</b> [bur↱gwǣ], <sp>Thérèse Etinette</sp>,
fr. Skuespillerinde (1781—1833), debuterede paa
<i>Théâtre de la gaîté</i>, kom allerede 1799 til
<i>Théâtre-français</i>, hvortil hun ved Minister-Protektion
snart efter knyttedes, og hvor hun i henved en
Menneskealder indehavde næsten alle første
Elskerinderoller — som hendes bedste Rolle
nævnes Rosine i »Barberen i Sevilla«. 1829
trak hun sig tilbage fra Scenen. B.'s fine
Skønhed og aandrige Spillemaade vandt hende især
Adelens Yndest, ligesom ogsaa Napoleon I
kaldte hende til Forestillingerne for
Fyrstekongressen i Erfurt (1808); senere optraadte hun under
Bifald i London og Petrograd.
<i>A. A.</i>
</chapter>

<chapter name="Bourgoing, Jean François og Paul">
<b>Bourgoing</b> [bur↱gwǣ], 1) <sp>Jean François</sp>,
Baron, fr. Diplomat (1748—1811), var først
Officer, men traadte tidlig i diplomatisk Tjeneste
og var 1777—85 Legationssekretær i Madrid.
