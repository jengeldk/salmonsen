den angelsaksiske Nationalkarakter og Livet i
England (<i>John Bull</i>, <i>Jonathan</i> o. s. v.),
deriblandt <i>La maison Bull et Cie</i> (1894). De gjorde
Lykke, oversattes paa Engelsk o. fl. a. Sprog.
B. foretog tillige Forelæsningsturneer i
Amerika, Australien og Kapstaden. Hans sidste
Bøger var: <i>Femme et artiste. Roman moderne</i>
(1900), <i>Sa Majesté l'Amour</i> (1901) og
<i>Confidentiel</i> (1904).
<i>S. Ms.</i>
</chapter>

<chapter name="Blow, John">
<b>Blow</b> [b£o<sub>u</sub>], <sp>John</sp>, eng. Musiker
(1648—1708), Lærer ved det kgl. Kirkekor, senere
ansat ved Skt Paulskirken, udnævnt til
»Doktor i Musik« og, efter Purcell's Død, til
Organist ved Westminster-Abbediet. Hans
Kirkemusik blev meget beundret, et <i>Gloria patri</i> af
ham fandt endog Vejen til Peterskirken i Rom.
Af hans talrige Kompositioner er kun en
Mindrepart trykt, deriblandt en Samling Sange
<i>Amphion anglicus</i> (London 1700) og en Samling
Klaverstykker <i>Lessons for the Harpsichord or
Spinnet</i>. Hans Kompositioner skal være meget
udbredte i Afskrifter i forsk. engelske
Kirkekorbøger.
<i>A. H.</i>
</chapter>

<chapter name="Blowitz, Henri George Stephan Adolph Oppert">
<b>Blowitz</b> [fr. blå↱vits], <sp>Henri George
Stephan Adolph Oppert</sp> (hans egl. Navn,
men 1860 tilladt at antage Navnet B. efter hans
Fødested i Böhmen), fr. Journalist, f. 28. Decbr
1825, d. i Paris 18. Jan. 1903, kom som ung
Mand til Marseille, hvor han virkede som
Sproglærer og Journalist og 1870 blev
naturaliseret. 1871 kom han til Paris, hvor han
traadte i Forbindelse med Thiers og
Regeringen. Her traf han <i>Times</i>' daværende
Korrespondent Laurence Oliphant, som straks anede
B.'s journalistiske Talent og knyttede ham til
Bladets Bureau i Paris. Endnu s. A. blev han
dettes Leder og opnaaede nu i Løbet af faa
Aar Verdensry for Hurtighed, Paalidelighed,
Alsidighed og ikke mindst ofte forbløffende
Smartness, hvor det gjaldt at skaffe sit Blad
første ledende Efterretninger og Nyhedsstof. Fra
hans Bureau gik der daglig spaltelange, ofte
ved deres Velunderrettethed opsigtsvækkende
Telegramkorrespondancer til Verdensbladet. B.
forstod at skaffe sig Adgang til alle ledende og
betydelige Personligheder i Politik, Litteratur,
Videnskab og Kunst, vandt deres Fortrolighed
og Medhjælp, om nødvendig uden at være
nøjeregnende med Midlerne, og udnyttede den med
en behændig Paagaaenhed, der ikke
udelukkede verdensmandsmæssig Belevenhed. B. var en
Mester i sensationel Reportage. Saaledes var
han 1878 i Stand til at offentliggøre Ordlyden
af den ved Berlin-Kongressen udarbejdede
Fredstraktat om Morgenen samme Dag, som de
ved Kongressen Befuldmægtigede samledes for
at undertegne det hemmelige
Originaldokument. B. skrev ogsaa en Del Rejseskildringer
og novellistiske Arbejder. Efter hans Død
udkom de underholdende Livserindringer <i>My
memoirs</i> (1903, norsk forkortet Oversættelse
»Mellem Fyrster og Diplomater«, 1904).
<i>K. V. H.</i>
</chapter>

<chapter name="Bludenz">
<b>Bludenz,</b> By i Østerrig, Landskabet
Vorarlberg, ligger smukt 581 m o. H. ved højre Bred
af Ill og ved Arlberg-Banen, har c. 4500 Indb.
og nogen Industri i Bomuld, Chokolade og
Cement. B., som har et middelalderligt Udseende
med snævre Gader og Buegange (»Lauben«)
langs Husene, samt Slottet Geyenhofen, besøges
meget af Rejsende. N. f. Byen ligger det 1981
m høje Udsigtspunkt, Hohe Frassen, mod Ø.
Kloster- og Montafoner-Dalen og mod S. den
smukke Lüner-Sø (5 km<sup>2</sup>) og
Scesaplana-Gletscheren (2967 m).
<i>G. Ht.</i>
</chapter>

<chapter name="Bludov, Dimitri">
<b>Bludov</b> [↱b£ud<sub>å</sub>f], <sp>Dimitri</sp>, russ. Statsmand,
f. 16. Apr. 1785, d. 2. Marts 1864, var først
Diplomat (Legationssekretær i Sthlm og 1818
Chargé d'affaires i London), men blev 1826
Sekretær for den Kommission, der skulde
undersøge »Dekabristerne«'s Opstand (Decbr 1825),
og svang sig op til dens virkelige Leder. Til
Løn blev han endnu s. A. Statssekretær og 1829
Geheimeraad og var siden en af Kejser
Nikolaj's vigtigste Raadgivere og dygtigste
Hjælpere. 1832 blev B. Indenrigs- og 1839
Justitsminister, samt 1840 Formand for Rigsraadets
Lovgivnings-Afdeling. Han afsluttede
Speranski's Lovsamling og forberedte ved fl.
Anordninger Livegenskabets Ophør. Som Sendemand
i Rom 1846—47 sluttede han Konkordat med
Paven; ivrig ortodoks søgte han dog at
undertrykke den græsk-unerede Kirke. 1842
ophøjedes han til Greve. Ogsaa under Alexander II
beholdt B. sin Indflydelse og blev 1858
Medlem af det store Udvalg om Bøndernes
Frigørelse; Jan. 1861 blev han Formand i
Rigsraadet og Ministerraadet i St f. Fyrst Orlov,
Kejser Nikolaj's Yndling, og underskrev som
saadan 2. Marts s. A. den vigtige Lov om
Livegenskabets Afskaffelse. Derimod var han en
bestemt Modstander af Tanken om politisk
Frihed. I sine yngre Dage havde han dyrket
Videnskaberne, og efter Karamsin's Optegnelser
fortsatte han dennes russ. Historie med et Bd
(1829). — Hans Datter, <sp>Antonia B.</sp>, d. 1891,
spillede en vigtig Rolle som Midtpunkt for den
gl-russ. og gr.-kat. Propaganda.
<i>E. E.</i>
</chapter>

<chapter name="Bluefield">
<b>Bluefield</b> [↱b£u.fi.£d], By i U. S. A., Stat
West Virginia, ligger 130 km SV. f. Charleston
paa Nordvestsiden af Alleghany og ved Banen
fra Graham til Roanoke. (1910) 11200 Indb. B. er
Centrum i et vigtigt Kuldistrikt.
<i>H. P. S.</i>
</chapter>

<chapter name="Bluefields">
<b>Bluefields</b> [↱b£u.fi.£dz], <sp>Blewfields</sp>, By i
Mellemamerika, ligger paa Mosquito-Kysten, der
siden 1905 udgør Departementet Zelaya af
Republikken Nicaragua, samt ved B.-Rivers
Munding i det karibiske Hav. B. har (1906) 4706
Indb., en god Havn, og driver ret betydelig
Handel, især med Bananer o. a. tropiske
Frugter. Indtil 1860 var B. Hovedstad i det
saakaldte Kongerige Mosquitia.
<i>G. Ht.</i>
</chapter>

<chapter name="Blue Island">
<b>Blue Island</b> [↱b£u.-a^i£<sub>ə</sub>nd], By i U. S. A.,
Stat Illinois, ligger 25 km SSV. f. Chicago.
(1910) 8050 Indb. B. I. har Stenbrud og driver
betydelig Industri.
<i>H. P. S.</i>
</chapter>

<chapter name="Blue Mountains (se Blaa Bjerge)">
<b>Blue Mountains</b> [↱b£u.-ma^unt<sub>i</sub>nz], se
<sp>Blaa Bjerge</sp>.
</chapter>

<chapter name="blue pills">
<b>blue pills</b> [↱b£u.-↱pi£z] kaldes nogle i England
anvendte Piller, som tilberedes af metallisk
Kviksølv, Rosen-Konserves og Lakridsrod. De maa
kun anvendes efter en Læges Forskrift.
<i>E. K.</i>
</chapter>

<chapter name="blue-stocking (se Blaastrømpe)">
<b>blue-stocking</b> [↱b£u.-↱ståk<sub>i</sub>ŋ], se
<sp>Blaastrømpe</sp>.
</chapter>

<chapter name="bluette">
<b>bluette</b> [bl<sub>y</sub>æt] (fr.), egl. Gnist, kvikt
Indfald, lille 1 Akts Stykke med vittige Replikker
og Situationer.
</chapter>
