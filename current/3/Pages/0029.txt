nordiske Lande. (<sp>Litt</sp>: <sp>G. Brandes</sp>,
»Fugleperspektiv« [Kbhvn 1913]).
<i>I. F-H.</i>
</chapter>

<chapter name="Berg, Harald">
<b>Berg,</b> <sp>Harald</sp>, norsk Forretningsmand, f.
25. Febr 1823 i Nordre Land, d. 21. Marts 1895
ved Høvik. B. blev Nyskaber af den norske
Glasindustri, der var indført i Landet som et
af de Monopoler, der blev underlagt det 1739
oprettede »Norske Kompagni«, men som
efterhaanden var hensygnet. Da Stortinget 1818
besluttede at afhænde samtlige Anlæg, blev to af
de største Glasværker, Biri og Hurdalen, købt
af B. sammen med en Del Medinteressenter,
og denne Sammenslutning blev Udgangspunktet
for en Opblomstring af Glasindustrien i Norge,
fra denne Tid af knyttet til Navnet B., idet
Personer af dette Navn, men tilhørende forsk.
Familier, blev Hovedejere i de Selskaber, som
i den flg. Tid efterhaanden kom til at beherske
saa godt som Landets hele Glasproduktion af
enhver Art. Sjælen i det stadig voksende
Foretagende blev Harald B., som var dets øverste
Forretningschef fra 1850 til sin Død. Han
organiserede hele denne vældige Produktion som
en rationel Stordrift, tilførte den ny Arbejdsgrene
og aabnede den ny Markeder. 1898 gik
Firmaet over til at blive et limiteret
Aktieselskab med 2,7 Mill. Kr. Kapital.
<i>K. V. H.</i>
</chapter>

<chapter name="Berg, Jens Christian">
<b>Berg,</b> <sp>Jens Christian</sp>, norsk Retslærd
og Historiker, f. 23. Septbr 1775, d. 4. Juni 1852.
Allerede som Student i Kbhvn 1792—96
studerede B. Historie og gamle Sprog; da han
1800 blev Volontør i Rentekammeret, slog han
om til Retsvidenskab, og med Sigte paa at faa
et Birke- (Soren-) skriveri i Jarlsberg tog han
1803 den danske jur. Eksamen. 1814—44 var
han Justitiarius i Akershus Stifts Overret. 1814
repræsenterede han Jarlsberg Grevskab i det
overordentlige Storting, hvor han bl. a. var
Medlem af den Komité, der efter Foreningen
med Sverige skulde revidere og endelig formulere
Grundloven i Overensstemmelse med de
nye Forhold, et Redaktionsarbejde, der væsentlig
kom til at hvile paa ham. B. var Medlem af
Rigsretten 1815 mod Statsraad Haxthausen
(som senere blev hans Svigerfader), af
Undersøgelseskommissionerne ang. »Bondeopløbet«
1818, ang. »Torvslaget« i Kria 17. Maj 1829 og
af Straffelovkommissionen 1828—35. Han var
ogsaa 1816—17 en af Norges Kommissærer i
Kbhvn i Anledning af den økonomiske
Afvikling af Foreningen med Danmark. Varigst Ry
og Bet. for sit Land vandt dog B. som hist.
Gransker og Forf. Hans Lærdom, som Kender
af Norges Historie, blev i Samtiden ikke
overtruffet, men han fik aldrig Anledning til at
udfolde den i hele dens Omfang i et samlet,
større Værk. Frugterne af hans dybtgaaende
Undersøgelser er paa faa Undtagelser nær
spredte i hist., jur. og politiske Tidsskr., af
hvilke nu kun faa, af Fagmænd stærkt søgte
Eksemplarer findes tilbage. Han var Redaktør
af Ugebladet »Budstikken« 1821—26 og Hovedudgiver
af de, ikke mindst ved hans talrige
Bidrag vigtige »Samlinger til det norske Folks
Sprog og Historie« (1833—39). Mange af hans
Afh. knytter sig som oplysende ell. kritiske
Noter til andre Forskeres Arbejder. B.'s efterladte
Manuskripter og omfangsrige haandskrevne
Samlinger blev erhvervede dels af Rigsarkivet,
dels af Universitetsbiblioteket. (<sp>Litt</sp>.: <sp>F. A.
Wessel-B.</sp>, »J. Chr. B., en biogr. Skitse« [1843];
<sp>L. Daae</sp>, »Justitiarius J. Chr. B.« i
»Morgenbladets Ekstranummer« [1898]).
<i>K. V. H.</i>
</chapter>

<chapter name="Berg, Josef Albert Soult">
<b>Berg</b> [bærj], <sp>Josef Albert Soult</sp>, sv.
Marinemaler, f. 19. Septbr 1832 i Sthlm. Han
var døvstum fra sin tidlige Barndom og uddannedes
hjemme, i Düsseldorf (A. Achenbach) og
paa Rejser. B. har især hentet Motiver fra de
sv. Kyster. Det var fornemlig Achenbach, der
gav ham Impulser til Marinemaleriet, men hans
Søstykker fik dog ikke Düsseldorf-Præget; de
er ærlige og omhyggelige Arbejder, uden stærk
Originalitet og stærkt konventionelle i det
maleriske. I Sthlm's Nationalmuseum ses »Storm
ved den holl. Kyst«.
<i>A. Hk.</i>
</chapter>

<chapter name="Berg, John">
<b>Berg</b> [bærj], <sp>John</sp>, sv. Kirurg, Søn af ovenn.
Fr. T. B., f. 2. Marts 1851, 1881 Docent, 1885
Prof. i Kirurgi ved Karolinska Institutet. 1893
blev han Overkirurg ved Sthlm's største Sygehus,
Serafimerlasarettet, samt Chef for dettes Økonomi
og Forvaltning. B. nyder stor Anseelse som
Kirurg og har udg. en Mængde videnskabelige
Afh. samt siden 1901 redigeret den kirurgiske
Afdeling af »Nordiskt medicinskt arkiv«.
<i>A. M. D.</i>
</chapter>

<chapter name="Berg, Karl Heinrich Edmund, Friherre af">
<b>Berg</b> [bærk], <sp>Karl Heinrich Edmund</sp>,
Friherre af, tysk Forstmand, f. 30. Novbr 1800,
d. 20. Juni 1874. Allerede 1820 blev B. ansat ved
Skov- og Bjergvæsenet i Harzen, og her
virkede han i forsk. Stillinger, indtil han 1845 blev
kaldet til, som H. Cotta's Efterfølger, at være
Direktør for det dengang berømte Forstakademi
i Tharand (Sachsen). Ved Akademiets 50aarige
Jubilæum 1866 tog B. sin Afsked. — Baade som
Skovbestyrer i Harzen og som Direktør i
Tharand havde B. mange Elever, deriblandt ogsaa
nogle fra Norden. Han foretog mange Rejser,
saaledes 1854 til Sverige og Norge, hvorefter
han skrev »Über die Vegetationsverhältnisse in
Skandinavien, besonders in forstlicher
Beziehung«. I det hele var B. en frugtbar Forf.;
foruden en Mængde Tidsskriftsartikler har han
bl. a. skrevet flg Arbejder: »Anleitung zum
Verkohlen des Holzes« (1830); »Das Verdrängen
der Laubwälder im nördlichen Deutschlande
durch die Fichte u. die Kiefer« (1844); »Die
Staatsforstwirthschaftslehre« (1850); »Geschichte
der deutschen Wälder« (1871). 1845—66 var B.
Red. af »Tharander Forstl. Jahrb.«.
<i>C. V. P.</i>
</chapter>

<chapter name="Berg, Lars">
<b>Berg</b> [bærj], <sp>Lars</sp>, sv. Ingeniør og Politiker,
f. 27. Jan. 1838. Efter mange Aars Tjeneste i
»Väg- och vattenbyggnadskåren« blev B. 1885
Amtmand i Norrbottens Län, 1893 Generaldirektør
i »Väg- och vattenbyggnadsstyrelsen«.
For det vidtstrakte Norrlands Kommunikationer
har B. udført et mægtigt Arbejde, baade
hvad Vand- og Landeveje samt især Jernbaner
angaar. Desuden arbejdede han med stort Held
for det ret folketomme Norrlands Kolonisation
og for Fremme af Agerbruget der. B. var
endvidere yderst virksom for Forsvenskningen af
den finske Grænsebefolkning. 1889—99 og
1901—10 var B. et højt anset Medlem af Første
Kammer (Højre, Protektionist).
<i>A. M. D.</i>
</chapter>

<chapter name="Berg, Lorens">
<b>Berg,</b> <sp>Lorens</sp>, norsk Lokalhistoriker, f. 18.
Jan. 1862 i Andebu, Jarlsberg og Larviks Amt,
siden 1899 Lærer i Kria. Ved Siden af sin
