bærer imidlertid ikke alene hans bedste
Raderinger, men ogsaa de kostelige Tegninger, der
er ophængte paa Kobberstiksamlingen i Kbhvn,
noksom Vidnesbyrd. Staar han end, hvad
slaaende Enkelteffekter angaar, tilbage for
adskillige fremragende Nutidskolorister, maa han dog
stilles højt bl. dem, der vækker Beundring ved
ægte og samlet malerisk Virkning, frit og
sanddru Clair-obscur og god Stofkarakteristik.
<i>S. M.</i>
</chapter>

<chapter name="Bloch, Emil">
<b>Bloch,</b> <sp>Emil</sp>, dansk Kunsthistoriker, f. 14.
Decbr 1836, d. 7. Jan. 1914, Broder til Maleren
Carl B. Han blev 1870 Inspektør ved
Kunstsamlingerne i Kbhvn, 1896 Kunstgaleriets Direktør.
B., der var en indsigtsfuld Museumsmand, har
forfattet »Hollandske Kunstnere« (1869),
»Albrecht Dürer« (1874), Katalog over Galeriet
(1875), »Blade af Kobberstikkerkunstens
Historie« (1879), det fortjenstfulde, udførlige Katalog
over Kobberstiksamlingen i Kbhvn m. m.
<i>A. Hk.</i>
</chapter>

<chapter name="Bloch, Ernest">
<b>Bloch,</b> <sp>Ernest</sp>, schweizisk Komponist, f.
24. Juli 1880 i Genève, studerede under
Jacques-Dalcroze og i Bruxelles under Ysaye, og har
som Komponist nærmest sluttet sig til den
moderne tyske Retning (R. Strauss). Hans (kun
delvis trykte) Kompositioner omfatter en
Symfoni, Strygekvartet, Violinkoncert, symfonisk
Digtning: <i>Vivre-Aimer</i> (1901) foruden Sange,
Violin- og Klaverstykker.
<i>W. B.</i>
</chapter>

<chapter name="Bloch, Jan Stanislavovitsch">
<b>Bloch</b> [b£åk], <sp>Jan Stanislavovitsch</sp>,
polsk-russ. Finansmand og Socialøkonom, f.
1836 i Radom, d. 6. Jan. 1902 i Varszawa, opr.
Bankier erhvervede ved at finansere en Række
vestrussiske Jernbaner en betydelig Formue.
Samtidig udfoldede han en omfangsrig
Forfattervirksomhed, skrev bl. a. et Værk om
»Ruslands Jernbaner« (1875), der indbragte ham den
store Guldmedaille paa den geogr. Kongres i
Paris s. A., og fulgtes af »Jernbanernes
Indflydelse paa Ruslands Økonomi« (5 Bd, 1878,
paa Russisk, Polsk og Fransk) og »Ruslands
Finanser i 19. Aarh.« (4 Bd, 1882). Verdensry
opnaaede hans stort anlagte og indholdsrige
Kompilationsværk til Støtte for Fredsbevægelsen
»Fremtidens Krig i tekn., økonomisk og
politisk Henseende« (6 Bd, 1898), i sin Helhed ell.
i større Uddrag oversat til mange Sprog, og
som antoges at have tilskyndet Zar Nikolai II
til at tage Initiativet til Fredskonferencen i La
Haye 1899, hvor B. uofficielt var til Stede.
<i>K. V. H.</i>
</chapter>

<chapter name="Bloch, Jørgen">
<b>Bloch,</b> <sp>Jørgen</sp>, dansk Filolog, f. 1839, d.
1910, blev tidlig Medhjælper ved sin Svoger
Svend Grundtvig's Samling og Ordning af
Folkeviser. B. begyndte sammen med ham en
kæmpemæssig Samling af færøiske Folkeviser
(»Føroyjakvæði«) og en stor »Færøsk Ordbog«,
hvis Udarbejdelse efter Grundtvig's Død
væsentlig er B.'s Værk. Disse ved Flid og
Nøjagtighed udmærkede Arbejder overgaves 1889 i
Haandskrift til Det kgl. Bibliotek. Desuden
var B. ansat som Arkivsekretær i Rigsarkivet
og har udfoldet en sparsom
Forfattervirksomhed vedrørende 18. Aarh.'s Personalhistorie.
<i>A. O.</i>
</chapter>

<chapter name="Bloch, Mark Eliezer">
<b>Bloch</b> [blåk], <sp>Mark Eliezer</sp>, tysk Zoolog
og Læge (1723—99), f. af fattige, jødiske
Forældre. Hans Undervisning i Ungdomsaarene var
meget mangelfuld og indskrænkede sig nærmest
til et flygtigt Kendskab til de rabbinske Skr.
Først som Huslærer hos en jødisk Læge i
Hamburg lærte han at læse Tysk. Hans Interesse
for Zoologien og Lægevidenskaben vaktes her,
og ved Slægtninges Hjælp kom han til Berlin
for at studere Medicin. Han tog Doktorgraden
og blev praktiserende Læge. Hans Navn i Litt.
er særlig knyttet til den af ham udgivne
»Allgemeine Naturgeschichte der Fische« (12 Bd,
1782—95) med 432 kolorerede Kobbere, et
enestaaende Arbejde, som gennem lange Tider var
et af Ichthyologiens Hovedværker. Han
efterlod sig desuden et ufuldendt, 1801 af
Schneider udg. Arbejde, <i>Systema ichthyologiæ</i>, hvis
ganske kunstige og højst unaturlige
Inddelingsprincipper aldrig fik nogen Betydning.
<i>(J. C.). R. H. S.</i>
</chapter>

<chapter name="Bloch, Moritz (Mór Ballagi)">
<b>Bloch,</b> <sp>Moritz</sp> (<sp>Mór Ballagi</sp>), ungarsk
Sprogforsker (1815—91), af jød. Herkomst, var
1855—77 Prof. ved det reformerte teol. Akademi
i Buda-Pest. Han arbejdede ivrig for de ung.
Jøders Emancipation og paabegyndte en ung.
Bibeloversættelse. 1843 gik han over til
Protestantismen. Hans ung. Grammatik og hans
»Vollständiges Wörterbuch der ung. und
deutschen Sprache« nyder stor Anseelse.
</chapter>

<chapter name="Bloch, Oscar Thorvald">
<b>Bloch,</b> <sp>Oscar Thorvald</sp>, dansk Læge, f.
i Kbhvn 15. Novbr 1847. B., der er Broder til
ovenn. C. H. og E. B. og nedenn. W. E. B., tog
medicinsk Eksamen 1872 og blev <i>Dr. med.</i> 1879.
Han lagde sig særlig efter Kirurgi og holdt
allerede fra 1880 som Privatdocent
Forelæsninger ved Univ. over forsk. Dele af Kirurgien.
1886 blev han efter Konkurrence Docent ved
Univ. i klinisk Kirurgi og Overkirurg ved
Frederiks Hospital, afgik 1904, men overtog
Professoratet i operativ Kirurgi (1904—13). I en
længere Aarrække var B. Medredaktør af
»Hospitalstidende« og senere af »Nord. medicinsk
Arkiv«. Endvidere var han Forstander for
Tandlægeskolen 1888—1907, Livlæge hos Kronprins,
senere Kong Frederik VIII, 1892—1912,
derefter Livlæge hos Enkedronningen indtil
1913, Medlem af Sundhedskollegiet fra 1896
til dets Opløsning 1907, af Bestyrelsen for
»Samf. f. Vanføre« fra 1896. — B. er en
ualmindelig belæst Læge og frugtbar Forf., der
ganske særlig har givet sig af med Forbedring
af Saarbehandlingsmetoderne. Efterhaanden som
det viste sig, at Hovedsagen ved
Forbindingerne ikke var, at disse indeholdt »antiseptiske«
Stoffer som Karbol ell. Sublimat, men at det
gjaldt om, at Forbindstofferne var rene,
smittefri, »aseptiske«, gik Bestræbelserne ud paa at
finde en Metode, der var simpel og dog
sikker, og det lykkedes B. at løse denne Opgave
paa en virkelig tilfredsstillende Maade. B.'s
fleste Afh. er offentliggjorte i medicinske
Tidsskrifter, men desuden har B. udg. »Om Døden«
(Kbhvn 1903) og »Kirurgien i kliniske
Forelæsninger«, der begyndte at udkomme 1905, og
som ikke er afsluttet.
<i>G. N.</i>
</chapter>

<chapter name="Bloch, Søren Nicolaus Johan">
<b>Bloch,</b> <sp>Søren Nicolaus Johan</sp>, dansk
Skolemand, f. i Middelfart 13. Febr 1772, d. 7.
Juni 1862. B. blev Student 1788, tog filologisk
Embedseksamen 1793 og blev <i>Dr. phil.</i> 1796.
Efter sin Kandidateksamen fik han straks
