Stammeland Sachsen. Herman døde 973, og hans
Slægt uddøde med Hertug <sp>Magnus</sp>, en ivrig
Modstander af Kejser Henrik IV; efter hans
Død (1106) tilfaldt baade Hertugdømmet og de
udstrakte Billung'ske Arvegodser Lothar af
Supplinburg.
<i>Kr. E.</i>
</chapter>

<chapter name="Billwiller, Robert">
<b>Billwiller,</b> <sp>Robert</sp>, schweizisk Meteorolog, f.
1849, blev 1871 Assistent ved Observatoriet i
Zürich, 1881 Direktør for den meteorologiske
Central-Anstalt i Zürich. Ved Hjælp af Private
fik han oprettet en meteorologisk Bjergstation
paa det c. 2500 m høje Säntis, der begyndte
sin Virksomhed 1882. Bl. hans Skr skal nævnes
det prisbelønnede »Kepler, der Reformator der
Astronomie« (1877) og »Klimatologie der
Schweiz« (1890).
</chapter>

<chapter name="Bilma">
<b>Bilma</b> (<sp>Kauar</sp>), Oase i det centrale Sahara
paa Karavan-Ruten mellem Murzuk og Bornu,
ligger i den nordlige Del af den store Tintümma
Steppe i en Højde af 300 m o. H. Beboerne er
Tebuer. B. er særlig blevet bekendt ved sine
rige Saltminer, der ligger i Nærheden af Byen
Kalala og bestaar af smaa regelmæssige
Bassiner paa 4—5 m i Gennemsnit, huggede dybt
ned i den haarde Jord og omgivne af Grusdynger.
I Bunden af Bassinerne samles det
saltmættede Vand fra det omliggende Jordsmon
og hældes i langagtige Lerforme, i hvilke det
fordamper. Kelovierne fra Aïr kommer i store
Karavaner, køber Saltet og forhandler det over
hele Sudan. B. blev 1906 besat af Franskmændene.
<i>C. A.</i>
</chapter>

<chapter name="Bilning">
<b>Bilning</b> kaldes den kunstige Overfladetildannelse
af saadanne Sten, som i Kværne benyttes
til Formaling af Stoffer af forsk. Art (Korn,
Cement, Ben m. m.). Tildannelsen har til
Formaal at forøge den arbejdende Flades
Skæreevne og at sætte Kværnen i Stand til at føre
Godset fra Øjet og ud til Omkredsen (se
<sp>Kværn</sp>). Tildannelsen indledes med en
Afretning af Stenens Overflade, hvorved denne
formes som en Plan, en flad Kegle ell. en
Forening af begge disse Flader. I den afrettede
Overflade hugges Furer i en til Formaalet
svarende Dybde og Retning; den mellem to
Furer fremstaaende Del af Overfladen kaldes
<sp>Straale</sp> ell. <sp>Balk</sp>. Der benyttes forsk. Form
og Ordning af Straalerne væsentligst efter
Stenens Materiale, det Gods, den skal behandle,
og den Forandring, dette skal undergaa.
Almindeligst anvendte Systemer er: a) alm.
Straalebilning, b) Feltbilning med krumme
Straaler, c) Feltbilning med retliniede Straaler
(Fig. 1). Nævnes skal den tangentiale Feltbilning
og Albuefeltbilning. Systemerne a og b
anvendes paa bløde Sten, som de rhinske
Basaltsten m. fl., Systemet c saavel paa dem som
paa de haarde fr. Kvartssten. I a og b gøres
Straalerne som Regel c. 20 mm brede, i c 40 à
45 mm; for at give Malefladen størst mulig
Skæreevne trods de brede Straaler <sp>rifler</sp>
man disse ved Nedhugning af fl. ell. færre
Riller parallelt med Kanterne.

Til B.'s Udførelse benyttes ved bløde Sten
Hamre som Fig. 2 og Krushammeren Fig. 3,
til haarde Sten Hammer og Skaft som Fig. 4.
Til B. og særlig til Rifling af haarde Sten er i
de senere Aar anvendt Diamantbillemaskiner
(Golay), der med roterende sorte Diamanter
udfører Arbejdet til stor Fuldkommenhed.
<i>(H. D.). E. Th.</i>

<img>Fig. 1</img>

<img>Fig. 2.</img>

<img>Fig. 3.</img>

<img>Fig. 4.</img>
</chapter>

<chapter name="Biloxi">
<b>Biloxi</b> [b<sub>i</sub>↱£åks<sub>i</sub>], By i U. S. A., Stat Mississippi,
ligger 240 km ØSØ. f. Jackson paa en
Landtunge mellem B.-Bugten og Mississippi Sound
samt ved Banen fra New Orleans til Mobile.
(1910) 6000 Indb. B. er den ældste franske
Anlæggelse ved den meksikanske Havbugt, og
den grundlagdes 1699 af Iberville, der her
byggede et Fort. Dette blev dog 1710 flyttet til
Mobile.
<i>H. P. S.</i>
</chapter>

<chapter name="Bilrast">
<b>Bilrast</b> er i nordisk Gudetro Navn paa den
Bro, der fører til Gudernes Boliger; den er
vistnok den samme som den luende »Asabro«,
hvorover Aserne hver Dag rider for at holde
Dom under Asken Ygdrasil. Overleveringen
hos Snorre, at der ved B. tænkes paa Regnbuen,
er vistnok rigtig. Broen brister i Ragnarok, da
Muspelssønnerne rider paa den. Navnet
betyder: den svigtende Vej; paa Island kaldes den
<sp>Bif-rost</sp> (Biv-), ɔ: den bævende Vej (ell.
muligvis: den brogede Vej ɔ: Regnbuen).
<i>A. O.</i>
</chapter>
