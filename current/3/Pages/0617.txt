Muskatnød ell. et broget Slangeskind. Det
benævnes undertiden <sp>Slangetræ</sp> (s. d.).
<i>K. M.</i>
</chapter>

<chapter name="Bogtryk">
<b>Bogtryk.</b> Set i al Alm. er B. Resultatet af
to Virksomheder, <sp>Sætning</sp> og <sp>Trykning</sp>.
Efter Arbejdernes forskelligartede Teknik
inddeles Virksomhederne i Grupper; den største
af disse er <sp>Værkarbejdet</sp>, hvorunder alm.
Bøger, Tidsskrifter o. l. henføres.
<sp>Tabellariske Arbejder</sp>
er saadanne, i hvilke Tal,
Beregningstegn og Streger indtager en
fremskudt Plads i den løbende
Tekst, og i hvilke Satsen
opstilles i smalle og brede Kolonner.
<sp>Accidensarbejder</sp> er
større og mindre Tryksager, i hvilke
forskelligartede Skriftsnit og
mange forsk. Skriftstørrelser saavel
som Streger og figurale
Prydelser er mere ell. mindre
fremherskende. Trykningen inddeles
ligeledes i forskelligartede Grupper:
<sp>Værktryk</sp>,
<sp>Illustrationstryk</sp>, <sp>Farvetryk</sp> o. s. v.
Flere af Grupperne afviger ofte
saa meget fra den elementære
Sats- og Trykteknik, at de kun
tilfredsstillende lader sig udføre
af Specialister. B. begynder med,
at <sp>Sætteren</sp> efter et givet
skrevet ell. trykt Grundlag, <sp>Manuskriptet</sp>,
sammenstiller de enkelte Typer til Ord, Linier,
Sider og større ell. mindre Trykforme.
<sp>Typerne</sp> (om hvis Fremstilling henvises til
<sp>Skriftstøbning</sp>) er sekssidede
Metalstave, støbte af en Legering af Bly, Antimon
og Tin; de har forsk. Bredde og Tykkelse, men
alle Typer med Skriftbilleder maa i et
Bogtrykkeri have nøjagtig ens Højde. Paa
Typelegemernes ene Smalside findes Skrifttegnet i
omvendt Relief (Я) for at Satsen paa
Aftrykkene kan komme til at staa rigtigt.
Skrifttegnet løfter sig mere ell. mindre op fra
Typelegemets Flade, fra 1/2 til 3 mm efter Skriftens
Størrelse. De Typelegemer, som skal danne de
aabne Rum mellem Ordene, er omkr. 4 mm
lavere end de Typer, der bærer Skrifttegn paa
Endefladerne, men stemmer ellers i de ydre
Former overens med disse. For at lette
Sætteren den rigtige Indstilling af Typerne, har
disse forneden paa den ene Side et ell. fl.
Indsnit, <sp>Signaturen</sp> (se
<sp>Skriftstøbning</sp>), der ved Indsætningen i Vinkelhagen (se
ndf.) altid maa vende udad; de lave
Typelegemer, <sp>Udslutningerne</sp>, har i Alm.
ogsaa Signaturer, men disse er uden tekn. Bet.,
da det, modsat de egl. Typer, er ligegyldigt,
om Udslutningerne stilles i Vinkelhagen paa den
ene ell. den anden Maade. Typerne og
Udslutningerne maa være til Stede i store Mængder; de
ligger ordnede i <sp>Skriftkasser</sp>, flade
Skuffer, inddelte i saa mange Rum, <sp>Fag</sp>, som der
findes alm. brugte Bogstav- og Skilletegn, Tal
o. s. v. En dansk Skriftkasse indeholder omkr.
130 Fag, der er saaledes indrettede, at de
hyppigst brugte Skrifttegn (a d e m n o) har to til
tre Gange større Fag end de mindre hyppigt
benyttede og er anbragte saa nær for Haanden
som muligt. De Skriftkasser, som benyttes i
Leksikonets Trykkeri, er inddelt som vist i
Fig. 1. Den Skriftkasse, som Sætteren i
Øjeblikket arbejder ved, er opstillet i passende
Højde paa en skraa Pult, <sp>Reolen</sp>, hvis
Underdel er forsynet med en halv Snes Hylder
til Indstilling af andre Skriftkasser. Hver
Skriftart (<sp>Antikva</sp>, <sp>Kursiv</sp>, <sp>Fraktur</sp>)
og Skriftstørrelse (<sp>Petit</sp>, <sp>Korpus</sp>,
<sp>Cicero</sp>) har sine særlige Kasser. Se nærmere
<sp>Skriftarter</sp> og <sp>Skriftstøbning</sp>.

Før Arbejdets Paabegyndelse anbringes
Manuskriptet saaledes paa Skriftkassen, at det
faar det bedst mulige Lys og samtidig er i Højde
med Sætterens Øjne. En Klemme, <sp>Divisoren</sp>,
holder Manuskriptet fast til en flad Træliste,
<sp>Tenakelen</sp>,
(Fig. 2),
der ender i
en
Klemfjeder ell. en
Metalspids.
Ved
Fjederens eller
Metalspidsens
Hjælp
anbringer
Sætteren
Manuskriptet
paa den
af
Skriftkassens brede
eller smalle
Rande, hvor
det bedst
passer ham.
Under Arbejdet med Manuskriptets Overførelse i
Typesats tager Sætteren med højre
Haands Pege- og Tommelfinger Typerne fra de forsk. Fag
og anbringer dem fra venstre til højre, med
Signaturen udefter, ned i Vinkelhagen, der
holdes i venstre Haand (Fig. 4). <sp>Vinkelhagen</sp>
(Fig. 3) er Sætterens Hovedværktøj og er lavet
af Jern eller Jern og Nysølv i Forening;
den bestaar af en fortil aaben Rende med et

<img>Fig. 1. Skriftkasse for Antikva (latinske Bogstaver).</img>

<img>Fig. 2. <i>A</i> Divisor, <i>B</i> Tenakel.</img>
