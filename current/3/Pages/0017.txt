hvilke særlig maa fremhæves hans første
episk-lyriske Digt <i>I profughi di Parga</i> og hans
<i>Romanzi</i>, er udpræget romantiske med et stærkt
patriotisk Præg og var i sin Tid overordentlig
populære. B. har ogsaa overs. tyske Poesier.
(<sp>Litt</sp>.: <sp>Passanisi</sp>, <i>G. B.</i> [Torino 1888];
<sp>G. Mazzoni</sp>, <i>La poesia patriottica e G. B.</i> [<i>La
vita it. nel Risorgimento</i>, Serie II, Firenze 1899]).
<i>(E. G.). E. M-r.</i>
</chapter>

<chapter name="Berchtesgaden">
<b>Berchtesgaden</b> [bærкt<sub>ə</sub>∫↱ga.d<sub>ə</sub>n]
(<sp>Berchtosgaden</sp>), Distrikt (400 km<sup>2</sup>) i den bayerske
Prov. Oberbayern, er en Del af Salzburger-Alperne,
mellem Floderne Saalach og Salzach,
omgivet af vældige Bjergvægge, og besøges p.
Gr. a. sin Naturskønhed meget af Turister. Mod
S. ligger det øde Plateau <sp>Steinernes Meer</sp>,
hvorfra Schönfeldspitz (2651 m) og fl. a. stejle
Tinder rager op. Herfra strækker sig to
Bjergrygge mod N., af hvilke den østlige i
Watzmann hæver sig til 2714 m, medens den
vestlige i Hochkalter naar 2607 m. B. har 3
Hoveddale: <sp>Seetal</sp> med den skønne Fjeldsø
<sp>Königsee</sp>, Ø. f. Watzmann, den øde
<sp>Wimbachtal</sp> mellem Watzmann og Hochkalter og
<sp>Hinterseetal</sp> V. f. Hochkalter; de forenes
alle 3 mod N. ved Ramsau i en større Dal, der
indeholder Flækken B. og udmunder i Salzach-Dalen.
Klimaet er ret mildt (aarlig Middeltemp.
7,7°, Sommer-Middeltemp. 15,9°). Befolkningen
taler en særlig Dialekt, bærer endnu til Dels
Nationaldragt og ernærer sig ved Arbejde i de
rige Saltbjergværker og Saliner samt af
Kvægavl, Skovhugst, Træskæreri og af
Turisttrafikken. — I B. oprettedes c. 1100 et
Augustinerkloster, som 1122 blev et Provsti og 1156 blev
rigsumiddelbart. 1495 fik Provsten Titel af
Rigsfyrste. Ved Sekularisationen 1803 blev B.
indlemmet i Salzburg og kom 1810 under Bayern.

<sp>Flækken B.</sp>, ved Königsees Afløb Achen og
ved Jernbanen Reichenhall—B., 551 m o. H.,
har (1910) 2928 Indb., en protestantisk og tre
kat. Kirker, deriblandt en gotisk Klosterkirke
fra 12. Aarh., et kgl. Slot (tidligere Provste-Residens),
en Træskærerskole og en betydelig
Træskærerindustri og er et meget besøgt
Luftkursted. Ø. f. Byen ligger et stort
Saltbjergværk, der allerede var i Brug 1174.
<i>G. Ht.</i>
</chapter>

<chapter name="Berchtold, Leopold">
<b>Berchtold</b> [↱bærкtåld], <sp>Leopold</sp>, Greve,
østerr.-ung. Diplomat, f. 18. Apr. 1863, rig
Godsejer i Mähren, indtraadte 1893 i den diplomatiske
Tjeneste og var efterhaanden ansat i Paris,
London og Petrograd. Han blev netop
Legationsraad her 1903, medens Aehrenthal var
Sendemand, og knyttede sig nøje til denne. Det
var ogsaa paa hans Gods Buchlau i Mähren, at
Aehrenthal Sommeren 1908 havde en Sammenkomst
med den russ. Udenrigsminister Isvolski
og gjorde Rede for sin Plan om formelt at
tilknytte Bosnien til det østerrig-ungarske
Monarki. Selv var han Jan. 1907 blevet
Aehrenthal's Efterfølger som Sendemand i Petrograd,
og det lykkedes ham ogsaa at dæmpe den
Misstemning, som fremkaldtes hos den russ.
Regering ved dette Skridt. Febr 1911 trak B. sig
tilbage fra Statstjenesten for at styre sine store
Godser, men Febr 1912 overtog han efter den
døende Aehrenthal's Anvisning Udenrigsministeriet.
Under den flg. Balkankrig modsatte han
sig bestemt, at Serbien fik nogen Adgang til
det Adriatiske Hav, og søgte af al Magt at
indskrænke dets Landudvidelse, særlig ved at
støtte Planen om et uafhængigt Rige Albanien.
At han derved yderligere ophidsede Serbernes
Forbitrelse imod Østerrig-Ungarn, agtede
han lidet paa. Allerede Sommeren 1913
nærede han Ønsket om at paaføre Serbien
Krig, men standsedes heri ved Italiens
bestemte Nægtelse af at gaa med dertil.
Men da Tronfølgeren Frants Ferdinand,
14. Juni 1914 var blevet myrdet i Serajevo
af en Serber, greb den østerrigske Regering
Lejligheden til at yppe Kiv med Serbien,
og det faldt i B.'s Lod at affatte de
ydmygende Vilkaar, som i den Anledning stilledes
Regeringen i Belgrad, og hvis Afvisning
fremkaldte Verdenskrigen. 13. Jan. 1915 krævede B.
imidlertid sin Afsked og fik den med Kejserens
fulde Naade, hvorefter han trak sig tilbage til
sine Godsers Styrelse.
<i>E. E.</i>

<img>L. Berchtold.</img>
</chapter>

<chapter name="Berckheyde, Gerrit">
<b>Berckheyde</b> [bærк↱hæ^id<sub>ə</sub>], <sp>Gerrit</sp>, holl.
Maler, f. i Haarlem 1638, d. 1698. Broderen Job
B. var hans Lærer; 1660 optoges han i sin Bys
Malergilde. B. har fornemmelig malet sirlig
udførte Byprospekter (med rig Staffage af
Smaafigurer) fra Haarlem og Amsterdam, ogsaa fra
Haag og tyske Rhinbyer (saaledes fra
Heidelberg [Kunstmuseet i Kbhvn m. fl. St.], Köln
m. v.). Han har ogsaa malet rom.
Arkitekturstykker (skønt han aldrig skal have været i
Italien) og enkelte Landskabsbilleder. B.'s
Arbejder nød allerede i hans Levetid stort Ry og
blev besungne af Samtidens Digtere.
<i>A. Hk.</i>
</chapter>

<chapter name="Berckheyde, Job Adriaansz">
<b>Berckheyde</b> [bærк↱hæ^id<sub>ə</sub>], <sp>Job Adriaansz</sp>,
holl. Arkitektur-, Landskabs- og Genremaler, f.
1630 i Haarlem, d. smst. 1693, kom 14 Aar gl
til Jacob de Wet. B. opholdt sig i Heidelberg
med Broderen Gerrit B., hvem han overgaar i
Begavelse og Motivrigdom; hans Hovedværker er
rigt stafferede Arkitekturstykker, særlig det
Indre af monumentale Bygninger, udmærkende sig
ved fin Belysning og Clair-obscur. Af B.'s
Arbejder, der er sjældnere end Broderens, skal
nævnes: »Interiør fra Børsen i Amsterdam« (Gal. i
Amsterdam, Rotterdam, Frankfurt a. M.,
Bryssel [Gal. Arenberg]), »St Bavokirken i Haarlem«
(Dresden og Haarlem). Af B.'s Genrebilleder,
der stiller ham Side om Side med de bedste
Genremalere fra hans Tid, fremhæves
»Maleratelieret« (Eremitagen, Petersborg),
»Frokostscene« (Schwerin). Endvidere har han udført
religiøse Billeder, »stafferet« Landskaber og
