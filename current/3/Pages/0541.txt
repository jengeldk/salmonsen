Parti, »Køllen«, paa den indvendige Flade
besatte med talrige, i regelmæssige Rækker
ordnede Sugeskaale (Fig. 1), der hos de 8-armede
B. er siddende, hos de 10-armede B. forsynede
med en kort og tynd Stilk. Hos
de sidstnævnte findes der tillige
i Sugeskaalenes Rand en Ring,
»Hornringen«, dannet af et
hornlignende Stof; denne er i
Reglen takket i Randen,
sjældnere glat. Hos enkelte Former
er Hornringene omdannede til
lange Kroge (Fig. 2). Paa
Hovedet findes endvidere et Par
store Øjne og et Par
Lugteorganer af forsk. Form. —
Kroppen er snart mere kort og
rund, snart mere langagtig,
fladtrykt ell. ganske trind; den er
omsluttet af en oftest tyk og
muskuløs »Kappe«, som hos
de 10-armede B. langs Siderne
bærer et Par Hudfolder, »Finner«, der snart
er lange og smalle, snart korte og brede.
Kappen er langs Rygsiden vokset sammen med
Kroppen, men fri paa Undersiden, hvorved der
dannes en rummelig Kappehule, som strækker
sig helt ud til Bagenden og op paa begge Sider
af Kroppen, og som fortil aabner sig med en
vid Spalte, hvori der er anbragt et muskuløst,
tragtformet Rør, som med sin tyndere forreste
Del rager frem af Kappehulen og er fastvokset
til sammes øverste Væg paa Grænsen af
Hovedet. Gennem denne »Tragt« skiller B. sig
af med deres forsk. Afsondringsprodukter, og
herigennem presses det Vand atter ud, som
gennem den vide Kappespalte er trængt ind i
Kappehulen for Aandedrættets Skyld. Ved at
snøre Kappens Rand tæt sammen om Kroppen
og sammentrykke Kappen stærkt, kan B. støde
Vandet gennem Tragten med stor Kraft,
hvorved Dyret tvinges med Fart gennem Vandet,
baglængs ell. forlængs, efter som Spidsen af
Tragten er rettet forud ell. bøjet mod
Bagenden. Visse slanke og muskelstærke
Frihavs-B. er paa denne Maade i Stand til at hæve sig
op og fare et Stykke hen over Havfladen;
andre har derimod en saa svag, næsten geléagtig
Kappe, at de ikke evner at foretage kraftige
Bevægelser og derfor driver villieløst af Sted
med Havstrømmene.

B.'s Hud er Sæde for et ejendommeligt
Farveskifte; dette skyldes »Kromatoforerne«,
kontraktile Celler med forskelligfarvet Indhold,
hvis Bevægelser til Dels staar under Villiens
Herredømme. I Huden er hos visse Former
indlejret Lysorganer. — Munden er omgivet af
en fliget Kredslæbe og væbnet med to stærke
Hornkæber (Fig. 1); Tungen bærer fl. (7)
Rækker smaa spidse Tænder. Fordøjelseskanalen
bestaar af et langt Spiserør med Spytkirtler,
en kort sækdannet Mave med en spiralsnoet
Blindsæk, der optager Udførselskanalerne fra
den store, olieholdige
Lever, samt en Endetarm,
hvis Aabning findes tæt
ved Tragtens indre Gab.
Den pæreformede
»Blæk«-Kirtel, hvis Sekret
langtfra altid er sort,
aabner sig i eller ved
Endetarmen. Udstødes
»Blækket«, plumres Vandet, og
B. benytter sig heraf til at overraske et
Bytte eller undslippe en Forfølger.
Blodkarsystemet er temmelig fuldstændigt; Hjertet
er udstyret med to Forkamre, og de to store
Vener, tæt før de træder ind i Gællerne, med
kontraktile Udposninger, Gællehjerter; der
findes et Par cylindriske, bladede Gæller, en paa
hver Side af Kroppen. Nervesystemets
Hoveddele danner en Ring omkr. Svælget, omgivet og
beskyttet af en Bruskkapsel; Øjnene er
byggede næsten som Hvirveldyrøjne, dog mangler
Hornhinden hos visse 10-armede B., saa at
Linsen ligger blottet; to Høreblærer med Otolither
er indesluttede i Hovedbrusken.

Kønnene er adskilte og Kønsorganerne
temmelig sammensatte. Sæden samles i
ejendommelige traadformede Sædbøsser,
»Spermatoforer«, og disse anbringes af Hannerne under
Parringen paa bestemte, men vidt forsk.
Steder af Hunnens Krop ved Hjælp af en ell. et
Par af de korte Arme, som er særlig omdannede
til dette Øjemed. Hos visse 8-armede B. er
Parringsarmen først indesluttet i en Hudsæk;
senere krænges den ud, og under Parringen
rives den løs og overføres med Sædbøsserne i
Hunnens Kappehule, hvor den i nogen Tid
bevarer selvstændig Bevægelsesevne; denne

<img>Fig. 2.
Sugekoppen af
Tiarmet
Blæksprutte.</img>

<img>Fig. 3. Blækspruttefoster udtaget af Ægget,
<i>b</i> ydre, <i>b'</i> indre Blodmasse, <i>a'-a''''</i> Armene, <i>t</i> Tragt,
<i>k</i> Kappe, <i>f</i> Finne, <i>h</i> Hjerte, <i>g</i> Gælle, <i>o</i> Øje, <i>ø</i> Øre.</img>

<img>Fig. 4. Spirulaskal
(»Posthornet«).</img>

<img>Fig. 5. Ottearmet Blæksprutte (<i>Octopus arcticus</i>).</img>
