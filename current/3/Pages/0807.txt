ved sin Afh. om Skudsaar, <i>De curandis
vulneribus sclopetorum</i> (1560, adskillige Udg.). Han
var en ivrig Talsmand for Anvendelse af
Aareladninger i alle mulige Sygdomme. Hans Bog
<i>De curatione per sanguinis missionem</i> (1577) fik
i denne Henseende stor Bet. I Anatomien er hans
Navn knyttet til <i>Ductus arteriosus Botalli</i>.
<i>G. N.</i>
</chapter>

<chapter name="Botanik">
<b>Botanik</b> (βοτανική af βοτάνη, Urt, Plante),
den Del af Naturhistorien, der omfatter
Kundskaben om Planterne. Inden for B. skelnes
atter mellem fl. Fag. <sp>Systematikken</sp>
beskriver Planterne (<sp>beskrivende</sp> ell.
<sp>deskriptiv B.</sp>), fastslaar Grænserne for Art
og Slægt og søger Slægtskabet mellem dem
med et naturligt System som Maal (se for øvrigt
<sp>Systematik</sp>, Planternes). Systematikken
kaldes ogsaa den <sp>specielle B.</sp> i Modsætning
til den <sp>almindelige</sp>. Denne omfatter
Morfologien, Anatomien og Fysiologien. Det er
<sp>Morfologiens</sp> Opgave at undersøge de forsk.
Organers Udvikling og Skikkelse, men ikke
deres Tjeneste i Plantens Liv. Ved en
gennemført Betegnelsesmaade af Organerne
(<sp>Terminologi</sp>) danner Morfologien Forudsætningen
for den beskrivende B. (Se i øvrigt
<sp>Morfologi</sp>, Planternes). <sp>Anatomien</sp>
(<sp>Histologien</sp>) udforsker Planternes indre Bygning,
Celleformernes og Cellevævenes Udvikling og
endelige Udseende, ikke deres Funktioner (se
<sp>Planteanatomi</sp>). <sp>Fysiologien</sp>
beskæftiger sig med Planternes Livsprocesser, deres
Ernæring og Forplantning og de ydre Forholds
Indflydelse derpaa, Tyngdekraftens, Lysets, Varmens
o. s. v. (Se for øvrigt <sp>Plantefysiologi</sp>).

Ligesom Morfologien, foruden at være en
selvstændig Videnskab, er en Hjælpevidenskab for
Systematikken, saaledes ved Paavisning af
Homologier, er ogsaa Anatomien, foruden at være
en ganske selvstændig Videnskab, en
Hjælpevidenskab for Fysiologien; thi Kendskab til
Cellens og Cellevævenes histologiske Bygning er en
nødvendig Forudsætning for Forstaaelsen af
Livsprocesserne. Ogsaa har man — til en vis
Grad med utvivlsom Ret — anvendt Anatomien i
Systematikkens Tjeneste. I det hele taget maa
det siges, at disse forskellige Grene af B. griber
ind i og tjener hinanden paa forsk. Vis. Den
rent moderne Videnskab <sp>Biologien</sp> viser
dette (se <sp>Biologi</sp>).

Men endnu andre Dele af B. har i Tidens
Løb udsondret sig som selvstændige
Videnskaber og krævet specielle Dyrkere, saaledes
<sp>Plantegeografien</sp>, der undersøger
Planternes Fordeling over Jorden og udfinder
Lovene derfor, <sp>Palæobotanikken</sp>,
Kendskabet til uddøde, i fossil Tilstand bevarede
Planter, <sp>Plantepatologien</sp>, Læren om
Planternes Sygdomme og — i nær Forbindelse
hermed — <sp>Planteteratologien</sp>,
Kundskaben om Misdannelserne. Se for øvrigt de
specielle Artikler om de nævnte Fag.

Alle de ovf. omtalte Former af B. kan samles
under Benævnelsen <sp>ren B.</sp>, medens man ved
<sp>anvendt B.</sp> forstaar de mangfoldige Maader,
hvorpaa Erfaringer, der er indhøstede ved
Studiet af B., benyttes i andre Fag, saaledes i
Skovbruget (se <sp>Forstbotanik</sp>), i
Landbruget, i Havebruget, i Medicinen og i Teknikken.

Hvad B.'s <sp>Historie</sp> angaar, henvises her
til de særlige Artikler om B.'s forskellige Fag.
Dog skal enkelte Hovedtræk fremdrages for at
vise, hvorledes B. er en forholdsvis ung
Videnskab. — De første Tilløb til Planternes
Naturhistorie træffes allerede hos de gl. gr. Forf.:
<sp>Aristoteles</sp>, af hvis bot. Værk <i>De plantis</i>
kun et Brudstykke er bevaret, hans Elev
<sp>Theofrastos</sp>, Forf. til forskellige Skr af bot.
Indhold, og <sp>Dioskorides</sp>, der beskrev en
Mængde Planter, væsentlig fra et med.-bot.
Synspunkt. De lat. Forfatteres Værker, saasom
<sp>Plinius</sp>', er kun Bearbejdelser af de græskes. Fra
den gr. Kulturs Dage til Slutn. af det 15. Aarh.
laa B. brak, ligesom al anden Naturvidenskab;
kun Araberen <sp>Ibn el Beithar</sp>, der beskrev
adskillig fl. Planter end Grækerne, og Tyskeren
<sp>Albert den Store</sp> gav noget selvstændigt
ud over det hidtil kendte. I Løbet af 16. Aarh.
fremtræder, særlig i Tyskland, Forfatterne af
»Urtebøgerne«, saaledes <sp>Brunfels</sp>, <sp>Bock</sp>,
<sp>Fuchs</sp>, senere <sp>Gessner</sp>, <sp>Lobelius</sp>,
Brødrene <sp>Bauhin</sp> o. a. Den første, som bragte
nogen Orden i det store Materiale af
Plantebeskrivelser, der efterhaanden forelaa, var
Italieneren <sp>Cesalpino</sp>, Grundlæggeren af
Systematikken; dens Udvikling betingedes af en
klarere Opfattelse af Organerne og en
forstandig Vurdering af de morfologiske Fremskridt.
Dette skete henimod 1600; i Løbet af 17. Aarh.
og i Beg. af 18. fandt baade Anatomien og den
eksperimentale Fysiologi betydelige
banebrydende Mænd; <sp>Malpighi</sp>, <sp>Grew</sp>, <sp>van
Helmont</sp>, <sp>Mariotte</sp>, <sp>Linné</sp> o. a. Sin rigeste
Udvikling har B. haft i de sidste 100 Aar;
særlig stor har den været for de lavere Planters
Vedk. En meget betydelig Litt. er opstaaet, og
ingen af dens Grene, der efterhaanden er
voksede frem, savner nu Dyrkere.
<i>A. M.</i>
</chapter>

<chapter name="botaniske Ekskursioner">
<b>botaniske Ekskursioner</b> er Udflugter af
kortere Varighed, der foretages enten som
Undervisningsmiddel for en Kreds af Elever i
Botanik ell. i rent videnskabeligt Øjemed. I sidste
Fald tilsigtes enten en Indsamling af Materiale
til Studiet af disse ell. hine Planter ell. en
Undersøgelse af en vis Egns Plantevækst.
Udstrækker denne Art af b. E. sig over et længere
Tidsrum, taler man om <sp>botaniske Rejser</sp>
ell. <sp>Ekspeditioner</sp>, der som oftest har
været ell. er Led af større Rejseforetagender.
(<sp>Litt.</sp>: <sp>C. Raunkiær</sp>, »Dansk
Ekskursionsflora« 1914 [Vejledningen] og <sp>G.
Schweinfurth</sp> i <sp>Neumayer</sp>'s »Anleitung zu
wissenschaftl. Beobacht. auf Reisen« [Berlin]).
<i>A. M.</i>
</chapter>

<chapter name="botaniske Haver">
<b>botaniske Haver,</b> Haver, som særlig er
indrettede til Fremme af det bot. Studium,
hvorfor de ogsaa som Regel er knyttede til
botaniske Læreanstalter, store Skoler ell. Univ.
Det til Videnskabens ell. Undervisningens Tarv
tjenlige er her det bestemmende; æstetiske og
navnlig merkantile Hensyn træder i
Baggrunden, hvilket dog ikke hindrer fl. b. H., f. Eks.
Kbhvn's og Bryssels, i at være meget smukke,
offentlige Anlæg.

Efter de ledende Mænds, i Reglen
fremragende Videnskabsmænds, Smag og Interesser er
Planen for en b. H.'s Anlæg noget forsk. De
fleste Steder vil dog Hensynet til den botaniske
