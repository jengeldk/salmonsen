i sin syge Faders Sted at spille Titelrollen i
samme Drama. Efter Faderens Død rejste B.
til Australien (1854), vendte tilbage til
Amerika, optraadte 1857 første Gang i New York,
spillede 1864 i Europa, særlig i England; atter
hjemkommen grundede han 1869 i New York
et eget Teater, hvor han hovedsagelig dyrkede
Shakespeare's Stykker; dette Teater, der var
opkaldt efter ham selv, bestod til 1882,
derefter spillede han snart hist, snart her, gæstede
et Par Gange, 1882 og 1890—91, Europa, hvor
han bl. a. i Tyskland gjorde stor Lykke. B.
erhvervede sig et stort Ry for sine
Shakespeare-Figurer, særlig beundredes »Richard III«, »Kong
Lear«, »Hamlet«, »Shylock«, »Othello« og »Jago«,
de to sidste spillede han gerne afvekslende.

3) <sp>John</sp> (<sp>Jay</sp>) <sp>Wilkes</sp>, amer.
Skuespiller (1839—65). B., der var yngste Søn af nedenn.
J. B. B., var højt anset som Skuespiller —
særlig nævnes hans Fremstilling af »Hamlet« som
beundringsværdig — og meget agtet i social
Henseende, da han, opfanatiseret for
Sydstaternes Sag, under en Teaterforestilling i
Washington 14. Apr. 1865 pludselig myrdede
Præsident Abraham Lincoln. I Forvirringen slap B.
bort og flygtede til Maryland, hvor han 26.
Apr. blev skudt.

4) <sp>Junius Brutus</sp>, eng.-amer. Skuespiller
(1796—1853). Efter at have prøvet forsk.
Haandteringer betraadte B. 1813 Scenen (ved en
omrejsende Trup), førte 3—4 Aar en temmelig
ussel Tilværelse, da et Tilfælde bragte ham
Lykken i Hænde: den berømte Edmond Kean
havde lovet at optræde i Brighton, men udeblev,
Direktøren valgte B., maaske formedelst hans
ydre Lighed med Kean, til at erstatte den
store Skuespiller, og den Aften brød B.'s Geni
sejrrigt frem. Hans Ry bredte sig hurtigt,
Direktøren for Coventgarden-Teatret i London
tilbød ham Engagement, og 12. Febr 1817
debuterede B. her som »Richard III«; han gjorde
stormende Lykke. I de næste 4 Aar stredes han
og Kean om Prisen, snart Side om Side paa
samme Scene, snart fjernt fra hinanden hver
paa sin Scene. B. lagde Vægten paa det
gennemførte Helhedsbillede, medens Kean virkede
ved virtuosmæssig udarbejdede Enkeltheder. —
1821 rejste B. til Amerika, hvor han snart efter
slog sig ned; ogsaa der lagde han Publikum for
sine Fødder, om end hans momentane Anfald
af ligefrem Vanvid ofte satte dets Velvillie paa
haarde Prøver; til sidst forfaldt han desuden
stærkt til Drik og døde i fattige Kaar. B. besad
et saare skønt Ydre, en indtagende
Stemmeklang og en udviklet Intelligens. Hans
Hovedroller var de store Shakespeareske Karakterer,
størst regnedes han som »Richard III«.
<i>A. A.</i>
</chapter>

<chapter name="Booth, Charles">
<b>Booth</b> [bu.þ (ell. bu.ð ?)], <sp>Charles</sp>, eng.
Socialpolitiker, f. 30. Marts 1840 i Liverpool,
hvor han siden 1862 er Medejer i et betydeligt
Skibsrederfirma, Alfred B. & Co. En Del af
sin herigennem erhvervede Formue har han
anvendt til systematisk organiserede
socialstatistiske Undersøgelser ang. de fattige
Befolkningsklassers økonomiske, sociale og moralske
Livsforhold, gennemført i London 1886—1900
som Grundlag for det i sit Slags enestaaende
Værk <i>Life and Labour of the People in London</i>
(17 Bd, 1889—1903), der har skabt ham
Verdensry. Værket bestaar af 4 Afdelinger:
<i>Poverty</i> (4 Bd), der skildrer Befolkningens
Levevilkaar Gade for Gade, Hus for Hus, <i>Industry</i>
(5 Bd), der redegør for Stillingen i de forsk.
Fag, <i>Religious influences</i> (7 Bd), hvori de etiske
Faktorers Indflydelse paa Befolkningens Liv
behandles, og 1 Bd <i>Summary</i>, indeholdende
Sammendrag af det hele Arbejdes Resultater og
Forslag til socialpolitiske Reformer. B.'s helt
tendensfri Værk paaviser, at næsten 1/3 af
Londons Befolkning lever i virkelig Nød og
Fattigdom. B. er en ivrig Tilhænger af fri
Alderdomspension for Arbejderklassen, var 1893—95
Medlem af en af Regeringen nedsat Kommission
til Undersøgelse af dette Spørgsmaal og skrev
herom <i>Pauperism: a picture; and the Endowment
of old age</i> (1892), <i>The aged Poor in England and
Wales</i> (1894) og <i>Old age Pensions</i> (1899, ny
omarbejdet Udg. 1907). B. var 1892—94 Præsident
for <i>Royal statistical Society</i>. 1903 sluttede B.
sig til Chamberlain's imperialistiske Toldpolitik.
1904 fik han Sæde i <i>Privy Council</i>.
<i>K. V. H.</i>
</chapter>

<chapter name="Booth, William">
<b>Booth</b> [bu.þ (ell. bu.ð ?)], <sp>William</sp>, Stifter
af »Frelsens Hær«, f. 10. Apr. 1829 i
Nottingham, d. 20. Aug. 1912 i London. Han fik sin
første Opdragelse i den eng. Statskirke,
sluttede sig 15 Aar
gl til
Metodisterne og holdt
begejstrede
Prædikener i
religiøse
Forsamlinger. 1850
fik han en
Præstestilling i den
ny
Metodistforening i London
og virkede nu
i London,
Halifax og
Gateshead i
Derbyshire. 1861
nedlagde han sit
Embede for
paa egen
Haand at
virke som
Forkynder for de Dele af Folket, der ikke kom i
Kirke. 1865 grundede han i Øst-London »den
kristelige Mission«, hvoraf »Frelsens Hær« (s.
d.) udviklede sig 1878. Han, der til sin Død
var Hærens General, var et enestaaende
organisatorisk Snille, der med fast og kyndig Haand
sammenholdt Hærens Traade, som omspændte
hele Jorden. Han var i Besiddelse af en
ejendommelig praktisk Veltalenhed, ikke rig paa
Tanker, men fuld af flammende Energi. Siden
1890 kastede B. sig med rastløs Energi over
det sociale Spørgsmaals Løsning; i sin Bog: <i>In
darkest England and the way out</i> fremsatte han
et socialt Program, som vakte uhyre Opsigt, og
store Pengesummer kom ind for at virkeliggøre
det. Han rejste Jorden rundt for at gøre
Propaganda for sine Tanker, og da han døde, var
hans Liv og Virksomhed æret af Jordens
Mægtige og velsignet af dens Fattige. (<sp>Litt.</sp>: <sp>G. F.
Railton</sp>, »General B.« [London 1912], oversat

<img>W. Booth.</img>
