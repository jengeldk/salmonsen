være gaaet i Kloster som buddhistisk Munk og
atter vendt tilbage til det verdslige Liv. 2) Hari
ell. B., Forf. til det grammatiske Arbejde
Vākyapadīya m. m. (d. c. 650 e. Kr.), maaske den
samme. 3) se <sp>Bhaṭṭi</sp>. (<sp>Litt</sp>.: <sp>H.
Oldenberg</sp>, »Die Litt. des alten Indien« [Stuttgart
1903]).
<i>(S. S.). D. A.</i>
</chapter>

<chapter name="Bhaskara">
<b>Bhāskara</b> (ell. Bhāskarâcārya), ind.
Matematiker og Astronom, f. 1114. Forf. af et
stort mat.-astron. Læredigt, <i>Siddhānta-Çiromani</i>,
en elegantere og mere systematisk
Fremstilling af det Stof, som allerede 500 Aar
tidligere forelaa hos <sp>Brahmagupta</sp> (s. d. og
<sp>Indisk Matematik</sp>). Værket, som
skriver sig fra 1150, falder i 4 Dele: 1) Aritmetik
og Geometri (<i>Līlavatī</i>), 2) Algebra (<i>Vījagaṇita</i>)
(begge oversatte af <sp>Coolebroke</sp>: <i>Algebra
with Arithmetic and Mensuration from the
Sanscrit of Brahmagupta and B.</i> [London
1817]), 3) Astronomiske (Planet-) Beregninger
(<i>Graha-gaṇitâdhyāya</i>, oversat, Kalkutta
1844) og 4) den øvrige Del af Astronomien
(<i>Golâdhyāya</i>, om vanskelige astron. Beregninger,
Instrumenter, Sinus-Beregninger, Aarstider
o. s. v., oversat, Kalkutta 1861). Samlet Udg.
findes i <i>Bibliotheca Indica</i>, ny Rk., Nr 13 og 28.
I sit 69. Aar udarbejdede B. endvidere et
Kompendium i praktisk Astronomi (<i>Karaṇa-kutūhala</i>),
udg. af <i>Sudhākar Dvivedī</i>, Benares 1881.
B. byggede udelukkende paa sine Forgængere,
uden at yde noget særlig nyt og synes ogsaa at
have været under fremmed Indflydelse, da ikke
sjælden gr. og arab. Ord forekommer i hans
Skr. (<sp>Litt</sp>.: <sp>G. Thibaut</sp>, »Astronomie,
Astrologie und Mathematik« i »Grundriss der
indoarischen Philologie und Altertumskunde«
[Strassburg 1899]; jfr. <sp>Bāpu Deva Sāstrin</sp>, <i>A
brief Account of B.</i> [Journ. Asiat. Soc., Bengal
1893]; <sp>Brockhaus</sp>, »Ueber die Algebra des
B.« [»Ber. d. Sächs. Ges. d. Wiss., phil.-hist.
Cl.«, 1852]).
<i>D. A.</i>
</chapter>

<chapter name="Bhatgang (se Bhatgaon)">
<b>Bhātgang,</b> se <sp>Bhatgaon</sp>.
</chapter>

<chapter name="Bhatgaon">
<b>Bhātgāon</b> [eng. ba.t↱ga.<sub>ə</sub>n ell. ba.t↱ga.o<sub>u</sub>n]
(fordrejet <sp>Bhatgang</sp>, ogsaa kaldet
<sp>Dharmaputra</sp>), betydelig By i den uafhængige
Stat Nepal i Forindien, paa de sydlige
Skraaninger af Himālaya, 15 km Ø. f. Katmandu,
c. 1200 m over Havet, er velbygget, har c.
30000 Indb. (der især forfærdiger Kar af
Messing og Kobber), renlige Gader, et Palads og
en hel Del Templer. Tidligere var Byen et
Yndlingsopholdssted for de i dette Land levende
Brahmaner; Beboerne er væsentlig nu Hinduer
af Nevar-Folket.
<i>M. V.</i>
</chapter>

<chapter name="Bhatti">
<b>Bhaṭṭi</b> (ell. <sp>Bhartṛihari</sp>), en af Indernes
betydeligste episke Digtere, der levede i 6. ell.
7. Aarh. e. Kr. og i Valabhi under Kong
Çrīdharasena forfattede den efter ham opkaldte
<sp>Bhaṭṭikavyam</sp> i 22 Sange. Den
besynger i en temmelig jævn og smuk Stil Rāma's
Bedrifter, men har tillige den Bihensigt at
give Eksempler paa grammatikalske og
retoriske Regler. Udgave med Dobbeltkommentar
(Kalkutta 1828); C. Schütz har oversat en Del
af dem (»Fünf Gesänge des Bhattikavyam«
[Bielefeld 1837]).
<i>(S. S.). D. A.</i>
</chapter>

<chapter name="Bhavabhuti">
<b>Bhavabhūti,</b> en af Indiens betydeligste
dramatiske Forf. fra Beg. af 8. Aarh. og født i
Sydindien i en Brahman-Slægt. Han stod i nært
Forhold til kunstforstandige Fyrster og Digtere
og kaldes ogsaa Çrīkaṇṭha (»den, i hvis Hals
Lykken sidder«). 3 Dramaer af uomtvistet
Ægthed gaar under hans Navn: 1) <sp>Mālatī-Mādhava</sp>
(»Mālatī og Mādhava«), et
borgerligt Drama i 10 Akter med fortræffelig
Karakteristik (først trykt i Kalkutta 1830; kritisk
Udg. med Jagaddhara's Kommentar samt
Anmærkninger af R. G. Bhandarkar, Bombay
1876); eng. Oversættelse af Wilson i <i>Theatre
of the Hindus</i>, Bd 2; tysk Oversættelse fra
Wilson's eng. af O. L. B. Wolff i »Theater der
Hindus«, 2. Del (Weimar 1831); selvstændig
tysk Oversættelse ved Fritze i Reclam's
»Universalbibliotek« (Leipzig 1883); etc. De to andre
Emner er laante fra Rāmāyaṇa; 2)
<sp>Mahāvīracarita</sp> (»den store Helts Historie«)
behandler Rāma's Bedrifter og Sejr over Rāvaṇa,
Jættekongen paa Ceylon, som havde røvet hans
Gemalinde Sītā, med store Naturskildringer af
ind. Skove, udg. bl. a. af Trithen (London
1848); overs. af Pickford, smst. 1871; Analyse af
Wilson i <i>Theatre of the Hindus</i>. 3)
<sp>Uttara-Rāmacarita</sp> (»Fortsættelse af Rāma's
Historie«) skildrer Rāma's Fortvivlelse over at
have maattet forskyde sin uretfærdig bagtalte
Gemalinde, og deres Genforening efter 12 Aars
Forløb; i rørende, undertiden dybt gribende
Træk (udg. i Kalkutta 1831 og senere);
(Analyse af Wilson og Wolff, som Nr 2). — B.'s
Sprog er noget vidtløftigt og vanskeligt at
forstaa. Vurdering og Analyse af Klein i
»Geschichte des Dramas« (Bd 3, Leipzig 1866). Jfr
<sp>Borooah</sp>, <i>B. and his Place in Sanscrit
literature</i> (Kalkutta og London 1878).
<i>(S. S.). D. A.</i>
</chapter>

<chapter name="Bhavalpur (se Bahavalpur)">
<b>Bhavalpūr,</b> se <sp>Bahavalpur</sp>.
</chapter>

<chapter name="Bhavnagar">
<b>Bhāvnagār</b> [eng. ↱bå.n<sub>ə</sub>gə, ↱bo<sub>u</sub>n<sub>ə</sub>gə eller
↱ba^un<sub>ə</sub>↱ga.<sub>ə</sub>] (<sp>Bhaūnagar</sp>, eng. <sp>Bhovūnggur</sp>),
<sp>Tributstat</sp> i den indobritiske Prov.
Bombay. <sp>Hovedstaden</sp> af samme Navn
ligger paa Vestkysten af Cambay-Bugten (paa
Halvøen Kathiavar), har en vanskelig
tilgængelig Havn og (1911) 60694 Indb., der driver
Handel med Bomuld og Bomuldsindustri.
<i>M. V.</i>
</chapter>

<chapter name="Bheel">
<b>Bheel</b> [eng. bi.£], eng. Skrivemaade for Bhil
(s. d.).
</chapter>

<chapter name="Bheng (se Haschisch)">
<b>Bheng,</b> se <sp>Haschisch</sp>.
</chapter>

<chapter name="Bhikshu">
<b>Bhikshu</b> (Sanskrit <i>bhikshu</i>, »Tigger«), se
<sp>Brahmaner</sp>. Det er tillige den sædvanlige
Betegnelse for buddhistiske og Jaina-Munke
(Pāli og Prākrit: <sp>Bhikkhu</sp>); Nonnerne kaldes
<sp>Bhikshuṇī</sp> (Pāli: <sp>Bhikkhunī</sp>).
<i>(S. S.) D. A.</i>
</chapter>

<chapter name="Bhil">
<b>Bhīl,</b> et i den vestlige Del af Forindien,
Satpura og Vindhya-Bjergene og paa
Skraaningerne af de nordlige Westghats boende
Folkeslag, der alm. anses for en af de mange rundt
om i Bjergegnene spredte Levninger af Indiens
Urbeboere. Af Fr. Müller henføres de til
saakaldte <sp>Munda-Folk</sp> (s. d.). Det er smaa,
mørke, slanke og magre Folk, hvis Ydre i fl.
Henseender viser Tilslutning til Negertypen,
fra hvilken de dog afviger ved det glatte Haar
og de korte Arme. B., der tæller mellem 2 og 3
Mill., har opr. været udbredte over store Strækninger
