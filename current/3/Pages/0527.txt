med 76,2 % B. samt i nogle andre
Forbindelser.

Langt det meste B. udvindes af Blyglans, selv
om ogsaa i sjældnere Tilfælde de andre ovf.
nævnte Malme, og da navnlig Cerussit, kan
komme til Anvendelse; en ikke ringe Bet. som
Raamateriale ved Blyfremstillingen har ogsaa
det ved mange metallurgiske o. a. tekn.
Processer som Affalds- og Biprodukt udvundne
Blyilte, <sp>Blyaske</sp> ell. Sølverglød (PbO) med
teoretisk 92,8 % B. samt blyholdige Slagger, f. Eks.
de betydelige Mængder Blyslagger, som findes
ved Laurion i Grækenland, og som stammer fra
Oldtidens Blyudvinding. Inden den egl.
Udvindingsproces kan tage sin Beg., maa Malmene
først koncentreres, d. v. s. skilles fra saavel
værdiløs Gangart som saavidt muligt fra
Malmene af andre tekn. værdifulde Metaller,
som ofte findes inderligt sammenvoksede
dermed, hvad der navnlig ofte vil være Tilfældet
med Zinkblende; herved finder i den nyere Tid
bl. a. Elmore's Malmkoncentrationsmetode (s. d.)
mere og mere Anvendelse. Frigørelsen af B.
fra Forbindelsen med Svovlet, der altid
foregaar ad tør Vej ved ret høj Temp., finder nu
som tidligere næsten udelukkende Sted efter de
3 Metoder, som i Reglen betegnes som
Nedslagningsprocessen, Ristereaktionsprocessen og
Ristereduktionsprocessen, der dog — navnlig for
den sidstes Vedk. — i den sidste Snes Aar i
Henseende til Udførelsesmaaden er undergaaet
meget væsentlige Ændringer. Ved
Nedslagningsprocessen sker der en Nedsmeltning af
Blyglansen med Jern ell. jernholdige Materialer,
hvorved Svovlet frigøres fra Forbindelsen med
B. og forbinder sig med Jernet under
Dannelse af Svovljern. Processen finder først Sted
ved en høj Temp, medfører altsaa stort
Brændselsforbrug; en betydelig Ulempe er det ogsaa,
at en Del af den endnu ikke paavirkede
Blyglans forbinder sig med det dannede Svovljern
til en »Blysten«, hvis Oparbejdelse medfører
betydelige Bekostninger. Metoden kan derfor
vanskelig betale sig og har nu næsten ingen
Bet. mere. Ved Ristereaktionsprocessen bliver
Blyglansen underkastet en iltende, men
ufuldstændig Ristning, hvorved der danner sig en
Blanding af Blysulfat og Blyilte med ikke
omdannet Blyglans; ved en noget højere Temp. bliver
der saa rørt godt om i Massen, der ofte
tilsættes noget Kalk; der vil da ske flg.
Reaktioner:

PbS + PbSO<sub>4</sub>=2Pb+2SO<sub>2</sub>.

PbS+2PbO=3Pb + SO<sub>2</sub>.

Under Udvikling af Svovldioxyd vil der altsaa
frigøres metallisk B., uden at der tilsættes noget
Reduktionsmiddel, alene ved at de forsk.
tilstedeværende Blyforbindelser reagerer med
hinanden. I Enkeltheder kan Processen
gennemføres paa noget forsk. Maade; den kan
udføres i Herdovne, bedre dog som i Reglen
i den nyeste Tid i Flammeovne, hvor
Blytabene p. Gr. a. Fordampning og Forstøvning
kan gøres væsentlig mindre. Tilstedeværelsen
af mere end 5 % Kiselsyre i Malmene vil give
Anledning til Dannelsen af for store Mængder
letsmelteligt Blysilikat, der ved at indhylle de
enkelte Korn vil forhindre disse i at træde i
Reaktion med hinanden; for store Mængder
Svovlforbindelser af fremmede Metaller vil gøre
det vundne B. urent og fremme Dannelsen af
en stærkt uren og vanskelig oparbejdelig Sten,
hvis Blyindhold maa udvindes ved en
Behandling i Skaktovne. For saadanne Malme er
Ristereduktionsprocessen den mest egnede, det
er i det hele taget denne Blyudvindingsmetode,
som i de senere Aar i stigende Grad er blevet
den vigtigste. Ved denne bliver Malmene først
underkastede en saa vidt mulig fuldstændig
Ristning ved en ret høj Temp., hvorved
Svovlet og en Del tilstedeværende Urenheder —
navnlig Arsen og Antimon — bortbrændes,
medens B. og de fremmede Metaller bliver
tilbage som Ilter samtidig med, at Massen p. Gr.
a. den høje Varmegrad sintrer sammen til en
for den paafølgende Reduktionsproces
passende Form. Navnlig tidligere foregik denne
Ristning i Reglen i Flammeovne med en
usædvanlig lang Herd, hvor Malmen under stadig
Omrøring efterhaanden skovledes fremad i
Ovnen hen imod Ildbroen; Flyvestøvet, der ofte vil
være stærkt sølvholdigt, maa opsamles i
særlige Opsamlingskamre, hvor Luftstrømmen ved
at passere gennem sæklignende Tøjfilte eller
forbi Plader ell. Reb afgiver det meste
medrevne Støv. Sammen med passende Tilslag
bliver den saaledes vundne afristede Malm
underkastet en Reduktionsproces ved sammen med
Koks at nedsmeltes i en Højovn, hvor Kulstoffet
vil forbinde sig med Blyiltets Ilt og overføre
Blyet i metallisk Form; B. vil samle sig
forneden i smeltet Tilstand og fratappes fra Tid
til anden, medens Urenhederne for største
Delen vil forslagges og samle sig i en Sten
sammen med noget B. Ristereduktionsprocessen,
der kan anvendes paa Blymalme af saa at sige
enhver Renhedsgrad, er i de seneste Aar
undergaaet ganske væsentlige Ændringer. Den
betydeligste af disse — saaledes som den
anvendes i den saakaldte Huntington-Heberlein-Proces
— bestaar i, at Omdannelsen af Svovlbly
til Blyilte sker ved at blæse Luft igennem den
med brændt Kalk blandede, ved lys Rødglødhede
ufuldstændigt forristede og derpaa til en
meget mørk Rødglødhede afkølede Malm, hvorved
under Blæsningen Temperaturen af Massen uden
Varmetilførsel udefra, alene ved den ved
Svovlets Forbrænding udviklede Varme
vedvarende holdes saa højt, at den fuldstændige
Iltning af Blyet kan finde Sted, og Blyiltet kan
sintre sammen og antage den for
Behandlingen i Højovnen passende sammenhængende
Tilstandsform. Den primære, ufuldstændige
Ristning af Blandingen af Blymalm og Kalk,
hvorunder der afristes til c. 7—8 % Svovl, sker
i Reglen i mek. Risteovne, f. Eks. i saadanne
med roterende Herd; Gennemblæsningen af den
forristede Masse med Luft sker i Konvertorer
(s. d.) af passende Form, der kan kippes om en
Akse, hvorigennem Lufttilledningen til
Bundkammeret er ført; de dækkes med et Laag
med Afgang for Blæseluften, der for at
nyttiggøre dennes Indhold af Svovldioxyd og for at
forhindre dettes hærgende Indvirkning paa
Omegnens Plantevækst finder Anvendelse til
Fremstilling af Svovlsyre. Fordelen ved
