gennem »Vigskaarene« kunde Forsvaret føres.
Over Porten anbragtes ofte en Karnap, en
Begnæse, og gennem nedadrettede Skydeskaar ell.
Skoldehuller kunde Murfoden beherskes; for
samme Sags Skyld krager Tinderne ofte ud paa
Stenkonsoller, hvis man ikke har kunnet
indrette et Trægaleri uden paa Muren. Egl.
Skydeskaar er derimod sjældnere paa B.'s
Blomstringstid, da Armbrøsterne krævede saa store
Nicher, at Murene svækkedes. Mange af disse
Enkeltheder, der ogsaa kan findes paa Taarne
og Huse, er ligesom B.'s Murteknik af rom.
Oprindelse. I Anlægget derimod afviger de
middelalderlige B. stærkt fra de regelmæssige
antikke Kasteller; Bygningerne ligger i malerisk
Uorden, Ringmuren bugter sig efter Terrainets
Form, Hovedtaarnet staar langtfra altid i
Anlæggets Midte, men lige saa hyppigt skævt ell.
helt ude i Ringmuren paa et særlig truet Sted.
Især gælder dette Høj-B., medens Vand-B., ved
hvis Anlæg man lettere kunde omforme det
givne Terrain, viser mere Tendens til regulære,
retvinklede Anlæg (f. Eks. de tyske
Ridderordens-B.). Efterhaanden øgedes
Mangfoldigheden yderligere ved Mangedoblingen af
Udenværkerne; det blev Princip at skabe fl.
Forsvarslinier. Fra Hoved-B. skilte sig en særlig
Forborg; paa Høj-B. lagdes den ene Ringmur
uden om den anden, ofte med smalt Mellemrum
(Zwinger), om Vand-B. gravedes dobbelte

<img>Vordingborg Ruiner.</img>
