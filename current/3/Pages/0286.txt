Larverne er forsynede med et tydeligt Hoved
med stærke Bideredskaber, kun undtagelsesvis
(Vandkalvene) er Kindbakkerne omdannede til
hule Sugetænger. Paa Siderne af Hovedet
sidder en Gruppe Smaaøjne. De tre Brystringe
bærer som oftest hver et Par korte Ben, hvilke
ogsaa kan mangle (Snudebiller, Træbukke).
Saavel deres Udseende som deres Liv er yderst
forskelligt (se de enkelte Familier). Pupperne,
der som oftest overvintrer i Jorden, har alle
det fuldkomne Insekts Lemmer anlagte og frit
fremstaaende fra Puppehuden. B. er udbredte
over hele Verden; de gaar tilbage til
Stenkulsformationen, men bliver dog først hyppige i
Tertiærformationen (særlig Oligocen og Miocen).

B., hvoraf der er kendt c. 120000 Arter, blev
af Latreille inddelt efter det Antal Led, der
fandtes i Fødderne, i <i>Trimera</i>, <i>Tetramera</i>,
<i>Heteromera</i> og <i>Pentamera</i>. Senere Undersøgelser
har godtgjort dette Inddelingsprincips Mangler,
og i de nyere Systemer er Hovedvægten blevet
lagt paa Ribberne i Flyvevingerne. I
Systematikken anvendes tillige først og fremmest
Følehornene, dernæst Munddelene, Forbrystets
Form og Benenes Beskaffenhed.

De vigtigste Billefamilier er Løbebiller,
Hvirvlere, Vandkalve, Torbister, Rovbiller,
Aadselgravere, Klaner, Vandkær, Skt Hansbiller,
Smældere, Pragtbiller, Oliebiller, Melskrupper,
Bladbiller, Træbukke, Barkbiller, Snudebiller og
Mariehøns.

(<sp>Litt</sp>.: <sp>I. C. Fabricius</sp>, <i>Systema
Eleutheratorum</i> [Kiel 1801]; <sp>Erichson</sp>,
»Naturgeschichte der Insecten Deutschlands« [1. Afd.
<i>Coleoptera</i>, 1845—60]; <sp>Lacordaire</sp>, <i>Genera
des Coléoptères</i> [Paris 1854—59];
<sp>Redtenbacher</sp>, »Fauna austriaca: Die Käfer« [Wien
1858]; <sp>Schiödte</sp>, »Danmarks Eleutherata« [1
Bd, 1847]; <sp>Thomsen</sp>, »Skandinaviens
Coleoptera« [10 Bd, 1849—51]; <sp>Bose</sp>, »Die Käfer
Deutschlands« [1859]; <sp>Ganglbauer</sp>, »Die
Käfer von Mitteleuropa« [Wien 1892, 1. Bd,
Caraber]. — <sp>Anatomi</sp>: <sp>Straus Dürkheim</sp>,
<i>Considérations générales sur l'anatomie
comparée des animaux articulés</i> [4 Bd, 1828].
— <sp>Larver</sp>: <sp>Schiödte's & Meinert</sp>'s
Arbejder i »Naturhist. Tidsskr«, og <sp>Meinert</sp>'s
Fortegnelse over zool. Museums Billelarver i
»Entomologiske Meddelelser« fra entomologisk
Forening i Kbhvn.
<i>C. W.-L.</i>
</chapter>

<chapter name="Billes Grunde">
<b>Billes Grunde,</b> mellem Ærø og Avernakø,
bestaar af 4 Plader med 3,4 til 6,2 m Vand,
omgivet af Dybder paa 20—30 m.
<i>G. F. H.</i>
</chapter>

<chapter name="Billeshave">
<b>Billeshave,</b> Hovedgaard i Vends Herred, NØ.
f. Middelfart, tilhørte opr. Bille'rne, efter hvem
den har Navn; 1665 blev den udlagt til Knud
Urne, hvis Efterkommere senere (1731) solgte
den til Major Børge Walkendorf, den sidste
Mand af Slægten. Hører nu under Wedellsborg.
<i>B. L.</i>
</chapter>

<chapter name="Billet">
<b>Billet</b> [fr. bi↱jæ], lille Brev; Adgangskort
(Jernbanebillet, Teaterbillet o. s. v.); Seddel.
<i>b. d'amour</i> [-d-a↱mu.r]; <i>b. doux</i> [-↱du],
Kærlighedsbrev; <i>b. de faveur</i> [bi↱jæ-t-fa↱vö.r], Fribillet.
<i>b. à ordre</i> [-a-↱årdr<sub>ö</sub>], i Frankrig en endosserbar
»egen« Veksel; <i>b. à domicile</i> [-a-dåmi↱sil],
domicilieret egen Veksel; <i>b. de banque</i> [bi↱jæ-d-↱bã.k],
Banknote.
</chapter>

<chapter name="billet doux (se Billet)">
<b>billet doux</b> [bi↱jæ-↱du], se <sp>Billet</sp>.
</chapter>

<chapter name="Billetmaskiner">
<b>Billetmaskiner</b> kaldes Maskiner særlig til
Trykning af enkelte, ikke sammenhængende,
Billetter, som f. Eks. Jernbanebilletter. Pappet,
hvoraf disse dannes, bliver af Maskinen skaaret
i lange Strimler, disse deles paa tværs, og de
derved tildannede Billetter tilføres en alm.
Bogtrykpresse, der forsyner dem med Inskription
og fortløbende Numre. Ved et simpelt
Tælleværk, der bevæges af Pressen, optælles
Billetterne, efterhaanden som de forlader denne. Ved
sammenhængende Billetter som f. Eks.
Sporvognsbilletter, bortfalder Tilskæringen,
Tilførslen til Pressen og Optællingen, saa det kun er
den fortløbende Nummerering, der
karakteriserer Maskinen.
<i>K. M.</i>
</chapter>

<chapter name="Billetør">
<b>Billetør,</b> fr. <i>billeteur</i> [bij↱tö.r], den, der
uddeler ell. afkræver Billet.
</chapter>

<chapter name="Billighed (se Equity og Æquitas)">
<b>Billighed,</b> se <sp>Equity</sp> og <sp>Æquitas</sp>.
</chapter>

<chapter name="Billing (nordisk Dværgenavn)">
<b>Billing,</b> nord. Dværgenavn (i Haavamaal).
</chapter>

<chapter name="Billing, Axel Gottfrid Leonard">
<b>Billing,</b> <sp>Axel Gottfrid Leonard</sp>, sv.
Teolog og Politiker, f. 29. Apr. 1841 i Önnestad
i Skaane, Student 1859, <i>Dr. phil.</i> 1865. Docent i
Teologi i Lund 1867, Prof. smst. 1881, <i>Dr. theol.</i>
1877, Biskop i Västerås 1884. 1885 fik B. Titel
af »kgl. överhovpredikant«, og fra 1898 har han
været Biskop i Lund. 1889—1906 og 1908—12,
da han trak sig tilbage, har B. været
Medlem af Første Kammer og har her spillet
en betydelig politisk Rolle som en altid
opmærksomt hørt Taler, der forenede
Sagkundskab paa de forskelligste Omraader og
Myndighed med overlegent Vid og Veltalenhed. Fra
første Færd sattes han ind i vigtige Udvalg, og
1908—12 var han Formand for Finansudvalget.
I sine sidste Rigsdagsaar var han Næstformand
i Første Kammer. Fra 1901 har han været
Formand i Malmöhusläns Amtsraad. Som
Politiker har han stadig indtaget et moderat-konservativt,
selvstændigt Standpunkt. 1900 blev
han optaget i Svenska Akademiens berømte
Kreds. B. har desuden faaet Tid til et rigt
teol. Forfatterskab; strengt højkirkelig har han
dog ofte vist sig villig til at imødekomme andre.
Foruden talrige Smaaskrifter og Taler kan
nævnes »Kateketikens begrepp« (2. Opl. 1873),
»Lutherska kyrkans bekännelse« (1878), »Luthersk
kyrkotukt« (1876—78), »Den sköna Herrens
gudstjänst« (i fl. Opl.), »Olikheten bland Jesu
vänner« (I—II, 1875; I overs. til Dansk), »Om
skilnad i äktenskap och frånskilda makars
vigsel« (1889) samt fl. Stridsskrifter mod
Waldenström.
<i>A. M. D.</i>
</chapter>

<chapter name="Billingen (se Vestgöta-Bjergene)">
<b>Billingen,</b> se <sp>Vestgöta-Bjergene</sp>.
</chapter>

<chapter name="Billings (By i U. S. A.)">
<b>Billings</b> [↱bi£iŋz], By i U. S. A., Stat Montana,
ligger ved North Pacifik-Banen og ved Yellowstone
River, der her begynder at blive sejlbar.
(1910) 10031 Indb. B. driver stor Kvæghandel.
<i>H. P. S.</i>
</chapter>

<chapter name="Billington, Elisabeth">
<b>Billington</b> [↱bi£<sub>i</sub>ŋt<sub>ə</sub>n], <sp>Elisabeth</sp>
(f. <sp>Weichsel</sp>), Sangerinde, og tillige berømt for sin
Skønhed, f. 1768 i London, d. 25. Aug. 1818. B. var
Datter af en tysk Musiker, Elev af Joh. Chr.
Bach. 1786 lod hun sig af sin Klaverlærer,
Thomas B., bortføre til Dublin, hvor hun begyndte
sin sceniske Løbebane. Endnu s. A. vendte hun
tilbage til London, hvor hun blev engageret til
Drurylane Teatret med en Gage af 1000 £. 1794
</chapter>
