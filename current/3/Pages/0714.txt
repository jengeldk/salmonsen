Berømmelse slaaet fast. Senere fulgte »Høhøst« (1855,
Luxembourg-Mus.); »Beder ved Stranden«;
»Skovenes Konge«; »Vildsvineflok« (1879) m. m. fl.
— Hendes mindre berømte Broder <sp>Auguste
B.</sp> (1824—84) stod Barbizon-Skolen meget nær.
En anden Broder, <sp>Isidore Jules</sp>
(1827—1901), har udmærket sig som Billedhugger,
ogsaa paa Dyrfremstillingens Omraade, ligesom
den yngre Søster, Blomstermalerinden
<sp>Juliette Peyrol</sp> (f. B., 1830—91), har fulgt sin
Slægts Traditioner, idet hun ofte har malet
Faar. (<sp>Litt.</sp>: <sp>Laruelle</sp>, <i>R. B.</i> [Paris 1885];
<sp>R. Peyrol</sp>, <i>R. B.</i> [London 1889];
<sp>Roger-Millès</sp>, <i>R. B.</i> [1900]; Selvbiografi ved <sp>A.
Klumpke</sp> [1908]).
<i>A. Hk.</i>
</chapter>

<chapter name="Bonhill (se Dumbarton)">
<b>Bonhill</b> [↱bo<sub>u</sub>nhi£], se <sp>Dumbarton</sp>.
</chapter>

<chapter name="bonhomie">
<b>bonhomie</b> [bånå↱mi] (fr.), Godmodighed,
Bravhed; <sp>bonhomme</sp> [bå↱nåm], godhjertet
Menneske, skikkelig Fyr (ogsaa i spottende
Forstand). <sp>Jacques Bonhomme</sp>
[-зa.kbå↱nåm], Øgenavn for Franskmanden.
</chapter>

<chapter name="Boni">
<b>Boni</b> (<sp>Bone</sp>), holl. Vasalstat paa Vestkysten
af B.-Bugten paa Celebes, 900 km<sup>2</sup> med c. 150000
buginesiske Indb., som lever af Landbrug,
Handel og Søfart. Hovedstad <sp>Beyoa</sp> (c. 3000
Indb.), 4 km fra Havet.
<i>M. V.</i>
</chapter>

<chapter name="Boni, Filippo de">
<b>Boni,</b> <sp>Filippo de</sp>, ital. Forf., f. 7. Aug.
1816 ved Feltre, d. 7. Novbr 1870 i Firenze.
De vigtigste Begivenheder i hans Liv er hans
Optræden under de revolutionære Bevægelser
før 1848 og i selve dette Aars Revolution samt
— fra hans senere Aar — hans Deltagelse i det
ital. Parlaments Forhandlinger. Som ung var
han Huslærer i Venedig, Firenze og Schweiz,
hvorhen han maatte flygte 1846, skrev i
Venedig Romanen <i>Gli Eccelini e gli Estensi</i> og
udgav i Firenze det frisindede Maanedsskrift
<i>Quel che vedo e quel che penso</i>, der gjorde
stor Opsigt, men blev forbudt efter et Aars
Forløb, siden dets Fortsættelse, <i>Cosi la penso</i>,
og de patriotiske Sange <i>Voci dell'anima</i> (1846).
Han var Mazzini's Medarbejder ved det af
denne politiske Fører udgivne Tidsskrift, <i>Il
Popolo d'Italia</i>, endvidere den rom. Republiks
Afsending i Schweiz og Redaktør af <i>Il Tribuno</i>.
Fra 1861 sad han i Parlamentet som ivrig
Venstremand og antiklerikal. Skr af ham er
(foruden de anførte) Dramaet <i>Domenico Veneziano
e Andrea del Castagno</i> (1851) og adskillige, der
er rettede mod den kat. Kirke: <i>Storia del
papato</i>, <i>La chiesa romana e l'ltalia</i>,
<i>L'inquisizione e i Calabro-Valdesi</i> og <i>Ragione e dogma</i>.
<i>(E. G.). E. M-r.</i>
</chapter>

<chapter name="Bonifacio">
<b>Bonifacio</b> [-↱fat∫o], By paa Sydspidsen af den
fr. Ø Korsika, vildt og ejendommeligt liggende
ved Strædet af s. N. (se ndf.) paa en 64 m høj,
næsten lodret Kalkklippe, hvori der er fl., kun
fra Søsiden tilgængelige Grotter, er Fæstning
af 3. Rang med Fæstningsværker og Citadel fra
16. og 17. Aarh., har en Katedral fra 12. Aarh.,
en sikker Havn, (1906) 2940 Indb. Skibsfart,
Fiskeri, Koralfangst og Søbade. B., der er
grundlagt 828 fra Pisa, blev ved Slutn. af 12.
Aarh. erobret af Genueserne. 1420 udholdt B.
en Belejring af Alphonse V af Aragon. 1554 blev
B. erobret af en fr.-tyrk. Flaade.
<i>G. Ht.</i>
</chapter>

<chapter name="Bonifaciostrædet">
<b>Bonifaciostrædet</b> [-↱fat∫o] (ital. <sp>Bocche
di B.</sp>, fr. <sp>Bouches de B.</sp>, i Oldtiden <i>Fretum
Gallicum</i>), der skiller Korsika fra Sardinien, er
paa sit smalleste Sted 11 km bredt og er i
Midten 50—85 m dybt. Da det p. Gr. a. sine
Rev og den stærke vestøstlige Driftsstrøm er
vanskeligt at besejle, har det mange Fyrtaarne
baade paa fr. og ital. Side. I den sydøstlige Del
af B. ligger ved Sardiniens Kyst en Del smaa
Øer, deriblandt Maddalena og Caprera.
<i>G. Ht.</i>
</chapter>

<chapter name="Bonifacius (d. s. s. Bonifatius)">
<b>Bonifacius,</b> d. s. s. <sp>Bonifatius</sp>.
</chapter>

<chapter name="Bonifacius (vestromersk Feltherre)">
<b>Bonifacius,</b> vestrom. Feltherre, Aëtius'
Medbejler. Som Statholder i Afrika vandt han alm.
Anseelse, og Augustinus priste ham for hans
Iver for Kristendommen. Aëtius satte
imidlertid ondt for ham ved Kejserhoffet i Ravenna,
og for at faa Støtte indkaldte B. da
Vandalerne, der under Genserik stod i Spanien (429).
Disse tog dog selv Magten i Afrika. B. blev
slaaet af dem og undslap med Nød til Italien.
Kort efter blev han dødelig saaret i et Slag
mod Aëtius (432).
<i>Kr. E.</i>
</chapter>

<chapter name="Bonifacius I—IX">
<b>Bonifacius I—IX</b> (Paver).

1) <sp>Bonifacius I</sp> (418—22) blev Pave ved
Kejser Honorius' Hjælp, medens Flertallet af
Klerus og Folk havde valgt Eulalius. Han blev
helligdømt.

2) <sp>Bonifacius II</sp> (530—32) var Goter og
valgt af et Parti, der stod Østgoterkongen
Athalarik nær; et andet Parti valgte Dioskur, som
døde kort efter. Han stadfæstede
Beslutningerne paa Synoderne i Arausio (Orange) og
Valencia mod Semipelagianismen. Blev
helligdømt.

3) <sp>Bonifacius III</sp> (607) var Pave
19. Febr—12. Novbr, fik af den gr. Kejser
Fokas Titel af »alle Kirkers Hoved«.

4) <sp>Bonifacius IV</sp> (608—15) omdannede
Pantheon i Rom til en Kirke for Guds Moder
og alle Martyrer, var tilbøjelig til en Udsoning
med Monofysitterne. Blev helligdømt.

5) <sp>Bonifacius V</sp> (619—25) tog sig varmt
af den angelsachsiske Mission.

6) <sp>Bonifacius VI</sp> (896), Pave i 15 Dage,
usædelig.

7) <sp>Bonifacius VII</sp>, valgt af det
nationale Parti i Rom 974, lod Modpaven, Benedikt
VI (s. d.), fængsle og kvæle, men maatte flygte
til Konstantinopel, hvorfra han 984 vendte
tilbage. Han lod Pave Johannes XIV myrde, satte
sig paa Skt Peder's Stol, men blev myrdet
Aaret efter (985).

8) <sp>Bonifacius VIII</sp> (1294—1303).
Kardinal Benedikt Gaetani, f. i Anagni af en anset
Ridderfamilie af longobardisk Æt, tog Navnet
B., da Kardinalerne overrakte ham den Tiara,
som »den paa Himlen kloge, men paa Jorden
dumme« Cölestin V havde nedlagt. Han var en
lærd Jurist, et diplomatisk Snille og en
Herskernatur, men ingen Helgen; »en højhjertet
Synder« har nogle kaldt ham; Dante satte
ham i Helvede. Eet vilde han: Pavens
enevældige Overhøjhed over Staterne som over
Kirken. Sin Forgænger, Cølestin, hvis
Helgenglorie skar ham i Øjnene, lod han fængsle.
Den mægtige Familie Colonna, hvoraf to var
Kardinaler, sluttede sig til det hohenstaufiske
Parti paa Sicilien og til Cølestins Tilhængere,
de franciskanske Spiritualer. B. bandlyste dem,
udskrev Korstog mod dem og lod deres By,
