størst Mængde, langs begge Bredder af den ved
de nævnte Floders Forening dannede Gironde.
Efter Voksestedernes og Jordbundens
Beskaffenhed skelner man mellem »Côtes«, fra
Bjergskraaningen og »Palus«, fra Flodsænkninger,
»Graves«, især fra den venstre Bred af
Garonne og lige SV. f. Bordeaux, »Entre deux
mers«, mellem Garonne og Dordogne, »Médoc«,
fra Girondes venstre Bred o. a. Efter Godheden
inddeles de finere røde B. i 5 Klasser
(»premiers«, »deuxièmes« o. s. v. »crus«), bl. hvilke
kan nævnes: <sp>1. Klasse</sp>, Château Lafitte og
Chât. Latour, Chât. Margaux, Chât. Haut Brion;
<sp>2. Klasse</sp>, Mouton-Rotschild, Rauzan-Ségla,
Rauzan-Gassies, Léoville-Lascases, L.-Poyféré,
L.-Barton, Durfort-Vivens, Lacombe,
Gruaud-Larose-Sarget, Gruaud-Larose, Branne-Cantenac,
Pichon-Longueville, P.-L.-Lalande,
Ducru-Beaucaillon, Cos-d'Estournel, Montrose; <sp>3. Klasse</sp>,
Kirvan, Lagrange, Giscours, Palmer, Yssan,
Langoa, Malescot-St-Exupéry, Cantenac-Brown, La
Lagune, Desmirail, Calon-Ségur, Ferrière,
Marquis d'Alesme-Becker; <sp>4. Klasse</sp>, St Pierre,
Rochet, Latour Carnet, Branaire-Ducru, Talbot,
Duhart-Milon, Poujet, Beychevelle, Le Prieuré,
Marquis de Thermes; <sp>5. Klasse</sp>, Pontet
Canet, Mouton d'Armaillac, Cos Labory,
Cantemerle, Grand-Puy-Lacoste, Lynch-Bages,
Lynch-Moussas, Dauzac, Le Tertre, Haut-Bages,
Pédesclaux, Camensac o. fl. Iøvrigt benævnes B. ofte
efter de enkelte Kommuner: Pauillac, Margaux,
St Julien o. s. v. De hvide B. deles sædvanlig
i de mere tørre Graves og de sødere Sauternes.
De røde B. er som Regel tørre, hvilket i for
friske og daarlig behandlede Vine endog kan
mærkes som en ejendommelig blækagtig Smag,
frembragt ved det fra Skallerne optagne
Garvestof; de udmærker sig ved en meget fin Aroma
og kræver som Regel en Lagring paa c. 3 Aar,
hvorefter de skal ligge c. 1 Aar paa Flaske,
før de kan bruges. Som Regel vinder de ved
lang Lagring, ofte indtil 20 Aar, forsk. for de
forsk. Aargange. De til Eksport bestemte Vine
faar som Regel en Tilsætning af Alkohol og
blandes ofte, efter paagældende Landes Smag,
med fyldigere og stærkere Vine.
<i>K. M.</i>
</chapter>

<chapter name="Bordeauxvædske">
<b>Bordeauxvædske</b> [bår↱do-]
(<sp>Kobber-Kalkvædske</sp>) anvendes til Oversprøjtning af
voksende Planter som et forebyggende Middel mod
forskellige Svampeangreb, saasom
Kartoffelskimmel, Æble- og Pæreskurv m. fl. B.
anvendtes første Gang 1885 i Vinhaverne omkr.
Bordeaux efter Anvisning af den fr. Botaniker
Millardet; nu anvendes B. overalt i Verden i stor
Udstrækning, og Sprøjtning hermed er ved at
blive et regelmæssigt Led i Dyrkningen af
Kartofler, Frugttræer o. fl. a. Planter.

B. tilberedes ved at sammenblande
Kalkmælk og en Opløsning af Blaasten
(Kobbersulfat), saaledes at alt Kobber udfældes som et
lyseblaat Bundfald; derved hindres den
skadelige, ætsende Virkning af Blaastenen paa de
behandlede Plantedele; den færdige B. skal
have en tydelig alkalisk Reaktion. (<sp>Litt.</sp>: <sp>F.
Kølpin Ravn</sp>, »Smitsomme Sygdomme hos
Landbrugsplanterne« [Kbhvn 1914]).
<i>F. K. R.</i>
</chapter>

<chapter name="Bordel (se Prostitution)">
<b>Bordel,</b> se <sp>Prostitution</sp>.
</chapter>

<chapter name="Bordelais">
<b>Bordelais</b> [bår↱dlæ], Landskab i Frankrig,
hørende til det tidligere Hertugdømme Guienne
(Nedreguienne), med Hovedstaden Bordeaux,
nu udgørende en Del af Dept. Gironde og les
Landes.
<i>G. Ht.</i>
</chapter>

<chapter name="Bordelaise">
<b>Bordelaise</b> [bår↱dlæ.z], Maal for Vin i Bordeaux
ensbetydende med <sp>Barrique</sp> = 228,000 l.
</chapter>

<chapter name="Bordentown">
<b>Bordentown</b> [↱bå.<sub>ə</sub>dnta^un], By i U. S. A., Stat
New Jersey, ligger 10 km SØ. f. Trenton ved
Delaware River. (1910) 4250 Indb. B. har store
Jernbane-Værksteder og er Jernvejscentrum.
Paa et Landsted ved B. døde Josef Bonaparte,
Ekskonge af Spanien.
<i>H. P. S.</i>
</chapter>

<chapter name="bordereau">
<b>bordereau</b> [bår↱dro] (fr.), detailleret
Fortegnelse over et Antal sammenhørende
Dokumenter (om det berygtede b. i Dreyfus-Affæren
s. d.), Værdipapirer, Veksler etc., som
medfølger ved Indsendelsen ell. Indleveringen af
saadanne i et hvilket som helst Øjemed, eller
over Mønt af forsk. Slags, som tilsammen skal
udgøre en vis given Sum, f. Eks. en
Kassebeholdning, et Beløb, som er inkasseret, ell.
som skal erlægges i Betaling, <i>b. de compte</i>,
Udskrift af en Konto.
<i>(C. V. S.). Th. O.</i>
</chapter>

<chapter name="Border States (se Grænsestater)">
<b>Border States</b> [↱bå.<sub>ə</sub>də-↱ste<sub>i</sub>ts], se
<sp>Grænsestater</sp>.
</chapter>

<chapter name="Bordesholm">
<b>Bordesholm,</b> Landsby i Holsten, S. f. Kiel,
ligger smukt ved en Sø af s. N., var i
Middelalderen Sæde for et Augustinerkloster, der
ophævedes 1565. Her sluttede Christian II 1522 et
ufordelagtigt Forlig med sin Farbroder, Hertug
Frederik.
</chapter>

<chapter name="Bordet, Jules">
<b>Bordet</b> [bår↱dæ], <sp>Jules</sp>, Prof. i Bakteriologi
ved Univ. i Bryssel. B. har gjort sig bekendt
ved talrige fremragende Arbejder inden for
Immunitetsforskningen og Bakteriologien. Af hans
betydningsfuldeste Arbejder maa nævnes
Undersøgelser over <sp>Komplement</sp> og
<sp>Amboceptor</sp> i Serum, over
<sp>Komplementbinding</sp>, der har ført til en meget benyttet
diagnostisk Metode, hvoraf den senere saa
berømte <sp>Wassermann</sp>-Reaktion ved Syfilis
er afledet. Endvidere maa fremhæves
Undersøgelser over <sp>Konglutination</sp> og
Opdagelsen af <sp>Kighostens Bacil</sp>.
<i>O. T.</i>
</chapter>

<chapter name="Borðeyri">
<b>Borðeyri</b> [↱bårðæ^ire], en Handelsplads ved
den langstrakte Hrútafjörður i det nordlige
Island. Allerede i Oldtiden blev der her drevet
en livlig Handel; men først efter Midten af 19.
Aarh. er der begyndt at danne sig en lille By.
Indsejlingen anses for at være temmelig
vanskelig.
<i>Th. Th.</i>
</chapter>

<chapter name="bordfylde (se Bord)">
<b>bordfylde,</b> se <sp>Bord</sp>.
</chapter>

<chapter name="Bordighera">
<b>Bordighera</b> [-↱gera], By i det nordvestlige
Italien, Prov. Porto Maurizio, ligger paa et
Forbjerg ved Havet i den vestlige Del af
Riviera di Ponente ved Jernbanen fra Marseille
til Genua og 11 km fra den fr. Grænse. B. er
et yndet Vinterkursted med smukke Villaer og
store Palmeplantninger. (1911) 4230 Indb.
<i>H. P. S.</i>
</chapter>

<chapter name="Bording, Anders Christensen">
<b>Bording,</b> <sp>Anders Christensen</sp>, dansk
Digter, f. i Ribe 1619, d. i Kbhvn 1677. Atten
Aar gl dimitteredes han fra Ribe Katedralskole
til Univ. En frisk, livsfyldig Natur, som han
var, fandt han intet Behag i at gaa ad de
regelmæssige Studiers slagne Landevej, der kunde
bringe ham i Havn i et Embede med sikre
