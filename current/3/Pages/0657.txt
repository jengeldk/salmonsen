aktive Medlemmer), Sjællands B. (16 Klubber, 1308
aktive Medlemmer), Lolland-Falsters B. (13
Klubber, 388 aktive Medlemmer), Fyns B. (14
Klubber, 789 aktive Medlemmer) og Jysk B.
(48 Klubber, 2713 aktive Medlemmer), i alt 109
Klubber med 8142 aktive Medlemmer. Desuden
er der i alle Klubberne tilsammen c. 4000
passive Medlemmer.
<i>K. A. K.</i>
</chapter>

<chapter name="Bole (se Boll)">
<b>Bole</b> [bo<sub>u</sub>£], se <sp>Boll</sp>.
</chapter>

<chapter name="Bolechow">
<b>Bolechow</b> [bå↱wækuf], By i Østerrig, Landskab
Galizien, Distrikt Dolina (i Østgalizien), ved
Karpaternes nordlige Udløbere og ved Sukiel,
et Tilløb til Dnjestrs Biflod Svica, har c. 4200
polske Indb., hvoraf de fleste er Jøder,
Saltsyderi, Garveri og Tændstikfabrik; i Omegnen
findes Saltbjergværker. I Byens Park staar et
Mindesmærke for Johan Sobieski.
<i>G. Ht.</i>
</chapter>

<chapter name="Boleophthalmus (se Kutlinger)">
<b>Boleophthalmus</b> [-of-], se <sp>Kutlinger</sp>.
</chapter>

<chapter name="Bolero">
<b>Bolero</b> [sp. wå↱lær<sub>å</sub>], en spansk Dans i 3/4
Takt og jævnt hurtigt Tempo, og med stærkt
accentueret Rytme i Smag med Polonæsens. Den
danses af et ell. fl. Par til Ledsagelse af
Guitar, Tamburin og Kastagnetter.
<i>S. L.</i>
</chapter>

<chapter name="Boleslav">
<b>Boleslav</b> [↱bål<sub>ə</sub>slaf]. <sp>Fyrster af Böhmen</sp>:
<sp>B. I</sp>, Broder til Böhmens første Konge, den
hellige Wenzel, hvem han myrdede 935. B.
befriede en Tid Böhmen fra Tysklands
Overherredømme, men maatte 954 atter bøje sig for Otto
I. Han døde 967 og fulgtes paa Tronen af sin
Søn <sp>B. II den Fromme</sp>, der arbejdede ivrig
paa Hedenskabets fuldstændige Udryddelse og
973 oprettede et Bispedømme i Prag. Efter
hans Død 999 regerede hans Søn <sp>B. III den
Røde</sp>, der dog allerede 1002 blev fordrevet p.
Gr. a. sin Grusomhed.

<sp>Fyrster af Polen</sp>: <sp>B. I Chrobry</sp> (den
Tapre), den egl. Grundlægger af det polske
Rige. Hertug siden 992 erobrede han 1002
Lausitz og Meissen og erhvervede efter <sp>B. III</sp>'s
Fordrivelse (se ovf.) ogsaa Böhmen, som
Kejser Henrik II dog snart efter tvang ham til
atter at opgive. Han var en varm Forkæmper
for Kristendommen i sit Land og ordnede
ogsaa dettes indre Styrelse ved at grundlægge
Kastellaniforfatningen. Hans Herredømme
strakte sig lige til Østersøen, og han spiller ogsaa
en Rolle i den nordiske Historie; Sagaerne
kaldte ham Burislav. Det var ham, der tillod
Palnatoke at grundlægge Jomsborg, og han
kom i Familieforhold baade til Svend Tveskæg
og til Olaf Trygvesøn. Efter kort forud at have
antaget Kongenavn døde B. 1025. <sp>B. II
Smialy</sp> (den Dristige) (1058—81) var en stor
Kriger; han afkastede det tyske
Overherredømme og lod sig 1076 krone til Konge; men hans
Grusomhed gjorde ham forhadt, og han blev
fordrevet; 1083 døde han i Ungarn. — <sp>B. III
Krzy wousty</sp> (Skævmund) (1102—39) tvang
Indbyggerne af Pommern til Underkastelse og
udbredte Kristendommen bl. dem; det tyske
Overherredømme fandt han sig i og hyldede
baade Henrik V og senere Lothar. — <sp>B. IV
Kendzierzawy</sp> (Krølhaar) (1146—73), Søn
af foreg., arvede efter Faderen kun Masovien
og Kujavien, men forjog sin ældre Broder
Wladislav og fik derved hele Polen under sig. — <sp>B.
V Wstidliwy</sp> (den Kyske) (1228—79) blev
fl. Gange fordrevet fra sit Rige af Tatarerne,
og under ham gik det i det hele tilbage med
Fyrstemagten, medens Adelen hævede sig.

<sp>Hertuger af Schlesien</sp>. <sp>B. den
Lange</sp>, Søn af den polske Hertug Wladislav
II, fik efter dennes Død, 1163, af Faderens
Broder overdraget største Delen af Schlesien som
Len af Polen; saaledes blev han Stamfader
for de Schlesiske Piaster. Han begyndte paa
den Udbredelse af tyske Kolonister og tysk
Sprog i Schlesien, der efterhaanden fjernede
dette Land helt fra Polen.
<i>Kr. E.</i>
</chapter>

<chapter name="Boleslavia (se Bunzlau)">
<b>Boleslavia</b>, se <sp>Bunzlau</sp>.
</chapter>

<chapter name="Boletus (se Rørhat)">
<b>Boletus,</b> se <sp>Rørhat</sp>.
</chapter>

<chapter name="Boleyn, A.  (se Anna Boleyn)">
<b>Boleyn</b> [↱bu£<sub>i</sub>n], <sp>A.</sp>, se <sp>Anna B.</sp>
</chapter>

<chapter name="Bolgary">
<b>Bolgary</b> [bå£↱gari] (ogsaa kaldet <sp>Uspenkoje
Selo</sp> efter et tidligere Kloster), en Landsby i
det østlige Rusland, Guv. Kasan, c. 6 km fra
højre Bred af Volga, er mærkelig ved Ruinerne
af den gl. Hovedstad i Bulgarer-Riget,
<sp>Bolgar</sp> ell. <sp>Bulgar</sp>. Der findes Ruiner af fl.
Taarne, Rester af Bymurene, og der er gjort
store Fund af Gravstene med arab., armeniske
og tatariske Indskrifter, Vaaben, Redskaber og
Mønter. Mange af Fundene opbevares i det
hist. Museum i Kasan, andre i Moskva og
Petrograd. I 14. Aarh. hærgedes B. af Tamerlan
og gik derefter tilbage; den blev Residens for
Kanerne af den gyldne Horde, og ved dennes
Opløsning i Slutn. af 15. Aarh. gik B. helt til
Grunde.
<i>G. Ht.</i>
</chapter>

<chapter name="Bolgrad">
<b>Bolgrad</b> [bå£↱grat], Havnestad i det
sydvestlige Rusland, Guv. Bessarabien, ved Jalpuch's
Udløb i Jalpuch-Søen, NV. f. Ismail, er en ny
og smukt anlagt By med livlig Handel og (1897)
12388 Indb., mest bulg. Kolonister, der noget
før og efter Freden i Adrianopel (1829)
nedsatte sig paa den anden Side Donau. B. hørte
1856—78 til Moldau.
<i>G. Ht.</i>
</chapter>

<chapter name="Boli (i Farmacien)">
<b>Boli</b> kaldes i Farmacien en Slags Piller, men
meget større end disse i Alm., i Reglen fra
1/2—5 Gr.
<i>E. K.</i>
</chapter>

<chapter name="Boli (By i Lilleasien)">
<b>Boli</b> (<sp>Boly</sp>), By i Lilleasien, Vilajet Kastamuni,
ved <sp>Boli Su</sp> (Filijas), ligger omkr. en Høj,
som tidligere var kronet med en Borg, har
mange Bade og Moskeer, og 10—12000 Indb.,
der driver nogen Industri (i Uld og Læder).
B. er det gl. <i>Claudiopolis</i> ell. <i>Bithynium</i>; 1324
blev det erobret af Osmannerne, 1668 næsten
fuldstændig ødelagt ved et Jordskælv.
<i>M. V.</i>
</chapter>

<chapter name="Boliac, Cesar">
<b>Boliac</b> [bo↱l<sub>j</sub>ak], <sp>Cesar</sp>, rum. Digter og
Politiker (1813—80). Som ivrig Modstander af
den russervenlige Retning udgav han Bladet
»Curiosul« (1833), der snart blev forbudt; han
fortsatte dog sin agitatoriske Virksomhed med
fl. satiriske Digte og blev gentagne Gange
kastet i Fængsel. Efter at have deltaget i de
politiske Bevægelser 1848 landsforvistes han, og
først 1856 kunde han vende tilbage; han
genoptog sin politiske Virksomhed og øvede som
Bladudgiver en vis Indflydelse. B. var desuden
en ret produktiv Forf. Han skrev 1836 det
første rum. Skuespil, »Mathilde«, og har udgivet
forsk. Digtsamlinger.
<i>Kr. N.</i>
</chapter>

<chapter name="Bolide (se Stjerneskud)">
<b>Bolide,</b> se <sp>Stjerneskud</sp>.
</chapter>

<chapter name="Boligspørgsmaalet (se Arbejderboliger)">
<b>Boligspørgsmaalet,</b> se
<sp>Arbejderboliger</sp>.
</chapter>

<chapter name="Bolin, Andreas Vilhelm">
<b>Bolin,</b> <sp>Andreas Vilhelm</sp>, finsk Filosof,
f. i Petrograd 2. Aug. 1835, blev Student i
