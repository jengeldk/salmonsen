Dokker og uden for denne Victoria-Parken med
zool. og bot. Have. S. f. Black Town ved Beg.
af den østlige Halvø ligger Castle-Kvarteret
med Fort George, Regeringspaladset,
Justitspaladset, Arsenal, Mønt, Toldbod, Universitet
o. s. v. Kvarteret er omgivet af en Esplanade.
Længere ude paa Landtungen ligger
Artilleriværksteder og Observatoriet. B. har en Mængde
Hindutempler, henimod 100 Moskeer og fl.
Kirker, er Sæde for Provinsregeringen og har en
stor Garnison, hvorimod Fæstningsværkerne ikke
længere benyttes. B. er Sæde for en anglikansk
og en rom.-kat. Biskop, har Univ. og talrige
andre Læreanstalter for Europæere og
Indfødte, Victoria and Albert Museum for indisk
Kunst, fl. lærde Selskaber, hvoraf en Afdeling
af Asiatic Society. Der drives en Del Industri,
særlig Bomuldsvæveri, Skibsbyggeri,
Mølleindustri, Tæppevæveri o. s. v. Handelen er meget
stor. Der udføres Bomuld, Hvede, Opium,
Huder o. s. v., der indføres navnlig europæiske
Industrivarer. B. har Dampskibsforbindelse
med Europa og alle vigtigere Havne paa
Afrikas Østkyst og Asiens Syd- og Østkyst, medens
Jernbaner besørger Forbindelsen med Landets
Indre. B. grundlagdes 1530 af Portugiserne, men
blev eng. ved Karl II's Ægteskab med en
portugisisk Prinsesse.
<i>M. V.</i>
</chapter>

<chapter name="Bombayhamp">
<b>Bombayhamp</b> [↱båmbe<sub>i</sub>-] bruges som
Betegnelse for forsk. ind. vegetabilske
Trævlestoffer, mest for <sp>Gambohamp</sp> (s. d.) og
<sp>Sunhamp</sp> (s. d.).
<i>K. M.</i>
</chapter>

<chapter name="Bombazet (se Bombasin)">
<b>Bombazet</b> [engelsk ↱båmb<sub>ä</sub>zæt], se
<sp>Bombasin</sp>.
</chapter>

<chapter name="Bombebøssen">
<b>Bombebøssen,</b> en Stiftelse, der bebos af 11
gl. Sømænd med deres Hustruer og 34 ugifte
gl. Sømænd. B. er oprettet 2. Novbr 1819 af
daværende Kommandør (Waterskout) Peter
Norden Sølling. Bygningen opførtes i Brogade
paa Christianshavn, toges i Brug 1824, men blev
1891 flyttet til Overgaden o. V.
Nr. 48, hvor den nu er.
Navnet skriver sig fra en Bombe,
som Stifteren indrettede som
Sparebøsse og opstillede i sit
Kontor til Indsamling af
Bidrag. Denne Bombe, tilligemed
en Medaillon af Stifteren, er
indmuret paa Facaden af den
nuv. Stiftelse. Foruden frit
Hus, Lys, Brændsel og
Sygepleje gives Bespisning samt
Vask og Klæder til omtr. 2/3
af Beboerne. Til velgørende
Øjemed anvendes c. 20000 Kr
om Aaret. Under Direktionen,
der udnævnes af Kongen,
sorterer forsk. Legater for
trængende Søfolk og disses
Efterladte, for sjællandske Fiskere
o. a., og der udbetales af disse
aarlig c. 4000 Kr. Stiftelsen og
Legaternes Formue udgør c.
662000 Kr.
<i>H. E.</i>
</chapter>

<chapter name="Bombekanon">
<b>Bombekanon</b> (se Fig.),
Navnet paa en lang, glat
Kanon af stort Kaliber, der i Beg.
af 19. Aarh. blev konstrueret
af den fr. General Paixhans, og som fortrinsvis
var bestemt til at udskyde Rundgranater
(Bomber) paa store Afstande og i flade Baner. Den
anvendtes navnlig i Kyst- og Marineartilleriet,
hvor den var en meget virksom Kanon mod
Træskibene, men indførtes p. Gr. a. sin
Skudvidde og gode Skydning ogsaa i Fæstnings- og
Belejringsartillerierne.
<i>H. H.</i>

<img>80 Pd.'s
Bombekanon af Jern.</img>
</chapter>

<chapter name="Bombekaster">
<b>Bombekaster</b> (<i>Sphaerobolus</i> Tode),
Svampeslægt af Redesvampenes Fam. med kun et Par
Arter, hvis Frugtlegemer er ganske smaa,
omtrent af Størrelse som et Sennepsfrø;
Frugtlegemets Væg er dobbelt og omslutter en
kugleformet, med Sporer fyldt Blære; ved
Sporemodningen brister Væggen stjerneformet i
Spidsen, Indervæggen løsnes fra Ydervæggen og
krænges pludselig ud gennem den
stjerneformede Aabning, hvorved den med Sporerne
fyldte Blære kastes fl. cm i Vejret.
<sp>Stjerneformet B.</sp> (<i>S. stellatus</i> Tode) er den
almindeligste Art, hvis orangegule Frugtlegemer ofte
ses paa raadne Bræder, Træstød, Savspaaner
o. lign.
<i>F. K. R.</i>
</chapter>

<chapter name="Bombelles, Adelaide Caroline Johanne de">
<b>Bombelles</b> [bǡ↱bæl], <sp>Adelaide Caroline
Johanne de</sp>, yngste Datter af Konferensraad
Const. Brun og hans Hustru, Forfatterinden
Frederikke Brun, f. i Kbhvn 1792, d. i Wien
1857. I det rige og gæstfri Hus, der førtes af
hendes Forældre, og som samlede de fleste af
Hovedstadens Skønaander, dannede den yngste
Datter, Ida, ikke det mindst kraftige
Tiltrækningsmiddel. Hun gik ikke som Moderen ud paa
at glimre ved Aand, men var udmærket smuk
og meget musikalsk. Baggesen, Oehlenschläger,
Heiberg o. fl. skrev Digte til hendes Ære, og
Historiemaleren J. L. Lund skal, bevidst ell.
ubevidst, have bragt hende over i de fleste af
sine Billeder. Et mimisk-plastisk Talent, hun
viste allerede som Barn, og som Moderen
udviklede ved den »ästhetische Entwickelung«,
hun har skildret i en egen lille Bog, vakte
Opsigt i kunstneriske Kredse ogsaa i Udlandet og
blev beundret af Mænd som A. W. Schlegel,
Goethe og Canova. 1816 blev hun gift med Grev
L. Ph. de B., østerrigsk Gesandt i Danmark.
Med ham forlod hun kort efter Danmark og
levede fra nu af i forsk. Lande, hvor hendes
Mand var Gesandt. J. L. Heiberg's sidste Digt
var et Mindedigt over hende. (<sp>Litt.</sp>: <sp>O.
Borchsenius</sp>, »Litterære Feuilletoner«, S. 23—44;
<sp>Jul. Lange</sp>, »Germansk og klassisk« i
»Samlede Afh.«).
<i>J. F.-H.</i>
</chapter>

<chapter name="Bombelles, Louis Philippe de">
<b>Bombelles</b> [bǡ↱bæl], <sp>Louis Philippe de</sp>,
Greve, østerrigsk Diplomat, nedenn.'s Søn, f.
1780 i Regensburg, d. 1843 i Wien, blev
opdraget i Neapel og var en kort Tid Officer her,
men indtraadte senere i det østerrigske
Diplomati og blev 1804 Attaché under Metternich i
Berlin. 1813 var B. <i>Chargé d'affaires</i> i Berlin
og 1814—16 Sendemand i Kbhvn, hvor han
ægtede ovenn. Adelaide B.; han forflyttedes derfra
til Dresden, hvor hans Hus blev et Midtpunkt
for Byens selskabelige og særlig musikalske Liv.
1819 deltog han i Karlsbad-Kongressen og
hævdede her strenge Forholdsregler imod
Frihedsmændene; senere var han Sendemand ved
flere italienske Hoffer og til sidst (1837) i Bern.
<i>E. E.</i>
</chapter>
