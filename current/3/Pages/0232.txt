Række fortjenstfulde Arbejder vedrørende Allyl-
og Akrylforbindelsernes, de organiske
Svovlforbindelsers samt de isomere Kanelsyrers Kemi.
Ogsaa som Lærebogsforfatter har B. udført et
fortjenstfuldt Arbejde, og har bl. a. i sin
Lærebog i uorganisk Kemi, som f. T. er under
Udgivelse, givet en ypperlig, klar og overskuelig
Fremstilling af det teoretiske Grundlag,
hvorpaa vor Tids Kemi hviler. — B. er Medlem af
Raadet for den internationale Association af
kemiske Selskaber og af dennes
Nomenklaturkommission for organisk Kemi.
<i>R. K.</i>
</chapter>

<chapter name="Biisk">
<b>Biisk</b> [bijsk], By og Fæstning i det
russ.-sibiriske Guvernement Tomsk ved Floden Bija,
er den vigtigste Fæstning i den kolyvanske
Linie, har to Kirker og (1897) 17206 Indb., der
driver en betydelig Handel med Pelsværk.
<i>M. V.</i>
</chapter>

<chapter name="Bija">
<b>Bija</b> [↱bija], en af Obs Kildefloder, kommer
fra Telezker-Søen i Altaï-Bjergene, baner sig
Vej gennem smalle Kløfter og forener sig efter
et Løb paa c. 220 km neden for Byen Biisk
med Katunja.
</chapter>

<chapter name="Bijapur (se Bidshapur)">
<b>Bijapur,</b> se <sp>Bidshapur</sp>.
</chapter>

<chapter name="Bijouterie">
<b>Bijouterie</b> [da. -sjut<sub>ə</sub>↱ri´, fr. biзu↱tri], den
Gren af Guldsmedfaget, som navnlig giver sig
af med at fremstille Smykker. B. betegner
ogsaa Smykkerne selv. Navnet B. er fremkommet
ved, at der ofte i Smykkerne er indfattet
ædle Stene; til B. regnes Diademer og anden
Haarpynt, navnlig Naale, samt Halsbaand,
Kæder af forsk. Art, Medaillener, Ørenringe,
Fingerringe, Armbaand, Brocher, Agraffer,
Spænder. B. forfærdiges ikke alene af Guld i alle
Legeringer fra 22 til 2 Karat, men ogsaa af
Sølv, navnlig af Traad (Filigranarbejde), som
dog hurtig løber an, og i den senere Tid
forfærdiges meget B. af Jern og Tombak, dette
oftest forgyldt. Paris har været Hovedplads
for uægte B. Smykkestenene kan være ægte
ell. uægte og fattede <i>à jour</i> ɔ: i en aaben
Ring uden Baggrund, ell. helt nedlagte i en
Kasse med ell. uden Folie som Baggrund.
Folien skal forhøje Stenens Spil.
<i>(F. W.). E. Th.</i>
</chapter>

<chapter name="Bikage (se Bier)">
<b>Bikage,</b> se <sp>Bier</sp>.
</chapter>

<chapter name="Bekanir">
<b>Bekanir</b> [ell. -↱ni.r, ell. bi↱ka.nə] (<sp>Bikaner</sp>),
indobritisk Vasalstat i Prov. Radshputana,
57900 km<sup>2</sup> med (1911) 700983 Indb., overvejende
Hinduer. Sproget er Hindi. Landet er næsten
ørkenagtigt. Oaser findes ved Floden Gagar i
den nordlige Del af Landet og ved talrige
Brønde. Hovednæringsvej er Kvægavl.
Hovedstaden B., (1911) 55826 Indb., ligger i den
sydlige Del af Landet i en tør stenet Egn, har et
højtliggende Fort, Maharadshaens Palads,
Hindutempler og Moskeer, men er i øvrigt
uregelmæssigt bygget og gør et forsømt og fattigt
Indtryk. Haandværket frembringer
Sukkervarer og Uldtæpper.
<i>M. V.</i>
</chapter>

<chapter name="Bikarbonat">
<b>Bikarbonat,</b> Betegnelse for et tvekulsurt Salt,
f. Eks. NaHCO<sub>3</sub>, Natriumbikarbonat, tvekulsurt
Natron.
</chapter>

<chapter name="bikefalisk">
<b>bikefalisk</b> (lat.-gr.), med to Hoveder, f. Eks.
Misfostre.
</chapter>

<chapter name="Bikelas, Demetrios">
<b>Bikelas</b> [vi↱kelas], <sp>Demetrios</sp>, nygræsk
Forf., f. 1835. B.'s digteriske Evne fremtræder
især i hans Oversættelser af Shakespeare,
Goethe og H. C. Andersen; af hans Fortællinger
er <i>Lukis Laras</i> blevet overs. til 13 Sprog, bl. a.
ogsaa paa Dansk (1883). Som hist. og politisk
Forf. viser B. sig i »Studie over Middelalderens
Grækere« (London 1874; overs. til Tysk,
Engelsk og Fransk), <i>Le rôle et les aspirations de
la Grèce dans la question d'Orient</i> (Paris 1885)
og <i>La Grèce byzantine et moderne</i> (Paris 1893).
<i>K. H.</i>
</chapter>

<chapter name="Biklove">
<b>Biklove</b> kaldes hos Klovdyrene (f. Eks.
Hjorte, Okser, Svin o. s. v.), hvor 3. og 4. Taas
Klove er store og veludviklede og bærer
Legemet, de bagvedstillede, langt mindre udviklede
Klove paa 2. og 5. Taa, der ligeledes er stærkt
reducerede i Størrelse (1. Taa mangler helt). B.
rører næppe Jorden under Gangen, men kan faa
Bet., naar Dyrene træder i blød Jord, Sne o. l.,
idet de gør Trædefladerne bredere og derved
modarbejder, at Dyret synker for dybt i.
<i>R. Hg.</i>
</chapter>

<chapter name="Bikol">
<b>Bikol,</b> malajisk Folkeslag paa Filippinerne,
hvor de bebor Luzons sydøstlige Halvø Camarines
samt Øerne Catanduanes, Burias, Ticao
og Masbate. B., der tæller c. 1 Mill., er fredelige
Agerdyrkere, der dog i kulturel Henseende
staar under Tagalerne. I sproglig Henseende
synes de at danne en Slags Overgang mellem
Tagalerne og Bissayaerne.
<i>H. P. S.</i>
</chapter>

<chapter name="bikonkav (se Linse)">
<b>bikonkav</b> [↱bi-], se <sp>Linse</sp>.
</chapter>

<chapter name="bikonkav (se amficøl)">
<b>bikonkav</b> [↱bi-], se <sp>amficøl</sp>.
</chapter>

<chapter name="bikonveks">
<b>bikonveks</b> [↱bi-] se <sp>Linse</sp>.
</chapter>

<chapter name="Bikrone">
<b>Bikrone</b> (<sp>bot</sp>.) er en paa Kronbladenes
Inder- (ell. Over-) side optrædende Dannelse,
der enten er en simpel Indposning af
Kronbladet (f. Eks. hos mange af de <sp>Rubladede</sp>
[Oksetunge, Kulsukker, Forglemmigej]) ell. en
skedehindeagtig Dannelse (f. Eks. hos <i>Nerium</i>,
mange Nelliker). Hos Svalerodfamilien er den
saakaldte B. en Udvækst fra Støvdragernes
Rygside (se i øvrigt <sp>Bibloster</sp>).
<i>V. A. P.</i>
</chapter>

<chapter name="Bikube">
<b>Bikube,</b> se <sp>Biavl</sp>.
</chapter>

<chapter name="Bikuben">
<b>Bikuben,</b> Sparekasse og Forsørgelsesforening
i Kbhvn. B., der er stiftet 3. Marts 1857, virker
dels som alm. Sparekasse og dels som Børne-
og Alderdomsforsørgelse. Børneforsørgelsen
modtager Indskud for Børn under 9 Aar og
tilbagebetaler Beløbene med Renter ved det fyldte 21.
Aar. Saavel Børne- som Alderdomsforsørgelsen
er baseret paa Gensidighed og er delt i to
Afdelinger, der adskiller sig fra hinanden
derved, at i den ene Afdeling udbetales ved en
Interessents Død før Forsørgelsestidens
Indtræden hans Indskud til Arvingerne, medens i
den anden Afdeling de afdøde Interessenters Indskud
efter forskellige Regler tilfalder Afdelingens
andre Interessenter. Sparekasseafdelingens
Overskud ud over, hvad der kræves til
at holde dens Reservefond ved lige, tilfalder
Forsørgelseskasserne. Dog kan Bestyrelsen
aarlig tillægge Kbhvn's Understøttelsesforening
et Bidrag. Bestyrelsen bestaar af et
Repræsentantskab paa mindst 18 Medlemmer, valgte
blandt Forsørgelseskassernes Interessenter, og
en Direktion paa indtil 3 Medlemmer, valgte
af Repræsentantskabet. 31. Marts 1915 indestod
der c. 65,5 Mill. Kr. i Sparekasseafdelingen.
<i>(E. M.). C. Th.</i>
</chapter>

<chapter name="Bikvadrat">
<b>Bikvadrat</b> (<sp>Dobbeltkvadrat</sp>) (lat.),
den fjerde Potens af en Størrelse; f. Eks. 16 =
2X2X2X2 ell. 2<sup>4</sup> er B. af 2. og omvendt er
2 den <sp>bikvadratiske</sp> ell. fjerde Rod af 16.
</chapter>
