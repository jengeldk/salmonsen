tilbage fra den bageste Ramme. Kuben, hvori
Sværmen er fanget, vendes med Spidsen nedad,
der slaas med Haanden et Par Slag paa Kubens
Sider, saa Bierne slipper deres Tag; derpaa
vendes Kuben, og Bierne hældes ned i
Rummet mellem Vinduet og Rammerne. Kuben
gives nogle Slag, saa at Resten af Bierne
falder ned i Huset, hvorefter Vinduet og
Indskuddet lempeligt skydes frem mod Rammerne.
Aabningerne dækkes, og Stadet lukkes. De
omkringflyvende Bier vil søge ind i Stadet
gennem Indgangen. Naar Bierne er faldne til Ro,
skydes Vinduet paa Plads.

<sp>Sværmens Behandling</sp> retter sig
efter Vejret og Trækket. Er Vejret og Trækket
godt, vil Sværmen efter faa Dages Forløb ikke
alene have udbygget alle de indhængte
Kunsttavler, men i de bageste Tavler og i et Bælte
foroven i de øvrige Tavler vil Cellerne glinse
af Honning, medens 3/4 af Tavlerne er besat
med Æg og Yngel. Afspærringsgitter lægges
over Rammerne, og et Magasin med Halvrammer,
udstyrede med Kunsttavler, anbringes
over Gitret, hvorefter Dækning og Pakning
lægges paa Plads. En tidlig og stor Sværm
(2 1/2 kg), som er passet paa rette Maade, kan
i et rigtig godt Biaar give et betydeligt
Overskud (10—25 kg Honning). Er derimod Vejret
koldt og regnfuldt, ell. der mangler Træk, bør
Sværmen fodres. Man giver lunken
Sukkersirup hver Aften, til Trækket er godt, ell.
Familien er kommet i Vinterbestand; i et daarligt
Biaar vil det være nødvendigt at give et større
ell. mindre Parti Sukkersirup. I en paa foran
nævnte Maade behandlet Sværm vil Tavlebygningen
være i Orden, saa at ingen Omflytning
af Rammerne er nødvendig, men det maa
tilraades i Beg. af Septbr at give hver Familie
3 à 4 kg Sukkersirup i Løbet af nogle faa Dage
og at slutte Fodringen inden 15. Septbr.
Derved opnaar man, at Familierne ikke kommer
til at lide af Tørst i Vinterens Løb, hvad der
ellers ofte indtræffer, naar den er indvintret
alene paa Honning. Naar Sværmen senest i
Midten af Septbr er affodret, pakkes Stadet,
for at Familien i Vintertiden kan sidde lunt
inden Vægge. Bag Indskuddet, der er anbragt
tæt op til Vinduet, sættes en Madras ell. en
Pose med Hakkelse, og over den sædvanlige
Pakning lægges en Sæk halvt fyldt med
Hakkelse. Naar Bierne i Oktober næsten har holdt
op at flyve, gøres Indgangen 10—15 cm bred.

Arbejdet i Bigaarden i den egentlige Vinter
er kun ringe. Naar Frosten begynder, gaar
Bierne til Hvile, og Biklyngen flytter sig kun
for at tage Næring til sig til Livets Ophold.
Er det meget koldt, stivner enhver Bi, som
forlader Klyngen. Uforstyrret Ro er derfor
Hovedbetingelsen for Familiens Velvære i
Vintertiden. Jo roligere Bierne har det, des
mindre fortærer de, og desto bedre kan de taale
at sidde indespærrede uden at have Trang til
at flyve ud og rense sig. Man maa sørge for,
at Stadet ikke tildækkes af Sneen, saa at
Indgangen lukkes, samt for at Bierne ikke bliver
foruroligede af Stød ell. Slag paa Boligen. For
at Bierne ikke skal flyve ud under uheldige
Forhold, naar Jorden er dækket af løs Sne,
ell. Luften er kold, men Solen skinner paa
Flyvebrættet, slaas den yderste Del af
Flyvebrættet op, saa at det skygger for Indgangen.
Paa en mild, stille Solskinsdag i Febr ell.
Marts holder Bierne Renselsesudflugt og
befrier sig for de i Vinterens Løb i deres Tarme
ophobede Ekskrementer. Ligger der Sne i
Nærheden af Stadet, ell. er Jorden vaad, strør
man Halm ell. Hakkelse foran, for at Bierne
kan sidde derpaa. Skraat fra Jorden op imod
Flyvebrættet sættes et Bræt; det vil frelse
mange Biers Liv. Efter Renselsesudflugten
begynder Yngelansætningen at tage Fart, og
Biklyngen spreder sig, derfor gælder det om, at
Familien sidder rigtig lunt. Indtræffer der en
streng Eftervinter, og Stadet ikke er pakket
godt til, nødes Bierne til at trække sig tilbage
fra de yderste Yngeltavler, og den i disse
værende Yngel gaar til Grunde.

<sp>Foraarsbehandling</sp>. Paa en stille,
varm Dag i Apr. bør Stadets Bund renses for
Cellelaag, Smuld og døde Bier, for at
Voksmøllarverne ikke skal udvikle sig deri.
Udrensningen foretages enten med en Spatel ell. med
et Stykke Baandjern 1 cm bredt, af hvis ene
Ende 5 cm er bøjet i en Vinkel. Tomme Tavler
borttages, saa at Bierne ikke har mere, end
de kan besætte. Det er Varmen i Forbindelse
med rigeligt Forraad, som skal bringe
Familierne frem til at blive stærke til Hovedtrækket.
De fleste af de tidlig blomstrende Planter yder
kun Blomsterstøv, men naar Bierne kommer
hjem med meget Støv, er det et Tegn paa, at
Familien har Yngel, Forbruget af Foder er
nu meget stort, derfor maa man efterse, om
der er Forraad nok. Man maa sørge for, at
der altid er mindst 3 kg Forraad i Tavlerne,
og at alle Celler mellem Ynglen og Bærelisterne
er fyldt med Forraad. Er Familien stærk,
besættes mindst 5 Tavlegader; man kan da en
Dag, naar Vejret er godt, medens Stikkelsbærbuskene
blomstrer, begynde at udvide Pladsen.
Dette maa ske enten med en Ramme med
Kunsttavler ell. med en <sp>helt udbygget</sp>
Tavle, som indhænges mellem den første
Yngeltavle og Blomster støvtavlen. Bliver Trækket i
de efterfølgende Dage mindre godt, bør man
fodre. Er Vejret varmt, og har Familien
rigeligt med Føde, vil den indhængte Tavle efter
faa Dages Forløb være belagt med Æg. Naar
der er Æg omtr. lige ned til Underlisten,
trækkes alle Rammerne med Undtagelse af
Blomsterstøvtavlen 8 cm tilbage og en med
Kunsttavle forsynet Ramme indhænges, hvorefter
Rammerne skydes sammen. Ved at behandle
Familien paa denne Maade, vil der blive
megen Yngel, men der gaar ogsaa meget Foder
til, hvorfor det paa Egne, hvor der ikke drives
Frøavl med Korsblomstrede Planter (Turnips
ell. Kaalrabi) inden for en Afstand af 1 1/2 km
fra Bigaarden, i Reglen vil være nødvendigt at
fodre, og man maa ikke standse Fodringen, før
Egnens Hovedtræk begynder. Pladsen i Stadet
bør ikke udvides stærkere, end at Bierne ved
Aftenstide fuldtud kan bedække den bageste
Tavle.

<sp>Hovedtrækket</sp> begynder i Sommertrækegnene
med Agerkaalens (Agersennepens)
