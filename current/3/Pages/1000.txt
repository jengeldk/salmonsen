denne Borg er nu de smukkeste Ruiner i
Poitou. 1370 blev B. erobret fra Englænderne af
Franskmændene under Duguesclin. Under
Vendée-Krigen led B. meget; 11. Oktbr 1793 blev
Royalisterne slaaede her af den republikanske
General Westermann.
<i>G. Ht.</i>
</chapter>

<chapter name="Brest">
<b>Brest</b> [bræst], By i det nordvestlige
Frankrig, Dept Finistère (Bretagne), Hovedstad i
<sp>Arrondissementet B.</sp>, Frankrigs vigtigste
Krigshavn ved Atlanterhavet og Fæstning af 1.
Rang, ligger ved Nordkysten af Bugten af s.
N., <sp>Rade de B.</sp>, og ved Banen Paris—B. og
har, fraregnet Forstaden <sp>Lambézellec</sp>,
(1911) 90540 Indb. Indløbet til den dybe og
sikre, af de omliggende Højder beskyttede »Rade
de B.«, der har et Omfang af c. 60 km, dannes
af den 1560—3000 m brede og 5 km lange, med
5 Fyrtaarne forsynede Kanal Goulet mellem
<i>Pointe Portzic</i> paa Nordsiden og <i>Pointe des
Espagnols</i> paa den fra S. fremskydende Halvø
<i>Quetern</i>. B. er rigt udstyret med
Kystbefæstninger, der har til Opgave dels at forsvare
Farvandet uden for Goulet, dels selve Indløbet, dels
den indre Red, og som paa Nordsiden strækker
sig lige fra Ile d'Ouessant i Atlanterhavet og
ind til Byen og paa Sydsiden særlig er knyttet
til Quetern, der har Kystforter paa alle tre
Sider, og som mod Landsiden paa sit smalleste
Sted har en stærkt befæstet Linie, der længere
mod S. beskyttes af Fort Crozon paa Halvøen
af s. N. I Bugten udmunder mod SØ. Floden
Aune, der sammen med andre smaa Floder
danner den 360 km lange Kanal fra Nantes til
B. Selve <sp>Krigshavnen</sp> dannes af den lille
Flod Penfelds Munding, en c. 3 km lang Kanal,
begrænset af Kajer og omgivet af Marinens
store Magasiner, Marinekasernen, Skibsværfter
og Maskinværksteder; i Marine-Arsenalet
arbejder 8—9000 Mand. Ved Indløbet paa venstre
Bred ligger paa en 65 m høj Klippe det gl.
Slot (le <sp>Château</sp>), bygget i 12. Aarh. paa et
rom. Kastels Plads og senere ombygget af
Vauban; det bestaar af 7 med hinanden forbundne
Taarne, omgivende et indre Taarn (Donjon).

Byen selv, der er omgivet af stærke
Forter, ligger paa begge Sider af Penfeld og
bestaar saaledes af to Dele, den egl. gl. By
paa venstre Bred med snævre, krumme og stejle
Gader og Kirken St-Louis, og den nyere Bydel
<sp>Recouvrance</sp> paa højre Bred (opkaldt
efter et gammelt Kapel), der er mere moderne
anlagt. De to Bydele forbindes ved en 170 m
lang Jerndrejebro (bygget 1861). Foran den gl.
By paa selve Rade de B. er anlagt en 21 ha
stor, over 12 m dyb <sp>Handelshavn</sp>, der
bestaar af fl. Bassiner og beskyttes af Moler samt
en over 1 km lang Bølgebryder. Ved
Handelshavnen ligger den ny Bydel Porstrein og den
1769 anlagte Promenade Cours Dajot med
Neptun's og Abundantia's Marmorstatuer og en vid
Udsigt over Bugten. B. er Sæde for en
Handels- og en Marinedomstol, et Handelskammer, flere
Marinemyndigheder og en Filial af Frankrigs
Bank, har et Lyceum, en bot. Have, et
Observatorium, en Navigations- og
Skibsbygningsskole, en Søkadetskole, fl. Biblioteker, et
Vajsenhus for Sømandsbørn, et Marine- og et
Civilhospital. <sp>Industrien</sp> beskæftiger sig mest
med, hvad der vedkommer Marinen og
Krigshavnen; desuden drives der nogen Industri i
Lys, Voksdug, vandtæt Lærred, Tovværk, Øl,
Fodtøj, Kemikalier og Makrel- og
Sardin-Fiskeri samt Handel, Indførsel af Vin, Kul,
Tømmer, Mineraler, Tjære m. m. og Udførsel af
Hvedemel, Frugt og Grønsager. B. har
regelmæssig Dampskibsforbindelse med New York.
B.'s kommercielle Bet. er dog ikke stor; den
indtager 15. Plads i Rækken af Frankrigs
Havne. 1911 var det samlede Antal af ind- og
udgaaende Skibe 3289 med 633000 t; der indførtes
193000 t Varer og udførtes 29000 t. Undersøiske
Telegrafkabler forbinder B. med Amerika og
det fr. Vest-Afrika. — B. blev 1240 afstaaet af
Greven af Léon til Hertug Johan I af Bretagne.
Englænderne besad Byen 1342—97. Under
Frants I kom B. sammen med Bretagne under
den fr. Krone. 1631 lod Richelieu Havnen
opmudre og befæste og anlagde Arsenal og
Skibsværfter; Colbert lod den gøre til Krigshavn,
og Vauban befæstede den 1680—88; da
Englænderne og Hollænderne i Forening angreb
den 1694, blev de viste tilbage med stort Tab.
Under Revolutionskrigene blev den fr. Flaade
under Villaret-Joyeuse slaaet af Englænderne
under Howe 1. Juni 1794. (<sp>Litt.</sp>: <sp>Levot</sp>,
<i>Histoire de la ville et du port de B.</i> [5 Bd,
Brest 1864—75]).
<i>G. Ht.</i>
</chapter>

<chapter name="Brest-Litovsk">
<b>Brest-Litovsk</b> [↱br<sub>j</sub>æst-l<sub>j</sub>i↱tåfsk], By og
Fæstning af 1. Rang i Vestrusland, Guv. Grodno,
ved højre Bred af Weichsels Biflod Bug og
vigtigt Knudepunkt for Baner til Warszawa,
Kijev, Moskva og Østpreussen, er Sæde for en
gr. og en armenisk Biskop og har (1908) 47694
Indb., deraf 27000 Jøder, og nogen Handel med
Korn, Kvæg, Tømmer og Læder. B. blev
ødelagt af Mongolerne 1241, plyndret af de tyske
Riddere 1379, og i Slutn. af 15. Aarh. brændt
af Tatarerne. Svenskerne erobrede B. 1657 og
1706, og Russerne under Suvarov slog
Polakkerne her 1794. 1795 kom B. under Rusland,
blev befæstet 1831 og har stor Bet. for
Overgangen over Bug; Fæstningsværkerne bestaar
nu af et gl. Citadel i Forbindelse med de 1871
byggede 3 store Forter Kobrin, Volyn og
Tersespol samt en nyere 5 km fremskudt Fortlinie paa
12 Forter. B. er Sæde for 19. russ. Armékorps'
Generalkommando. Den 26. Aug. 1915 blev B.
erobret af tyske og østerr. Tropper.
<i>G. Ht.</i>
</chapter>

<chapter name="Bretagne">
<b>Bretagne</b> [br<sub>ö</sub>↱tan<sub>j</sub>], den nordvestlige Halvø
i Frankrig, der som en Trekant skyder sig ud
i Atlanterhavet mellem Kanalen og den
biscayiske Bugt, medens den ind til Landet fra
N. til S. grænser op til Normandiet, Maine,
Anjou og Poitou. B., som er 33888 km<sup>2</sup>, var
tidligere en egen Prov. under Titlen
Hertugdømme, nu bestaar den af 5 Dept.: Finistère,
Côtes-du-Nord, Ille-et-Vilaine, Loire-Inférieure
og Morbihan. Skønt de højeste Punkter mod N.
og NV. (<sp>Haute-B.</sp>, de 5 Bispedømmer
Rennes, Nantes, St-Malo, Dol og St Brieuc i
Modsætning til den sydlige, lavere Del, <sp>Basse-B.</sp>,
de 4 Bispedømmer Vannes, Quimper,
St-Pol-de-Léon og Tréguier) ikke naar 400 m, er B. i det
hele et Bjergland, bestaaende af Granit og
Skifre. Kysten er stejl og klippefuld med dybe
Bugter, der frembyder gode naturlige Havne.
