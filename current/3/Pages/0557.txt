<chapter name="blødt Staal">
<b>blødt Staal,</b> d. s. s. <sp>kulfattigt Staal</sp>;
jo kulfattigere, des blødere at arbejde i.
<i>E. Su.</i>
</chapter>

<chapter name="b. m.">
<b>b. m.,</b> Forkortelse paa Recepter for <sp>bene
misceantur</sp> ɔ: skal blandes godt.
</chapter>

<chapter name="b-moll">
<b>b-moll,</b> den Molltoneart, der har <i>b</i> til
Grundtone; har fem Fortegn,♭for <i>b</i>, <i>e</i>, <i>a</i>, <i>d</i> og <i>g</i>.
</chapter>

<chapter name="Bo (Mandsnavn)">
<b>Bo,</b> dansk og sv. Mandsnavn, = norsk Bue.
Er beslægtet med at »bo«; opr. Bet. uvis.
<i>A. O.</i>
</chapter>

<chapter name="Bo (jur.)">
<b>Bo</b> er som jur. Begreb vanskeligt at definere.
Maaske kan det beskrives som et til et bestemt
Subjekt henhørende Formue-Kompleks; men
herved maa dog straks bemærkes, at, om end
et Bo i Reglen vil bestaa baade af Aktiver og
Passiver, kan det dog godt tænkes udelukkende
at bestaa af Aktiver, ell. udelukkende af
Passiver, ligesom de for Begrebet gældende jur.
Regler ikke udelukkes derved, at det hele
indskrænker sig til et enkelt Aktiv ell. et enkelt
Passiv. — Ordet bruges ofte i
Sammensætninger, saasom <sp>Døds</sp>- ell. Stervbo (se
<sp>Dødsboskifte</sp>), Fællesbo, Konkurs- ell. Fallitbo
(se <sp>Konkurs</sp>), se ogsaa <sp>uskiftet Bo</sp>.
<i>E. T.</i>
</chapter>

<chapter name="Boa">
<b>Boa,</b> slangeformet Halskrave for Damer.
</chapter>

<chapter name="Boabdil">
<b>Boabdil</b> (<sp>Abu Abdallah</sp>), den sidste
mauriske Konge af Granada, kom paa Tronen 1481
ved at afsætte sin Fader, Muley Hassan, men
blev taget til Fange af Spanierne og først
frigivet efter at have anerkendt Ferdinand den
Katolske som Lensherre. Efter Muley's Død
1485 blev Riget delt mellem B. og hans
Broder, der førte Krig mod hinanden, saa at B.
til sidst kun havde Hovedstaden Granada
tilbage. Her belejrede Spanierne ham, og 1492
maatte han overgive Byen. 1493 drog B. til
Afrika, hvor han faldt i et Slag. Det Sted,
hvorfra B. kastede det sidste Blik tilbage paa
Granada, hedder endnu »Maurerens sidste Suk«.
</chapter>

<chapter name="Boa constrictor (se Kvælerslange)">
<b>Boa constrictor,</b> se <sp>Kvælerslange</sp>.
</chapter>

<chapter name="Boadicea">
<b>Boadicea</b> ell. rettere <sp>Boudicea</sp>, britisk
Dronning paa Kejser Nero's Tid; rejste,
ophidset af Romernes haarde Undertrykkelse, en
Opstand (Aar 62 e. Kr.), der i kort Tid naaede
et vidt Omfang, da Legaten Svetonius
Tranguillus var fraværende paa et Hærtog; selve London
blev erobret og en Mængde Romere grusomt
myrdede. Til sidst lykkedes det dog Svetonius
i et Slag at overvinde Briterne til Trods for
deres uhyre Overtal, hvorefter B. selv gjorde
Ende paa sit Liv ved at tage Gift.
<i>Kr. E.</i>
</chapter>

<chapter name="boardinghouse">
<b>boardinghouse</b> [↱bå.<sub>ə</sub>d<sub>i</sub>ŋha^us] (eng.),
Logi- og Spisehus.
</chapter>

<chapter name="Board of Trade">
<b>Board of Trade</b> [↱bå<sub>e</sub>d-<sub>e</sub>v-↱tre<sub>i</sub>d] svarer efter
eng. Forhold til, hvad andensteds vilde blive
kaldt Ministeriet for Handel, Omsætning og
Samfærdsel. Det styres af en Præsident, der
stedse skal være Parlamentsmedlem og tillige
hyppig har Sæde i Kabinettet, men selv om
dette ikke er Tilfældet, dog mister sin Stilling,
samtidig med det Ministerium, der har ansat
ham. Under Præsidenten fungerer <sp>nominelt</sp>
henved en Snes <i>privy councellors</i>, hvilke dog
saa godt som aldrig træder i Virksomhed, og
<sp>reelt</sp> 2 Sekretærer, den ene parlamentarisk,
som altsaa deler Skæbne med Præsidenten ved
Ministerskifte, den anden fast og vedblivende.
Under Ministeriets Virkekreds henhører: 1)
siden 1832 Erhvervelse og Bearbejdelse af
samtlige Riget vedk. statistiske Oplysninger
(<i>Statistical Department</i>); 2) siden 1840 Meddelelse
af Koncessioner til Jernbaner og Kontrollen
med disses Anlæg og Drift (<i>Railroad
Department</i>); 3) Tilsyn med Handelsmarinen (<i>Naval
Department</i>); 4) Indregistreringen af
Varemærker, Handelsfirmaer, Aktieselskaber o. l., med
mange særlige Kontorer; 5) Overtilsyn med
Konkurs- og Fallitboer, i hvilken Henseende
der tilkommer det Ret til Udnævnelsen af og
Kontrollen med de saakaldte <i>official receivers</i>
ɔ: visse offentlige, i Distrikter over hele
England fordelte lønnede Tjenestemænd, hvem det
paahviler at undersøge enhver Fallents
Forhold og Forretningsførelse og, saa længe ingen
Kurator i Fallitboet er beskikket, at forvalte
dets Formue og foranledige Kreditorerne
indkaldte til Skiftesamling. Skønt B. o. T.
fornemmelig er et Handelsministerium, hører dog
nogle af de vigtigste Handelsanliggender, den
oversøiske Handel, under andre Ministerier,
nemlig under Udenrigsministeriets
Handelsdepartement og under Koloniministeriet.
<i>(C. V. N.). K. B.</i>
</chapter>

<chapter name="Boas (se Rut)">
<b>Boas,</b> se <sp>Rut</sp>.
</chapter>

<chapter name="Boas, Eduard">
<b>Boas,</b> <sp>Eduard</sp>, tysk Forf. (1815—53), var
opr. Handelsmand, men opgav praktisk
Virksomhed for, uafhængig, som han var, at pleje
sine litterære Interesser. Han foretog lange
Rejser og blev en frugtbar Forf., der baade
har udg. novellistiske og rejsebeskrivende
Arbejder, men dog især med sine
litteraturhistoriske Undersøgelser har vundet sig et anset
Navn. »Schiller und Goethe in Xenienkampf«
(1851) har bevaret sit Værd til vore Dage.
Nævnes maa ogsaa »Nachträge zu Schiller's
sämmtlichen Werken« (3 Bd, 1838—40), og »Schiller's
Jugendjahre« (1859).
<i>C. B-s.</i>
</chapter>

<chapter name="Boas, Franz">
<b>Boas,</b> <sp>Franz</sp>, tysk-amer. Etnograf og
Antropolog, f. 1858 i Minden i Westfalen, studerede
Naturhistorie i Heidelberg, Bonn og Kiel og
gav sig tillige af med fys. Studier. 1883
overtog han Bestyrelsen af den tyske meteorologiske
Station i Baffinland og fik her samtidig
Lejlighed til indgaaende Eskimostudier, hvoraf
Resultatet er nedlagt i <i>The central Eskimo</i>
(Washington 1888). 1885 blev B. Privatdocent ved
Univ. i Berlin, men gik allerede 1886 til
Amerika, hvor han i de flg. Aar foretog fl. Rejser
til Nordamerikas Nordvestkyst og hjembragte
et stort antropologisk, etnografisk og sprogligt
Materiale fra Nordvestindianerne. 1889 blev B.
Prof. i Antropologi ved det nyoprettede
Clark-Univ. i Worcester i Massachusetts. 1893
ordnede han den antropologiske Afdeling af
Verdensudstillingen i Chicago. Efter endnu en Rejse
til Nordvestkysten og Alaska blev B. 1895
kaldet til det naturhistoriske Museum i New York
og ansattes Aaret efter ved Clark-Universitetet,
hvor han 1900 blev ordinær Prof. B. har store
Fortjenester af den moderne Etnografi og
Antropologi i Amerika, som han i fl. Retninger har
ledet i et rationelt Spor, og hans talrige
Arbejder over eskimoiske og nordvestindianske
Emner hører til de bedste, der er skrevne om
amer. Folkeforhold. I de senere Aar har B.
været den videnskabelige Leder af den saakaldte
Jesup-Ekspedition, der ved lokale
Undersøgelser og sammenlignende etnografiske Studier
