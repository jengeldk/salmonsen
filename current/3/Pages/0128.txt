ved Lincolns Inn Chapel, 1855 ved St George's
Hall i Liverpool, var desuden Organist ved
<i>Musical Society</i> og <i>Philharmonic Society</i> smst. Ved
Siden af sin Virksomhed som Orgelspiller har
han komponeret adskilligt for Orgel; hans
Hovedværker er imidlertid: <i>The modern school
for the organ</i> (1853) og <i>The art of Organ playing</i>
(1870).
<i>S. L.</i>
</chapter>

<chapter name="Bestalling eller Bestallingsbrev">
<b>Bestalling</b> ell. <sp>Bestallingsbrev</sp>.
Enhver, der udnævnes til Embeds- ell. Bestillingsmand,
modtager en skriftlig Meddelelse herom,
enten fra den udnævnende Myndighed selv ell.
fra den underordnede Autoritet, der har
udvirket Udnævnelsen. Ved Siden heraf udfærdiges
ofte, saaledes for alle kgl. Embedsmænd,
en saakaldt B., der har Form af et aabent
Brev og indeholder en af den udnævnende
Myndighed underskrevet Kundgørelse om
Udnævnelsen. B. tilstilles Embedsmanden og skal i
paakommende Tilfælde tjene ham som Legitimation.
Oppebørselsbetjentes B. bliver tillige tinglæste.
Tidligere betaltes for Udfærdigelsen et
betydeligt <sp>B.-Gebyr</sp>, men dette er nu ganske
bortfaldet. — I B.'er for <sp>kgl. Embedsmænd</sp>
er altid tilføjet en Klausul om Embedspligterne
(»Thi skal han være os, som sin rette Konge
og Herre, tro og lydig, holde Rigets Grundlov
og med Troskab og Nidkærhed opfylde de
Pligter, som det ham allernaadigst betroede
Embede paalægger ham«). Saadanne B.'er blev
tidligere indsendte til Fornyelse ved Tronskifte,
men dette finder siden 1906 ikke mere Sted.
B. anvendes ogsaa ved Meddelelse af Titel ell.
Rang.
<i>P. J. J.</i>
</chapter>

<chapter name="Besthorn, Rasmus Olsen">
<b>Besthorn</b> [↱bæst-], <sp>Rasmus Olsen</sp>, dansk
Orientalist, f. 29. Oktbr 1847 i Hillerød, Student
1867, dyrkede hist. og sproglige Studier,
jævnsides med journalistisk Virksomhed, tog 1880
filologisk Embedseksamen, studerede 1885 arab.
Haandskrifter i Nationalbiblioteket i Paris, blev
1889 <i>Dr. filos.</i> ved sin Afh. om den sp.-arab.
Digter Ibn-Zaidun (<i>Ibn-Zaiduni vitam scripsit
epistolamque ejus ad Ibn Djahvarum scriptum
ed. B.</i>). B. har sammen med Prof. J. L. Heiberg
udg. den for Matematikkens Historie vigtige
arab. <i>Codex Leidensis</i> 399 I (1893), har i
»Verdenskulturen« skrevet »Arabisk Kultur i
Middelalderen«; fremdeles »Alexander III og
Nikolaus II« (1895) m. m. B. er udenrigspolitisk
Medarbejder ved »Nationaltidende«.
<i>V. S.</i>
</chapter>

<chapter name="Bestiaire">
<b>Bestiaire</b> [bæ↱st<sub>i</sub>æ.r] er Navnet paa fl.
gammelfranske Værker, i hvilke den gamle
Opbyggelsesbog <sp>Fysiologus</sp>' (s. d.) fabelagtige
Dyrefortællinger og dertil knyttede moraliserende
og teologiske Betragtninger omskrives paa
Folkesproget som oftest i poetisk Form. De
vigtigste herhen hørende Rimværker er forfattede
af de normanniske Digtere <sp>Philippe de
Thaun</sp> (c. 1125), <sp>Gervaise</sp> (c. 1200) og
<sp>Guillaume le Clerc</sp> (1210). Et prosaisk
B. forfattedes c. 1200 af en vis <sp>Pierre</sp> fra
Picardie. I sidste Halvdel af 13. Aarh. skrev
<sp>Richard de Fournival</sp> fra Amiens
Prosaværket <i>Bestiaire d'amour</i>, i hvilket
Dyrefablerne udtydes til Bedste for en erotisk Moral.
— Et <sp>oldengelsk</sp> Digt, <i>The Bestiary</i> (13.
Aarh.), stemmer i Indhold og Form med de
ældste fr. B., men er meget kortere. (<sp>Litt</sp>.:
»Aarbøger for nordisk Oldkyndighed« [1889, S.
222 ff]; <sp>E. Walberg</sp>, <i>Le Bestiaire de Philippe
de Thaun</i> [Lund 1900]).
<i>V. D.</i>
</chapter>

<chapter name="Bestialitet">
<b>Bestialitet</b> (af lat. <i>bestia</i>), Dyriskhed, raa
Opførsel; <sp>bestialsk</sp>, dyrisk, raa.
</chapter>

<chapter name="bestiarii">
<b>bestiarii</b> kaldtes i Rom dels Forbrydere, der
ifølge Dom bundne og uden Vaaben blev
kastede for de vilde Dyr, dels Gladiatorer, der for
Løn optraadte i Kamp mod Dyr paa Arenaen.
<i>A. B. D.</i>
</chapter>

<chapter name="Bestiarius (se Fysiologus)">
<b>Bestiarius</b> (»<sp>Dyrebog</sp>«), se <sp>Fysiologus</sp>.
</chapter>

<chapter name="Bestie">
<b>Bestie</b> (af latinsk <i>bestia</i>), vildt Dyr, raat
Menneske.
</chapter>

<chapter name="Bestik">
<b>Bestik,</b> Futteral ell. Etui til Instrumenter
(Tegnebestik, Lægebestik).
</chapter>

<chapter name="Bestik (Søv.)">
<b>Bestik</b> (<sp>Søv</sp>.), en Beregning, der gaar
ud paa at udfinde den geogr. Bredde og Længde
af det Sted paa Havet, hvor et Skib befinder
sig til et bestemt Tidspunkt. Udgangspunktet
for B. er i Reglen en ved Observation af
Himmellegemer ell. ved Landkending nøjagtig
bestemt Plads for Skibet (den observerede Plads).
B. beregnes ved Hjælp af de fra denne Plads
styrede Kurser og udsejlede Distancer. B.
udregnes altid hver Middag (Middagspladsen) og
desuden i Reglen hver 4. Time. P. Gr. a. Fejl
ved Kompas og Log samt Ukendskab til Strømmens
Sætning vil B.'s Plads (den gissede Plads)
være behæftet med Fejl og i Reglen afvige
— mere ell. mindre — fra den Plads, der
bliver <sp>observeret</sp>, naar Lejlighed dertil
gives.
<i>H. E.</i>
</chapter>

<chapter name="Bestikkelse">
<b>Bestikkelse.</b> Den Embedsmand, der lader sig
bestikke ɔ: fordrer, modtager ell. lader sig
tilsige Gaver ell. andre Fordele, til hvilke han
er uberettiget, for sine Embedshandlinger, er
efter dansk Ret hjemfaldet til Straf, selv om
de paagældende Embedshandlinger er
fuldkommen lovmedholdelige, ja endog paalagte
ham som Pligt; men selvfølgelig bliver Straffen
strengere, naar Embedsmanden lader sig
bestikke til at foretage noget, som ligefrem
strider mod hans Embedspligt. Er det en
Dommer, der lader sig bestikke, anvendes i begge
Tilfælde en forholdsvis strengere Straf. Ogsaa
den Private, som yder, lover ell. tilbyder en
Embedsmand Gaver ell. andre Fordele for at
formaa ham til at foretage ell. undlade at
foretage noget, hvorved han gør sig skyldig i
Krænkelse af sin Embedspligt, straffes, og er det
en Dommer, som den Private bestikker ell.
søger at bestikke, straffes han endog, selv om
den paagældende Gave ydes ell. tilbydes som
Vederlag for en i og for sig fuldkommen lovlig
Dommerhandling. Straffen er for Embedsmænd,
der modtager Bestikkelse uden i øvrigt at
krænke nogen Embedspligt, Bøder fra 100 Kr,
simpelt Fængsel ell. Embedsfortabelse, i andre
Tilfælde Fængsel ell. Forbedringshusarbejde; for
en Dommer er laveste Straf 3 Maaneders
simpelt Fængsel. Den, der bestikker Embedsmanden,
straffes med Fængsel ell. Bøder, men er
det en Dommer, der bestikkes, kan Straffen
for den Private stige til Forbedringshusarbejde
indtil 2 Aar.

Efter <sp>norsk</sp> Strfl. af 1902 straffes den
Tjenestemand, som for Udførelse ell. Undladelse af
en Tjenestehandling for sig ell. andre enten
