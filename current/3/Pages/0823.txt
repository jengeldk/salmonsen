(1913) 2764 Indb. Paa en Klippe ovf. Byen
ligger Ruiner af Gotfred af B.'s Borg. B. var
Hovedstad i det lille Hertugdømme B., der
allerede eksisterede i 8. Aarh. og havde stor
Bet. i den tidlige Middelalder. Gotfred V af B.
solgte B. til Bispedømmet Liège for at skaffe
Penge til Korstoget (1096). 1482—1521 og
1552—91 stod B. under Greverne af La Mark, kom
derefter ved Arv under Greven af Turenne af
Huset La Tour d'Auvergne. Fra 1678 var B. et
Len under Frankrigs Overhøjhed og blev
inddraget under Frankrig 1794. 1814—15 søgte
Philippe d'Auvergne, Fætter af den sidste
Hertug, at genoplive Hertugdømmet; men
Wien-Kongressen gav det til Kongeriget Nederlandene,
og siden 1830 hører det til Belgien.
<i>G. Ht.</i>
</chapter>

<chapter name="Bouillon, Gotfred af">
<b>Bouillon</b> [bu↱jǡ], <sp>Gotfred af</sp>, Hertug af
Nedre-Lothringen, d. 18. Juli 1100, var en Søn
af Grev Eustach af Boulogne og Ida af
Lothringen; han hjalp Kejser Henrik IV, bl. a. over
for dennes Modkonge, Rudolf af Schwaben, og
blev til Løn derfor 1089 forlenet med
Nedre-Lothringen. Da Urban II prædikede Korstog,
drog B. ud, ledsaget af en anselig Skare
Tyskere; over Land kom han til Konstantinopel,
hvor han efter en ulykkelig Kamp blev
nødsaget til at aflægge Kejser Alexius Lensed for
de Landevindinger, han maatte gøre. Han
deltog siden med de andre Fyrster i Korstoget,
uden dog at udmærke sig i særlig Grad før ved
selve Erobringen af Jerusalem (1099), efter
hvilken Korsfarerne valgte ham til Konge over
det ny vundne Rige, om end først efter at et
Par andre Fyrster havde afslaaet denne
Værdighed. B. vilde dog ikke have Kongetitlen, men
kaldte sig i from Beskedenhed kun »Beskytter
af den hellige Grav«. Før Korsfarerhæren
endnu havde forladt ham, sejrede han 12. Aug.
1099 over Ægypterne ved Askalon. Han var en
retsindig og gudfrygtig Mand; den Stilling, han
til sidst kom til at indtage, kastede stor Glans
over ham og gjorde, at han efterhaanden i
Sagndigtningen kom til at staa som den egl.
Anfører for hele det første Korstog, ligesom
der tillagdes ham mangfoldige Bedrifter, der
ikke hører hjemme i Virkeligheden.
<i>Kr. E.</i>
</chapter>

<chapter name="Bouillonkager og -tærninger (se Bouillon)">
<b>Bouillonkager</b> [bul<sub>i</sub>↱jåŋ-] og <b>-tærninger</b>,
se <sp>Bouillon</sp>.
</chapter>

<chapter name="Bouilly, Jean-Nicolas">
<b>Bouilly</b> [bu↱ji], <sp>Jean-Nicolas</sp>, fr. Forf.,
f. 24. Jan. 1763 i La Coudraye ved Tours, d. 14.
Apr. 1842 i Paris. Efter at have studeret Jura
sluttede B. sig ved Revolutionens Udbrud til
Mirabeau og Barnave og beklædte forsk.
Embeder, i hvilke han navnlig virkede for
Indførelsen af Primærskoler og for Folkeoplysning
i det hele taget. Senere trak han sig tilbage og
vedblev at leve uafhængig til sin Død. 1790
opførtes hans Opéra comique <i>Pierre le Grand</i>,
med Musik af <sp>Grétry</sp>. Af hans senere
dramatiske Arbejder kan nævnes <i>L'abbé de l'Épée</i>
(1795), <i>Les deux journées</i> (1800), komponeret af
<sp>Cherubini</sp>, <i>Fanchon</i> (1802), komponeret af
<sp>Himmel</sp>, <i>L'intrigue aux fenêtres</i>, <i>Une folie</i>
(1803, med Musik af <sp>Méhul</sp>; paa Dansk ved
<sp>N. T. Bruun</sp>: »Ungdom og Galskab« [1806],
med Musik af <sp>Du Puy</sp>), <i>Mme. de Sévigné</i>
(1805) o. s. v. De er uden Bet. Desuden
oversatte han fl. Stykker af Kotzebue. Hans Skr
for Ungdommen stod i sin Tid i høj Kurs; hans
Stil er vidtsvævende og retorisk, hans Billeder
skruede, hele Tonen saa sentimental, at han
fik Navnet <i>le poète lacrymal</i>. Af disse Skr kan
nævnes: <i>Contes offerts aux enfants de France</i>,
<i>Contes à ma fille</i> (1809), <i>Conseils à ma fille</i>
(1811) og <i>Les jeunes femmes</i> (1819). (<sp>Litt.</sp>:
<sp>Carré du Busseroller</sp>, <i>Notice
biographique de J.-N. B.</i> [Tours 1875]).
<i>S. Ms.</i>
</chapter>

<chapter name="Bouin">
<b>Bouin</b> [bu↱ǣ], Ø ved Frankrigs Vestkyst,
Dept. Vendée, Arrondissement Sables-d'Olonne,
i Bugten Bourgneuf, er fra at have været en
kun 60 ha stor Kalkklippe ved Havets
Tilbagetræden vokset til 45 km<sup>2</sup> frugtbart Land. B. har
c. 2600 Indb., som driver Fiskeri (Torsk, Østers)
og Indvinding af Salt; 1793 besatte Oprørerne
under Charette B., men blev s. A. (Decbr)
fordrevne.
<i>G. Ht.</i>
</chapter>

<chapter name="Boulainvilliers, Henri, Greve af">
<b>Boulainvilliers</b> [bulǣvi↱je ell. -vi↱l<sub>i</sub>e], <sp>Henri</sp>,
Greve af, fr. Historieskriver, f. 11. Oktbr 1658
i St-Saire (Normandie), d. 23. Jan. 1722, førtes
ved at sysle med sin højadelige Families
Stamtræ ind paa hist. Studier, hvis Resultater han
nedlagde i en Mængde Arbejder, hvoraf dog
intet blev trykt i hans egen Levetid. Livlig og
aandfuld forstod han paa mange Punkter at
sætte Frankrigs Fortid i nyt Lys; fremfor alt
sværmede han for det gl. Feudalvæsen og priste
det som Menneskeaandens største
Frembringelse og den frieste Regeringsform. Dette
tiltalte den fr. Adel, hos hvem der levede en
skjult Misnøje over det enevældige
Kongedømme, der havde berøvet den al Magt, og B.'s
Værker vandt i Haandskrift stor Udbredelse;
efter hans Død udgaves de af hans Venner.
Hovedværket er: <i>Mémoires historiques sur les
anciens gouvernements de la France</i> (3 Bd,
Haag 1727); desuden kan nævnes: <i>Abrégé
chronologique de l'histoire de France</i> (3 Bd, 1733)
og <i>Histoire de la pairie de France et du
parlement de Paris</i> (2 Bd, 1753).
<i>Kr. E.</i>
</chapter>

<chapter name="Boulanger, Georges Ernest Jean Marie">
<b>Boulanger</b> [bulã↱зe], <sp>Georges Ernest
Jean Marie</sp>, fr. General og Politiker, f. 29.
Apr. 1837 i Rennes, d. 30. Septbr 1891 i Bryssel,
kom 1855 ind paa Officersskolen i St Cyr og
blev 1857 Løjtnant. Han
gjorde Tjeneste paa Toget mod
Kabylerne 1857—58, i Italien
1859 og i Bagindien 1860—61; blev 1862
Kaptajn og 1867 Lærer ved
Officersskolen, 1870 førte han en
Bataillon ved Forsvaret af
Paris, blev saaret (3. Gang)
i Kampen ved Champigny i November og
forfremmedes til Oberst; kæmpede Maj 1871
imod Kommunens Opstand og var den eneste

<img>G. E. J. M. Boulanger.</img>
