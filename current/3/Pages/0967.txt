Børnebøger og i »Paa Feltfod« (1889) givet
livfulde Erindringer fra Krigen 1864.
<i>V. V.</i>
</chapter>

<chapter name="Bredsdorff, Thomas Birkedal">
<b>Bredsdorff,</b> <sp>Thomas Birkedal</sp>, dansk
Højskolemand, f. i Odense 9. Novbr 1868, men
opvoksede i Jærnved Præstegaard ved Ribe. B.
blev Student 1889, <i>cand. theol.</i> 1895, s. A. blev
han Lærer ved den lige oprettede
Frederiksborg Højskole. Hurtig blev han en af Landets
mest skattede Foredragsholdere, og da han
1907 aabnede Roskilde Højskole, var den med
det samme en af Landets største. B. var i fl.
Aar Litteraturanmelder ved »Dansk Tidsskrift«,
og har skrevet litteraturhistoriske Essais i »Den
danske Højskole«.
<i>L. M.</i>
</chapter>

<chapter name="Bredside">
<b>Bredside</b> (<sp>Søv.</sp>), et Skibs Side udenbords.
B. anvendes ogsaa som Betegnelse for alle de
Kanoner, der i et Skib kan affyres til samme
Side. I Sejlkrigsskibstiden anbragtes
Kanonerne enten som <sp>B.-Kanoner</sp> ell. som
<sp>Stævn-Kanoner</sp>, af hvilke de førstnævnte udgjorde
Hovedarmeringen og væsentligst kunde afgive
deres Ild i tværskibs Retning. B. benævnedes
ogsaa <sp>Laget</sp>. <sp>Det glatte Lag</sp> var
Afgivelsen af hele B. langskibs ind paa
Modstanderen, som herved kom i en farlig Situation,
da der var mindst Beskyttelse mod langskibs
Beskydning. I moderne Skibe gives der
Kanonerne den størst mulige Skydefrihed ved at
opstille dem i Diametralplanet; men der lægges
i Dreadnoughterne — ligesom i Sejlskibene —
mest Vægt paa <sp>B.-Ilden</sp>, da Artillerikampen
mellem 2 Skibe med nogenlunde samme Fart
sandsynligvis vil blive ført B. mod B. Ved
Afgivelse af en B. i en Superdreadnought,
armeret med 10—12 Stkr 34,3 cm Kanoner, der
alle kan skyde til samme Side, sendes c. 6 1/2 t's
panserbrydende Staalgranater mod den
fjendtlige Skibsside.
<i>H. E.</i>
</chapter>

<chapter name="Bredsted">
<b>Bredsted</b> (<sp>Bredstedt</sp>, <sp>Bretæstath</sp> i
Valdemar II's Jordebog, hvor den nævnes som
Krongods), Flække i det vestlige Sønderjylland,
preuss. Regeringsdistrikt Schleswig, ligger i
Marskegnen c. 4 km fra Vesterhavskysten ved
Vestbanen mellem Tønder og Husum, har (1911)
2700 Indb., der driver Agerbrug og Kvægavl
samt Handel med Korn og Kvæg.
<i>H. W.</i>
</chapter>

<chapter name="Bredsted, Hans Christian">
<b>Bredsted,</b> <sp>Hans Christian</sp>, dansk
Handelsgartner, f. 22. Juli 1829, d. 31. Marts 1895.
1830 nedsatte Faderen sig som Handelsgartner
i Vindegade i Odense. Efter at have faaet sin
første gartneriske Uddannelse i Hjemmet kom
B. i Lære i F. W. Frisenette's Handelsgartneri
i Kbhvn; han kom dernæst til Haverne ved
Rosenborg og tog Gartnereksamen 1850. Aaret
efter blev han Medhjælper hos sin Fader i
Odense, og 1862 overtog han Forretningen.
Under B.'s Ledelse antog særlig
Planteskoledriften et meget betydeligt Omfang, og p. Gr. a.
hans dygtige og samvittighedsfulde Prøvelse af
Ægtheden og Egenskaberne hos de idelig
forekommende ny Frugtsorter erhvervede
Etablissementet sig efterhaanden stor Tillid, ikke
alene i hans Hjemland, men ogsaa i Sverige og
Norge. Dels herved og dels ved hans litterære
Virksomhed har B. i fremtrædende Grad øvet
en frugtbringende Indflydelse paa Frugtavlens
Fremme. Foruden fl. mindre, værdifulde Afh. i
den danske Havebrugslitteratur har B. 1887
udg. »Hasselnødden« og 1890—96 »Haandbog i
dansk Pomologi« med udførlig Beskrivelse af
alle Datidens for danske Forhold egnede Sorter
af »Æbler«, »Pærer«, »Stenfrugter«. Det er et
langt Livs Erfaringer, som Forf. her gør
tilgængelige for Offentligheden, og hver Side i de
3 tykke Bd bærer Vidnesbyrd om hans sjældne
Iagttagelsesevne og samvittighedsfulde Arbejde
paa Frugtavlens Omraade.
<i>L. H.</i>
</chapter>

<chapter name="Bredstrup">
<b>Bredstrup,</b> 1) Landsby i Østjylland, Randers
Amt, Nørre Herred, Grenaa Landsogn, lige Ø. f.
Grenaa og N. f. Aaen af s. N., er kendt af sit
Kalkbrud i Klinten ved Kattegat. 2) Sogneby i
Østjylland, Vejle Amt, Elbo Herred, c. 6 km
V. f. Fredericia, har endnu langt op i vor Tid
paa sine Marker baaret Spor af den
forskansede Lejr, som den sv. General Wrangel lod
indrette her, da han 1657 belejrede Fredericia.
<i>H. W.</i>
</chapter>

<chapter name="Bredøkse">
<b>Bredøkse,</b> d. s. s. <sp>Bredbil</sp>, se <sp>Bil</sp>.
</chapter>

<chapter name="Bree, van, Mattheus Ignatius og Philipp Jakob">
<b>Bree,</b> <sp>van</sp> [fan-↱bre.] 1) <sp>Mattheus
Ignatius</sp>, nederlandsk Maler, Billedhugger og
Arkitekt (1773—1839). B., som var Elev af
Akademiet i Antwerpen og Vincent i Paris, har
særlig indlagt sig Fortjeneste som Lærer ved
sin Fødeby Antwerpens Kunstakademi, hvis
Direktør han blev 1827. Hans Kunst tilhører
nærmest den David'ske Retning. Hovedværker:
»Borgemester van der Werff ved Leydens
Belejring 1576« (Leydens Raadhus) og »Rubens'
Død« (1804, Museet i Antwerpen). (<sp>Litt.</sp>: <sp>L.
Gerrits</sp>, »Levenbeschrijving van M. I. van
Bree« [Antwerpen 1852]).

2) <sp>Philipp Jakob</sp>, nederlandsk Maler,
ovennævntes Elev og Broder (1786—1871). B.
studerede i Paris under Girodet. Han har
malet en Del i sin Tid meget skattede smaa
Historiemalerier: »Atala«, »Dronning Blanca«,
»Karl V nedlægger Kronen«, »Den døende
Maria Stuart« etc.
<i>A. Hk.</i>
</chapter>

<chapter name="Breenbergh, Bartholomeus">
<b>Breenbergh</b> [↱bre.nbærк], <sp>Bartholomeus</sp>,
holl. Landskabsmaler, f. i Deventer c. 1600, d. i
Amsterdam før 1659, uddannedes under Paulus
Bril's og Elsheimer's Indflydelse i Rom, hvor
han levede 1620—27, og opholdt sig derefter i
Amsterdam, udelukkende malende ital.
Landskaber med Ruiner, i sin senere Tid ogsaa hist.
og bib. Scener med ital. Landskabsbaggrund.
Prøver paa hans Kunst i Galerierne i
Amsterdam, Louvre, Dresden, Petrograd, Kbhvn o. fl.
St. B. har udført en Række Raderinger med
rom. Prospekter.
<i>A. R.</i>
</chapter>

<chapter name="Brefeld, Oscar">
<b>Brefeld</b> [↱bre.fælt], <sp>Oscar</sp>, tysk Botaniker,
f. 19. Aug. 1839 i Telgte ved Münster i
Westfalen, var først Privatdocent i Botanik i
Würzburg, derpaa Prof. i samme Fag ved det
berømte Forstakademi i Eberswalde og er siden
1884 Prof. i Münster. — B.'s specielle Arbejder
er saa godt som alle mykologiske, og paa dette
Omraade har han Rang bl. de første. Han har
gennemført de Bary's Ideer, idet han paa
Omraader, hvor det hidtil ikke var lykkedes, har
anvendt Renkulturer og kontinuerlige
Forsøgsrækker, hvorved fl. hidtil ukendte,
