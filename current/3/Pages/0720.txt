som »Andreas' Martyrium« (1863), »Vincens af
Paula, der løser en Galejslave af Lænkerne«
(1866), »Den korsfæstede Kristus« (1874, Palais
de Justice) og »Hiob« (1880), har en Ribera'sk
Kraft med en næsten brutal Gaaen-lige-paa, fri
for enhver Sødlighed i Farve og Arrangement.
Hans dygtige Billeder af ital. Folkeliv,
»Pilegrimme i Peterskirken« (1864), »En halv
Bajocco, Excellence!« (1864) og »Italienske Bønder
foran Palazzo Farnese i Rom« (1866), danner
en forholdsvis mere idyllisk Enklave. Andre
betydningsfulde Arbejder er »Antigone, der leder
sin blinde Fader Oedipos« (1865), »Maria's
Himmelfart« (1869), »Gade i Jerusalem«,
»Tyrkisk Barber« (1872), »Scherzo« (1873), »Den
hellige Dionysos' Martyrium« (1882, Pantheon),
»Samson's Ungdom« (1891) og »Idyl«. Højest er
han dog naaet i Portrætfaget, der har
sysselsat ham stærkt særlig i de sidste Aar; hans
Portrætkunst spænder over et helt Galeri af
fr. Berømtheder, det udmærkede Billede af
hans Lærer Cogniet (Luxembourg), Lavigerie,
Gounod, Carnot, Pasteur, Dumas, V. Hugo
etc. etc.
<i>A. Hk.</i>
</chapter>

<chapter name="Bonnaterre, Joseph">
<b>Bonnaterre</b> [båna↱tæ.r], <sp>Joseph</sp>, fr. naturhist.
Skribent (1752—1804), der, som Medarbejder
ved den store 1788—92 udgivne <i>Encyclopédie
méthodique</i>, har forfattet en Række, i
videnskabelig Henseende ikke særlig betydningsfulde
Bd, omhandlende Fiskenes, Krybdyrenes,
Fuglenes og Hvalernes Naturhistorie.
<i>R. H. S.</i>
</chapter>

<chapter name="bonne">
<b>bonne</b> [bån] (fr.), »den gode«, Barnepige;
Barnefrøken, der taler et fremmed Sprog.
</chapter>

<chapter name="bonne heure">
<b>bonne heure</b> [bå↱n-ö.r] (fr.), se <sp>à la bonne
heure</sp>.
</chapter>

<chapter name="Bonnemère, Joseph Eugène">
<b>Bonnemère</b> [bån↱mæ.r], <sp>Joseph Eugène</sp>,
fr. Historiker (1813—93), har især syslet med
Bondestandens Historie og skrevet <i>Histoire des
paysans</i> (1856, 4. Udg. 1886) og <i>Histoire de la
Jacquerie</i> (1874); af hans andre Skr kan
nævnes: <i>La France sous Louis XIV</i> (1864, 3. Udg.
1889), <i>Histoire des Camisards</i> (1860, 3. Udg.
1877), <i>Les guerres de la Vendée</i> (1884).
<i>Kr. E.</i>
</chapter>

<chapter name="Bonner, Edmund">
<b>Bonner</b> [↱bånə], <sp>Edmund</sp>, f. i Slutn. af 15.
Aarh. d. 1569. B. studerede i Oxford, traadte
i Kardinal Wolsey's og i Henrik VIII's
Tjeneste, blev 1538 Biskop i Hereford, 1539 Biskop
i London. Han var en ivrig Modstander af
Reformationen, hvorfor han sad fængslet under
Edvard VI. Under Maria den Blodige spillede
han en Hovedrolle, især var han virksom i
Forfølgelsen af Protestanterne. Da han nægtede
at aflægge Suprematseden, lod Elisabeth ham
sætte i Fængsel, hvor han døde. (<sp>Litt.</sp>: <i>The
life and defence of the conduct of Edmund B.</i>
[London 1842]).
<i>L. M.</i>
</chapter>

<chapter name="Bonnesen, Carl Johan">
<b>Bonnesen,</b> <sp>Carl Johan</sp>, dansk
Billedhugger, f. i Aalborg 26. Maj 1868. Efter i tre Aar
at have gennemgaaet Kunstakademiet
debuterede han 1890 med en lille Gruppe, »Menelaos,
der bærer Patroklos ud af Slaget«; Aaret
derpaa vakte han Opmærksomhed ved en i Bronze
udført Rytterfigur, »En Barbar«, og 1892 kom
Gruppen »Fra Hunnernes Tid«, som i Bronze
erhvervedes til Statens Samling; denne bestilte,
ligeledes i Bronze, 1893 Kunstnerens mægtige
grublende »Kain«. I de flg. Aar udstillede B.
en yndefuldt bevæget »Sværddanserinde« og
»En Beduin paa sin Kamel«, 1894 den
formskønne og i sin Stemning saa gribende
Komposition »En Ulykkelig«, der endnu staar som et
af hans Hovedværker.

S. A. rejste B. med Akademiets Stipendium
til Paris og Italien og blev i Udlandet 1 1/2 Aar;
1898 fik han det Ancker'ske Legat og besøgte
Ægypten samt Østasien, særlig Siam og Japan,
hvor han gjorde Studier til adskillige af de
Arbejder, der har bidraget mest til at gøre ham
kendt som en original og udmærket dygtig
Kunstner. 1902 var han i Amerika og fuldførte
der to Grupper til afdøde Rohl-Smith's
Monument over General Sherman, Washington. For
øvrigt har B. udfoldet en betydelig Virksomhed.
1897 udførte han saaledes Fontænegruppen
»Thor i Kamp med Jætterne«, der senere i
kolossal Maalestok blev drevet i Kobber til
Opstilling ved Ny Carlsberg, 1898 den betydelige
Gruppe »Adam og Eva ved Abel's Lig«, der i
Danmark hædredes med Akademiets
Aarsmedaille og i München med Guldmedaille. 1902
kom atter et Hovedværk, Ryttergruppen »Døden
og Livet«, 1905 Ryttergruppen »Hunnerne«, et
Værk fuldt af Liv og Lidenskab; støbt i Bronze
solgtes det fra München-Udstillingen 1907, s. A.
som »To Løver« og »Tscherkesseren« kom
frem paa Charlottenborg. Foruden den tidligere
erhvervede »Kain« ejer Kunstmuseet nu et
andet af B.'s ypperste Værker, »En Hunner
bortfører en kinesisk Pige«. Den store, i høj Grad
livfuldt bevægede Gruppe »Diana paa Jagt« er
opstillet paa Trondhjems Plads i Kbhvn, en
Rytterstatue af Christian IX i Aalborg. Endnu
bør nævnes, at han har udført en Mængde
mindre Figurer og Grupper — Danserinder,
Akrobater og Dyr samt nogle Rytterstatuetter,
deriblandt »Kong Christian IX som Chef for
Hestgarden« 1906.
<i>S. M.</i>
</chapter>

<chapter name="Bonnesen, Erdmann Peter">
<b>Bonnesen,</b> <sp>Erdmann Peter</sp>, dansk
Ingeniør, f. 29. Oktbr 1846 i Kbhvn. B. blev
Student 1864, tog 1866 filos. Eksamen og
dimitteredes som Ingeniør fra den polytekniske
Læreanstalt 1873. Efter i et Par Aar at have virket
som Assistent ved Jernbaneanlæg, stiftede han
1875 i Forening med C. Ramsing et
Ingeniørkontor for Ventilationsanlæg, og efter 1881 at
have forladt dette, oprettede han
Maskinfabrikken »Bonnesen & Danstrup«, af hvilken han
udtraadte 1889. I disse to Virksomheder har
han forestaaet og udført en Række betydelige
Opvarmnings- og Ventilationsanlæg. B. har
fremdeles virket som Lærer i Tegning ved den
polytekniske Læreanstalt, 1870—81 som Assistent,
1888—1902 som Docent, og siden 1902 som Prof.,
samt som Docent i Opvarmning og Ventilation
ved samme Anstalt siden 1892.
<i>Fr. V. M.</i>
</chapter>

<chapter name="Bonnesen, Tommy">
<b>Bonnesen,</b> <sp>Tommy</sp>, dansk Matematiker og
Skolemand, f. i Kbhvn 27. Marts 1873, blev
Student 1892 og tog 1896 Magisterkonferensen i
Matematik. Hans dygtige mat. Produktion
bestaar af nogle Afh. i »Nyt Tidsskr. for
Mathematik« og »Vidsk. Selsk. Skr«, af hvilke en, der
omhandler Konstruktioner paa Kuglefladen, er
belønnet med Universitetets Guldmedaille (1898),
samt af hans Doktordisputats: »Analytiske
Studier over ikke-euklidisk Geometri« (1902). Han
har desuden skrevet nogle Lærebøger til
