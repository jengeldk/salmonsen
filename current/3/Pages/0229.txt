foreligger forsætlig B. fra den andens Side,
skal den og dens Børn ikke lide Skade paa
Ære ell. Gods, hvilket maa betyde, at den og
dens Børn skal stilles, som om Ægteskabet var
gyldig indgaaet og derefter opløst ved
Ægtefællens Død. — Bigamens første Ægtefælle kan
<sp>altid</sp> p. Gr. a. B. forlange <sp>sit</sp> Ægteskab
opløst ved Skilsmisse. — I de af skandinaviske
Kommissioner 1913 fremlagte Udkast til Love
om Ægteskabets Indgaaelse og Opløsning
foreslaas for Danmarks og Sveriges Vedk. den
Ordning, at et bigamisk Ægteskab bliver at
omstøde ved Dom.

Hvad <sp>Straffen</sp> for B. angaar, var Reglen
efter D. L. 6—13—23. N. L. 3—13—24, at den,
der gjorde sig skyldig i B., skulde »miste sin
Hals«. Nu bestemmer den <sp>danske</sp> Strfl.'s §
160 flg.: For den <sp>gifte</sp> Person er Straffen
normalt Strafarbejde fra 2—6 Aar; men den kan
under særdeles formildende Omstændigheder
nedsættes indtil 8 Maaneders Forbedringshusarbejde
ell. endog, naar det ægteskabelige
Samliv i længere Tid har været hævet iflg.
Separationsbevilling, saavel som naar den
Paagældende havde Anledning til at antage, at den
anden Ægtefælle var afgaaet ved Døden, til
Fængsel paa Vand og Brød, dog ikke under
4X5 Dage. For den <sp>ugifte</sp> Person, der
indgaar Ægteskab med en gift Person, vidende,
at denne er en andens Ægtefælle, er Straffen
Forbedringshusarbejde indtil 2 Aar ell. under
særdeles formildende Omstændigheder Fængsel
paa Vand og Brød ikke under 2X5 Dage. Er
den forhen Ugifte ved Ægteskabets Indgaaelse
uvidende om, at den anden er gift, men
fortsætter Samlivet efter at være kommet til
Kundskab om, at der foreligger forsætlig B. fra den
andens Side, bliver Straf af Fængsel at
anvende. — Det fremgaar indirekte heraf, at den
gifte Person, der ikke blot havde nogen
Anledning til at antage, men efter anstillede
Undersøgelser følte sig overbevist om, at dens
første Ægteskab var forbi, er straffri, ligesom
ogsaa den ugifte Person, der ikke vidste, at den,
med hvem han giftede sig, allerede var gift, og
paa den anden Side afbrød Samlivet, saa snart
han kom til Kundskab om, at der forelaa
forsætlig B. fra den andens Side, maa være
straffri. — De til B. forsætlig Medvirkende kan
straffes efter Strfl.'s Meddelagtighedsregler,
hvorhos der ogsaa kan være Spørgsmaal om at
straffe Forloverne efter Strfl.'s § 155, der
fastsætter Straf af Bøder ell. Fængsel for den, der
i den Art Forhold afgiver falsk Erklæring ell.
skriftlig bevidner noget, hvorom han ingen
Kundskab har.

Iflg. den <sp>norske</sp> Strfl.'s § 220 straffes den,
der forsætligt indgaar et Ægteskab, der er
ugyldigt p. Gr. a. tidligere Ægteskab, ell. som
forsætlig medvirker hertil, med Fængsel indtil
4 Aar, men indtil 6 Aar, saafremt den anden
Ægtefælle var uvidende om Ugyldigheden.

At Bigamen er <sp>separeret</sp> fra sin første
Ægtefælle kan, som ovennævnt, vel bevirke
Strafnedsættelse, men gør som Regel ikke det
bigamiske Ægteskab mere gyldigt, end det
<sp>ellers</sp> vilde være. Dog haves der fl.
Eksempler paa, at det ved kgl. Resol. er tilladt, at
det bigamiske Ægteskab maa blive i Kraft,
naar den første Ægtefælle ikke begærede at
fortsætte sit Ægteskab, og derhos Samlivet
mellem denne og Bigamen retlig ell. i alt Fald
faktisk var aldeles ophørt, og Forholdene i
øvrigt var saadanne, at Skilsmisse kunde have
været opnaaet. — Et af en <sp>Fraskilt</sp>
indgaaet nyt Ægteskab vil aldrig være B.

Da Reglerne om Ægteskabets Indgaaelse og
Ophævelse varierer en Del i de forsk. Lande,
kan Bigamibegrebet forvolde særlig Tvivl, naar
Ægteskaberne er indgaaede i forsk. Lande, ell.
de i alt Fald er indgaaede, ell. en Skilsmisse
er erhvervet i et andet Land end det, hvori
Bigamispørgsmaalet rejses. Hovedsynspunktet
maa imidlertid være dette, at hver Ægteskabs-
ell. Skilsmisseakts Gyldighed maa bero paa
Lovene paa det Sted, hvor den foretages,
forudsat at dette hører med til Kredsen af de
civiliserede europæisk-amerikanske Folkesamfund,
samt at de Vedk. ikke har begivet sig
til det paagældende Sted netop for at slippe
uden om en i deres Hjemsted gældende
Forbudslov.

Et ejendommeligt Fænomen paa den moderne
B.-Lovgivnings Omraade er den nordamerikanske
Anti-Polygamy Act af 3. Marts 1887. Først
ved den skredes der energisk ind mod det i
øvrigt allerede ved tidligere Love forbudte
Flerkoneri i Utah.
<i>E. T.</i>
</chapter>

<chapter name="bigarrure">
<b>bigarrure</b> [biga↱ry.r] (fr.), Brogethed, grel
Sammenstilling af Farver; Blanding af ædle og
uædle Udtryk.
</chapter>

<chapter name="Bigat">
<b>Bigat</b> (holl. Søudtryk), en lille rund
Træklods med et Hul med afrundede Kanter i
Midten, hvorigennem man kan føre et Tov. B.
af Pokkenholt ell. en lgn. haard Træsort
anvendes ofte i mindre Sejlbaade til at vise (føre)
Skøderne igennem; de er til dette Brug
forsynede med en Rille i Omkredsen, i hvilken
der anbringes et Tov til Befæstelse af B.
<i>H. P. C.</i>
</chapter>

<chapter name="Bigati">
<b>Bigati</b> (lat.) kaldtes folkeligt baade i og uden
for Rom <sp>Denarer</sp> med en <sp>biga</sp>, Tospænder,
paa Reversen. B. udprægedes
til forskellig Tid. Særskilt og
navnlig i romerske Provinser
betegnedes herved de ældre
Mønter fra den republikanske
Tid, der ifølge Tacitus blev
foretrukne fremfor de nyere
af de germanske Folk, sikkert
paa Grund af deres Lødighed
og større Vægt.
<i>H. A. K.</i>

<img>Bigati.</img>
</chapter>

<chapter name="Big Black River">
<b>Big Black River</b> [↱big-↱b£äk-↱rivə], Flod i den
nordamerikanske Stat Mississippi, falder efter
et Løb af 320 km i Mississippi. I Borgerkrigen
sejrede Unionstropperne under Mac Cellan her
over de konfødererede i fl. Træfninger (7.—12.
Maj 1863).
</chapter>

<chapter name="bigbugs">
<b>bigbugs</b> [↱bigbəgz] (»store Væggelus«), i
Amerika og England spøgefuld Betegnelse for
fornemme Personer.
</chapter>

<chapter name="Bigelow, Erastus Brigham">
<b>Bigelow</b> [↱big£o<sub>u</sub>], <sp>Erastus Brigham</sp>
(1814—79), amer. Opfinder og Fabrikant paa
Tekstilindustriens Omraade samt som Forf.
Forkæmper for Toldbeskyttelsessystemet, som han
