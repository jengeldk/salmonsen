<chapter name="Boxtel">
<b>Boxtel</b> [↱båkstæ£], Flække og
Jernbaneknudepunkt i den holl. Prov. Nordbrabant, ved
Dommel, har et Slot, to smukke Kirker,
Damaskvæverier og (1911) 8256 Indb. 17. Septbr 1794
vandt Franskmændene her en vigtig Sejr over
den eng.-holl. Hær under Hertugen af York.
<i>G. Ht.</i>
</chapter>

<chapter name="Boy (se Flonel)">
<b>Boy,</b> se <sp>Flonel</sp>.
</chapter>

<chapter name="Boyaca">
<b>Boyaca</b> [wåja↱ka], 1) Dept i den sydamer.
Republik Columbia, 45723 km<sup>2</sup> med (1910) 586499
Indb., omfatter en Del af Cordillera oriental og
de Ø. f. denne liggende lave savanneklædte
Sletter. Den bjergrige Del af B. er rig paa
Metaller, medens Lavsletterne er rige paa Heste
og Hornkvæg. 2) Landsby SØ. f. Tunja,
Hovedstaden i Dept B. Ved B. vandt Bolivar 7. Aug.
1819 en afgørende Sejr, som befæstede
Columbias Frihed.
<i>M. V.</i>
</chapter>

<chapter name="Boyce, William">
<b>Boyce</b> [bå^is], <sp>William</sp>, eng. Komponist
og Orgelspiller (1710—79), har gjort sig bekendt
som Samler og Udg. af <i>Cathedral music</i>
(1760—78, 3 Bd), indeholdende Kirkemusik af en
Række Komponister fra de nærmest
forudgaaende Aarh. B. var tillige Komponist af
Vokalmusik, Violinsonater, Symfonier, Musik til
Shakespeare'ske Dramaer som »<sp>Romeo og
Julie</sp>«, »<sp>Stormen</sp>« m. m.
<i>W. B.</i>
</chapter>

<chapter name="Boydell, John">
<b>Boydell</b> [↱bå^id<sub>e</sub>£], <sp>John</sp>, eng. Kobberstikker
og Kunsthandler, f. 1719 i Dorrington, d. 1804
som Lordmayor i London. B. lærte først
Kobberstikkerkunsten og udgav 1752 150 Prospekter
fra England og Wales; derefter lod han forsk.
Kobberstikkere gengive gl. Mestres
Hovedværker og bidrog derved til Kobberstikkerkunstens
Opblomstren i England og tjente sig samtidig
en Formue; han bestilte nu Malerier hos eng.
Kunstnere, som han lod reproducere i Stik, og
saaledes udkom 1786 <i>Shakespeare Gallery</i>
(fotografisk Udg. [1873]); B. udgav ogsaa Cl.
Lorrain's Skitsebog <i>Liber veritatis</i> i Stik, og et
Udvalg af hans bedste Forlagsværker findes i
<i>Collection af prints engraved after the most
capital paintings in England</i>, 19 Bd med 571
Stik (1779). I alt skal B. have beskæftiget 265
Kobberstikkere og Raderere og udg. 4432 Blade.
<i>(A. Ls.). A. R.</i>
</chapter>

<chapter name="Boye (dansk-norsk Slægt)">
<b>Boye,</b> dansk-norsk Slægt, hvis Stamfader,
Lærredshandler i Kbhvn <sp>Peder
Rasmussen B.</sp> (1717—93), var fra Turø. Fra hans
Sønner, den nidkære og dygtige Rektor i
Trondhjem <sp>Engelbreth B.</sp> (1754—1839) og Prof.
<sp>Johannes B.</sp> (s. d.), stammer henh.
Slægtens norsk-danske og danske Gren. Førstnævnte
var bl. a. Fader til Digteren <sp>Caspar
Johannes B.</sp> (s. d.), hvis Efterkommere lever her i
Landet, hans Sønnedatter er Sangerinden
<sp>Margrethe B.</sp> (f. 1861), gift med Pianisten Olaf
Jensen, hans yngste Søn Arkæologen <sp>Vilh.
Chr. B.</sp> (s. d.). Ovenn. Prof. J. B. var Fader til
Forf. <sp>Adolph Engelberth B.</sp> (s. d.), hvis
Søn var Forf. <sp>Peter Henrik B.</sp> (s. d.). De
øvrige nedenn. Personer af Navnet B. hører
ikke til denne Slægt. (<sp>Litt.</sp>:
<sp>Hauch-Fausbøll</sp> og <sp>Hiort-Lorenzen</sp>, »Patriciske
Slægter«, II).
<i>P. B. G.</i>
</chapter>

<chapter name="Boye, Adolph Engelberth">
<b>Boye,</b> <sp>Adolph Engelberth</sp>, dansk
Litterat, f. i Nakskov 11. Febr 1784, d. 16. Novbr
1851, Søn af nedenn. Johannes B. Han blev
Student 1805, studerede i nogen Tid Lovkyndighed
og beklædte fra 1810 forsk. Stillinger i
Finanskollegiet. Han nærede megen Kærlighed til
Poesi, særlig den komiske, og har indlagt sig
Fortjeneste som Udgiver af Holberg's og
Wessel's Skr. Da Baggesen fremkom med et
Forslag om at »renskrive« Holberg, rettede B.,
under Navnet »Peter Wegner«, et skarpt Angreb
paa ham. Som varm Beundrer af
Oehlenschläger's Digtning stod han paa dennes Side i
Kampen mod Baggesen. Han havde fra sine
Drengeaar megen Lyst til at færdes paa Søen —
hvorfor Kamma Rahbek døbte ham »den nautiske«
— og denne Tilbøjelighed gav Anledning til,
at han skrev adskillige søhistoriske Afh., f. Eks.
om »Danebrog«'s Brand.
<i>F. R.</i>
</chapter>

<chapter name="Boye, Birgitte Cathrine">
<b>Boye,</b> <sp>Birgitte Cathrine</sp>, dansk
Digterinde, f. i Gentofte 7. Marts 1742, d. i Kbhvn
17. Oktbr 1824. Hun har skrevet en Mængde
Salmer i den da herskende
Klopstock'sk-Gellert'ske Smag; det var især hendes Salmer, der
gav den »Guldberg'ske Salmebog« af 1778 sit
Præg. Deres Blanding af Ordpragt og prosaisk
Fornuftighed har ikke tiltalt en senere Tid; dog
findes nogle af dem i nyere Salmebøger,
saaledes den af Grundtvig omarbejdede
Bryllupssalme »Du ledte frem, Algodheds Gud«. Hun
har ogsaa skrevet et Par Dramaer; i et af dem,
»Gorm den Gamle«, forekommer Sangen om
»Rolfs Skattekonge«, der med sit Omkvæd:
»Men Viggo har hævnet sin Konge« blev en af
Tidens Yndlingssange og Genstand for
mangfoldige Efterligninger. To af hendes Sønner af
første Ægteskab forsøgte sig ligeledes i
Digtekunsten: Jens Michael <sp>Hertz</sp>, Forf. til »Det
befriede Israel«, og Christian <sp>Hertz</sp>, hvem
nogle har villet tilskrive Forfatterskabet til
»Gulddaasen« (se <sp>O. Chr. Olufsen</sp>).
<i>I. F.-H.</i>
</chapter>

<chapter name="Boye, Caspar Johannes">
<b>Boye,</b> <sp>Caspar Johannes</sp>, dansk Præst
og Digter, f. i Kongsberg i Norge 27. Decbr 1791,
d. 6. Juli 1853, Søn af Rektor Engelbreth B.
1816 tog han teol. Embedseksamen og blev s. A.
ansat som Andenlærer ved Jonstrup
Seminarium. Her er de fleste af hans digteriske
Arbejder, Salmerne undtagne, blevne til. Han har
skrevet en Række Skuespil, de fleste med
Emner fra Danmarks Historie: »Brødrene i Leire«
(1820), »Conradin, den sidste Hohenstaufer«
(1821), »Juta, Dronning af Danmark« (1824),
»Svend Grathe« (1825), »Kong Sigurd« (1826),
»William Shakespeare« (1826), »Erik den
Syvende, Konge af Danmark« (1827) o. fl. Disse
»historiske« Dramaer, der alle blev opførte paa
det kgl. Teater, har ikke stort andet hist. ved
sig end Titlerne; den psykologiske Redegørelse
for Karaktererne er temmelig overfladisk. B.'s
Styrke ligger i hans lyriske Diktion, skønt
ogsaa den har en væsentlig Mangel. Den er et
Skud paa den Oehlenschläger'ske Stamme, men
til Dels et Vildskud. Den store Digters frodige
Billedsprog har her naaet en Yppighed, som
gør Indtryk af at være kunstig fremdrevet og
ikke er i Stand til at dække over Personernes
Mangel paa Individualitet, men snarere
bidrager til at udviske den. Bl. B.'s lyriske Digte
er intet betydeligt; mest bekendte er
»Kirkeklokken i Farum« og »Sang for Danske« (»Der
er et Land, dets Sted er højt mod Norden«).
