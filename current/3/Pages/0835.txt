Her vandt han et grundigt Kendskab til
Spanien, hvad der kom til Syne i en dygtig Skildring
af dets Forhold <i>Tableaux de l'Espagne moderne</i>
(3 Bd 1789, 4. Opl. 1807, overs. i fl. Sprog). 1787
blev B. Sendemand i Hamburg og 1791—93 i
Madrid samt brugtes 1795 til at indlede
Fredsunderhandlingerne i Basel; 1800—02 var han
Sendemand i Kbhvn, 1802—03 i Sthlm og
endelig fra 1807 i Dresden og Warszawa, Under sit
Ophold i Kbhvn udgav han et større politisk
Skr., <i>Coup d'œil politique sur l'Europe à la fin
du 18ème siècle</i> (2 Bd 1801).

2) <sp>Paul</sp>, Baron, Søn af ovenn. J. F., f. 19.
Decbr 1791 i Hamburg, d. 16. Aug. 1864, blev
oplært i Kbhvn 1800—03, var Officer 1811—15 og
som saadan Adjutant for Marskal Mortier paa
Toget til Rusland. Han blev derefter
Legationssekretær i Berlin 1816—18, i Kbhvn 1818—23,
paa ny i Berlin indtil 1828 og i Petrograd
1828—32. Under sit Ophold her fulgte han med
den russ. Hær paa Toget mod Tyrkiet og
overværede Silistrias Belejring. Han sluttede sig
1830 med Varme til Julikongedømmet og stræbte
at genoprette det gode Forhold mellem Frankrig
og Rusland, som var blevet rokket ved Karl X's
Fald. 1832 blev B. Sendemand i Dresden,
1835—48 i München og 1849—51 i Madrid; 1841 blev
han Pair og 1852 Senator. Allerede 1816 skrev
han en Roman »Fangen i Rusland«, hvortil
han hentede Emnet fra sin ældre Broder,
Armand's, Krigsfangenskab 1812; 1849 et hist.
Skr. om de nyere Nationalitetskampe <i>Les
guerres d'idiome et de nationalité</i> og 1864 <i>Souvenirs
d'histoire contemporaine</i>, der ligesom hint
udtaler varm Følelse for hans Barndoms
Hjemstavn, Danmark.
<i>E. E.</i>
</chapter>

<chapter name="Bourg-Saint-Andéol">
<b>Bourg-Saint-Andéol</b> [bur-sǣt-ãde↱ål], By i
det sydøstlige Frankrig, Dept Ardèche, Arrond.
Privas, ved højre Bred af Rhône og ved
Lyon-Banen, har c. 3500 Indb., en smuk romansk
Kirke fra 12. Aarh., Huse fra Middelalderen og
Renaissancetiden, Silkeindustri og Vinavl. I
Nærheden findes Kilden <i>Fontaine de Tournes</i>
og Levninger af et i Klippen indhugget
Basrelief, forestillende Guden Mithra.
<i>G. Ht.</i>
</chapter>

<chapter name="Bourg-Saint-Maurice">
<b>Bourg-Saint-Maurice</b> [bur-sǣ-må↱ris], By i
det sydøstlige Frankrig, Dept Savoie, Arrond.
Moûtiers, 870 m o. H., ved Alpevejen over Lille
Skt Bernhard og i Nærheden af Isère. B. har
c. 1200 Indb., Marmorbrud og Kvægavl, og er
et yndet Udgangspunkt for Udflugter i Alperne.
<i>G. Ht.</i>
</chapter>

<chapter name="Bourgueil">
<b>Bourgueil</b> [bur↱gö.j], By i det fr. Dept
Indre-et-Loire, Arrond. Chinon, ved Authion,
med en Kirke fra 12. Aarh., c. 1700 Indb.,
Vinavl og Handel med Smør og Kvæg.
<i>G. Ht.</i>
</chapter>

<chapter name="Bourguignon (se Courtois, J.)">
<b>Bourguignon</b> [burgi↱n<sub>j</sub>ǡ], <sp>J.</sp>, se <sp>Courtois, J.</sp>
</chapter>

<chapter name="Bourguignons">
<b>Bourguignons</b> [burgi↱n<sub>j</sub>ǡ], ɔ: Burgunderne,
kaldtes efter dets Ledere, Hertugerne Johan den
Uforfærdede og Filip den Gode af Burgund, det
politiske Parti, der i den første Menneskealder
af 15. Aarh. stod imod Armagnakerne i
Frankrig. Partiet havde sin Hovedstøtte i
Borgerskabet i Nordfrankrigs Byer, medens
Armagnakerne især støttede sig paa Sydfrankrig.
<i>Kr. E.</i>
</chapter>

<chapter name="Bourguin, Maurice">
<b>Bourguin</b> [bur↱gǣ], <sp>Maurice</sp>, fr.
Socialøkonom, f. 10. Decbr 1856, Prof. i
Socialøkonomi siden 1900 ved Sorbonnen i Paris.
Foruden Monografierne <i>La mesure de la valeur et
de la monnaie</i> (1896) og <i>De l'application des
lois ouvrières aux ouvriers et employés de
l'État</i> (1903) har han skrevet en fortræffelig
Udredning af <i>Les systèmes socialistes et
l'évolution économique</i> (1904, 3. Udg. 1907), et
Hovedværk i Samtidens antisocialistiske Kritik.
<i>K. V. H.</i>
</chapter>

<chapter name="Bourguinotte (se Hjelm)">
<b>Bourguinotte</b> [burgi↱nåt], se <sp>Hjelm</sp>.
</chapter>

<chapter name="Bourignon, Antoinette">
<b>Bourignon</b> [buri↱n<sub>j</sub>ǡ], <sp>Antoinette</sp>,
sværmerisk Mystiker, f. 1616 i Lille, d. 1680 i
Franeker. B., der var opdraget i Romerkirken,
havde fra Barnsben af søgt at forsage
Verden og al dens Pragt, Gud alene var hendes
Brudgom, og at lide var hendes Lyst. Hun
svælgede i erotisk-religiøse Stemninger og i
Aabenbarelser, som gik ud paa, at hun skulde
genoprette den apostoliske Kristendom. Hvor
hun kom, var hun Præsters og Munkes svorne
Fjende. 1653—62 ledede hun et Vajsenhus i
Lille, opholdt sig derefter i Gent, Bryssel,
Malines og Amsterdam, rejste 1671 til
Sønderjylland for at oprette en Mønstermenighed paa
Nordstrand, hvor hun havde nogle Ejendomme,
som hun dog aldrig kom i Besiddelse af. I 5
Aar fartede hun rundt mellem Husum,
Flensborg og Slesvig, i Krig med Præster og Jurister,
men beundret som »en anden Eva« af Mænd
som Pierre Poiret og den berømte Anatom,
Schwammerdam, der besøgte hende i Slesvig,
og beskyttet af højtstaaende Mænd ved Hoffet
paa Gottorp. 1676 flygtede hun til Hamburg,
dannede i Lützburg i Østfriesland et religiøst
Samfund, som vakte megen Opsigt; men
rastløs, som hun var, opgav hun det og døde i
Franeker med bristede Forhaabninger. I fl.
Skr (især i <i>Le témoignage de vérité</i>) udviklede
hun sine mystisk-teosofiske Tanker med en
Blanding af Genialitet og Galskab. (<sp>Litt.</sp>:
<sp>Moltesen</sp>, »A. B. og hendes Ophold i
Sønderjylland« i »Kirkehistoriske Samlinger« [IV
1892]; <sp>A. R. Macewen</sp>, <i>A. B., Quietist</i>
[London 1910]).
<i>L. M.</i>
</chapter>

<chapter name="Bourke">
<b>Bourke</b> [bə.k], rask opblomstrende By i den
britisk-australske Koloni New-South-Wales,
Grevskabet Cowper, liggende i det indre af
Landet ved den sejlbare Darling, er
Dampskibsstation, der staar i Jernbaneforbindelse med
Sydney, og har c. 4000 Indb., der driver stor
Handel med Landbrugsprodukter.
<i>M. V.</i>
</chapter>

<chapter name="Bourke, Edmund">
<b>Bourke</b> [burk, eng. bə.k], <sp>Edmund</sp>, dansk
Diplomat, f. 1761 paa St Croix, d. 1821 i Paris,
var af irsk Byrd og arvede en stor Formue
efter sin Fader, som var Plantageejer. Han blev
1789 Chargé d'affaires og 1790—92 Sendemand
ved det polske Hof; sendtes derefter til Neapel,
1797 til Sthlm og 1801 til Madrid. Under et
Ophold i Danmark brugtes han 1814 som
Fredsunderhandler i Kiel og viste under disse
vanskelige Forhold stor Dygtighed. Han blev
derefter Sendemand i London og 1820 i Paris. 1814
var B. ophøjet til Geheimekonferensraad og
1819 til Lensgreve.
<i>E. E.</i>
</chapter>

<chapter name="Bourke, R. S. (se Mayo)">
<b>Bourke</b> [bə.k], <sp>R. S.</sp>, se <sp>Mayo</sp>.
</chapter>

<chapter name="Bourmont, Louis Auguste Victor de Ghaisnes">
<b>Bourmont</b> [bur↱mǡ], <sp>Louis Auguste
Victor de Ghaisnes</sp>, Greve, Marskal af
Frankrig, f. 2. Septbr 1773, d. 27. Oktbr 1846. Som
16aarig traadte han ind i Garden, men
