af Voks, Terpentinolie og Farvestof,
undertiden med Indblanding af lidt Olie og Harpiks,
ofte med et Indhold af Harpikssæbe, der
muliggør en samtidig Indblanding af Vand.
<i>K. M.</i>
</chapter>

<chapter name="blank verse">
<b>blank verse</b> [↱b£äŋk-↱və.s] er den eng.
Betegnelse for en Verseart, der i sin strengeste
regulære Form bestaar af femfodet jambiske,
urimede Linier, hver indeholdende ti Stavelser,
som i flg. Vers:

<poem>And Dóra sáid, »My úncle tóok the bóy;
But, Máry, lét me líve and wórk with yóu:
He sáys that hé will néver sée me móre«.</poem>
(Tennyson).

Gennemført saa ensartet over en længere
metrisk Periode vilde Versemaalet dog virke
med en uudholdelig Monotoni. Men ved Akcent-Skiften
og Indførelse af Ekstra-Stavelser er det
muligt at give det en yderst mangfoldig
Variation, som end mere forøges ved den for denne
Verseart alm. umiddelbare Fortsættelse af
Tanken fra een Linie til den næste.

b. v. indførtes i engelsk Litt. henimod Midten
af 16. Aarh. af Jarlen af Surrey (Henry
Howard), der oversatte Dele af <i>Æneiden</i> i dette
Versemaal. I dram. Poesi benyttedes det
første Gang i Tragedien <i>Gorboduc</i> (af Norton og
Sackville), som spilledes for Hoffet 1562. Men
det var Marlowe, der i sin Tragedie <i>Tamburlaine
the Great</i> (c. 1587) førte b. v. frem paa
den offentlige Skueplads og slog det fast som
alm. Vehikel for tragisk dram. Poesi. Siden da
har dette Versemaal med dets naturlig faldende
Rytmer været hævdbundet i den eng. Tragedie
(med Undtagelse af en forsvindende Periode,
ledet af Dryden, i sidste Halvdel af 17. Aarh.);
det benyttedes og udvikledes af Renaissancetidens
store Dramatikere, fremfor alle af
Shakespeare, og af senere Forfattere i deres dram.
Digtning, som Byron, Shelley og Swinburne.
Ogsaa i Digtning af fortællende, beskrivende og
anden ikke-dram. Art er det hyppig blevet
anvendt og blev undertiden bevidst optaget som
en Naturlighedens Protest mod en kunstigere
Stil; af Digtere, der har benyttet det uden for
Dramaet, kan bl. mange andre nævnes: Milton,
Thomson, Young, Cowper, Wordsworth.
Shelley, Browning, Mrs. Browning, Tennyson.
<i>(Ad. H.) I. O.</i>
</chapter>

<chapter name="blanquette">
<b>blanquette</b> [blã↱kæt], 1) To Sorter lette
Hvidvine fra Gascogne og Languedoc.

2) En Slags uren Soda, der navnlig tidligere
fremstilledes ved Middelhavskysterne af forsk.
Havplanters Aske. Nu bruges denne Aske
næsten kun som Raamateriale ved
Fremstillingen af Jod.
<i>K. M.</i>
</chapter>

<chapter name="Blanqui, Jérome Adolphe">
<b>Blanqui</b> [blã↱ki], <sp>Jérome Adolphe</sp>, fr.
Socialøkonom (1798—1854), afløste 1833 J. B.
Say som Prof. ved <i>Conservatoire des arts et
métiers</i>. Oprindelig en Tilhænger af den
Say'ske konservative Skole hældede han senere til
Saint-Simonismen og var endog i nogen Tid
Medarbejder i denne Retnings Organ <i>Le
Producteur</i>. I Udlandet blev B. bekendt navnlig
ved den for sin Tid fortjenstfulde <i>Histoire de
l'Économie politique en Europe depuis les
anciens jusqu'à nos jours</i> (2 Bd, 1838, 4. Udg.
1860), der er oversat til fl. Sprog. Megen
Anseelse vandt hans socialpolitiske Monografi <i>Les
classes ouvrières en France</i> (1848).
<i>K. V. H.</i>
</chapter>

<chapter name="Blanqui, Louis Auguste">
<b>Blanqui</b> [blã↱ki], <sp>Louis Auguste</sp>, fr.
Revolutionsmand, foreg.'s Broder, f. 7. Febr
1805 i Nizza, d. 1. Jan. 1881. B. kastede sig
tidlig ind i politiske Sammensværgelser og
Opstandsforsøg og blev allerede 1827 haardt saaret
et saadant. 1830 kæmpede han tappert i
Julidagene, men blev snart en lige saa bitter
Fjende af det ny Kongedømme som af det gl. og fik
1832 sin første Fængselsstraf som Medlem af et
hemmeligt Selskab. 1835 dømtes han til 2 Aars
Fængsel for ulovlig Tilvirkning af Krudt; ledede
tilligemed Barbès 12. Maj 1839 Opstanden i
Paris og forstod i 6 Maaneder at undgaa Politiets
Efterforskning; dømtes i Jan. 1840 til Døden
uden at ville forsvare sig for Pairskamret, men
Straffen omdannedes til livsvarigt Fængsel.
Efter Februar-Revolutionen 1848 løslodes han, men
brugte straks sin Frihed til at fremkalde
Tumulterne 17. Marts, 16. April og 15. Maj og fik
efter den sidste en ny Fængselsstraf paa 10 Aar
1849—59. Han levede derefter rolig i England i
2 Aar, blev paa en Gennemrejse 1861 anholdt
og fik 4 Aars Fængsel som Medlem af et
hemmeligt Selskab; drog efter udstaaet Straf til
Belgien og kom først tilbage til Paris Septbr
1870. Som ubøjelig Fanatiker optog han straks
sit gamle Haandværk, tog virksom Del i
Overfaldet 31. Oktbr paa Forsvarsregeringen og
vedblev at ophidse Arbejderne mod den ved sit
Blad <i>La patrie en danger</i>. Han medvirkede
derved til de ny Optøjer i Jan. 1871 og til at bane
Vej for Kommunens Oprør; valgtes i Marts til
Medlem af dens Raad, skønt han havde forladt
Paris for at agitere andensteds, men blev her
fængslet og 1872 dømt til Deportation. For sit
Helbreds Skyld blev han holdt tilbage i
Frankrig indtil den alm. Benaadning 1879. Forgæves
søgte hans Tilhængere at skaffe ham Sæde i
Deputeretkamret; hans sidste Gerning var at
grundlægge et Blad med den betegnende Titel:
<i>Ni dieu, ni maître</i> (Hverken Gud ell. Herre).
Af sine 76 Aar tilbragte B. omtr. Halvdelen (34)
i Fængsel. En Gruppe af de fr. Socialister
kalder sig <sp>Blanquister</sp>.
<i>E. E.</i>
</chapter>

<chapter name="Blanquilla">
<b>Blanquilla</b> [blaŋ↱kil<sub>j</sub>a], lille Ø i Vestindien
ved Venezuelas Kyst.
</chapter>

<chapter name="Blantyre">
<b>Blantyre</b> [↱b£änta^i<sub>ə</sub> ell. b£<sub>ə</sub>n↱ta^i<sub>ə</sub>], <sp>Low B.</sp>,
By i Skotland, Lanarkshire, ligger 12 km SØ. f.
Glasgow mellem Floderne Calder og Clyde,
(1911, som Kirkesogn) 9066 Indb. B. har
Bomuldsvæverier. Her er David Livingstone født.
<i>G. Ht.</i>
</chapter>

<chapter name="Blaps (se Dødningebille)">
<b>Blaps,</b> se <sp>Dødningebille</sp>.
</chapter>

<chapter name="Blaramberg, Paul">
<b>Blaramberg</b> [↱b£ar<sub>a</sub>mb<sub>e</sub>rk], <sp>Paul</sp>, russisk
Komponist, f. 26. Septbr 1841 i Orenburg,
studerede Jura og samtidig Musik under
<sp>Balakirev</sp>. B., der 1870 opgav sin Embedsstilling
for at blive Journalist, er blevet bekendt som
Komponist af Operaen »Maria Tudor«, Musik til
Ostrovski's »Wojewoden«, Kantaten »Dæmonen«
(Lermontov's Digt), en Symfoni o. m. Han
hører til den ny-russiske Retning, og hans Musik
har et nationalt Præg.
<i>W. B.</i>
</chapter>

<chapter name="Blarer, Ambrosius">
<b>Blarer</b> (<sp>Blaurer</sp>, <sp>Blaarer</sp>),
<sp>Ambrosius</sp>, Württembergs Reformator, f. i Konstans
1492, d. i Winterthur 1564. B. studerede i
Tübingen, hvor han traf sammen med den unge
Melanchton. 1515 gik han i det württembergske
