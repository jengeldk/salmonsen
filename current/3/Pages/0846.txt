»Svinefylking«, Spidsen af Kilen vendt mod
Kasteren.
<i>K. A. K.</i>
</chapter>

<chapter name="Bowman, Sir William">
<b>Bowman</b> [↱bo<sub>u</sub>m<sub>ä</sub>n], <sp>Sir William</sp>, eng.
Læge, f. 26. Juli 1816 i Nantwich i Cheshire, d.
29. Marts 1892 i London. B. studerede dels
i England, dels i talrige af Fastlandets Byer,
blev 1838 Prosektor og Kurator ved det anat.
Museum i London og gjorde sig her hurtig
bekendt ved sine Undersøgelser af de
tværstribede Muskler og de Malpighiske Legemer i
Nyrerne. Sammen med <sp>Todd</sp> udgav han det
epokegørende Værk: <i>Physiological anatomy and
physiology of man</i> (1845—56). Hans Navn er
knyttet til adskillige Betegnelser i Anatomien,
f. Eks. B.'s Kapsler, B.'s Membran. Ogsaa som
Øjenlæge har han faaet stor Betydning. 1846 blev
han <i>Assistant Surgeon</i> ved <i>Royal London
ophthalmic hospital</i> (Moorfields), 1854 <i>Surgeon</i>
smst., i hvilken Stilling han havde stor Bet.
som Lærer. 1877 maatte han p. Gr. a. opnaaet
Aldersgrænse opgive sin Stilling, men blev
hædret med at blive <i>Consulting Surgeon</i> og
Vicepræsident for Hospitalet. 1849 udgav han en
Bog om Øjenoperationer, og senere har han
skrevet en Del navnlig i Tidsskr. Som
Øjenlæge er han blevet mest bekendt ved sin
Behandling af Taarevejslidelserne. Hans Navn er
knyttet til fl. Øjeninstrumenter, bl. a. er B.'s
Sonder kendte af alle Læger. Paa mange
Maader er B. blevet hædret: han blev den første
Præsident for det engelske oftalmologiske
Selskab (1880), der indførtes en <i>B.-Lecture</i> og
oprettedes et <i>B.-Memorial fund</i> o. s. v. Faa Læger
var saa alm. ansete som han.
<i>G. N.</i>
</chapter>

<chapter name="Bowmanville">
<b>Bowmanville</b> [↱bo<sub>u</sub>m<sub>ä</sub>nvi£], By i Prov.
Ontario af Dominion of Canada, ligger 70 km NNØ.
f. Toronto i Nærheden af Lake Ontario's
nordlige Bred. (1901) 2731 Indb. B. har Tilvirkning
af Orgler og Klaverer.
<i>H. P. S.</i>
</chapter>

<chapter name="Bowness">
<b>Bowness</b> [↱bo<sub>u</sub>nes], By i England, Grevskabet
Westmoreland, ligger 8 km S. f. Ambleside paa
Østsiden af den langstrakte Sø Windermere.
(1911) 2877 Indb. B. er meget stærkt besøgt af
Turister, der herfra foretager Udflugter i den
smukke Søregion i de cumbriske Bjerge. 1. Apr.
1905 blev B. indlemmet i Byen Windermere.
<i>G. Ht.</i>
</chapter>

<chapter name="Bowring, John">
<b>Bowring</b> [↱ba^ur<sub>i</sub>ŋ ell. ↱bo<sub>u</sub>r<sub>i</sub>ŋ], <sp>John</sp>, eng.
Diplomat og Forf., f. 17. Oktbr 1792, d. 23.
Novbr 1872, var Købmandssøn og indtraadte
1811 i et Handelshus i London. Allerede tidlig
fik han Lejlighed til at lære fl. fremmede Sprog,
og da han havde et ualmindeligt Sprogtalent og
senere gjorde omfattende Rejser rundt om i
Europa (besøgte 1829 Danmark), tilegnede han
sig efterhaanden grundigt Kendskab til ikke
mindre end 40 Sprog og deres Litteraturer.
Dette satte ham i Stand til at gøre sine
Landsmænd bekendt med fremmede Digtninge, især
Folkesange, idet han 1821—32 udgav en Række
ypperlige Oversættelser fra de nordiske, tyske,
hollandske, spanske, ungarske og fl. slaviske
Sprog. Ogsaa skrev han selv mange Digte og
Salmer, som vandt Bifald og Udbredelse (<i>Matins
and vespers</i> [1823]). Han var nøje knyttet til
den radikale Tænker Bentham og hyldede
afgjort hans Lære, blev 1824 Medarbejder og
1825—28 Redaktør af Tidsskr. <i>Westminster Review</i>
samt udgav 1838—43 Bentham's samlede
Værker i 10 Bd, med en dertil knyttet
Levnedsskildring. Endvidere virkede B. for Frihedens Sag
ved livlig Deltagelse i politiske Foreninger og
Folkemøder samt nærede varm Interesse for
Frihedskampene i Spanien o. a. Lande. Han
blev derfor 1822 fængslet i Calais, mistænkt for
at være en revolutionær Udsending, og først
løsladt ved Canning's Mellemkomst. Efter
Julirevolutionen 1830 affattede han en
Lykønskningsadresse fra Londons Borgere til det fr.
Folk og gik selv som dens Overbringer til
Paris. 1828—31 brugtes B. af sin Regering til at
undersøge fl. fremmede Landes
Regnskabsvæsen, afgav en Række dygtige Beretninger
herom og gav derved Stødet til en fuldstændig
Omdannelse af Englands offentlige
Regnskabsvæsen. Senere (1831—40) fik han Opgaven at
undersøge Handelsforholdene og havde
Sendelser til Frankrig, Tyskland, Schweiz og Italien:
hans lærerige Indberetninger havde væsentlig
Del i at forberede Toldreformen 1842. B. var
1835—37 og paa ny 1841—48 Medlem af
Underhuset og en ivrig Forkæmper for Frihandelen;
blev 1849 Konsul i Kanton og 1854 Guvernør i
Hongkong og eng. Minister i Kina; rejste 1855
til Siam og afsluttede en vigtig Handelspagt og
lod 1856 paa egen Haand, efter en Strid med
de kin. Myndigheder, Kanton bombardere. Dette
Skridt vakte megen Uvillie hjemme, men
Palmerston billigede hans Færd, og først 1859
kaldtes han hjem. Paa Tilbagerejsen besøgte han
Filippinerne og beskrev senere disse Øer,
ligesom han 1857 havde skildret Siams Forhold.
1861 sendtes B. til Italien for at underhandle
om en Handelspagt og sluttede senere, som
Repræsentant for Siam's og Havaji's Regeringer,
fl. saadanne med europæiske Stater. Ogsaa for
Decimalsystemets Indførelse i England og for
Fængselsvæsenets Reform var B. meget ivrig.
1854 blev han ophøjet til Ridder. 1877 udkom
hans <i>Autobiographical recollections</i>.
<i>E. E.</i>
</chapter>

<chapter name="Box (Kasse m. v.)">
<b>Box</b> [båks] (eng.), Kasse, Æske, Daase. I
Bankvæsenet bet. B. et Rum i Bankens
Hvælving, som udlejes til Kunder mod en aarlig
Betaling, for at de deri kan opbevare
Værdisager. I Alm. kræves der til at aabne Rummet
to Nøgler, af hvilke Banken har den ene og
Lejeren den anden. I Rummet findes en Kasse,
hvortil kun Lejeren har Nøglen. Saadanne B.
findes i alle de større Banker. — En
<sp>Post-Office-B.</sp> er en paa Posthuset anbragt B., i
hvilken Breve til Lejeren nedlægges, saa at
kun han kan udtage dem.
<i>(E. M.). Th. O.</i>
</chapter>

<chapter name="Box (Spiltov eller Aflukke)">
<b>Box</b> [båks], stort Spiltov ell. Aflukke i en
Stald, hvori en Hest gaar løs.
<i>(C. G. B.). O. P.</i>
</chapter>

<chapter name="Boxberger, Robert">
<b>Boxberger</b> [↱båksbærg<sub>ə</sub>r], <sp>Robert</sp>, tysk
Litteraturhistoriker, f. i Gotha 28. Maj 1836,
studerede Filosofi i Jena og var senere virksom
som Lærer i fl. tyske Byer. Hans omhyggelige
Enkeltundersøgelser har vundet ham et anset
Navn, og han har deltaget i Udgivelsen af en
Række tyske Klassikeres Værker, bl. a. Schiller,
Lessing, Hoffmann, Immermann og Lenau.
<i>C. B-s.</i>
</chapter>

<chapter name="Boxhagen-Rummelsburg (se Rummelsburg)">
<b>Boxhagen-Rummelsburg</b>
[↱båksha.g<sub>ə</sub>n-↱rom<sub>ə</sub>lsburk], se <sp>Rummelsburg</sp>.
</chapter>
