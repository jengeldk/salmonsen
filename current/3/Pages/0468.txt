Trykfornemmelsen, idet han samtidig gjorde det i
høj Grad sandsynligt, at ogsaa
Smertefornemmelsen har sine særlige Organer. Ogsaa til den
fysiol. Optik har han leveret et udmærket
Bidrag ved sin Undersøgelse af Hornhindens
Krumning og Tykkelse. B. var en original og
selvstændig Forsker, med et udviklet mek.
Talent. Han har konstrueret en Rk. sindrige fysiol.
Apparater og Instrumenter, navnlig til
Registrering af Muskelarbejdet og Maaling af
Varmeudvikling.
<i>S. T.</i>
</chapter>

<chapter name="Blix, Peter Andreas">
<b>Blix,</b> <sp>Peter Andreas</sp>, norsk Arkitekt og
Ingeniør, f. i Frederiksværn 4. Novbr 1831, d.
i Vik, Sogn, 31. Jan. 1901, gennemgik 1850—54
Arkitektur- og Ingeniørafdelingen ved
Polyteknikum i Hannover, var 1856—63 ansat ved
Kanalvæsenet, 1863—68 ved Bergens
Stadsingeniørkontor, praktiserede derefter som privat Ingeniør
indtil 1873, var 1874—78 Arkitekt ved
Jernbaneanlæggene og opførte i denne Tid et stort
Antal Stationsbygninger paa Røros-, Jæder- og
Smaalensbanerne. 1879—83 havde han,
samtidig med, at han forestod Opførelsen af
Bergens Børs, Ledelsen af Genrejsningsarbejderne
ved Haakonshallen og Domkirken i Bergen.
Herved kom han til at genoptage en fra
Ungdommen af næret Interesse for den norske
Bygningskunsts Historie og disse Studiers
praktiske Anvendelse ved Restaurationsarbejder. I
disse Aar restaurerede han for egne Midler
Hoprekstad og Hove Kirker, begge i Vik,
navnlig den sidste en Perle af norsk Bygningskunst
fra c. 1200, erhvervet af B. og, efter pietetsfuld
Restauration, skænket den norske Stat. En Del
af sine Resultater ang. middelalderlig norsk
Bygningskunst fremlagde han i »Nogle
Undersøgelser i Borgund og Urnæs Kirker« (1895)
og i en af Fototypier og Tegninger ledsaget
Afh. indeholdende »Undersøgelser paa
Valdisholm i Glommen i Eidsberg og paa Stensholmen
i Mjøsen« (1897). Af grundlæggende Bet. blev
dernæst fremfor alt hans
arkæologisk-arkitekturhistoriske Undersøgelser af Akershus Slot,
for hvis Genrejsning han udarbejdede Planer
i fl. Alternativer (Plancheværket »Akershus«
og »Et Udkast til Genrejsning af Akershus Slot«,
begge udg. 1898). B. stiftede 1874 »Norsk
Ingeniør- og Arkitektforening« og var Redaktør
for de to første Aargange (1878—79) af dens
Tidsskrift.
<i>K. V. H.</i>
</chapter>

<chapter name="Blix, Ragnvald">
<b>Blix,</b> <sp>Ragnvald</sp>, norsk Karikaturtegner, f.
12. Septbr 1882 i Kria, tog Artium og 2. Eksamen
1902—03. Straks efter begyndte han paa
Harriet Backer's Malerskole, men drev det ikke til
noget videre her og overtog saa en Plads som
Tegner i Vittighedsbladet »Tyrihans« (Septbr
1902—Juni 1903). Samtidig tegnede han ogsaa
for Dagspressen, bl. a. i »Verdens Gang«, i
»Fluesoppen« og illustrerede nogle mindre
Bøger. Sommeren 1903 rejste han til Italien og
senere til Paris. 1904 udgav han i Kbhvn et
Julehæfte »Karikaturer af nordiske Forfattere«.
Et andet Hæfte med satiriske Tegninger,
»Broderfolkenes Farvel« udkom 1905 i Kria, og 1908
udkom i Paris <i>Le voile tombe</i>, en Samling
yderst uærbødige Karikaturer efter berømte
Mesteres berømteste Billeder. Denne Samling
er udkommet paa fl. europæiske Forlag, bl. a.
i Tyskland under Titlen »Nach alten Meistern,
Blix-Album«. I Paris, hvor han har taget
Ophold for længere Tid, udstillede han 1905 og
1906 paa <i>Salon des Indépendents</i> og har tegnet
i fl. Blade, saaledes i <i>Le Journal</i>, <i>La vie
parisienne</i>, <i>Le rire</i> o. fl. Han er nu, ligesom Olaf
Gulbransson, knyttet til det bekendte
Münchenerblad »Simplicissimus«, til hvis dygtigste og
mest benyttede Kræfter han hører. B.
aabenbarer i sine Karikaturer en ung og overgiven,
undertiden ikke ganske harmløs Evne til
Karakteristik, og han er i Besiddelse af en sikker
og elegant Linieføring.
<i>(Fr. O.) E. L-w.</i>
</chapter>

<chapter name="Blixen">
<b>Blixen</b> (<sp>B.-Finecke</sp>), en uradelig fra
Pommern stammende Slægt, der i 17. Aarh. kom til
Sverige, hvor den natutraliseredes 1723 og 1772
ophøjedes i friherrelig Stand. Svensk General
<sp>Carl Philip</sp> Friherre af B. (1750—1829), der
1801 arvede det ifølge Højesteretsassessor T. E.
F. von Finecke's Testamente oprettede Stamhus
Dallund (s. d.), blev 29. Oktbr 1802 optaget i den
danske Friherrestand med Navnet B.-Finecke.
Hans Sønnesøn Baron C. F. A. B. B.-F. (s. d.)
er Fader til Hofjægermester, Baron <sp>Fred.
B.-F.</sp> (f. 1847), der 11. Febr 1915 fik Bevilling
til at substituere Stamhuset med en
Fideikommiskapital; han besidder tillige Stamhuset
Näsbyholm i Skaane.
<i>P. B. G.</i>
</chapter>

<chapter name="Blixen-Finecke, Carl Frederik Axel Bror">
<b>Blixen-Finecke</b> [-↱fen´ek<sub>ə</sub>], <sp>Carl Frederik
Axel Bror</sp>, Baron, dansk Politiker, f. paa
Dallund 15. Aug. 1822, d. 6. Jan. 1873. Hans
Slægt var opr. pommersk, men allerede hans
Oldefader
oprettede Stamhuset Dallund
i Fyn, og hans
Farfader blev
optaget i den
danske
Friherrestand.

Foruden til
danske og
pommerske
Godser var B.
ogsaa Arving
til
Friherreskabet Näsbyholm
i Skaane. Han,
der kun var 7
Aar gl, da hans
Fader døde,
blev opdraget
under en streng Formynders Tilsyn og stod, da
han blev myndig, med stærk Appetit paa at nyde
Livet og uden nogen ret Modvægt mod dets
Fristelser. Følgen blev, at han snart vandt et vist
Ry for ekstravagant Livsførelse, som fulgte ham
hele Livet igennem. Han studerede nogle Aar i
Tyskland og var her en Tid
Universitetskammerat med Otto v. Bismarck, den senere tyske
Rigskansler. 1848 blev B. revet med af den
nationale Bevægelse, gik frivillig med bl.
»Herregaardsskytterne« og blev Chef for en
Eskadron af disse. Fra 1850 begyndte han at tage
Del i det politiske Liv. Han medbragte hertil
ikke ringe Fortrin: et hurtigt og livligt Hoved,
Friskhed og Oprindelighed i Opfattelsen,
udmærkede Forbindelser og en smuk og vindende

<img>C. F. A. B. Blixen-Finecke.</img>
