forlængede Haar en Slags Halskrave. Farven
glinsende sort med en renhvid V-formet Plet paa
Brystet. Højden 0,8 m, Længden 1,8 m. Udbredt
fra Persien til Assam og derfra gennem Kina
til Formosa; den opholder sig meget i Træerne,
ofte i Smaaselskaber, fortærende Kastanier,
Valnødder, Morbær, Vindruer o. l.; en nærstaaende
Art <i>U. japonicus</i> findes i Japan. (Beslægtet
er <sp>Brille-B.</sp> (<i>U. ornatus</i>) i de peruvianske
Andes-Bjerge).

<sp>Den malajiske B.</sp> ell. <sp>Biruangen</sp>
(<i>U. malayanus</i>), Fig. 1. er ligeledes mindre,
kun 1,25 m lang; let kendelig paa sit korte
Hoved med bred Snude, smaa Ører, ganske
smaa Øjne og navnlig paa sin korthaarede
tiltrykte Pels. Tungen er meget lang, Fødderne
store. Pelsen sort, Snuden brungraalig; paa
Brystet en hesteskoformet gullig Plet. Denne
lille Art er udbredt paa Malaka, Sumatra,
Java, Borneo, Tenasserim, Arakan, Chittagong
og Bagindien; dens ejendommelige kejtede
Bevægelser giver den et komisk Udseende; den
er en godmodig og skikkelig Skabning.

<img>Fig. 1. Malajisk Bjørn (Biruang).</img>

<sp>Is-B.</sp> ell. <sp>Hvid-B.</sp> (<i>U. maritimus</i>), Fig. 2. er
enDel afvigende fra de andre B., baade i Udseende
og Levemaade; den er den største af alle
nulevende Arter og naar en Kroplængde af 2,8 m
og en Skulderhøjde paa 1,4 m; Vægten indtil
6—800 kg. Den er i Skabning noget slankere
med lang Hals og højere Ben; Hovedet er
forholdsvis mindre og ejendommeligt formet med
lav Pande, højest foran Øjnene, ikke saa
spidssnudet som hos de andre B.; Varbørster
mangler, Ørerne meget smaa; Halen længere;
Labberne lange og mægtigt brede, Fodsaalerne
behaarede. Pelsen lang og meget tæt; Farven helt
hvid med mere ell. mindre gullig Tone, efter
Sigende stærkest hos de gl. Individer; kun den
nøgne Snude og Kløerne er sorte, Øjnene
graabrune. Is-B. er udelukkende udbredt i de
arktiske Egne, navnlig hvor Havet er isdækket
den meste Del af Aaret; den træffes paa
Spitsbergen, Novaja-Semlja, Sibiriens og
Nordamerikas Kystegne (ned til 55°) samt i
Nord-Grønland; den strejfer vidt om og føres nu og da
paa Isen til Islands og Norges Kyster; den er
en fortrinlig Svømmer og Dykker, der ofte
træffes langt fra Land og Is, svømmende i
Havet; dens Hovedopholdssted er dog
Iskanterne, hvor den jager Sælerne, dens
Yndlingsføde; alle Sælarter lige fra den lille Ringsæl
til Hvalrossen maa holde for, den sidste
overvindes dog ikke uden haard Kamp; for øvrigt
tager den ogsaa Vandfugle og samles ofte i
Flok ved Hvalaadsler, som de kan vejre paa
store Afstande; kun sjældnere jager de Rener,
og de fortærer ogsaa gerne Bær og Græs, naar
de kan finde det; de udviser stor Snildhed og
Omtanke, naar de sniger sig ind paa de
hvilende Sæler, ell. naar de venter taalmodigt paa
disse ved deres Aandehuller i Isen; deres
Nysgerrighed er vel kendt af Polarfarerne; de
nærmer sig uden Frygt Skibene og finder
derved deres Død, da de p. Gr. a. deres kostbare
Pels er meget efterstræbte; Kødet er
velsmagende. Parringen foregaar i Juli og August;
kun Hunnen gaar i Hi i en Snehule, hvor de
to Unger, der knap er saa store som Kaniner,
fødes; Hannerne og de unge Hunner gaar ikke
i Hi, men søger om Vinteren ud paa Isen og
vender først om Foraaret tilbage til Kysterne.

Atter stærkt afvigende og dannende en Slægt
for siger <sp>Læbebjørnen</sp> (<sp>Bana</sp>, <i>Melurus
labiatus</i>), udbredt i Forindien fra Himalaya til Kap
Comorin samt paa Ceylon; mærkelig ved sin
langt udtrukne Snude — med flad Snudebrusk
— og Læber; de sidste er i høj Grad bevægelige
og kan strækkes langt ud, næsten som et Rør.
Den er af Størrelse som den tibetanske B.,
hvilken den ligner i Farven, idet den ligesom denne
er sort med hvid hesteskoformet Brystplet;
Pelsen er derimod meget grov og tottet;
Benene lave, med store Fødder og uhyre store,
seglformede Kløer, der minder om Dovendyrenes;
en Ejendommelighed i Kraniet er, at det
midterste Par Fortænder i Overmunden falder
meget tidligt ud. Føden er hovedsagelig sorte
Myrer, Termitter, Biller, Frugter, Honning o. l.,
med de mægtige Kløer skraber de Termit- og

<img>Fig. 2. Is-Bjørn.</img>
