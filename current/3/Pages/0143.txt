Den omtales fra den ældste Tid af Israel's
Historie, og dens Indbyggere levede af Agerbrug,
Vin- og Kvægavl. I den havde David o. fl.
fremragende Mænd (Joab, Abisai, Asahel) deres
Hjemstavn, og den danner Scenen for
Fortællingen om Rut. Dens Beliggenhed gav den
strategisk Bet., og Rehabeam befæstede den;
senere høres lidet om den; efter Eksilet
befolkedes den af Edomitter. Ifølge Mat. 2 og Luk.
2 var den Kristi Fødeby (med Henvisning til
Mik. 5, 1), og herpaa beror dens senere
Berømmelse. Siden Justinos Martyr (c. 160) viste
man som Kristi Fødselssted en Grotte i B.'s
sydøstlige Hjørne, i hvilken ifølge Hieronymus
Adonis blev dyrket fra Hadrian's Tid.
Konstantin den Store byggede over Hulen en
Basilika, og der oprettedes Klostre og Kirker.
Under Korstogene ødelagde Araberne 1010 Byen,
men ikke Kirken. Balduin blev her kronet
1101, og B. blev Bispesæde. 1831 fordreves
Muhammedanerne af de Kristne; nu bebos B. af
c. 11000 Kristne og kun c. 300 Muhammedanere.
Fødselskirken bestaar af et 10,4 m bredt Midterskib
og 4 smalle og lave Sideskibe, adskilte ved
Søjler, samt et bredt Tværskib, hvis Ender
ligesom Koret danner en halvcirkelformet Apsis.
Paa Søjlerne er der Helgenbilleder fra 12. Aarh.,
bl. a. Hellig-Olaf og Knud den Hellige. To
Trapper i Koret fører til Grotten med
Fødselskapellet (12,4 m langt, 3,9 m bredt), der
oplyses af 32 Lamper; Vægge og Gulv er
belagte med Marmor. Lige under Kirkens Alter
angiver en Sølvstjerne Fødselsstedet, deroverfor
staar Barnets Krybbe (af Marmor), kort
derfra Alteret for de Vises Tilbedelse. Ad en
Klippegang føres man til andre Kapeller,
deriblandt et med Hieronymus' Grav. Kirken
besiddes af den græske, romerske og armeniske
Kirke, som hver har et Kloster i umiddelbar
Forbindelse med den. B. besøges aarlig af
mange Pilgrimme. Dens Indbyggere lever af
Agerbrug og Kvægavl, men tillige af Fabrikation
af Helgenbilleder og Rosenkranse (navnlig
af Perlemor). Paa en Mark Ø. f. Byen vises
Stedet, hvor Englene aabenbarede sig for
Hyrderne; i det hele taget paavises i B. og Omegn
talrige Steder for hellige, bib. og efterbibelske
Begivenheder, 1 km N. f. B. vises Rachel's
Grav. 6 km SV. f. B. findes de 3 Salomodamme,
hvorfra i gl Tid og atter siden 1901
Vandledninger fører til Jerusalem.
<i>J. P.</i>

<img>Klostrene i Betlehem.</img>
</chapter>

<chapter name="betlehemitiske Barnemord">
<b>betlehemitiske Barnemord,</b> Mordet paa
Børnene i Betlehem efter Herodes den Store's
Befaling, se Matth. Evang. 2.
</chapter>

<chapter name="Betlehemitter">
<b>Betlehemitter,</b> 1) Navn paa Hussitterne, efter
Betlehemskapellet i Prag, hvor Huss prædikede.
— 2) en gejstlig Orden, den eneste af
amer. Oprindelse, stiftet 1659 af Peter fra
Bethincourt, Franciskaner i Guatemala, for
Hospitalstjeneste og gratis Skoleundervisning, fik
1673 pavelig Stadfæstelse. En kvindelig Orden
af B. stiftedes 1668.
<i>L. M.</i>
</chapter>

<chapter name="Betleri">
<b>Betleri</b> er den danske, legale Benævnelse for
det strafbare Tiggeri. Hertil kræves i Alm.
<sp>personlig</sp> Henvendelse til <sp>tilfældige</sp>
Personer med Bøn om <sp>Almisse</sp> ɔ: Bidrag til
sit ell. Paarørendes Underhold. B. er altsaa
ikke begaaet, <sp>hvis</sp> Vedk. gennem Aviserne
beder om Hjælp til sig ell. andre (ulovlig
Kollekt, der kun medfører Bødestraf, naar det
sker uden Øvrighedens Tilladelse), <sp>hvis</sp> Vedk.
henvender sig til Personer, til hvem han ved
Slægtskab, Bekendtskab ell. Kald staar i særligt
Forhold, samt <sp>hvis</sp> Vedk. samler Bidrag til
særlige Formaal (sociale, kunstneriske,
patriotiske o. l.). Strafbar som Betler er derimod
foruden den, der selv betler, ogsaa den, der
udsender sine Børn under 14 Aar for at betle.
— Straffen for B., der i L. 3. Marts 1860 er
fastsat til simpelt Fængsel indtil 8 Uger,
Fængsel paa Vand og Brød indtil 15 Dage ell.
Tvangsarbejde indtil 90 Dage, er ved L. 1. Apr.
1905 § 8 (nu L. 1. Apr. 1911) bestemt alternativt
med de nævnte Straffe til Fængsel paa
sædvanlig Fangekost (med Arbejdspligt) indtil
2 Maaneder, men tillige Fængsel indtil 6
Maaneder ell. Tvangsarbejde indtil 2 Aar, for saa
vidt den paagældende 2 Gange i Løbet af de
sidste 5 Aar er dømt til højere Straf end
simpelt Fængsel for B., Løsgængeri, for en
Berigelsesforbrydelse eller visse professionsmæssig
drevne Sædelighedsforbrydelser. (Om den under
visse Betingelser for B. o. fl. a. Forbrydelser i
samme Lov hjemlede Stedfæstelse af
Forbryderen, se <sp>Stedfæstelse</sp>).

I <sp>norsk</sp> Lovgivning findes de gældende
Straffebestemmelser for B. i L. om Løsgængeri,
B. og Drukkenskab af 31. Maj 1900, der traadte
i Kraft 1. Aug. 1907. Ifølge denne Lov, sammenholdt
med L. om Straffelovens Ikrafttræden af
1902, straffes den, som betler til Sædvane ell.
gentagne Gange betler paa et alm. befærdet
ell. for alm. Færdsel bestemt Sted ell.
vandrende fra Hus til Hus, med Fængsel indtil 3
Maaneder. Paa samme Maade straffes den, som
anvender andre til saadant B. ell. tillader
nogen under hans Forsorg staaende Umyndig at
gøre sig skyldig heri. Fritaget for saadan Straf
er den, som har betlet, tvunget af en uforudset
Nødstilstand ell. som p. Gr. a. særlige
Omstændigheder har faaet Politiets Tilladelse.
Personer, som betler paa en truende Maade ell. i
Flok og Følge ell. under falske Foregivender,
der ved Kunstgreb søges givne Tiltro, straffes
ligeledes med Fængsel indtil 3 Maaneder. Med
Bøder straffes den, som udsteder Bevidnelse
e. l. Erklæring til Brug ved strafbart B. B. kan
ogsaa under visse Betingelser give Anledning
til, at Vedk. straffes med Fængsel i indtil 3
