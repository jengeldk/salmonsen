den egl. B. (<i>Spalax typhlus</i>, se Fig.) en af
de stærkest specialiserede Slægter med kun
denne ene Art; Øjnene er yderlig smaa, helt
dækkede af Hud og Pels; Snuden nøgen og
bred, Overlæben ikke spaltet; Gnavetænderne
uhyre store, ragende helt uden for Munden.
Pelsen tæt, blød og jævn, kun paa Kinderne
fra Næseborene til hen under Øjepladserne en
Bræmme af stive børsteagtige Haar; Fodsaalerne
beklædte med lange Haar, Pelsen paa
Ryggen gulbrun med indblandet askegraat,
Hoved og Fødder hvidgraa, Bugsiden mørk
askegraa. Kroplængde 21 cm. B. lever paa
frugtbare og vegetationsrige Steder udbredt i
Egnene om Volga og Don, i Moldau og Dele
af Ungarn og Galizien, i Tyrkiet, Grækenland
til over i Vestasien; almindeligst er den i
Ukraine. Den graver vidtforgrenede Gange
under Jordoverfladen; den gennemgnaver og
fortærer Planterødder og skyder Tuer op
ligesom vore Muldvarpe; kun sjælden viser den sig
over Jorden, men er da hurtig og sky; de 2—4
Unger fødes i en underjordisk Rede. En
nærstaaende Slægt er <i>Rhizomys</i> med udækkede,
men meget smaa Øjne og ganske smaa ydre
Øren; adskillige Arter i Nord-Indien, Tibet,
Kina og Østafrika. Mere afvigende er
<sp>Sandgraveren</sp> (<i>Bathyergus maritimus</i>) fra
Sydafrika; den har smaa Øjne og en ualmindelig
fin og blød Pels, hvidgul paa Rygsiden,
Bugsiden graahvid; lange, stive Børster paa
Hovedet; den ganske lille Hale bærer et
Straalebundt af Haar. Kroplængde c. 25 cm.
Sandgraveren lever i sandede Kystegne, særlig i
Klitter, hvor den anlægger sine Gange tæt
under Jordoverfladen; den hades og forfølges
ivrigt af Bønderne, da den underminerer Jorden
og danner farlige Huller for Hestene, der let
brækker Benene, naar de plumper i. <sp>Den
kapske Jordgraver</sp> (<i>Georychus capensis</i>)
er graabrun; Snuden, Pletter om Øjne og
Øren hvide; Halen forsynet med lang hvid
Haarpensel; Kløerne smaa og svage; alm.
udbredt i Sydafrika. — Endelig maa nævnes de
forunderlige 2 smaa <i>Heterocephalus</i>-Arter, der
er saa godt som ganske nøgne, idet de kun har
ganske enkelte spredte store Haar rundt paa
Kroppen; Huden rosenrødlig; de har i øvrigt
smaa Hoveder, smaa Øjne, ingen ydre Øren,
ret lang Hale og vældige Forpoter; de kommer
aldrig over Jorden; lever i sandede Egne, hvor
deres ejendommelige smaa Sandkratere,
hvorigennem de smækker Sandet op fra deres Gange,
let tiltrækker sig Opmærksomheden; den ene
Art findes i Somali-Landet, den anden i
Vestafrika.
<i>R. Hg.</i>

<img>Blindmus (<i>Spalax typhlus</i>).</img>
</chapter>

<chapter name="Blindniche">
<b>Blindniche</b> [-nisj<sub>ə</sub>] har Form som en Niche,
men mangler Nichens Fordybning i Muren;
den anvendes dels som ydre Dekoration, dels
som Baggrund for Statuer.
<i>(E. S.). C. B-r.</i>
</chapter>

<chapter name="blind Passager">
<b>blind Passager</b> (Søv.) en Person, der —
uden at have løst Billet — skjuler sig i et
Skib før dettes Afgang fra Havn for af en ell.
anden Grund at unddrage sig at komme paa
Passagerlisten ell. for at gøre Rejsen gratis
med Skibet. Naar dette er kommet til Søs,
melder den b. P. sig i Reglen til Skibsføreren
og faar da ofte fri Forplejning sammen med
Mandskabet mod at forrette Tjeneste om Bord.
Naar Skibet kommer til Havn, overgives den
b. P. til Myndighederne. Det lykkes kun
undtagelsesvis en b. P., der selv har medtaget
Proviant, at holde sig skjult paa hele Rejsen.
<i>H. E.</i>
</chapter>

<chapter name="blind Patron">
<b>blind Patron</b> kaldes, i Modsætning til skarpe
og løse Patroner, en Patron, der ikke er
forsynet med Krudtladning og Fænghætte, men
alene bestaar af et Patronhylster med Skarp.
Dette er enten det samme som ved den skarpe
Patron ell. et massivt Træprojektil af samme
Form, saaledes at Patronen har samme
Størrelse og ydre Form som den skarpe. B. P.
bruges dels til at indøve Soldaterne i en
hurtig og sikker Udførelse af de Ladningsgreb,
som skal foretages under Skarpskydningen, dels
til ved Kontrollen af de færdiggjorte Geværer,
og efter at der er udført Reparationer ved
Laasedelene og Magasinet, at prøve disses
Funktionering.
<i>(E. P.). C. Q.</i>
</chapter>

<chapter name="Blindstangning (se Blindstikning)">
<b>Blindstangning,</b> se <sp>Blindstikning</sp>.
</chapter>

<chapter name="Blindsten (se Mursten)">
<b>Blindsten,</b> se <sp>Mursten</sp>.
</chapter>

<chapter name="Blindstikning">
<b>Blindstikning</b> (<sp>Blindstangning</sp>) efter
Aal er et alm. Lejlighedsfiskeri paa vore islagte
Søer og Fjorde. Stangeren hugger Hul i Isen
og stikker »i Blinde« Aalejernet i Bund paa
Steder, hvor han formoder, at Aalen har søgt
Vinterly i Dyndet.
<i>C. V. O.</i>
</chapter>

<chapter name="Blindtarm">
<b>Blindtarm</b> (<i>intestinum cæcum</i>) kaldes det
nederste, i højre Side af Underlivet liggende,
halvkugleformede Parti af Tyktarmens
opadstigende Del, neden for Tyndtarmens
Indmunding i denne (se Fig. til <sp>Indvolde</sp>). Opadtil
gaar B. umiddelbart over i den øvrige Del af
Tyktarmen, medens den nedadtil ender blindt,
paa nær en lille Aabning, der fører ind til det
indre af <i>processus vermiformis</i>, ogsaa kaldet
<i>appendix vermicularis</i> (»det ormformede
Tilhæng«), et lille (5—8 cm langt, c. 1/2 cm tykt),
blindt endende Tarmstykke, der i daglig
Tale ofte forveksles med B. (se
<sp>Blindtarmsbetændelse</sp>), og som hos mange,
navnlig planteædende Dyr naar en forholdsvis
mægtig Udvikling og overtager en vigtig Del
af Tarmfordøjelsen, men hos mange andre Dyr
og hos Mennesket kun er et rudimentært
Organ, der under normale Forhold synes uden
Bet.
<i>S. B.</i>
</chapter>

<chapter name="Blindtarmsbetændelse">
<b>Blindtarmsbetændelse</b> (<i>Perityphlitis</i>) er en
Betændelsesproces omkr. Blindtarmen. Den har
dog kun sjælden sit Udgangspunkt fra denne
