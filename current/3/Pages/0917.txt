særlig efter at den, væsentlige Mangel, der knytter
sig til den, at den ikke kan starte med luftfyldt
Sugeslange, er blevet afhjulpet ved Anbringelse
af en Luftpumpe, der ved Hjælp af en
Vægtstangsarm kan sættes i Forbindelse med
Pumpens Trykrum. Medens Motorsprøjten er
afbildet Tavle II, Fig. 4. er der til Orientering
angaaende Arrangementet ved en
Motorsprøjte hidsat en Tegning af Kjøbenhavns
første Sprøjte af denne Art (Fig. 5).
Motoren er her 6-cylindret og kan udvikle
normalt 75 H. K. Omdrejningstallet er 1000—1150,
medens Pumpens er c. 1500, saa at Forholdet
mellem de to er 2 : 3. Foruden de sædvanlige
Vægtstangsarme, der hører til
Hastighedsindstillingen m. m. ved et Automobil, har
Motorsprøjten tillige, oven over Gearkassen, en Arm,
hvorved Motoren skiftevis kan sættes i
Forbindelse med Pumpen og med Baghjulsaksen til
Vognens Fremføring; trods Vognens betydelige
Vægt: 6 t belastet med Redskaber, Materiel og
indtil 12 Mand, er dens maksimale Hastighed c.
40 km pr Time, vedligeholdt i mindst 1/2 Time,
medens Middelhastigheden er c. 34 km. Bagtil
ses Luftpumpen, medens Centrifugalpumpen
med sine Udløb til Forbindelse med
Trykslangerne ses ved Bagenden af Vognen; endelig
bemærkes, at Sprøjtens Præstationer som
Pumpe fremgaar af, at disse androg ved en
Pumpeprøve igennem 10 Timer: 2000 l med en
Løftehøjde af 90 m. Denne Motorsprøjte er
indlemmet i Kbhvn's Brandvæsens Materielpark og
ses altsaa at være et baade som Maskine og
som Køretøj særdeles tjenligt Redskab.

<sp>Automobilstigen</sp>, Tavle II, Fig. 3, vil
som Regel være fast forbundet med
Undervognen og derfor bygget som en Drejestige. Ogsaa
ved den vil det naturligste Arrangement være
det, at Benzinmotoren, der tjener til Fremdrift,
tillige ved Omkobling bruges direkte til Stigens
Manøvrering, baade Rejsning og Opskydning,
og denne Form er ogsaa lagt til Grund for det
Forslag om Anskaffelse af en Automobilstige,
som Kbhvn's Kommunalbestyrelse for Tiden har
til Behandling.

Klasse 3. Fast anbragte automatiske B.,
saakaldte <sp>Sprinklere</sp>, er Brusere anbragte
paa en Bygnings permanente
Vandledninger langs Lofterne. De stammer fra
Amerika, men særlig den Grinnel'ske har
fundet Vej til Europa, hvor navnlig England
har adskillige Installationer. Den kræver et vist
Vandtryk og maa anbringes overalt i den
Bygning, der skal beskyttes. Ventillukket er en
Glasprop, der holdes fast ved en Slags
Vægtstang, bestaaende af 3 Metalstykker, som er
sammenloddede ved en Legering, der smelter
ved 55°; en opstaaende Ild smelter denne ved
sin Varme, og Metalstykkerne smækkes da bort
ved Vandets Tryk, saaledes at Vandet kan
strømme ud og spredes over Skivens tandede
Kant til en jævn Regn. I Forbindelse med
Sprinkleranlægget staar en Alarmklokke, der
giver sig til at ringe, naar Vandet strømmer
ud, og derved tilkalder Mandskab.
Sprinkleranlæg egner sig kun ved saadanne Anlæg,
brandfarlige Fabrikker, Varehuse m. m., hvor
en opstaaende Ild har stor Mulighed for hastig
Udbredelse og for at volde stor Skade, saaledes
at den Skade, der kan afstedkommes ved
Vandet, bliver af ringe Bet.

Andre Apparater, der uden at være
automatisk virkende dog er fast anbragte og kan
have Anvendelse i lukkede Rum, særlig i Skibe,
er saadanne, som enten benytter Damp ell.
flammekvælende Luftarter, som Kvælstof eller
Svovlsyrling. Af disse sidste kan nævnes
Claytonsapparatet, som fremstilles af Norddeutsche
Maschinen- und Armaturen Fabrik i Bremen;
men ingen af dem har dog faaet nogen
gennemgribende Bet.
<i>E. L.</i>

<img>Fig. 6. Sprinkler.</img>
</chapter>

<chapter name="Brandsprøjte (se Brandslukningsredskaber)">
<b>Brandsprøjte,</b> se
<sp>Brandslukningsredskaber</sp>.
</chapter>

<chapter name="Brandstiftelse">
<b>Brandstiftelse.</b> Den, der forsætlig stikker
Ild paa en anden Mands Hus ell. Skib, straffes
efter dansk Ret med Strafarbejde fra 2 til 12
Aar. Samme (ell. omtr. samme) Straf rammer
den, der sætter Ild paa sit eget Hus ell. Skib
(ell. paa en andens Hus ell. Skib efter Vedk.'s
egen Begæring ell. med hans Samtykke),
<sp>saafremt</sp> Ildspaasættelsen foretages i en ell.
anden retsstridig Hensigt, f. Eks. for at besvige
en Brandforsikringskasse. Mangler derimod
saadan Hensigt, straffes den, der sætter Ild paa
sit eget Hus, kun med Bøder. En noget mildere
Straf end den ovf. nævnte anvendes, naar den
paagældende Bygning er saa lille, at den maa
betegnes som en Hytte ell. et Skur, ell. naar
det er Baade, Skove, Tørvemoser, Heder ell.
Agre, Tømmer- og Brændeforraad, Korn- og
Høstakke e. a. l. Genstande, paa hvilke der er
stukket Ild. Er de paagældende Ting endnu
mindre, straffes man kun som den, der har
beskadiget en anden Mands Ting (se
<sp>Hærværk</sp>). Omvendt rammes man af en betydelig
strengere Straf end den forannævnte, naar man
sætter Ild paa et Hus ell. et Skib ell. en af de
andre ovf. nævnte Genstande under saadanne
Omstændigheder, at man maatte indse, at
andres Liv derved udsættes for aabenbar Fare,
ell. det sker for at befordre Oprør, Plyndring
o. l. ell. for at forvolde en vidtstrakt
Ødelæggelse; i saa Tilfælde er det ligegyldigt, om
Huset, Skibet o. s. v. tilhører Brandstifteren
selv ell. en anden. — Den, der uforsætlig, men
dog ved Tilsidesættelse af alm. Forsigtighed
afstedkommer Ildsvaade, straffes med Fængsel,
