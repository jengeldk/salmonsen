Dalfører i den østl. Del er <sp>Maudalen</sp>,
<sp>Østreimsdalen</sp> og <sp>Ørsdalen</sp>, samtlige
trange Fjelddale. Mindre Elve og Vande findes
i usædvanlig Mængde, saaledes ikke mindre end
259 Søer og Tjern. Bebyggelsen er indskrænket
til Dalene, der findes kun faa Fjeldgaarde. B.
H. er i gejstlig Henseende Anneks til Helleland
Præstegæld; foruden Bjerkreim Kirke er
der i den saakaldte <sp>Øvrebygd</sp> ved <sp>Ivesdal</sp>
opført et Kapel. Hovednæringen er Agerbrug
og Fædrift med lidt Skovbrug, Ageren er
mager, men Græsgangene gode. Et britisk
Selskab driver i Ørsdalen et Brud for Udvinding
af Molybdænglans og Wolframit. Den øvre
Hovedvej over Jæderen gennemskærer Herredet
omtr. fra S. mod N., kun den søndre Del til
Bjerkreim Kirke er moderne Chaussé, den
øvrige Del gl. bakket Vej. Antagen Indtægt for
1910 udgjorde 211000 Kr. og Formuen 1321000
Kr. Herredets Areal er 693 km<sup>2</sup>, hvoraf 54,7
km<sup>2</sup> Indsøer.
<i>(J. F. W. H.). M. H.</i>
</chapter>

<chapter name="Bjernede">
<b>Bjernede,</b> dansk romansk Kirke, Alsted
Herred, Sjælland, c. 6 km NØ. f. Sorø. Af en
Inskription over Døren ved man, at den nuv.
Stenkirke er opført efter Midten af 12. Aarh. af
Sune Ebbesen til Knardrup (d. 1186). Kirken
er — ligesom Thorsager i Jylland, Horne paa
Fyn og fire Kirker paa Bornholm — en
Rundkirke, 10,4 m i udvendig Diameter. Skibet,
hvortil der foruden et senere tilbygget Vaabenhus
slutter sig et firkantet Kor med halvrund Apsis,
bestaar af 2 Stokværk, dækkede af et kegledannet
Tag, hvorover et lille ottekantet Taarn
med Spir. I Skibets Midte staar 4 svære Søjler,
som ved Krydshvælvinger forbindes med
Væggen, i 2. Stokværk 4 lavstammede, ved
Rundbuer forbundne Piller. Det øverste Stokværk
var vistnok bestemt baade til Gudstjeneste og til
Forsvar. I Aarenes Løb har Kirken været stærkt
ændret, dens øvre Stokværk ødelagt og dækket
af et bispehueformet Saddeltag, men ved en
gennemgribende Restauration (Prof. <sp>Storck</sp>,
1890—92) er den ført tilbage til sin opr.
Skikkelse, hvorved Bygningens Ydre dog efter
manges Mening har tabt sit historiske og maleriske
Præg. Materialet er forneden Granit, foroven
Mursten, Døre og Vinduer af Kildekalk. (<sp>Litt</sp>.:
<sp>Løffler</sp>: »Udsigt over Danmarks
Kirkebygninger«;« <sp>samme</sp>, »Sorø Akademis
Landsbykirker«; »Architecten« VII; <sp>H. Frølen</sp>,
»Nordens befästa Ryndkyrkor«.)
<i>(E. S.). C. A. J.</i>

<img>Bjernede Kirke (før Restaurationen).</img>
</chapter>

<chapter name="Bjerre (dansk Slægtsnavn)">
<b>Bjerre,</b> dansk Slægtsnavn, opstaaet af jyske
Stednavne Bjerre ɔ: Bjerg; jfr <sp>Berg</sp>.
<i>A. O.</i>
</chapter>

<chapter name="Bjerre (se Bjerge)">
<b>Bjerre,</b> se <sp>Bjerge</sp>.
</chapter>

<chapter name="Bjerre, Jakob Jakobsen">
<b>Bjerre,</b> <sp>Jakob Jakobsen</sp>, dansk
Maler, f. 5. Jan. 1864 paa Gaarden Nørrelund i
Engbjerg, nær Harboøre. Efter at have taget
alm. Forberedelseseksamen og arbejdet et Par
Aar ved Landvæsnet kom han 1881 i Malerlære
i Kbhvn og begyndte samtidig at tegne paa
tekn. Skole; fra 1882 studerede han paa
Akademiet cg senere under L. Tuxen. Paa
Charlottenborg udstillede han første Gang 1882
(»Fra en Bondehave«); 1892 blev han Medlem
at den fri Udstilling, hvor der senere næsten
hvert Aar har været Arbejder af ham at se,
B., der aldrig har haft fast Bolig uden for sin
Fødeegn, i Lemvig, Bovbjerg og Harboøre,
senest paa sin Fædrenegaard, har dels malet
Landskaber, dels Figurbilleder, de første fra
forsk., mest vestjyske Egne, de sidste
udelukkende over Motiver fra Hjemmet, med hvis
Skikkelser og Livsytringer han er naaet frem
til den dybeste Fortrolighed, og som han
gengiver med sikker Forstaaelse og indgaaende
Karakteristik. Udmærkede Prøver paa hans
Kunst er »Fra en Folkehøjskoles Foredragssal«
(den Hirschsprung'ske Samling, 1892),
»Harboøre. Guds Børn«, en fremragende
Skildring af et Missionsmøde (Medaille paa
Paris-Udstillingen 1899), »Josef Hav i sin Stue« (1902)
og »Harboørefolk ved Kirken« (1906), der viser,
hvor slaaende naturlig han komponerer over
meget alvorlige og indtrængende Studier, og
som har ikke mindre kulturhistorisk end
kunstnerisk Bet. Ved Siden heraf lærer ogsaa hans
landskabelige Skildringer af alvorsfuld jysk
Natur os at kende B. som en poetisk begavet
Kunstner, der er fuldt Herre over sine
Virkemidler og aldrig misbruger dem til Pikanteri
ell. Sensation, aandeligt i Slægt med Malerne
Hans Smith og Bing som med Digteren St. St.
Blicher. Fra Oktbr 1899 var B. et Aar paa
Studierejse i Italien med længere Ophold i
Firenze, Rom, Pompeji og Sorrento; i
Sommermaanederne malede han i Bjergbyerne
Subiaco og Anticoli Corrado, hvorfra han 1901
udstillede fl. smukke Billeder. 1914 arbejdede
han et halvt Aars Tid i Frankrig, særlig i
Auvergne.
<i>S. M.</i>
</chapter>

<chapter name="Bjerre, Jens Jacobsen Kokholm">
<b>Bjerre,</b> <sp>Jens Jacobsen Kokholm</sp>,
dansk Præst og Politiker, f. 24. Apr. 1847, d.
25. Septbr 1901, var en Bondesøn fra Egnen om
Lemvig, blev 1866 Student, 1871 <i>cand. theol.</i> og
allerede 1872 Kapellan <i>pro loco</i> i Vester- og
Østerhassing nær ved Aalborg, 1876 Sognepræst
smst. og 1887 Provst for Kjær Herred. Han
valgtes 1890 til Landstingsmand og genvalgtes
1898; han hørte til Højre, og skønt han
