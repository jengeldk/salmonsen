1901 er han en af »de 18« i »Svenska
akademien«.
<i>A. M. D.</i>
</chapter>

<chapter name="Bíldudalur">
<b>Bíldudalur</b> [↱bi.ldødalør], en Handelsplads
ved Arnarfjörður i det vestlige Island. Herfra
og fra de omliggende Fjorde drives betydelige
Fiskerier med Dæksfartøjer. I Beg. af 19. Aarh.
havde den Klipfisk, der udførtes fra B., særlig
Ry for at være godt tilvirket, og siden kaldes
hos de Handlende i Kbhvn godt tilvirket
Klipfisk i Alm. <sp>Bildals Klipfisk</sp>.
<i>Th. Th.</i>
</chapter>

<chapter name="Bileam">
<b>Bileam</b> [da. alm. ↱bi´l<sub>e</sub>am]. Da Israelitterne
paa Vandringen fra Ægypten til Kana'an kom
til Moab, sendte Kong Balak af Frygt for deres
Mængde Bud til Profeten B., Beōr's Søn fra
Petōr ved Eufrat, der var Jahvedyrker, og bad
ham komme for mod Betaling at forbande
Israel. Ifølge Elohisten faar han den
guddommelige Tilladelse til at drage med, efter
Jahvisten drager han af Sted uden Tilladelse og
standses derfor paa Vejen af Jahve's Engel,
som hindrer hans Æsel i at gaa frem. Han
føres op til et Sted, hvor han kan se Folket,
men Jahve indgiver ham en Velsignelse i St f.
en Forbandelse, to Gange hos Eloh. (4. Mos. 23)
og to Gange hos Jahv. (4. Mos. 24). Israel
prises her for sin Frugtbarhed, Rigdom,
Tapperhed og vældige Kongemagt, der skal knuse de
omboende Folk (»Stjernen fra Jakob« 24, 17).
Disse Udsagn stammer antagelig fra Kongetiden.
Ifølge Præsteskriftet (4. Mos. 31, 8. 16) hørte
B. til Midianitterne, og fik deres Kvinder til at
forlede Israelitterne til Utugt og Frafald fra
Jahve. Disse to Betragtninger af B. gaar igen
i den senere Jødedom, hvor han dels omtales
som en stor Profet, dels som Typen paa
Ondskab (»ondt Øje«, Hovmod, Begær); det sidste
er han i Ny Test., saaledes Aabenb. 2, 14
(hedder her <sp>Balaam</sp>).
<i>J. P.</i>
</chapter>

<chapter name="Bileamitter (se Nicolaitter)">
<b>Bileamitter,</b> se <sp>Nicolaitter</sp>.
</chapter>

<chapter name="Biledshik">
<b>Biledshik</b> [bile↱dзik] (Byzantinernes
<sp>Belekoma</sp>), By i det tyrk. Vilajet Khodavendikjar
i Lilleasien, ligger paa en Høj ved en Biflod
til Sakaria (de gamles <sp>Sangarius</sp>) og er
næsten udelukkende beboet af Armeniere (c.
800 Huse), der driver Silkeavl, Viriavl og
Tøjfabrikation ell. i Omegnen indvinder Merskum.
Slottet B. var Osmannernes første Erobring
(1299) i det østromerske Rige.
<i>M. V.</i>
</chapter>

<chapter name="Biled ul Dsherid">
<b>Biled ul Dsherid</b> [-dзe-] (<sp>Biledulgerid</sp>,
Belad el Dsherid, d. v. s. Dadelland) kaldtes
indtil den nyere Tid den 2400 km lange
oaserige Landstrækning S. f. Atlasbjergene i det
nordlige Afrika, der omfatter de sydlige Dele
af Marokko, Algier og Tunis. Nu benyttes
Navnet kun om den sydlige Del af Tunis mellem
Schott Gharsa og Schott El Dsherid med de
daddelpalmerige Oaser Tusar, Nafta, El
Hamma o. a. I den nyeste Tid gør Franskmændene
ved Hjælp af artesiske Brønde meget for
Egnens Omdannelse til Kulturland.
<i>C. A.</i>
</chapter>

<chapter name="Biledulgerid (se Biled ul Dsherid)">
<b>Biledulgerid</b> [-dзe-], se <sp>Biled ul Dsherid</sp>.
</chapter>

<chapter name="Bilek">
<b>Bilek,</b> Bileća, lille By og Fæstning i
Herzegovina, ligger nær ved den montenegrinske
Grænse 476 m o. H. ved Vejen fra
Trebinje til Gacko. (1900) 1500 Indb., hvoraf
Halvdelen er Muhammedanere og Halvdelen
Kristne.
<i>H. P. S.</i>
</chapter>

<chapter name="Bilene (se Bille)">
<b>Bilene</b>, se <sp>Bille</sp>.
</chapter>

<chapter name="Bilettbai">
<b>Bilettbai</b> (<sp>Bylotbai</sp>), se <sp>Baffinbai</sp>.
</chapter>

<chapter name="bilfærdig Stand">
<b>bilfærdig Stand,</b> Søudtryk (af tysk »beil«,
Økse), betegner, at et Skib er færdigt, hvad
Skroget angaar, samt forsynet med Undermaster,
derimod ikke med Aptering (se <sp>aptere</sp>),
Rundholter ell. Sejl. Udtrykket er nu gaaet ud
af Brug, men anvendtes tidligere hyppig ved
Kontrakter om Bygning af ny Skibe.
<i>H. P. C.</i>
</chapter>

<chapter name="Bilhana">
<b>Bilhana,</b> kaçmīrsk Digter fra sidste Halvdel
af 11. Aarh. e. Kr. Af ham haves: 1)
»Vikramāṇkacarita« (eller »Vikramāṇkadevacarita«)
(udgivet af Bühler med en meget værdifuld
Indledning), et episk Digt i 18 Bøger, til
Forherligelse af Kong Tribhuvanamalla af
Cālukya-Dynastiet. 2) »Caurīsuratapancāçikā« (»50 Vers
om hemmelig Kærlighed«), en lille Samling af
erotiske Sentenser, meget afvigende i de forsk.
Haandskrifter (udg. af P. v. Bohlen, Berlin
1833. etc.); Titlen er før blevet læst og
forklaret fejlagtig, hvoraf er opstaaet forsk.
ugrundede Sagn, som at Digteren skulde have
heddet Caura (Sanskrit: »Tyv«) ell. været antaget
for en Tyv og have staaet i et hemmeligt
Kærlighedsforhold til en Prinsesse, hvorfor
han blev dømt til Døden, og han skal have
improviseret disse 50 Vers om sin Kærlighedslykke
paa Vejen til Retterstedet og være
blevet benaadet. »Vikramāṇkadevacarita« er
vigtigt i hist. Henseende. B. havde rejst meget
og besøgt Indiens Hovedstæder. Han hylder
den saakaldte Vaidarbha-Stil (s. d.). (<sp>Litt</sp>.:
<sp>Bohlen</sp>'s og <sp>Bühler</sp>'s Indledninger til deres
Udgaver; Bühler i <i>Journal of the Bombay
Branch of the Royal Asiatic Society</i> [1876]).
<i>(S. S.) D. A.</i>
</chapter>

<chapter name="Bilharziasygdom (se Distoma hæmatobium)">
<b>Bilharziasygdom,</b> se <sp>Distoma hæmatobium</sp>.
</chapter>

<chapter name="biliar">
<b>biliar</b> (lat.), hvad der stammer fra Galde
(<i>bilis</i>).
</chapter>

<chapter name="Bili-bili Ø">
<b>Bili-bili</b> Ø i Astrolabebai paa Kejser
Vilhelm's Land paa Nordsiden af Ny-Guinea, er
bekendt for den smukke Papuastamme, der
bebor den og herfra forsyner Kysten indtil
Rukøen med sine Lervarer.
</chapter>

<chapter name="Bilicyanin (se Galde)">
<b>Bilicyanin,</b> se <sp>Galde</sp>.
</chapter>

<chapter name="Bilin">
<b>Bilin,</b> østerrigsk By og bekendt Badested i
Kongeriget Böhmen, ligger 8 km SV. f.
Teplitz ved Biela i en smuk Dal, har et Slot
med Park, der tilhører Fyrst Lobkowitz. (1910)
8345 mest tyske Indb. Agerbrug, Ølbryggeri,.
Dampmølle, Glasværk og Kulgrubedrift. Dalen,
hvori B. ligger, er omgivet af Basaltklipper,
saaledes den for sin smukke Udsigt bekendte
Borschen ell. Bilinerstein (538 m).
<i>G. Ht.</i>

Der findes fl. alkaliske Kilder, <sp>Biliner
Sauerbrunn</sp>, som i stor Udstrækning
forsendes og benyttes som diætetisk Drik,
indeholder 4,7 ‰ tvekulsurt Natron og noget
svovlsurt Natron, <sp>Biliner Sprudel</sp> indeholder
rigelig Kulsyre og benyttes navnlig paa Stedet
til Drikkekure, blandet med Mælk ell. Valle.
Kildernes Vand bruges ogsaa til Bade og til
Inhalation. Stedet søges mest af Patienter med
Blære- og Nyrelidelser, Bronchitis og
Lungelidelser samt Fordøjelsessygdomme.
<i>E. F.</i>
</chapter>

<chapter name="Biliner Pastiller">
<b>Biliner Pastiller</b> indeholder som vigtigste
Bestanddel tvekulsurt Natron (0,06—0,1 g i hver).
De tilberedes dels af de ved Inddampning af
