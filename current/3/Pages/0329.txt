<chapter name="Bisenz">
<b>Bisenz</b> (tschech. <sp>Bzenec</sp>), By i østerrigsk
Prov. Mähren, Knudepunkt paa Statsbanen
Wien—Krakau, ligger i en frugtbar Egn, der er
kendt for at producere Mährens bedste Vin, har
c. 4300 mest czekkiske Indb., der driver Vin-,
Frugt-, Agurke- og Gaaseavl samt nogen
Industri og Handel (Spiritus).
<i>G. Ht.</i>
</chapter>

<chapter name="Biserta">
<b>Biserta,</b> <sp>Bizerta</sp>, <sp>Benzert</sp>, Havnestad
paa Nordkysten af Tunis, S. f. Kap Blanco, næst
efter Toulon Franskmændenes vigtigste
Krigshavn ved Middelhavet, (1911) 12000 Indb. Den
moderne By ligger umiddelbart N. f. en Kanal,
der forbinder B.-Søen med Havet; lidt længere
N. paa ligger det gl. Kastel og den gl.
voldomgivne Araberby med en tarvelig, nu
ubenyttet Havn. Den ny Yderhavn er beskyttet af to
lange Dæmninger og en Bølgebryder. Indgangen
til Kanalen ligger midt i Yderhavnen. Ved
Enden af Kanalen ligger en stor Handelshavn,
bag hvilken Kanalen udmunder i Søen. Denne,
hvori Handelsskibe ikke maa komme, danner
Krigshavnen og er udstyret med Dokker,
Arsenal o. s. v. Paa Bredden ligger Militærbyen
Ferryville. Byen er omgivet af moderne Forter.
Krigshavnen, der behersker den smalleste Del
af Middelhavet mellem Tunis og Sicilien, blev
fuldført 1895. I Nærheden ligger Ruinerne af
den fønikiske Koloni <i>Hippo Zarytos</i>, der senere
delte Skæbne med Karthago og paa Cæsar's
Tid omdannedes til en rom. Koloni. I
Middelalderen, og især efter at den var blevet et
Tilflugtssted for de fra Spanien fordrevne
Maurere, var den en livlig Handelsplads.
<i>C. A.</i>
</chapter>

<chapter name="Bishop, Henry Rowley">
<b>Bishop</b> [↱bi∫<sub>ə</sub>p], <sp>Henry Rowley</sp>, eng.
Komponist (1786—1855). B. dyrkede Musikken
fra Ungdommen og blev 1810 Komponist og
Kapelmester ved Covent-Garden Teatret. B. var en
meget frugtbar Komponist og en ihærdig Arbejder
i Musikkens Tjeneste, og han steg hurtig
i Yndest og Anseelse. 1813 blev han Leder af
det filharmoniske Selskab i London, 1819
Dirigent for Covent-Gardens store Oratorie-Koncerter,
1839 Bakkalaureus i Musik, 1841
Musik-Professor i Edinburgh, 1842 optoges han i
Adelsstanden og blev 1853 Doktor i Musik. B., der
skattedes højt af sine Landsmænd, har
efterladt sig talrige Kompositioner (Operaer og
Syngespil, Kantater og Oratorier, et Bd
<i>Melodies of various nations</i> og nogle Bd <i>National
melodies</i>), der dog ikke er kendte uden for
England, og som — ifølge <sp>Fétis</sp> — heller ikke
har synderlig Værdi ud over den Anvendelse,
B. gjorde af nationale eng., skotske og irske
Melodier.
<i>W. B.</i>
</chapter>

<chapter name="Bishop, Isabella">
<b>Bishop</b> [↱bi∫<sub>ə</sub>p], <sp>Isabella</sp>, eng. Rejsende
og Forfatterinde, f. i Yorkshire 15. Oktbr 1832,
d. 1904. Hun foretog allerede i 22 Aars Alderen
sin første Rejse og har siden foretaget mange
og lange Rejser rundt om i Verden. Paa sine
Rejser fattede hun megen Interesse for
Lægemissionen og har bygget fl. Hospitaler og
Børneasyler i Østen. 1892 blev hun valgt til Medlem
af <i>The Royal Geographical Society</i>, den første
Kvinde, der har nydt den Ære. Hendes første
Bog: <i>The Englishwoman in America</i> udkom
1856; siden fulgte <i>Six Months in the Sandwich
Islands</i> (1896); <i>A Lady's Life in the Rocky
Mountains, Unbeaten Tracks in Japan</i> (1880, 5.
Udg. 1900); <i>The Golden Chersonese</i> (1882),
<i>Journeys in Persia and Kurdistan</i> (1892), <i>Korea
and her Neighbours</i> (1898), <i>The Yangtze Valley
and Beyond</i> (1899) og <i>Pictures from China</i>
(1900).
<i>I. O.</i>
</chapter>

<chapter name="Bishop Auckland">
<b>Bishop Auckland</b> [[↱bi∫<sub>ə</sub>p-↱å.k£<sub>ə</sub>nd], By i de
nordøstlige England, Grevskabet Durham,
ligger paa en Høj ved Wear, har (1911) 13834
Indb., et smukt Raadhus, et gammelt biskoppeligt
Palads, midt i en stor Park, Jernindustri
samt i Nærheden omfangsrige Kulgruber.
<i>G. Ht.</i>
</chapter>

<chapter name="Bishophill">
<b>Bishophill</b> [↱bi∫<sub>ə</sub>phi£], svensk Nybygd i den
nordamer. Stat Illinois ved Jernbanen
mellem Chicago og Burlington. B., der ligger 196
km fra Burlington, anlagdes 1846 af Kommunisten
Erik Janson og opkaldtes efter hans
Fødesogn Biskopskulla. Den opr. kommunistiske
Samfundsorden opløstes i Slutn. af 1850'erne,
og enkelte Mænd blev Ejere af de fleste
Ejendomme. Paa en Del af Omraadet anlagdes en
lille By Galva (en Fordrejelse af Gäfle).
<i>H. P. S.</i>
</chapter>

<chapter name="Bishop'ske Ring">
<b>Bishop'ske Ring</b> [↱bi∫<sub>ə</sub>psk<sub>ə</sub>-] er en bred
ringformet Lysning, der undertiden kan ses omkr.
Solen. B. R. iagttoges først 5. Septbr 1883 af
<sp>Sereno Bishop</sp> i Honolulo og benævntes
efter ham. Ringen viste sig, selv om Himlen
var fuldstændig skyfri; den var indvendig hvid
med en blaalig Tone, og yderst var den rødlig,
undertiden brunlig med Fortoninger til lilla
ell. Purpur, alt efter Himlens øvrige Farver.
Ringens Tilsynekomst skyldes Tilstedeværelsen
i Jordens Atm. af Støvkorn af omtrentlig
samme Størrelse, idet disse da fremkalder
Diffraktionsfænomener i Himmellyset. Af Ringens
Diameter kan Støvkornenes Størrelse beregnes;
1883 havde Støvkornene en Diameter fra
0,001—0,003 mm. Støvet stammede dengang fra
Vulkanudbrudet 27. Aug. s. A. paa Krakatau i
Sunda-Strædet; det holdt sig svævende fl. Aar i
Atmosfæren, og B. R. blev i disse Aar iagttaget
over største Delen af Jorden. Senere Vulkanudbrud
har givet Anledning til lgn. Fænomener.

B. er optisk set nær beslægtet med de kendte
farvede Ringe, man ofte ser i tynde Skyer
indtil nogle Graders Afstand fra Sol ell. Maane.
Ogsaa disse Ringe dannes nemlig, naar de
Vanddraaber, hvoraf Skyerne bestaar, er
omtrentlig lige store.
<i>D. la C.</i>
</chapter>

<chapter name="Bishop Stortford">
<b>Bishop Stortford</b> [↱bi∫<sub>ə</sub>p-↱stå.<sub>ə</sub>tf<sub>å</sub>d], By i det
sydøstlige England, Hertfordshire ved Stort,
har (1911) 8721 Indb., Bryggerier og Handel
med Korn og Malt.
</chapter>

<chapter name="Bishop Wearmouth">
<b>Bishop Wearmouth</b> [↱bi∫<sub>ə</sub>p-↱wi.<sub>ə</sub>m<sub>ə</sub>þ eller
-↱ma^uþ], se <sp>Sunderland</sp>.
</chapter>

<chapter name="Bisidder">
<b>Bisidder</b> kaldes i Embedssproget den, der
under en andens Forsæde gør Tjeneste som
Medlem af en Ret (Assessor), et Regeringskollegium
(deputeret) ell. en Raadsforsamling.
Ogsaa i det ældre Lavssprog benævnedes de
styrende Lavsældste under Oldermanden: B. i
Lavet.
<i>K. Hch.</i>
</chapter>

<chapter name="Bisignano">
<b>Bisignano</b> [bizi↱n<sub>j</sub>ano], By i Syditalien, Prov.
Cosenza, ligger 24 km NNØ. f. Cosenza i en
bjergrig Egn. (1911) 4790 Indb. B. har en
Domkirke. 1020 blev Byen indtaget af Araberne; 3.
Decbr 1887 blev den til Dels ødelagt ved Jordskælv.
<i>H. P. S.</i>
</chapter>
