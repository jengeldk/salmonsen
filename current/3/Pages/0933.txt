<chapter name="Brandywine Creek">
<b>Brandywine Creek</b> [↱bränd<sub>i</sub>wa^in-↱kri.k], en
til Delawares Flodomraade hørende Flod, der
ved Wilmington udmunder i Christiania-Creek.
Her fandt 13. Septbr 1777 et Slag Sted mellem
General Howe's i Chesapeak-Bugten landede
britiske Hær og de unge nordamerikanske
Militstropper under Washington, i hvilket
Lafayette blev saaret. Englænderne sejrede og
besatte 27. Septbr Filadelfia.
</chapter>

<chapter name="Branford">
<b>Branford</b> [↱brändfəd], Havneby og Badested i
U. S. A., Stat Connecticut, ligger 14 km S. f.
Newhaven ved Long Island Sound. (1910) 6047
Indb. B. har fl. Fabrikker.
<i>H. P. S.</i>
</chapter>

<chapter name="Brangwyn, Frank William">
<b>Brangwyn</b> [↱bräŋw<sub>i</sub>n], <sp>Frank William</sp>,
eng. Maler og Raderer, f. 1867 i Brügge
(Belgien). Han uddannede sig i England under W.
Morris, senere paa Rejser i Europa og Orienten.
Under indflydelse af Læreren Morris har han
udfoldet en alsidig kunstindustriel Virksomhed;
hans Raderinger og Litografier hører til
moderne Kunsts mest søgte Blade. Som Maler
dyrkede B. først Friluftsbilledet i impressionistisk
Retning; efter Orientrejserne staar han som en
skarpt udpræget og fremragende
Kunstnerskikkelse. Koloristisk virker hans Billeder i deres
Farvemættethed næsten som orientalske
Tæpper; i Motiver forherliger han det
menneskelige Legemes Arbejde, Haandværkerens og
Mekanikerens. Saaledes i de storstilede, farveyppige,
dekorative Billeder: »Handel og Skibsfart«
(Londons Børs) m. v.; hans 4 berømte
dekorative Malerier i den internationale
Venezia-Udstillings eng. Kunstsal (1905) kom til Mus. i
Leeds. B. er repræsenteret i Luxembourg-Mus.
i Paris, Münchens ny Pinakotek, i Venezia, Prag
m. v. (<sp>Litt.</sp>: <sp>Konody</sp>, »F. B. und seine
Kunst« [1900]).
<i>A. Hk.</i>
</chapter>

<chapter name="Branicki, Franciszek Xawery">
<b>Branicki</b> [bra↱nitski], <sp>Franciszek
Xawery</sp>, af Slægten Korczak, Greve og polsk
Storkronhetman (c. 1729—1819). Han var meget
ærgerrig, og efter at have erhvervet Stanisław
Poniatowski's Gunst lykkedes det ham ved sit
indtagende Ydre og gode Nemme hurtigt at
bane sig Vejen til de højeste Æresposter. Han
kæmpede som Anfører for den kgl. Hær mod
Bondeopstanden i Ukraine og Konføderationen
i Bar, og lønnedes med rige Starostier og
Udnævnelse til Storkronhetman (1774); ikke desto
mindre gled han mere og mere over i Ruslands
Arme, ægtede en nær Slægtning af Potjomkin
og bekæmpede omsider aabenbart den ny
Forfatning af 3. Aug. 1791, idet han var med til at
danne Konføderationen i Targowica. Efter
Polens Undergang spillede han ikke længere
nogen Rolle, men levede Resten af sit Liv som
russ. Undersaat paa sine Godser i Ukraine.
<i>(St. R.). H. C-e.</i>

<chapter name="Branicki, Jan Klemens">
<b>Branicki</b> [bra↱nitski], <sp>Jan Klemens</sp>, af
Slægten Gryff, Greve og polsk Storkronhetman
(1689—1771). Han sluttede sig til den
Konføderation, der 1716 tvang August II til at sende de
sachsiske Tropper bort, stillede sig under
Tronstridighederne efter denne Konges Død paa
sachsisk Side og traadte efter August III's Død
i Spidsen for det republikanske Parti, der
endog tilbød ham Kronen. Han maatte imidlertid
efter Rigsdagen 1764 flygte til Ungarn, men
vendte allerede 1765 tilbage paa Foranledning
af sin Svoger, Stanisław Poniatowski. B. har
spillet en afgørende Rolle i Polens Historie
1715—65, ikke saa meget p. Gr. a. medfødte
Evner som ved sin mæglende Stilling mellem
Konge og Adel og ved sine uhyre Rigdomme,
der skaffede ham stor Indflydelse hos
Smaaadelen og endog fik Nabostaterne til at bejle
til hans Gunst.
<i>(St. R.). H. C-e.</i>
</chapter>

<chapter name="brankede Olier (d. s. s. empyreumatiske Olier)">
<b>brankede Olier,</b> d. s. s.
<sp>empyreumatiske Olier</sp>.
</chapter>

<chapter name="branle">
<b>branle</b> [brã.l] (<sp>bransle</sp>), gammelfr.
Rækkedans med Sang, rolige Bevægelser og et efter
hver Strofe tilbagevendende Omkvæd.
<i>S. L.</i>
</chapter>

<chapter name="Branly, Édouard">
<b>Branly</b> [brã↱li], <sp>Édouard</sp>, fr. Fysiker, f.
1844 i Amiens, 1876 Prof. ved det kat. Univ. i
Paris, tillige <i>Dr. med.</i> og praktiserende Læge.
B. har forfattet forsk. Lærebøger og optiske
Arbejder, men Hovedomraadet for hans
Undersøgelser er Elektricitetslæren. Han har studeret
elektriske Udladninger i Luftarter, særlig det
ultraviolette Lys' Indflydelse herpaa, og
elektriske Bølgers Absorption. Ogsaa Metalpulveres
Ledningsevne har han undersøgt, hvilke
Undersøgelser har faaet Bet. for Telegrafering
uden Traad.
<i>K. S. K.</i>
</chapter>

<chapter name="Bransfield Stræde">
<b>Bransfield Stræde</b> [↱bränsfi.ld-], et
Farvand i det sydlige Ishav, der ligger S. f.
Sydamerika paa c. 64° s. Br. og skiller de
saakaldte sydlige Shetlandsøer fra det antarktiske
Kontinent.
<i>H. P. S.</i>
</chapter>

<chapter name="Brant, Sebastian">
<b>Brant,</b> <sp>Sebastian</sp>, tysk Videnskabsmand
og Digter, f. 1457 i Strassburg, d. smst. 10. Maj
1521. Han studerede Retsvidenskab i Basel, blev
senere Syndikus i sin Fødeby og udviklede sig
til en anset Skribent. Han baade oversatte og
kommenterede mange Forf., skrev selv det
didaktisk-satiriske Digt »Das Narrenschiff« (1494),
der revser de forsk. Stænder og med sine
Træsnit vandt stor Popularitet. »Gesellschaft der
Bibliophilen« forbereder for Tiden en splendid
Ny-Udgave af dette berømte Værk, som fandt
mange Efterlignere, ofte blev eftertrykt og
oversat paa de fleste europæiske Sprog — ja Geisler
von Kaisersberg lagde endog »Narrenschiff« til
Grund for sine Prædikener. Simrock har
forsøgt en Oversættelse til moderne Tysk af Digtet,
som Friedrich Zarncke udgav med Kommentar
1854.
<i>C. B-s.</i>
</chapter>

<chapter name="Brantevik">
<b>Brantevik</b> [-vi.k], Fiskerleje og Søfartsby i
Sverige, Kristianstads Len, ligger paa Skaanes
sydøstlige Kyst 5 km SØ. f. Simrishamn. (1913)
932 Indb. Hjemmehørende i B. var 1905: 102
Fartøjer med i alt 16645 t, og B. har en større
Sejlskibsflaade end nogen anden skaansk
Lokalitet.
<i>G. Ht.</i>
</chapter>

<chapter name="Brantford">
<b>Brantford</b> [↱bräntfəd], By i Prov. Ontario i
Dominion of Canada, ligger 90 km SV. f. Ontario
ved Grand River. (1901) 16631 Indb. B. har en
Anstalt for Blinde, et Institut til Opdragelse af
Indianerbørn og driver betydelig Handel med
U. S. A.
<i>H. P. S.</i>
</chapter>

<chapter name="Branth, Erik Otto">
<b>Branth,</b> <sp>Erik Otto</sp>, dansk-norsk Søofficer,
f. 14. Marts 1756 i Norge, d. 6. Aug. 1825, blev
Sekondløjtnant 1775 og steg efterhaanden til
Kommandør 1788; som Premierløjtnant var han
ansat ved den norske Kanonflotille, som
