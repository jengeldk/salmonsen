den er Sæde for Storhandelen, der især
koncentrerer sig om de tre Torve Domshof,
Domsheide og Markt, hvorfra de vigtige Gader
Langenstrasse og Obernstrasse udgaar. Neustadt,
anlagt 1623—27 paa venstre Weser-Bred, har
et moderne Udseende med brede og lige
Gader; her findes især Pakhuse og Fabrikker.
Uden for Altstadts Stadgrav ligger Forstæderne
i en Halvkreds mod Ø., N. og V., opstaaede i
Løbet af de sidste 80 Aar; de indeholder mest
Privatboliger, hvert Hus beboet af een Familie,
store Lejekaserner findes ikke. Den vestlige
Forstad er dog Sæde for Storindustrien, og
her ligger den 1888 aabnede Frihavn (2000 m
lang, 120 m bred, 6,8 m dyb), hvortil slutter
sig den ny Industri- og Handelsnavn (480000
km<sup>2</sup> med en samlet Kaj-Længde af 10 km, for
Skibe paa indtil 8000 t). I den nordlige Forstad
ligger Centralbanegaarden og den store,
smukke Bürger-Park. Voldene omkr. Altstadt er
sløjfede og omdannede til Parkanlæg og
Promenader. De interessanteste Bygninger ligger i
Altstadt; særlig fremhæves Domkirken St Petri,
hvis ældste Dele er opførte i 11. Aarh.,
Ansgarkirken (13. Aarh.) med et 97 m højt Taarn,
det prægtige got. Raadhus, der stammer fra
Beg. af 15. Aarh., men i 17. Aarh. prydedes
med 3 prægtige Gavle i Renaissancestil (under
Raadhuset findes den ved Wilh. Hauff's
»Phantasien« berømte Vinkælder), Vejerboden, et gl.
Gavlhus fra Slutn. af 16. Aarh., endvidere det
gl. Gewerbehaus og af nyere Bygninger den i
got. Stil 1861—64 byggede Børs. Af
<sp>Monumenter</sp> nævnes den 9,6 m høje Rolandsstøtte
af Sten, et Symbol paa Stadens Uafhængighed,
rejst 1404 paa Markt, den 1865 foran
Ansgarkirken rejste Ansgars Statue, Gustaf Adolf's
Bronzestatue paa Domsheide (af Fogelberg),
Monumentet for Digteren Theodor Körner og
Rytterstatuen af Kejser Vilhelm I, V. f.
Raadhuset. B. har gode Folkeskoler, 10 Gymnasier
og Realskoler, et Lærerseminarium, en
Navigationsskole, fl. industrielle Fagskoler og
Handelsskoler, et Stadbibliotek, et Museum for
Zoologi, Etnografi og Handelsvidenskab, et kemisk
Statslaboratorium, et meteorol. Observatorium,
et Kunstindustrimuseum og et Teater. Der
findes mange Hospitaler og Velgørenhedsanstalter,
deriblandt »Seefahrt« med Boliger for
Sømandsenker; over »Seefahrt«'s Portal staar: <i>Navigare
necesse est, vivere non necesse est</i>. — B.'s
<sp>Industri</sp>, der er i stærk Udvikling, har fra gl
Tid særlig omfattet Virksomheder, der staar i
Forbindelse med Skibsfarten, nemlig
Skibsværfter, Jernstøberier, Maskinfabrikker og
Tovfabrikation; desuden er der store Rismøller
(Risafskalning og Risstivelse),
Petroleumsraffinaderier, Sølvvarefabrikker, Jutefabrikker og
Ølbryggerier; Cigarfabrikationen er derimod
forlagt til de omliggende smaa Byer, saaledes den
preuss. By Hemelingen. Hvad der giver B.
dens store Bet., er <sp>Handelen</sp> og
<sp>Skibsfarten</sp>, idet den er Tysklands vigtigste
Søhandelsstad næst Hamburg. P. Gr. a. Afstanden
fra Havet og Wesers ringe Dybde stod B. længe
i Stampe; men 1827—30 anlagdes Udhavnen
Bremerhaven ved Flodens Munding paa et
Areal, der var erhvervet fra Hannover.
1887—99 foretoges en Uddybning og Regulering af
Wesers nedre Løb, hvorefter Oceandampere
paa indtil 5 m Dybtgaaende kan naa ind til
Byen. 1913 ankom til B.'s Havn 6323 Skibe paa
i alt 5251267 t, deraf var 4834 Skibe tyske,
614 eng. B.'s egen Handelsflaade, der 1852
bestod af 240 Skibe paa i alt 78852 t, udgjorde
1913: 714 Skibe paa i alt 937619 t. Det vigtigste
Dampskibsselskab er »Norddeutscher Lloyd«. B.
staar i regelmæssig Dampskibsforbindelse med
de vigtigste Havne i alle Verdensdele.
Udenrigshandelen er meget betydelig, især med de
Forenede Stater, men ogsaa med Australien,
Rusland, England, Argentina, Britisk Indien og
Brasilien. Nedenstaaende Tabel giver
Gennemsnitsværdien af Ind- og Udførsel i Mill. Rm. i
Femaarene:

<table>
<td><td c>1847-51<td c>1887-91<td c>1907-11<td c>1913
<td>Indførsel<td r>105<td r>657<td r>1862<td r>2491
<td>Udførsel<td r>92<td r>619<td r>1796<td r>2394
</table>

Indførselen er større end Udførselen og
omfatter især bestemte Artikler; for Tobak og Ris
er B. Verdens største Handelsplads, og for
Bomuld den vigtigste paa Europas Fastland;
vigtige Indførselsartikler er ogsaa Faareuld,
Petroleum, Korn, Kaffe og Sukker. Udførselen
bestaar hovedsagelig af Industrivarer. Stor Bet.
har B. som Udvandrerhavn; 1832—1913
udvandrede over B. henved 6 Mill. Mennesker;
1913 udvandrede over B. 239564 Personer, hvoraf
229854 ikke var Tyskere (de fleste Russere). B.
staar i fortrinlig Jernbaneforbindelse med
Tysklands industrielle Centrer. Byen ejer sine egne
Gasværker, Vandværker og elektriske Anlæg;
dog ejes de elektriske Sporveje af private
Selskaber under Byens Kontrol.

<sp>Historie.</sp>

B. omtales første Gang i Slutn. af 8. Aarh.,
da Karl den Store 787 oprettede et
Bispedømme her; nogle Aar efter at Normannerne
havde ødelagt Hamburg 845, blev
Ærkebispesædet herfra forlagt til B. 965 gav Otto I
Ærkebisp Adaldag Ret til at oprette et Torv i B.,
og Ærkebispen fik den øverste Myndighed i
Byen. Der udviklede sig hurtigt i B. et
blomstrende Handelsliv, skønt Ærkebisp Adalbert's
Stridigheder med Sachsen og Fald (1066)
medførte onde Tider for Byen. I 12. Aarh. begyndte
B.'s Borgerskab at gøre sig delvis uafhængigt.
B. tog aktiv Del i Kampen mellem
Hohenstauferne og Welferne og blev derfor 1167
brandskattet af Henrik Løve. 26. Novbr 1186 gav
Frederik I Staden B. et kejserligt Privilegium,
hvorved Borgernes personlige Frihed og
Ejendomsret garanteredes. Snart efter dannedes
antagelig et Byraad i B.; 1246 bestemtes det efter
en Strid mellem Borgerne og Ærkebispen, at
Byraadet sammen med Ærkebispens Foged
skulde have Domsret i Torvesager. Borgernes
Magt tiltog hurtigt p. Gr. a. den blomstrende
Handel; de afsluttede fordelagtige
Handelstraktater med Holland, England og Norge og
erobrede Landet omkr. Wesers Munding. 1304 blev
en Del af de patriciske Slægter forjaget fra B.
