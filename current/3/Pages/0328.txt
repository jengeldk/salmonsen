Videnskab og skænket betydelige Summer til
Observatorierne i Paris, Montsouris og paa Pic
du Midi. Han har bygget Observatoriet paa
Mont Gros ved Nizza og rigelig udstyret det
med moderne Instrumenter; Anlægget har
kostet 4,5 Mill. frc., og det hele Etablissement
(indviet 1887) har han skænket 1899 til Univ.
i Paris tillige med en Aarsrente af 100000 frc.
B. har ogsaa opført Observatoriet paa Mont
Meunier i 2740 m's Højde. 1881—1906 var
B. valgt til Deputeretkamret fra Arrondissementet
Puget-Théniers. Siden 1890 var han Medlem
af det fr. Akademi.
<i>J. Fr. S.</i>
</chapter>

<chapter name="Bischoffswerder, Johan Rudolf von">
<b>Bischoffswerder</b> [↱bi∫åfsværd<sub>ə</sub>r], <sp>Johan
Rudolf v.</sp>, preussisk General og Statsmand
(1741—1803), af en gl sachsisk Adelsslægt, var
1760—63 i preussisk Krigstjeneste og indtraadte
paa ny 1778 som Major. Han kom snart i
Forbindelse med Arveprinsen, den senere Kong
Frederik Vilhelm II, indførte ham i
Rosenkreuzernes Orden og dens hemmelighedsfulde
Væsen og vandt stor Indflydelse paa ham. Ved
hans Tronbestigelse 1786 blev B. Fløjadjutant,
1789 Generaladjutant og 1791 Generalmajor;
fremkaldte 1787 Felttoget imod Nederlandene
og var 1791 Preussens Sendemand ved
Fredsunderhandlingerne i Sistova. Efter Hertzberg's
Afgang 1791 var han Leder af Preussens
Udenrigsstyrelse. Han var 1792 Hovedophavsmand til
Forbundet med Østerrig i Pillnitz og ledsagede
1792—93 Kongen paa Felttogene mod Frankrig,
samt sendtes 1794 imod Polen, dog uden at
udmærke sig. 1795 var han en ivrig Talsmand for
Fred med Frankrig. Indadtil understøttede han
Wöllner's Reaktion, men efter Kongens Død fik
han 1798 sin Afsked.
<i>E. E.</i>
</chapter>

<chapter name="Bischofit">
<b>Bischofit,</b> et Mineral, MgCl<sub>2</sub>,6H<sub>2</sub>O, der danner
farveløse Baand af traadet ell. kornet Struktur
i Stensalt fra Leopoldshall i Preussen.
<i>O. B. B.</i>
</chapter>

<chapter name="Bischofskoppe">
<b>Bischofskoppe</b> [↱bi∫o.fskåp<sub>ə</sub>], 890 m højt
Bjerg i Sudeterne, østerrigsk Schlesien, nær ved
den preussiske Grænse, med prægtig Udsigt.
</chapter>

<chapter name="Bischofswerda">
<b>Bischofswerda</b> [↱bi∫o.fs↱værda.] (tidligere
<sp>Warta</sp>), By i Kongeriget Sachsen, Kreds
Bautzen, ligger ved Elbens Biflod Wesenitz,
Knudepunkt paa Statsbanelinien Dresden—Görlitz,
291 m o. H., er en regelmæssig bygget By
med rige milde Stiftelser (Hermannsstift), (1910)
8048 Indb., Industri (Klæde, Maskiner) og
Handel med Kvæg og Heste. I Omegnen store
Granitbrud. Ved en Fægtning 12. Maj 1813 mellem
de Franske og de allierede Preussere og Russere
efter Slaget ved Lützen, blev B. næsten
helt nedbrændt.
<i>G. Ht.</i>
</chapter>

<chapter name="Bischofszell">
<b>Bischofszell</b> [↱bi∫o.fstsæl], By i det schweiziske
Kanton Thurgau, lidt oven for Sitters Udløb i
Thur (over hvilken sidste der fører en 160 m
lang Bro), ved Jernbanen Sulgen—Gossau, har
Vinhandel, nogen Industri og c. 2700 Indb.
Staden blev anlagt af Biskop Salomo III af
Constanz (d. 920).
<i>G. Ht.</i>
</chapter>

<chapter name="Bischweiler">
<b>Bischweiler</b> [↱bi∫va^il<sub>ə</sub>r] (<sp>Bishwiller</sp>), By
i Elsass-Lothringen, Unter-Elsass, ved den højre
Bred af Rhinens lille Biflod Moder, 24 km N. f.
Strassburg, Knudepunkt paa Jernbanen
Strassburg—Weissenburg, 150 m o. H., har (1910) 8149
Indb., Industri i Jute, Lærred, Klæde, Patronhylstre
og Cigarer og stor Humleavl. B. har 4
Kirker, en Synagoge, to Sindssygeanstalter og
Garnison. — B. tilhørte i Middelalderen
Biskoppen af Strassburg, indførte 1525
Reformationen og tilfaldt derefter Zweibrücken,
senere Pfalzgreverne af Birkenfeld. 1673 blev B.
befæstet, men Franskmændene ødelagde
Fæstningen 1706. Under den fr. Revolution
indlemmedes B. i Frankrig.
<i>G. Ht.</i>
</chapter>

<chapter name="Biscoe">
<b>Biscoe</b> [↱bisko<sub>u</sub>], eng. Skibskaptajn, der som
Fører for en Hvalfanger paa et Togt til det
sydlige Ishav 1830—32 opdagede Grahamsland,
Enderbyland og de efter ham opkaldte B.-Øer
uden for Grahamsland.
</chapter>

<chapter name="Biscoe-Øerne">
<b>Biscoe-Øerne</b> [↱bisko<sub>u</sub>-] en Række Øer i det
sydlige Ishav uden for Grahamsland, ligger
ved den sydlige Polarkreds under 67° 40′ v.
L. f. Grw. De blev 16. Marts 1831 genopdagede
af Kaptajn Biscoe (Brig Tula), efter at de
allerede 1599 var fundne af Hollænderen Dirk
Gherritsz, hvem Vind og Strøm havde ført
derhen.
<i>H. P. S.</i>
</chapter>

<chapter name="bis dat, qui cito dat">
<b>bis dat, qui cito dat,</b> lat. Ordsprog: »den
giver dobbelt, der giver hurtig«.
</chapter>

<chapter name="bis de eadem re ne sit actio">
<b>bis de eadem re ne sit actio</b> (lat. ɔ: »Kun
een Proces om samme Sag«) er en processuel
Grundsætning, hvorefter en og samme Retstvist
kun een Gang kan undergives Domstolenes
Paakendelse. Heraf følger, dels at der, saalænge
en Sag verserer for Retten, ikke samtidig kan
anlægges ny Sag ang. samme Forhold, dels at
det Forhold, der er afgjort ved endelig (inappellabel)
Dom, ikke senere kan bringes for
Domstolene. I begge Tilfælde vil den ny Sag
blive afvist fra Retten. Sætningen er i Alm. en
praktisk Nødvendighed, idet en modsat
Ordning vilde undergrave Retssikkerheden og
forspilde Retsplejens Formaal. I visse særlige
Tilfælde, f. Eks. naar en Sag er vundet ved Svig,
ell. Straf er idømt p. Gr. a. vitterlig urigtige
Oplysninger, tilsiger dog Retsfølelsen, at der
undtagelsesvis bør gives den forurettede Part
Adgang til en Genoptagelse af Sagen ell. efter
Omstændighederne til Appel uden for de
sædvanlige Regler. Efter vor gældende Retspleje kan
der gives Bevilling til Genoptagelse af
Straffesager i Tilfælde af urigtig Domfældelse
(derimod næppe ved urigtige Frifindelsesdomme),
medens der i civile Sager i Alm. ikke bliver
Spørgsmaal om egl. Genoptagelse, hvorimod den
Domfældte, der har tabt sin Sag p. Gr. a.
Modpartens Svig, kan appellere uden Hensyn til
de foreskrevne Frister ell. søge Oprejsning
gennem et Erstatningssøgsmaal. Vor endnu ikke
i Kraft traadte Procesreform af 26. Marts 1909
indrømmer en vis videre Adgang til Genoptagelse,
bl. a. ved Domme, der afsiges under
Indstævntes Udeblivelse, og ligeledes, men kun
under strenge Betingelser, ved visse andre
Domme, naar disse er af indgribende Bet., og der
tilvejebringes Evidens for, at den tidligere Sag
har været urigtig oplyst. Hermed stemmer i det
væsentlige forsk. fremmede Procesordninger. —
(Smlg. <sp>Res judicata</sp> og <sp>Retskraft</sp>).
<i>K. Hch</i>.
</chapter>

<chapter name="bise">
<b>bise</b> [bi.z], schweizisk Navn paa Nordøstenvind.
</chapter>

<chapter name="biseksuel">
<b>biseksuel,</b> tvekønnet, hermafroditisk (navnlig
om Planter).
</chapter>

<chapter name="Bisektion">
<b>Bisektion</b> (lat.), Tvedeling, Halvering.
</chapter>
