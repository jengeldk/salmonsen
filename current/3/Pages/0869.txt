(<i>Uraniburgum</i> 1596). Andre Breve udgav F. R.
Friis, <i>Tychonis Brahei et ad eum doctorum
virorum Epistolæ</i> etc. (Hafniæ 1876—86, 1900 ff.,
ikke fuldendt), A. Favaro, <i>Carteggio inedito di
Ticone B. etc. con Giovanni Magini</i> (Bologna
1886), F. Burckhardt, »Aus Tycho B.'s
Briefwechsel« (Basel 1887). B.'s Kometobservationer
er udgivne af F. R. Friis, <i>Tychonis B. Dani
Observationes septem Cometarum</i> (Hafniæ 1867);
hans »Meteorologiske Dagbog holdt paa
Uranienborg for Aarene 1582—97« er udg. af det
kgl. Videnskabernes Selskab (Kbhvn 1876). Det
danske Sprog- og Litteraturselskab i Kbhvn har
1913 paabegyndt Udgivelsen af <i>Tychonis B.
Dani Opera omnia edidit J. L. E. Dreyer</i>,
og denne Udg., der hviler paa omfattende
Undersøgelser i de fleste af Europas Biblioteker
og Arkiver, vil i 13 Bd meddele alt, hvad der
har kunnet bringes tilveje af og om T. B., ikke
blot hans Skr og Brevveksling, hans
Observationer, men ogsaa Aktstykker til Belysning af
hans Liv og Forhold, (<sp>Litt.</sp>: <sp>Gassendus</sp>,
<i>Tychonis Brahei Vita</i> [2. Ed., <i>Hagæ Comitum
1655</i>]; Danske Magasin 1. Række II og 4. Række
II; <sp>Delambre</sp>, <i>Histoire de l'astronomie
moderne</i>, I [Paris 1821]; <sp>Friis</sp>, »T. B.« [Kbhvn
1871]; <sp>Dreyer</sp>, <i>T. B.</i> [Edinburgh 1890, tysk
Udg. af M. Bruhns, Karlsruhe 1894]).
<i>J. Fr. S.</i>
</chapter>

<chapter name="Brahesborg">
<b>Brahesborg,</b> Hovedgaard i Baag Herred,
NØ. f. Assens, menes opr. at have heddet
<sp>Bisbo</sp>; den kom ved Mageskifte til Tyge
Brahe's Brodersøn, Jørgen Steensen Brahe, p.
Gr. a. sin Rigdom og Myndighed alm. kaldet
»den lille Konge paa Fyn«, som 1638—56 opførte
den endnu staaende Hovedbygning og gav
Gaarden Navnet B. Tilhørte
senere den lærde Marcus Goye og gik ved hans
Datter Charlotte Amalie Goye's Ægteskab 1716
over til Grev Christian Rantzau til Rosenvold m.
m. Indtil 1814 var B. i Slægten Rantzau's Eje;
den blev da overtaget af Staten og 1828 solgt til
Højesteretsadvokat, Geheimekonferensraad F.
W. de Treschou.
<i>B. L.</i>
</chapter>

<chapter name="Brahesholm">
<b>Brahesholm,</b> Hovedgaard i Baag Herred
NØ. f. Assens, hed tidligere <sp>Vedtoftegaard</sp>
og tilhørte i 16. Aarh. Slægterne Skinkel
(Tinhus) og Hardenberg. Ved Erik Hardenberg's
Datter Kristine H.'s Giftermaal med Axel Brahe til
Elvedgaard kom B. til Braherne og fik 1673 sit
nuv. Navn. B. har siden 1775 været forenet
med Frederikslund og Søholm.
<i>B. L.</i>
</chapter>

<chapter name="Brahesminde">
<b>Brahesminde,</b> Grevskab, Svendborg Amt, er
oprettet 9. Maj 1798 for Geheimekonferensraad,
Kammerherre Preben Bille-Brahe, indbefatter
Godserne Hvedholm, Damsbo, Steensgaard og
Østrupgaard, der fra 1758 havde udgjort et
Stamhus.
<i>B. L.</i>
</chapter>

<chapter name="Brahestad">
<b>Brahestad</b> (finsk <sp>Raahe</sp>), By i
Storfyrstendømmet Finland, ved den botn. Bugt, Guv.
Uleåborg, Landskabet Østerbotten, har (1905)
3380 Indb. (hvoraf kun c. 300 Svenske),
Skibsbyggeri og Udførsel, særlig af Tømmer, Tjære
og Beg; Havnen er ikke videre dyb. B., der er
anlagt 1649 af Finlands daværende Guvernør
Per Brahe, var 30. Maj 1854 Genstand for et
eng. Bombardement.
<i>G. Ht.</i>
</chapter>

<chapter name="Brahetrolleborg">
<b>Brahetrolleborg,</b> Hovedgaard i Salling
Herred, NØ. f. Faaborg, var opr. et
Cistercienserkloster, anlagt 1172 paa en Holm i den
fiskerige Nørresø under Navnet <i>Insula dei</i> (Guds
Holm), som snart blev til Holme Kloster; efter
en Brand 1243 flyttet til B.'s nuv. Sted. B.'s
Kirke er den gl. Klosterkirke. Klostret inddroges
ved Reformationen, blev pantsat til forsk. og
1568 solgt til Henrik Rantzau (Breitenborg),
der af Gaarden oprettede Stamhuset
Rantzausholm for sin mandlige Slægt. Allerede gennem
hans Sønnesøns Enke, den berygtede Anna
Lykke, gik det over til Frans Lykke til
Overgaard til Baroniet B. for sin afdøde Broder
mistede 1661 sine Godser ved Konfiskation.
Frederik III mageskiftede kort efter Godset til Fru
Birgitte Trolle, og denne oprettede 2. Febr 1672
Rantzausholm og det dermed forbundne
Brendegaard til Baroniet B., for sin afdøde Broder
Geheimeraad Korfits Trolle's Afkom. Den
første Besidder, Baron Frederik Trolle, gjorde sig
bekendt ved sin Interesse for
Almueundervisningen og lod opføre en Del Skoler paa
Baroniet. Allerede med hans Broder, 1722, uddøde
Slægten, og B. faldt tilbage til Kronen. S. A.
forlenede Frederik IV sin Svoger, General Grev
Christian Ditlev Reventlow med B. Af dennes
Efterkommere maa Sønnesønnen, Grev Johan
Ludvig Reventlow (d. 1801) nævnes med
Berømmelse. — Af Hovedbygningen er den vestre
Fløj en Levning af det gl. Kloster; den østre,
med 2 ottekantede Taarne, er opført c. 1620 af
Kai Rantzau.
<i>B. L.</i>

<img>Brahetrolleborg.</img>
</chapter>

<chapter name="Brahilov (se Braila)">
<b>Brahilov</b> [bra↱ilåf], se <sp>Braila</sp>.
</chapter>
