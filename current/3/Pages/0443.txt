tidligere Trosfæller og stiftede endelig 1875
sammen med Oberst Henry Olcott det »teosofiske
Selskab«, et alm. Broderskab, der skulde
hellige sig Studiet af de gl. asiatiske Religioner
og udgranske Naturens Hemmeligheder. Da
Selskabet ikke, p. Gr. a. B.'s Strid med
Spiritisterne, kunde faa fast Fod i Amerika, blev
Hovedkvarteret forlagt til Adyar ved Madras i
Indien.

1877 udgav B. i Boston sit Hovedværk <i>The
Isis unveiled</i>, 2 Bd, der indeholder Teosofiens
Hovedlærdomme, hvilke siges at udgøre den
inderste Kerne i alle Tiders religiøse og filos.
Lærdomme. Det ganske planløse og uordnede
Værk indeholder en Vrimmel af Citater fra
gl. religiøse, mystiske og magiske Værker og
synes saaledes at røbe en forbavsende
Belæsthed. Det er dog senere godtgjort, at B. næppe
har læst et eneste af de citerede Værker i
Originalen, alt er Andenhaandsarbejde, afskrevet
efter Bøger om disse Emner fra 19. Aarh.
Besynderligt er det, at en af Teosofiens
Hovedsætninger, Reinkarnationslæren, slet ikke
hævdes i <i>Isis unveiled</i>; med denne Lære blev B.
først fortrolig under sit flg. Ophold i Indien
— til Trods for, at hun var indviet i Teosofiens
Lærdomme af Mahatmaerne, og hendes Værk
efter Sigende blev til ved overnaturlig Medvirken
af disse ophøjede Væsener. Bogen vakte
imidlertid betydelig Opsigt, og i endnu højere
Grad bidrog de talrige Mirakler, som B. udførte
i Indien og andetsteds, til, at Teosofien fandt
Tilhængere. Beretningerne om hendes højere
fys. Indsigt antog en saadan Karakter, at
<i>Society for psychical research</i> i London 1884
sendte et af sine mest fremragende Medlemmer,
Mr. Hodgson, til Indien for at undersøge
Sagen. Hodgson's Rapport i Part 9 af Selskabets
<i>Proceedings</i> godtgjorte uimodsigeligt, at
Miraklerne simpelt hen var Taskenspillerkunster,
Bedragerier, udførte ved forsk. Hjælperes
Medvirken, og at Mahatma-Brevene, der fremkom
ad overnaturlig Vej, naar et vigtigt Anliggende
i det teosofiske Selskab skulde afgøres, var
skrevne af B. selv. Ved disse Afsløringer faldt
mange af Selskabets betydeligste Medlemmer
fra. 1887 udgav B. <i>Isis unveiled</i> i ny fuldstændig
omarbejdet Skikkelse under Titlen: <i>Secret
doctrin</i>, og først her findes fremsat alle de
Lærdomme, som udgør de endnu eksisterende
teosofiske Selskabers Tro. (<sp>Litt</sp>.: <sp>Geijerstam</sp>,
»Den afslöjade Isis« [Sthlm 1897]. Heri findes
de talrige, indbyrdes ret uoverensstemmende
Beretninger om B.'s Liv sammenstillede og
kritisk belyst).
<i>Alfr. L.</i>
</chapter>

<chapter name="Blavet">
<b>Blavet</b> [bla↱væ], en 140 km lang Flod i det
nordvestlige Frankrig (Bretagne), der
udspringer i Dept. Côtes-du-Nord, løber i sydlig
Retning gennem Dept Morbihan og udmunder i
Lorient-Bugten, hvor den i højre Bred optager
den forbi Lorient løbende Scorff. Paa en Del
af dens øvre Løb, fra Goarec til Pontivy,
deltager den i Dannelsen af Kanalen fra Brest til
Nantes, og fra Pontivy til Hennebont, 60 km,
er den ligeledes sejlbar ved Kunst (<i>Canal du
B.</i>); herfra til Mundingen (15 km) er den
sejlbar af Naturen.
<i>G. Ht.</i>
</chapter>

<chapter name="Blaydon on Tyne">
<b>Blaydon on Tyne</b> [↱b£e<sub>i</sub>dn-<sub>ə</sub>n-↱ta^in], By i det
nordøstlige England, Grevskab Durham, ved
Tyne, er ved en Hængebro over Floden
forbundet med det 7 km derfra liggende Newcastle
og har (1911) 31139 Indb., store Kulgruber og
Fabrikation af Flasker, Lervarer og
Kunstgødning.
<i>G. Ht.</i>
</chapter>

<chapter name="Blaye">
<b>Blaye</b> [blæ ell. blæj], <sp>Blaye-et-Sainte-Luce</sp>,
By i det sydvestlige Frankrig, Dept
Gironde, Hovedstad i <sp>Arrondissementet</sp>
af samme Navn, ligger ved Girondes højre
Bred, c. 35 km N. f. Bordeaux, ved
Jernbanen B.—St. Mariens, har (1906) 3423 Indb.,
en lille Flodhavn, Handel med Vin, Frugt, Korn
og Tømmer, Industri i Spirituosa, Olie, Lys og
Skibsbyggeri. Det af Vauban anlagte Citadel,
som rager op over den ved Floden liggende
nedre Del af Byen, sammen med Fort Paté,
som ligger midt i Floden, og det paa venstre
Bred liggende Fort Médoc tjener til at dække
Bordeaux fra Søsiden. B., Oldtidens <i>Blavia</i> ell.
<i>Blaventum</i>, skal være kristnet i 4. Aarh. af den
hellige Romanus, og i den efter ham opkaldte
Kirke lader Sagnet Roland ligge begravet. I
Hundredaarskrigene blev B. fl. Gange erobret,
sidst af Franskmændene 1451; ogsaa i
Hugenot-Krigene led den meget; 1832—33 sad
Hertuginden af Berry fanget her.
<i>G. Ht.</i>
</chapter>

<chapter name="Blaze de Bury, Ange Henry">
<b>Blaze de Bury</b> [↱bla.z-d-by↱ri], <sp>Ange Henry</sp>,
fr. Forf , f. 19. Maj 1813 i Avignon, d. 17. Marts
1888 i Paris. B. var Søn af Komponisten
Castil-Blaze; Bury var Moderens eng. Familienavn.
Tidlig optraadte han som Digter i <i>Revue des
deux mondes</i>; begejstret for Romantikken
kastede han sig over Studiet af tysk Litt. Hans
Oversættelse af Goethe's »Faust« (1840) vandt
stor Udbredelse (14. Opl. 1880). Ved ivrige
Studier og gentagne Ophold i Tyskland, hvor
Hoffet i Weimar gæstfrit modtog ham, trængte
han ind i tysk Digtning og skaffede den
Udbredelse i Frankrig: <i>Écrivains et poètes de
l'Allemagne</i> (2 Bd, 1846); <i>Les poèsies de Goethe</i>
(1843); <i>La nuit de Walpurgis</i> (1850); <i>Les
écrivains modernes de l'Allemagne</i> (1868); <i>Les
maîtresses de Goethe</i> (1872). Af hans andre Bøger
kan nævnes <i>Dames de la Renaissance</i> (1886)
og <i>Jeanne d'Arc</i> (1889). B. var tillige en yndet
Musikkritiker og har skrevet Bøger om Rossini,
Meyerbeer, Goethe og Beethoven (1892). Stærkt
konservativ bekæmpede han først Wagner, men
bedømmer ham siden mildere i <i>Musiciens du
passé, du present et de l'avenir</i> (1880). — Baade
B.'s Hustru og Datter (d. 1902) er optraadte
som Forfatterinder; den sidste har skrevet <i>Un
divorce royal, Anna Boleyn</i> (1890), prisbelønnet
af Akademiet, <i>Profils shakspeariens</i> (1891),
<i>Dames d'hier et d'aujourd'hui</i> (1898) og <i>Les
romanciers anglais contemporains</i> (1900).
<i>S. Ms.</i>
</chapter>

<chapter name="Blech, Leo">
<b>Blech</b> [blæк], <sp>Leo</sp>, tysk Musiker, f. 21. Apr.
1871 i Aachen, hvor han var Købmand, indtil
Musiklysten tog Overhaand, og Studierne hos
Bargiel og Rudorff i Berlin begyndte. B. blev
Kapelmester ved Stadtteatret i Aachen og
studerede samtidig videre under Humperdinck.
1899 blev han Operaleder ved det tyske Landsteater
i Prag og vakte første Gang Opmærksomhed
ved sin komiske Enakt-Opera: »Das
war ich« (1902) og endnu mere ved Operaen
