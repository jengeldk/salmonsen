Digte; han levede for Resten mest i Portugal.
I den flg. Tids Digtekunst florerede
Efterligningen af ital. og sp. Manierisme, af Marini og
Góngora, og efter europæisk Mønster opstaar
der poetiske og lgn. Akademier, navnlig i
Bahia. Der er dog ingen Grund til at fremhæve
nogen af de Lejlighedsdigtere, der var
Medlemmer af disse litterære Selskaber; derimod
kan Munken <sp>Manoel de Santa Maria</sp> (1.
Halvdel af 18. Aarh.) nævnes for sine
beskrivende Digte, og Sebastião da <sp>Rocha Pitta</sp>
(1660—1738) er Brasiliens første Historieskriver,
idet han fortalte det portugisiske Amerikas
Historie til 1724, i et blomstrende Sprog.

I 2. Halvdel af 18. Aarh. blev Rio de Janeiro
Vicekongens Residensstad og tillige Hovedsædet
for det aandelige Liv i Brasilien. Dette lagde
sig endnu for en stor Del for Dagen i
Digtersamfund med Titlen <i>Academias</i>, hvor man
dyrkede en Poesi i Smag med de ital. <i>Arkadieres</i>.
Men omtr. samtidig med den politiske
Uafhængighedsaand, der træder frem i det mislykkede
Oprør 1788 mod Portugal, begynder en
national Tone at gøre sig gældende hos de
brasilianske Digtere. José <sp>Basilio da Gama</sp>
(1740—95) skildrer indenlandsk Natur og
nationale Bedrifter i sit Epos <i>Uruguay</i>; i samme
Retning er José de Santa Rita <sp>Durão</sp>'s
(1737—84) <i>Caramurú</i>, hvori Indianernes Kampe
mod de portugisiske Erobrere besynges. Som
Lyriker blev Thomaz Antonio <sp>Gonzaga</sp>
populær ved sine erotiske Sange »til Marilia«;
denne Digter (1744—1809) forvistes efter det
ovf. omtalte Oprør, »Minas-Sammensværgelsen«,
og mistede Forstanden af Sorg. Mere Lokalfarve
findes hos Manoel <sp>Alvarenga</sp> (1740—1814).

Da den portugisiske Kongefamilie 1808 søgte
Tilflugt i Brasilien, lagdes Grunden til Landets
Uafhængighed, som det vandt 1822. Det største
Navn i denne ny Periodes første Afsnit er José
Bonifacio de <sp>Andrada</sp> e Silva (1763—1838),
bekendt som Statsmand, Forf. til patriotiske
Oder, der i Formen er endnu vel meget
prægede af den fr. Klassicisme, men udmærker
sig ved Følelsens Inderlighed; ved Siden af
ham kan nævnes Francisco <sp>Vilella
Barboza</sp>, Markis af Paranaguá (1769—1846). Et
stærkt kristeligt Element er fremherskende hos
hans Samtidige, Antonio Pereira de <sp>Sousa
Caldas</sp> (1762—1814), Prædikant, Oversætter
af David's Salmer, og Francisco de <sp>São
Carlos</sp> (1763—1829), medens José <sp>Saldanha</sp>'s
Vers vidner om republikansk Frihedssværmeri,
og den af Fædrelandet fortjente Politiker
<sp>Januario da Cunha Barboza</sp>
(1780—1846) skabte et klassisk Sagndigt i <i>O Nicteroy</i>.
Som gejstlig Taler over straalede <sp>Francisco
da Monte Alverne</sp> (1784—1858) alle
andre, skønt Brasilianerne altid har haft rige
Anlæg for Veltalenhed, og han havde adskillige
udmærkede Medbejlere. Det portugisiske Sprog
behandledes videnskabelig af Antonio de
<sp>Moraese Silva</sp>, som forfattede en god Ordbog.
Heller ikke de eksakte Videnskaber manglede
fremragende Dyrkere i denne Periode.

En ny, udpræget national Digterskole vokser
frem omtr. 1840 under Paavirkning af
Romantikken. Her maa først nævnes Domingo José
Gonçalves de <sp>Magalhães</sp> (1811—82), hidtil
anset som Nationens mest fremragende Digter
i 19. Aarh., han er væsentlig Lyriker og Epiker
(Hovedværk <i>A confederação dos Tamayos</i>). Til
ham slutter sig Manoel de <sp>Araujo
Porto-Alegre</sp> (1806—79), Forfatteren af de
beskrivende Digte <i>As Brasilianas</i>, og den fortrinlige
Lyriker Antonio <sp>Gonçalves Dias</sp>
(1823—64, <i>As Americanas</i>). De to sidstn. stiftede det
indflydelsesrige Tidsskr. <i>Guanabara</i> i Forening med
Joaquim Manoel de <sp>Macedo</sp> (1820—82), der
ogsaa er lyrisk Digter (<i>A Nebulosa</i>), men især
Romanforfatter og Dramatiker. Meget smukke
Ballader skyldes Norberto de <sp>Souza Silva</sp>
(f. 1820), der ogsaa har skrevet en Række
<i>Cantos epicos</i> over nationalhistoriske Emner; i
samme Retning har <sp>Teixeira e Souza</sp>
(1812—61) digtet. To glimrende lyriske
Talenter, begge døde i en ganske ung Alder, var den
lidenskabelige Manoel Antonio <sp>Alvares de
Azevedo</sp> (1831—52), meget paavirket af
Byron, Heine og Musset, og den
melankolsk-resignerede Luis José <sp>Junqueira Freire</sp>
(1832—55). Ogsaa de begavede Lyrikere
Casimiro de <sp>Abreu</sp> (f. 1837) og <sp>Castro Alves</sp>
(f. 1847) døde unge, henh. 1859 og 1871. Smlg.
de enkelte Artikler om Magalhães og hans
Skole.

En national Skueplads grundede Magalhães
ved Tragedien <i>Antonio José ou o Poeta e a
Inquisição</i> (1838), og af de ovf. nævnte Digtere,
der grupperer sig om ham, har fl. beriget
dennes Repertoire, navnlig Macedo (Tragedien
<i>Cobé</i> og populære Syngestykker). Det
brasilianske Nationaldrama er for øvrigt hensygnet i
den nyeste Tid. Macedo er imidlertid først og
fremmest Romanforfatter, hvilket ogsaa gælder
om Teixeira e Souza; den første skildrer sin
egen Tid, medens den anden gerne henlægger
Handlingen i sine livlige Fortællinger til
svundne Tider. Fremragende Romanforfattere er
ligeledes José de <sp>Alencar</sp> (1829—77) (s. d.),
<sp>Almeida</sp> (1832—61) (<i>Memorias de um
sargento de milicias</i>), og Bernardo <sp>Guimarães</sp>
(1827—85). De brasilianske Prosafortællere
bruger ofte stærke Farver og ynder en fantastisk,
broget Handling. Som Historieskrivere kan
anføres Francisco Adolfo de <sp>Varnhagen</sp>
(1816—78), hvis tyske Herkomst vel forklarer, at
hans Stil er mindre retorisk og yppig, end
Brasilianernes plejer at være (<i>Historia geral do
Brazil</i>); endvidere João Manoel <sp>Pereira da
Silva</sp>. Paa udmærkede politiske Talere er
Landet ualmindelig rigt.

I den nyeste Tid har Litt. faaet et stærkt
europæisk Præg. En Række unge Forf. med
<sp>Sylvio Romero</sp> (s. d.) som Fører kæmper
i Bøger og Tidsskr for at indføre moderne Ideer.

Bl. de Forf., der har taget de fr.
»Parnassister« til Mønster, maa nævnes <sp>Raymondo
Correa</sp>, der har skrevet en Samling
skønne Sonnetter, <i>Symphonias</i> (1883), fremdeles
<sp>Alberto de Oliveira</sp>, hvis Hovedværk
<i>Meridionaes</i> (1883—84) indeholder formfuldendte
Vers, men i sin Helhed virker trættende og
farveløst; endelig <sp>Valentim Magalhães</sp>,
der i sin Digtsamling <i>Cantos e luctas</i> (1879)
og det lille Digt <i>Colombo e Néné</i> (1880) særlig
