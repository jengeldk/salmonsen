<sp>Hans B.</sp> til Saxlund, Hattebjerg m. m.
(d. c. 1663), var Fader til Lensmand, Kaptajn
<sp>Otte B.</sp> (d. 1711), der 1700 oprettede et
Stamhus af Kjærbygaard (Aarhus Amt), hvilket blev
stærkt forgældet under hans Søn, Major
<sp>Jørgen B.</sp> (d. 1724), der kun efterlod en Datter,
og til Admiral <sp>Christian B.</sp> (s. d.), hvis
eneste voksne Sønnesøn, Vicelandsdommer
<sp>Carl B.</sp> (1708—38) var ugift.

Den nyere Slægts Stamfader, Norges Riges
Kansler, den lærde <sp>Jens B.</sp> (s. d.), var Fader
til Norges Riges Kansler <sp>Ove B.</sp> (s. d.), der
kun havde Døtre, Rigsadmiral <sp>Henrik B.</sp>
(s. d.) og General <sp>Jørgen B.</sp> (s. d.), hvis
Sønner døde som smaa. Rigsadmiralen havde
en talrig Børneflok, bl. a. Sønnerne
<sp>Christoffer B.</sp> (1654—1704) og <sp>Christian
Frederik Christian B.</sp> (1670—1709).
Den førstnævnte solgte Østraat 1686; han var
en tapper, dygtig og dannet Officer, der flere
Gange benyttedes som Sendebud til fremmede
Fyrster. Han var Adjutant hos den unge Christian
Gyldenløve, da denne 1691 rejste til Paris,
og kæmpede siden med saa stor Tapperhed
ved Stenkerque, at han fremhævedes i
Marskalken af Luxembourgs Rapport; i Slaget ved
Höchstädt fandt han Døden. To af hans Sønner
gik i udenlandsk Krigstjeneste, hans Søn
Oberstløjtnant <sp>Frederik B.</sp>'s (d. 1731) Enke,
<sp>Johanne Dorothea</sp>, f. Baronesse <sp>v.
Grothusen</sp>, er bekendt p. Gr. a. sin endnu
bevarede Korrespondance med Kejserinde
Catharina af Rusland. Ogsaa Rigsadmiral Henrik B.'s
anden ovenn. Søn, C. F. C. B., der efterhaanden
avancerede til Brigadér, kæmpede med Hæder
i Udlandet; i Slaget ved Malplaquet 1709 fik
han sit Banesaar og døde 4 Dage efter. Hans
Søn, Oberst og Hofmester paa Lyksborg,
<sp>Christian Henrik Christopher Frederik B.</sp>
(1705—79), var Fader til Amtmand i Præstø
Amt, Gehejmekonferensraad, Kammerherre
og Hvid Ridder <sp>Johan Rudolph B.</sp>
(1746—1813), der 1812 erigerede det B.'ske
Fideikommis og som døde barnløs, og til
Kammerherre, Hvid Ridder <sp>Henrik Christopher
Frederik B.</sp> (1739—89). Sidstnævnte
blev 1771 Hofmarskalk hos Kongen og kort
efter Struensee's Fald 1772 Brandt's Efterfølger
som <i>Directeur des spectacles</i>, i hvilken Stilling
han virkede med megen Interesse for den
danske Komedie; allerede s. A. udnævntes han
imidlertid til Amtmand i Tønder. Af hans
Sønner blev sachsen-weimarsk Overhofmester
<sp>Frederik Vilhelm B.</sp> (1780—1850), Fader til
<sp>Slægtens sidste Mand</sp>, <i>Dr. phil.</i> <sp>Carl
Frederik B.</sp> (1837—68), Kammerherre,
Kommandørkaptajn <sp>Johan Christian
August B.</sp> (1781—1846), Fader til Diplomaten
<sp>Holger Frederik Rudolf B.</sp>

Medlemmer af Slægten har bl. a. ejet:
Kjærbygaard, Lidemark, Basnæs, Edelgave,
Langholt, Nørre Vosborg, Næsbyholm, Bavelse,
Tersløse, Trudsholm, Birkendegaard m. m.

Denne Slægt har ingen Forbindelser med den
endnu i Sverige blomstrende uradelige Æt
<sp>Bielke</sp>, der 1608 blev optaget i friherrelig,
1687 i grevelig Stand og som ejer betydelige
Fideikommisejendomme i Østergötland.
<i>P. B. G.</i>
</chapter>

<chapter name="Bjelke, Christian">
<b>Bjelke,</b> <sp>Christian</sp>, dansk Admiral, f. 8.
Febr 1645, d. 13. Juni 1694. B. var som ungt
Menneske i holl. Orlogstjeneste og ansattes 1666
som Løjtnant paa den danske Flaade; to Aar
senere forfremmedes han til Kaptajn og gjorde
som saadan en Del Rejser til Ostindien med
Handelsskibe. 1675—77 deltog han som
Skibschef i Krigen med Svenskerne under Cort
Adelaer, Tromp og Niels Juel, deltog med Hæder i
Gullands Erobring og Søslagene ved Øland,
Kolbergerheide og i Kjøgebugt og avancerede
efterhaanden til Viceadmiral. Ved Krigens
Slutn. indtraadte B. som Medlem af
Admiralitetskollegiet. Efter et Par selvstændige
Kommandoer som Eskadrechef forfremmedes han
1683 til virkelig Admiral. Han var gift med
Niels Juel's Datter Vibeke.
<i>C. W.-S.</i>
</chapter>

<chapter name="Bjelke, Henrik">
<b>Bjelke,</b> <sp>Henrik</sp>, dansk Rigsadmiral, Søn
af nedenn. J. A. B., f. 13. Jan. 1615, d. 16.
Marts 1683. Han studerede i sin Ungdom i
Udlandet, saaledes i Padua, hvor han blev
immatrikuleret 1633, men slog snart ind paa den
milit. Bane og traadte i Prins Frederik Henrik
af Oranien's Tjeneste. Ved Efterretningen om
Torstenson's Indfald vendte han dog hjem til
Danmark 1644 og gik til Norge som Oberst.
Han deltog med stor Berømmelse i Hannibal
Sehested's Kampe mod Svenskerne, førte 1645
Kommandoen paa Båhus i Lensmandens
Fraværelse og blev s. A. Hannibal Sehested's
Næstkommanderende. Efter Krigens Slutn. gik han
igen til Udlandet, først til Holland og siden
til den kejserlige Feltmarskal Melander, hvis
Hær han fulgte som Frivillig. 1648 vendte han
atter tilbage til Danmark, blev udnævnt til
Lensmand paa Island og slaaet til Ridder ved
Frederik III's Kroning. I den flg. Tid brugtes han
som Søofficer; 1653 kommanderede han en
Eskadre i Sundet, og 1657 udnævntes han til
Rigsviceadmiral og Medlem af Admiralitetet.
Han kæmpede heldig mod den sv. Flaade i
Krigsaarene 1657—60, saaledes ved Falsterbo
1657 og ved Rødsand 1659. B., der i Foraaret
1660 var blevet Rigsraad, skal have støttet
Kongen stærkt ved Forfatningsforandringen s.
A. Da den gamle Ove Gjedde døde i Decbr
1660, blev B. Præsident i Admiralitetet, næste
Aar Medlem af Statskollegiet og Højesteret og
Maj 1662 Rigsadmiral. Hans Stilling efter
Forfatningsforandringen var dog noget uklar;
tilsyneladende stod han i høj Gunst ved Hove,
1665 betegnede Rygtet ham endog som udset til
Premierminister, men samtidig stod han i et
meget venskabeligt Forhold til Korfits Ulfeld og
Leonora Kristine og holdt fast ved dem i
Ulykkens Dage; i sine Underhandlinger med
Brandenburg nævnede Korfits Ulfeld endog B. som
en af dem, der vilde gaa med til Kurfyrstens
Erhvervelse af den danske Krone. Dette
savnede dog sikkert al Grund og skadede heller
ikke B., der beholdt sin høje Stilling lige til
sin Død; dog fritoges han 1679 p. Gr. a. sin
Alder for stadig at møde i Admiralitetet. I den
skaanske Krig havde B. ingen Kommando, men
ledede Administrationen hjemme.
<i>L. L.</i>
</chapter>

<chapter name="Bjelke, Jens Aagessøn">
<b>Bjelke,</b> <sp>Jens Aagessøn</sp>, til Østraat,
Norges Kansler, f. 2. Febr 1580, d. 7. Novbr
1659. B. studerede udenlands og fik Ansættelse
