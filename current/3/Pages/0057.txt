<chapter name="Berkley">
<b>Berkley</b> [↱bə.k£<sp>i</sp> ell. ↱ba.<sub>ə</sub>k£<sub>i</sub>; ogsaa -k£<sub>ei</sub>], By
i U. S. A., Stat Virginia, ligger 130 km ØSØ. f.
Richmond ved Elizabeth River lige over for
Norfolk. (1910) 5000 Indb. B. har Savmøller og
Baadebyggerier.
<i>H. P. S.</i>
</chapter>

<chapter name="Berkovica">
<b>Berkovica</b> [b<sub>ə</sub>r↱kåv<sub>i</sub>ts<sub>a</sub>], By i Bulgarien,
ligger 110 km SSØ. f. Vidin, 427 M o. H. paa
Balkans Nordside i maleriske Omgivelser. (1900)
5600 Indb. B. driver Handel med Huder og
Silke.
<i>H. P. S.</i>
</chapter>

<chapter name="Berkowitz eller Berkowetz">
<b>Berkowitz</b> ell. <i>Berkowetz</i> [↱bjær<sub>j</sub>kåv<sub>i</sub>ts], russ.
Handelsvægt = 10 Pud = 400 russ. Pund =
163,805 kg.
</chapter>

<chapter name="Berks (se Berkshire)">
<b>Berks</b> [bə.ks], se <sp>Berkshire</sp>.
</chapter>

<chapter name="Berkshire">
<b>Berkshire</b> [↱bə.k∫ə ell. ↱ba.<sub>ə</sub>k∫ə] (fork. <sp>Berks</sp>),
Grevskab i det sydlige England, ligger ved
højre Bred af Thames, der skiller det fra
Grevskaberne Gloucester, Oxford og Buckingham,
ellers omgivet mod V., S. og Ø. af Grevskaberne
Wilts, Hampshire og Surrey, er 1870 km<sup>2</sup> med
(1911) 280794 Indb., indbefattet Hovedstaden
<sp>Reading</sp>, der har (1911) 87693 Indb., og som
fra 1888 har udgjort et særligt Grevskab.
Great-Western Jernbanen m. fl. Sidebaner gaar
gennem B. Flere Bakkedrag, mest bestaaende af
Kridt, strækker sig med Hovedretning V.-Ø.
gennem B., det vigtigste er White Horse Hills,
hævende sig til 280 m, som ligger S. f. den af
Ock gennemstrømmede White Horse Dal, og
hvis Navn skyldes en hestelignende Figur, c.
100 m lang, der er gravet ud i en stejl
Bakkeside, saa det hvide Kridt skinner frem, og som
stadig er blevet holdt fri for Vegetation. I
Følge en Tradition skal den »hvide Hest« være
blevet til som et Minde om Alfred den Store's
Sejr over Danskerne 871; det er dog sandsynligt,
at den er langt ældre, stammende fra før
Romertiden. 7/9 af B. er opdyrket; deraf
anvendes dog en betydelig Del til Græsgange, da
Mejeridrift spiller en Hovedrolle; Smør, Ost og
kondenseret Mælk er vigtige Produkter; ogsaa
Faare- og Svineavlen har Bet. Havre og Hvede
er de vigtigste Kornsorter. I SØ. omkr. Windsor
findes betydelige Skove, især Fyr. Industrien er
kun af Bet. i Reading (Biscuit-Fabrikker);
Uld-Industrien, der indførtes under Edvard III,
mistede sin Bet. allerede i 17. Aarh. — B. sender
5 Medlemmer til Parlamentet, deraf Reading og
Windsor hver eet Medlem.
<i>G. Ht.</i>
</chapter>

<chapter name="Berkshire-Svin (se Svineracer)">
<b>Berkshire-</b> [↱bə.k∫ə- eller ↱ba.<sub>ə</sub>k∫ə-] <b>Svin</b>, se
<sp>Svineracer</sp>.
</chapter>

<chapter name="Berlad">
<b>Berlad</b> [b<sub>ə</sub>r↱lad], <sp>Bîrlad</sp>, rumænsk
<sp>Bârladu</sp> ell. <sp>Berladu</sp>, Oldtidens <i>Palloda</i>, By
i Rumænien, Landskabet Moldau, ligger 135 km
S. f. Jassy ved <sp>Floden B.</sp>, der er Biflod til
Sereth og herfra er sejlbar. (1912) 25381 Indb.
B. driver stor Omsætning med Korn, der udføres
over Galatz. B. var i Middelalderen en Fristad.
<i>H. P. S.</i>
</chapter>

<chapter name="Berleburgerbibel">
<b>Berleburgerbibel,</b> en Berleburg 1726—42 i
8 Foliobind trykt, finder Grev Casimir af
Sayn-Wittgenstein's Auspicier og Medvirkning af en
mystisk-teosofisk Kreds udarbejdet tysk
Bibeloversættelse med forklarende Anmærkninger.
Disse, der i Udlægningen søger en tredobbelt
(se <sp>allegorisk Fortolkning</sp>) Bet. af
Teksten, bestaar mest i Uddrag af tidligere
mystiske Skr og polemiserer stærkt mod den
officielle Kirke.
<i>J. C. J.</i>
</chapter>

<chapter name="Berlenga-Øerne (se Peniche)">
<b>Berlenga-Øerne</b> [b<sub>ə</sub>r↱lēŋg<sub>ə</sub>-?], se <sp>Peniche</sp>.
</chapter>

<chapter name="Berlepsch, Hans Hermann von">
<b>Berlepsch,</b> <sp>Hans Hermann von</sp>, tysk
Minister, f. 1843 i Dresden, indtraadte tidlig i
preussisk Statstjeneste og var 1877—80
Statsminister i Schwarzburg-Sondershausen. 1881 blev
han Regeringspræsident i Koblenz og 1884 i
Düsseldorf, tog vigtig Del i Ordningen af de
industrielle Forhold (Søndagshvile, Børns
Arbejde i Fabrikkerne) og i Fremme af Arbejdernes
Tarv. Særlig viste han stor Omsigt under
den store Strejke bl. Bjergværksarbejderne i
Maj 1889 og blev til Løn først Overpræsident i
Rhinprovinsen og Febr 1890 Handelsminister;
som saadan ledede han den internationale
Konference i Berlin om Arbejderforholdene Marts
1890, men maatte fratræde i Juni 1896, da hans
Iver for Arbejdernes Beskyttelse bragte ham i
Strid med de andre Ministre. Han grundlagde
1901 Selskabet for social Reform og blev dets
Formand.
<i>E. E.</i>
</chapter>

<chapter name="Berlepsch' Redekasser (se Redekasser)">
<b>Berlepsch' Redekasser</b>, se <sp>Redekasser</sp>.
</chapter>

<chapter name="Berlepsch-Valendas, Hans Eduard von">
<b>Berlepsch-Valendas,</b> <sp>Hans Eduard v.</sp>,
schweizisk Maler, f. 1849 i Skt Gallen. Han gik,
Elev af Semper, paa Zürichs Polyteknikum,
offentliggjorde nogle Arbejder om Bygningsværker
i Schweiz, virkede en Tid i Frankfurt som
Arkitekt, men uddannede sig fra 1875 i München
under Diez som Maler. Hans første større
Arbejde (1878) var en Slagscene fra Syvaarskrigen.
Hans Samliv i England med Morris og
Crane førte ham ind paa Fornyelse af tysk
Kunstindustri og Bygningskunst, baade ved
praktisk Arbejde for Skønvirke (Villaer,
Boligudstyr) og gennem litterær Virksomhed
(»Dekorative Anregungen«, »Bauernhaus u.
Arbeiterwohnung in England« m. v.). Han har leveret
Tegninger til Rahn's »Gesch. d. bildenden Künste
in der Schweiz« og til andre Værker og Tidsskr.
<i>A. Hk.</i>
</chapter>

<chapter name="Berlevaag">
<b>Berlevaag,</b> et af Østfinmarkens vigtigste
Fiskevær, et Par km Ø. f. Tanahorn, ligger ved en
liden, fra Nordishavet i Varangerhalvøen
indgaaende Bugt, der kun danner en maadelig
Havn, men har en ypperlig Beliggenhed for det
her om Foraaret faldende rige Torskefiske. Her
er bygget et Kapel og under Fisket oprettet
Telegrafstation. Den fastboende Befolkning er
forholdsvis talrig og bestaar udelukkende af
Nordmænd.
<i>(J. F. W. H.). M. H.</i>
</chapter>

<chapter name="Berlichingen, Götz von">
<b>Berlichingen</b> [↱bærliкiŋ<sub>ə</sub>n], <sp>Götz
(Gottfried) von</sp>, kaldet: »mit der eisernen Hand«,
navnkundig Ridder, f. 1480 i Württemberg, d.
paa Hornberg 23. Juli 1562, deltog i alle de
endeløse Smaafejder, der paa den Tid førtes rundt
om i Tyskland, kæmpende snart paa den ene,
snart paa den anden Side, med Bytte og
Løsepenge som Maal. Da han 1512 havde udplyndret
en Skare Købmænd ved Forchheim, blev han
første Gang lyst i Rigets Acht; 1518 blev han
det anden Gang, da han havde overfaldet Grev
Filip af Waldeck og aftvunget ham 8900 Dukater
i Løsesum. Aaret efter stod han paa Hertug
Ulrik af Württemberg's Side i dennes Kamp
med det schwabiske Forbund; med stor
Udholdenhed forsvarede han den lille Stad Möckmühl,
men maatte til sidst overgive den og sad tre
