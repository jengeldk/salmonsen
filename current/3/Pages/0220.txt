følsomt Temperament, at Faderen udbrød:
»Pige, Pige! Gud, lad ikke denne Følelse blive
din Ulykke!«. Hun var meget lærenem og lagde
sig i Hemmelighed efter Studiet af fl. Sprog.
Hun gjorde først sit Navn bekendt ved at
oversætte en af Destouches' Komedier, men
forsøgte sig kort efter selv ved i samme Smag
at skrive Komedien »Den kærlige Mand«. Den
gjorde megen Lykke, og i de nærmest flg. Aar
beriger B. Skuepladsen med en Række
Skuespil og Syngespil af borgerligt Indhold og med
moraliserende Tendens (»Den kærlige Datter«,
»Den Ædelmodige«, »Den listige Optrækkerske«
o. s: v.). Endog et Indlæg mod den voksende
Tilbøjelighed til at rense Sproget for fremmede
Ord bragte hun i dramatisk Form i Skuespillet
»Haarkløveren«. Uden for sit Arbejde for
Teatret har hun givet en særdeles dygtig
Oversættelse fra Spansk af Cervantes' <i>Don Quijote</i>
og skrevet nogle »Moraliserende Fortællinger« i
Tidens sædvanlige Stil. Disse er for længst
glemte; megen Opmærksomhed derimod vakte
den Række »Historiske Breve«, som først blev
fremdragne og trykte i 19. Aarh. (i dansk
Hist. Tidsskr., 3. Rk., IV og V). De giver
fængslende Billeder og malende Interiører fra
Livet ved Christian VI's, Frederik V's og
Christian VII's Hof, men bærer dog undertiden i
for høj Grad Sladderens Præg til ubetinget at
kunne bruges som historiske Aktstykker.
Brevene om Frederik V og Christian VII er særligt
udgivne ved L. Bobé, ligesom hendes
Selvbiografi (»Mit ubetydelige Levnetsløb«, 1909).
<i>J. Cl.</i>
</chapter>

<chapter name="Biel">
<b>Biel</b> [bi.l] (fr. <sp>Bienne</sp>), By i det
schweiziske Kanton Bern (Hovedstad i Landskabet
Seeland), 442 m o. H. i en frugtbar Egn ved den
nordøstlige Spids af Bielersøen (s. d.), ved
Foden af Jurabjergene, er Knudepunktet for
fl. Jernbanelinier og har (1910) 23583 mest
protestantiske Indb., 2/3 Tyskere, og en betydelig
Industri i Ure, Maskiner, Bomuld, Tobak,
Bogbinderi, Papir m. m. og Handel. B. har et
tekn. Institut med en særlig Afdeling for
Urmageri, en Handelsskole for Kvinder og et
Teater. I Schwab-Museet opbevares en Mængde
Fund fra Pælebygninger i Søen. Af B.'s Kirker
er den vigtigste Skt Benedikt (grundet 1451).
Den gamle Borg bruges nu som Raadhus. V. f.
B. ligger Luftkurstedet Magglingen (fr. Macolin),
900 m o. H. B. hørte i Middelalderen en Tid
til Bispedømmet Basel; men allerede 1279
sluttede B. sig til Bern for at værne om sine
Friheder, og 1352 indgik det med Bern et »evigt«
Forbund; det var fra den Tid knyttet til
Edsforbundet og var egl. en egen Fristat, over
hvilken Biskoppen kun havde Overhøjhed af
Navn; 1525 antoges Reformationen; 1798
indlemmedes B. i Frankrig, 1815 i Kanton Bern.
<i>G. Ht.</i>
</chapter>

<chapter name="Biel, Gabriel">
<b>Biel</b> [bi.l], <sp>Gabriel</sp>, tysk skolastisk
Filosof, f. i Speier, fra 1484 Prof. i Filosofi i
Tübingen, hvor han døde 1495. Med Urette kaldes
B. »den sidste Skolastiker«, han var en af de
sidste Repræsentanter for Nominalismen og
reproducerede Occam, hvorved han fik en vis
Bet. for Luther. Paa sine gamle Dage
sluttede B. sig til Brødrene af Fælleslivet. (<sp>Litt</sp>.:
<sp>Linsenmann</sp>, »G. B.« i »Tübinger theol.
Quartalschrift« [1865]).
<i>L. M.</i>
</chapter>

<chapter name="Biela">
<b>Biela</b> (↱bjæla], 1) venstre Biflod til Elben i
Böhmen, udspringer paa Erzgebirge og
udmunder efter et Løb paa 78 km ved Aussig;
den svømmer hyppig over sine Bredder og
anretter Ødelæggelser. Gennem dens Floddal
fører Bieladalbanen fra Bilin til Aussig. 2) B.
(<sp>Bielitz</sp>), venstre Biflod til Elben i
Kongeriget Sachsen, kommer fra Erzgebirge og
udmunder ved Königstein. Dens Dal (<sp>Bielagrund</sp>)
hører til de smukkeste Partier i det
saakaldte sachsiske Schweiz.
<i>G. Ht.</i>
</chapter>

<chapter name="Bielach">
<b>Bielach</b> [↱bi.laк], se <sp>Pielach</sp>, Biflod til
Donau.
</chapter>

<chapter name="Biela's Komet (se Kometer)">
<b>Biela's Komet</b> [↱bi.las-], se <sp>Kometer</sp>.
</chapter>

<chapter name="Biele">
<b>Biele</b> [↱bi.l<sub>ə</sub>], Biflod til Glatzer Neisse (s. d.).
</chapter>

<chapter name="Bielefeld">
<b>Bielefeld</b> [↱bi.l<sub>ə</sub>fælt], By i preussisk Provins
Westfalen, Regeringsdistrikt Minden, ligger
118 m o. H. ved den lille Flod Lutter og ved
det nordlige Affald af Teutoburgerwald, har
med Garnison (1910) 78334 mest protestantiske
Indb., er et Centrum for Westfalens Lærreds-
og Damaskvæveri og har en betydelig Industri
i Silke- og Fløjelsvarer, Møbler, Glas, Symaskiner,
Automobiler og Cykler, samt en betydelig
Handel, en Filial af Rigsbanken, den westfalske
Bank og et Handelskammer. B. har 7 Kirker
(hvoraf 1 kat.), 1 Synagoge og fl. Læreanstalter
og Velgørenhedsanstalter, hvoriblandt den
westfalske Diakonisseanstalt og Anstalten Bethel for
Epileptikere i Forstaden Gadderbaum. Nær ved
Byen ligger den gamle Borg <sp>Sparenberg</sp>,
der stammer fra 12. Aarh., og som nu
indeholder et hist. Museum. B., der i sin Tid hørte
til Hansaforbundet, kom under Brandenburg
1614.
<i>G. Ht.</i>
</chapter>

<chapter name="Bielefeldt, Viggo Emil">
<b>Bielefeldt</b> [↱bi-], <sp>Viggo Emil</sp>, dansk
Koncertsanger og Musiker, f. 16. Oktbr 1851 i Kbhvn,
d. smst. 17. Decbr 1909. 16 Aar gl blev han Elev
af Musikkonservatoriet, hvor han havde Aug.
Winding til Lærer i Klaverspil og Carl Helsted
i Sang. Af Naturen udrustet med en stor, smuk
og blød Tenorbarytonstemme havde B. udviklet
den saaledes, at han kunde gøre Fyldest selv
i de mest deciderede Tenorpartier. Den sjældne
Forening af opr. Musikbegavelse, veludviklede
Stemmemidler og en alsidig mus. Uddannelse
gjorde B. til en af de mest fremragende og
hyppigst anvendte Støtter for dansk Koncertliv,
ikke alene i vore mus. Foreninger, men ogsaa
ved alle Lejligheder uden for disse, baade i
Hovedstaden og i Provinserne, ikke mindst
som en fremragende og meget yndet
Romancesanger; og hans Uddannelse som Musiker og
Klaverspiller havde givet ham den Fordel, at
han var Mand for at akkompagnere sig selv
fuldt saa vel som nogen professionel
Akkompagnatør. 1880 blev B. Kantor ved Trinitatis Kirke,
1887 ved Holmens Kirke, hvor han en Tid lang,
efter N. W. Gade's Død, fungerede som Organist,
og ved Siden af en udstrakt privat Lærervirksomhed
har han været Lærer i Sang ved
Horneman's Musikinstitut, ved Musikkonservatoriet,
hvor han indtraadte i Bestyrelsen, og
ved det kgl. Teaters Elevskole. Ogsaa som
Komponist har B., om end i mindre Omfang,
ladet høre fra sig; der foreligger saaledes fra
hans Haand enkelte Sange samt David's 8.
Salme for Tenorsolo, Mandskor og Orkester,
