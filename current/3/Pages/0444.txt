»Alpenkönig und Menschenfeind« (begge
Tekstbøger af Musikforfatteren <sp>Batka</sp>). Fra Prag
kom B. 1906 til Berlin, hvor han virker som
Hofkapelmester ved den kgl. Opera. 1908
opførtes i Hamburg Enakt-Operaen »Versiegelt«,
der 1910 kom frem paa det kgl. Teater i Kbhvn.
B. har endvidere skrevet symfonisk Musik,
Sange o. a. m.
<i>W. B.</i>
</chapter>

<chapter name="Blechen, Karl">
<b>Blechen</b> [↱b£æκ<sub>ə</sub>n], <sp>Karl</sp>, tysk Maler
(1798—1840), hører til de betydeligere af de tyske
Landskabsmalere i 19. Aarh.'s Beg. og har
særlig haft stor Indflydelse paa Landskabskunsten
i Berlin, ved hvis Akademi han var Prof.
Hans stemningsfulde Landskaber har gerne en
romantisk-fantastisk Karakter med en
virkningsfuld, ofte grotesk Staffage. I sine Studier
og Skitser fra Italien m. v. staar B. som
Forløber for nyere Tiders <i>plein-air</i>-Kunst. (<sp>Litt</sp>.:
<sp>Kern</sp>, »K. B.«).
<i>A. Hk.</i>
</chapter>

<chapter name="Blechnum (se Kambregne)">
<b>Blechnum,</b> se <sp>Kambregne</sp>.
</chapter>

<chapter name="Bleek, Friedrich">
<b>Bleek</b> [ble.k], <sp>Friedrich</sp>, tysk Teolog
(1793—1859), studerede i Kiel og Berlin, hvor han
paavirkedes af de Wette, Neander og Schleiermacher,
1818 blev han Repetent ved det
teologiske Fakultet i Berlin, 1823 ekstraordinær Prof.
smst., 1829 Prof. i Bonn. B. er en af de
betydeligste protestantiske Skriftfortolkere i
Tyskland; et Hovedværk er hans »Versuch
einer vollständigen Einleitung in den Brief an
die Hebräer« (1828, 1836, 1840).
<i>L. M.</i>
</chapter>

<chapter name="Bleek, Wilhelm Heinrich Immanuel">
<b>Bleek</b> [ble.k], <sp>Wilhelm Heinrich
Immanuel</sp>, tysk Sprogforsker, f. 8. Marts 1827
i Berlin, d. 17. Aug. 1875 i Kapstaden, studerede
Filologi i Bonn og Berlin og rejste 1855 til
Natal, hvorfra han foretog omfattende Rejser i de
omliggende Kafferlande for at studere de
Indfødtes Sprog, Sæder og Indretninger. I
Kapstaden blev han Bibliotekar ved det store af
den tidligere Guvernør Sir George Grey til
Staten skænkede Bibliotek. Denne Stilling
beklædte han til sin Død. Af hans Skrifter maa
fremhæves: <i>The Library of his Excellency Sir
George Grey, Philology</i> (1858—63); en Ordbog
over Mosambiksprogene; <i>Reynard the Fox in
South Africa or Hottentot fables and tales</i> (1864)
samt hans Hovedværk <i>Comparative grammar of
South African languages</i> (1862—69).
<i>H. P. S.</i>
</chapter>

<chapter name="Bleeker, Pieter">
<b>Bleeker</b> [b£e.k<sub>ə</sub>r], <sp>Pieter</sp>, holl. Læge og
Naturforsker (1819—78). Under et mangeaarigt
Ophold paa de indiske Øer beskæftigede han sig
med Studiet af det ind. Archipelags Fiskefauna
og har, gennem en lang Række Afh., i høj
Grad forøget vor Viden paa dette Omraade.
<i>(J. C.). R. H. S.</i>
</chapter>

<chapter name="Blefaritis">
<b>Blefaritis</b> (gr.), en Betændelse i Øjelaaget.
Hyppigst optræder den som <sp>B. ciliaris</sp>, der
viser sig dels ved Skorper langs Øjelaagsranden,
dels ved smaa Materieansamlinger i
Øjenhaarenes Haarsække, dels ved Smaabylder
i Øjelaagene (Bygkorn). Faar Sygdommen Lov
til at bestaa længe, falder Øjenhaarene ud,
Øjelaagene bliver lidt deforme, Øjespalten
formindskes, idet Øjelaagsrandene vokser mere
ell. mindre sammen. Sygdommen findes tit
ved Kirtelsyge og fordrer ofte en langvarig
Behandling.
<i>G. N.</i>
</chapter>

<chapter name="Blefarofimosis">
<b>Blefarofimosis</b> (gr.), en Forsnævring af
Øjespalten enten p. Gr. a. medfødt Fejl ell. p.
Gr. a. Læsioner, navnlig Forbrændinger, ell. p.
Gr. a. Blefaritis (s. d.). B. kan kun helbredes
ved Operation.
<i>G. N.</i>
</chapter>

<chapter name="Blefaron">
<b>Blefaron</b> (gr.), Øjelaag.
</chapter>

<chapter name="Blefaroplastik">
<b>Blefaroplastik</b> (gr.), en Fællesbetegnelse for
alle de Operationer, hvormed man forbedrer
Fejl ved Øjelaagene. Der gøres saaledes
Operationer for Indadkrængning ell. Udadkrængning
af Øjelaaget, for Nedhængen af øvre
Øjelaag, for Sammenvoksning af Øjelaagsrandene,
for at erstatte manglende Dele af Øjelaaget
o. s. v.
<i>G. N.</i>
</chapter>

<chapter name="Blefaroptosis">
<b>Blefaroptosis</b> (gr.), i Alm. kun kaldet <sp>Ptosis</sp>,
skyldes en Lamhed af den Muskel, der løfter
øvre Øjelaag, som derfor hænger slapt ned
og dækker næsten hele Øjet. Patienten kan
derfor kun se ved enten at løfte Øjelaaget ell.
lægge Hovedet tilbage og dreje Øjet stærkt
nedad, hvorved han kan kigge lidt under
Øjelaaget. B. kan være medfødt og er da i Reglen
dobbeltsidig, hvorfor Patienten faar et meget
karakteristisk Udseende, dels fordi han lægger
Hovedet tilbage, dels fordi han søger at løfte
Øjelaagene lidt ved at trække Panden opad,
hvorved der fremkommer talrige Tværrynker
i Panden; men trods alle Anstrengelser hænger
Øjelaagene langt ned. Den medfødte B. kan
bedres ved Operation, men ikke helbredes. —
B. kan ogsaa ofte være erhvervet og helbredes
da tit.
<i>G. N.</i>
</chapter>

<chapter name="Blefarospasmos">
<b>Blefarospasmos</b> (gr.), en krampagtig
Sammenkniben af Øjelaagene. B. optræder især
hos Børn, men ogsaa hos Voksne ved
Sygdomme, der bevirker stærk Lyssky, især ved
Betændelser i Hornhinden. B. hører i Reglen
op, naar Hornhindesygdommen er forløbet.
<i>G. N.</i>
</chapter>

<chapter name="Blefjæld">
<b>Blefjæld</b> (1367 m) i Tinn Herred,
Telemarken, rager op paa Østsiden af den store
Tinnsjø. Det bestiges lettest fra det henimod
20 km S. f. liggende Bolkesjø, hvorfra Turen
frem og tilbage kan gøres paa 1 Dag.
<i>(J. F. W. H.). M. H.</i>
</chapter>

<chapter name="Blegdamshospitalet">
<b>Blegdamshospitalet</b> ved Kbhvn, et 1879
opbygget Pavillonhospital, der senere er udvidet
1884 og 1890. B. blev opr. oprettet for at
modtage de stærkt epidemiske Sygdomme, Kolera,
Kopper, Pest o. l. Men snart indsaa man
Nødvendigheden af at skaffe Plads til de talrige
epidemiske Tilfælde af Skarlagensfeber,
Difteri, Mæslinger, som forhen indlagdes paa
Kommunehospitalet. Man gjorde det da til et
Epidemihospital for de Epidemier, som til hver
given Tid hersker i Kbhvn, og samtidig til et
Isolationssted for de tilsvarende Sygdomme
samt Rosen, naar disse opstaar paa Kbhvn's
andre civile Hospitaler. Hospitalet ligger paa
Blegdamsfælleden, indtager et Fladerum af c.
78000 m<sup>2</sup>, hvorover er spredt en halv Snes
Sygepavilloner, dels enetages, dels toetages, og
de forsk. øvrige Bygninger til Driften.
Hospitalet er i Henseende til Opvarmning,
Ventilation og øvrige tekn. Anordninger bragt paa
Højde med det bedste, der findes i
Hospitalsbygningsteknik. Hospitalet er nu beregnet paa
440 faste Sengepladser, hvoraf 303 i faste
Bygninger, Resten i Barakker og Telte, men
under ekstraordinære Forhold kan det ved
sidstnævnte Hjælpemidler bringes op til c. 600
