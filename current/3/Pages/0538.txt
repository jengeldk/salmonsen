<chapter name="Blysvamp">
<b>Blysvamp</b> kalder man det ad vaad Vej af
uopløselige Blysalte reducerede Bly, som man
erholder ved f. Eks. at lægge Blysulfat lagvis
mellem Jern- ell. Zinkplader og bedække det
hele med svagt syreholdigt Vand. Der opstaar
derved Jern- ell. Zinksulfat, medens der
udskilles metallisk Bly i yderst findelt Tilstand
som en poros, løst sammenhængende Masse,
der efter Udvaskning enten indsmeltes ell.
anvendes til Fremstilling af Blyhvidt.
<i>(O. C.). R. K.</i>
</chapter>

<chapter name="Blysværte (se Aragonit)">
<b>Blysværte,</b> se <sp>Aragonit</sp>.
</chapter>

<chapter name="Blysyre (se Blydioxyd)">
<b>Blysyre,</b> se <sp>Blydioxyd</sp>.
</chapter>

<chapter name="Blysæbe (se Blyplaster)">
<b>Blysæbe,</b> se <sp>Blyplaster</sp>.
</chapter>

<chapter name="Blytannat">
<b>Blytannat</b> er garvesurt Blyilte. Ved
Fældning af et Udtræk af Egebark med Blyeddike
faas et B., der anvendes i Medicinen i fugtig
Tilstand i Form af en tynd Salve.
<i>E. K.</i>
</chapter>

<chapter name="Blyth">
<b>Blyth</b> [b£a^iþ], Havnestad i det nordøstlige
England, Grevskab Northumberland, ved Blyths
Munding, ved en Gren af North-Eastern
Jernbanen, er Udførselshavn for et stort
Kulminedistrikt, har Skibsbyggeri, Rebslagerier og
Fiskeri og besøges om Sommeren af mange
Badegæster. Den nærliggende By Cowpen
indlemmedes i B. 1. Apr. 1907. (1911) 28280 Indb.
<i>G. Ht.</i>
</chapter>

<chapter name="Blüthgen, Victor">
<b>Blüthgen</b> [↱bly.t-], <sp>Victor</sp>, tysk Forf., f.
1844, studerede Teologi, var derefter Huslærer
og bestyrede senere en Privatskole nær ved
Merseburg. 1877—78 redigerede han »Krefelder
Zeitung«. 1879 overtog han efter Rob. Keil's
Død foreløbig Redaktionen af »Gartenlaube«,
og siden levede han længe som Privatmand i
Freienwalde a. d. O., men er nu bosat i
Berlin. Hans Forfattervirksomhed gaar mest i
novellistisk Retning, og hans Skr er særdeles vel
ansete, ikke mindst de, der er skrevne om og
for Børn. Digte, Romaner, Operatekster
foreligger fra hans flittige Pen. Særlig kan
nævnes, at hans Eventyrsamling »Hesperiden«,
hvori han efterligner H. C. Andersen, er
oversat paa Dansk under Titel »Ny Æventyr« (1879).
<i>(C. A. N.). C. B-s.</i>
</chapter>

<chapter name="Blüthner, Julius Ferdinand">
<b>Blüthner</b> [↱bly.tn<sub>ə</sub>r], <sp>Julius Ferdinand</sp>,
tysk Klaverfabrikant (1824—1910), anlagde
1853 med 3 Arbejdere en Pianofortefabrik i
Leipzig, fik 1856 Patent paa forskellige
Forbedringer i Konstruktionen og bragte hurtig sit
Etablissement op til et saa betydeligt
Standpunkt, at det nu indtager et helt Gadekvarter
og, forsynet med Dampkraft, beskæftiger 600
Arbejdere; aarlig leverer Fabrikken c. 3000
Flygler og opretstaaende Instrumenter. En
Specialitet for B. er det saakaldte Aliquotflygel, i
hvilket Tonen forstærkes ved et dobbelt
Strengebetræk, det ene oven over det andet; de
øverstliggende Strenge, der ikke berøres af Hamrene,
er stemte en Oktav højere end de
underliggende. Sammen med H. Gretschel har B. udg.
en »Lehrbuch des Pianofortebaues in seiner
Geschichte, Technik und Theori« (1872).
<i>S. L.</i>
</chapter>

<chapter name="Blytraad">
<b>Blytraad</b> er ikke meget stærk og har derfor
kun ringe Anvendelse; den benyttes til Tætning
af Jernrør i Sammenstødene og til Opbinding
af Planter. B. fremstilles ved at klippe
Blyplader i Strimler og trække disse, ell. ved
Presning. Presningen sker bedst ved
hydraulisk Tryk paa en Beholder, der indeholder Bly
i halvsmeltet Tilstand; det vil da størkne, idet
det træder ud af en foroven anbragt snæver
Aabning; saaledes fabrikeres Emnetraaden til
Nutidens Projektiler til Geværer. Ved disses
Færdiggørelse ved kold Presning fremkommer
altid en fin og forholdsvis stærk Traad, der
dog kun er Affald. B. til Geværprojektiler er
nu i Alm. haard, idet den har c. 5 % Antimon.
<i>(F. W.). E. Su.</i>
</chapter>

<chapter name="Blytt, Axel Gudbrand">
<b>Blytt,</b> <sp>Axel Gudbrand</sp>, norsk
Naturforsker, navnlig Botaniker, Søn af nedenn. M. N.
B., f. i Kria 19. Maj 1843, d. smst. 18. Juli 1898.
B. knyttedes 1863 til Univ. som Konservator
ved det bot. Museum, blev 1873 tillige
Universitetsstipendiat, 1880 Prof. Fra sin tidligste
Ungdom studerede han i Marken og fik, under
mange Rejser, et enestaaende grundigt og
mangesidigt Kendskab til Norges og Nordens bot.
og plantegeografiske Forhold, navnlig ogsaa fra
geol. Synspunkt, idet han overalt, med
Planternes Indvandringshistorie for Øje, tillige
studerede Jordbundens og Undergrundens geol.,
stratigrafiske, fys. og kem. Beskaffenhed.
Betegnende for Bredden og Dybden i hans
Undersøgelser er allerede hans, med Guldmedaille
belønnede Afh., skrevet som Prisopgave for »at
paavise, hvilken Indflydelse Jordbund og
Fjeldgrund har paa Vegetationen i Omegnen af
Kria« (1869). Efter at have fuldført Faderens
paabegyndte store Værk »Norges Flora« (Bd
II—III, 1874—76), gav hans fortsatte,
selvstændige og højst originale Undersøgelser stadig
rigere Bidrag til Planteverdenens Forhistorie
og de klimatologiske Vekslinger gennem de
geologiske Perioder i Norge og Nordeuropa.
Epokegørende i saa Henseende er navnlig hans
»Forsøg til en Teori om Indvandringen af
Norges Flora under vekslende regnfulde og tørre
Tider« (»Nyt Magazin for Naturv.«, Bd 21,
1876, samtidig paa Eng. og 1881 betydelig
udvidet paa Tysk i Engler's »Botanische
Jahrbücher«). Af megen Interesse er ogsaa hans
Afh. »Om Veksellagring og dens mulige Bet.
for Tidsregningen i Geologien«. Stadig
Udvidelse af Studieomraadet hindrede ham i at
samle sin vældige Viden i et Hovedværk. Hans
efterladte Arbejde om »Norges Hymenomyceter«
blev afsluttet og udg. af den danske Botaniker
F. G. E. Rostrup (Kria Vidensk. Selsk.'s Skr.,
1904).
<i>K. V. H.</i>
</chapter>

<chapter name="Blytt, Matthias Numsen">
<b>Blytt,</b> <sp>Matthias Numsen</sp>, norsk
Botaniker, f. 26. Apr. 1789, d. 26. Juli 1862. 1828
Lektor, 1837 Prof. i Botanik ved Kria Univ.
Han satte sig som Maal at beskrive Norges
hele Planteverden, foretog i dette Øjemed
Rejser til alle Dele af Landet og nedlagde
Resultatet af sine omfattende og grundige
Undersøgelser dels i en Mængde Specialberetninger
og Afh., men fremfor alt i det grundlæggende
Værk: »Norges Flora« (1861 flg.), af hvilket han
selv kun fik første Bd færdigt, medens
Fortsættelsen blev udg. af hans ovenn. Søn og
Medarbejder. B.'s betydelige bot. Samlinger og hans
efterladte Manuskripter blev indkøbte af den
norske Stat.
<i>K. V. H.</i>
</chapter>

<chapter name="Blyunderilte (d. s. s. Blyoxydul)">
<b>Blyunderilte,</b> d. s. s. <sp>Blyoxydul</sp>.
</chapter>

<chapter name="Blyvand">
<b>Blyvand</b> (<i>Aqua saturnina</i>) er en Blanding af
2 Dele Blyeddike, 90 Dele destilleret Vand og
