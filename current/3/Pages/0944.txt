blandt alle Borgere. Præsidenten udnævner og
afskediger Ministre, har Overkommando over
Hær og Flaade og har med visse
Indskrænkninger Ret til at erklære Krig og slutte Fred.
Med Kongressens Billigelse udnævner han
Medlemmerne af Højesteret og de diplomatiske
Embedsmænd. Ministrene kan ikke møde i
Kongressen, men maa forhandle skriftligt. De er
hverken ansvarlige over for Kongres ell.
Domstole for de Raad, de giver Præsidenten.
Enkeltstaterne skal have republikanske Forfatninger
med adskilte udøvende, lovgivende og
dømmende Myndigheder. Guvernørerne og
Medlemmerne af de lovgivende Forsamlinger skal være
valgte. Forbundsregeringen kan ikke blande sig
i Enkeltstaternes Styrelse, men maa, naar de
modsætter sig Fællesstatens Love, indstævne
dem for Højesteret. Forbundsdistriktet styres
af et Raad, valgt af Distriktets Borgere, og af
en Præfekt, udnævnt for 4 Aar af Præsidenten.
Der er i B. 3161 Kommuner.

Kirke og Stat er adskilte, og absolut
Religionsfrihed hersker. Den kat. Kirke, til hvilken
Befolkningens Flertal hører, har sine
Ejendomme og Indtægter uden Kontrol af Staten.
Gejstlige Ordner er tilladte. Der findes en Kardinal
i Rio Janeiro, Ærkebiskopper i Bahia, São
Paulo, Pará og Mariana, 25 Biskopper og 11
Præsteseminarier. Protestanternes Antal er c.
200000. Der er ingen Skoletvang, og
Folkeoplysningen staar meget lavt. Den lavere
Undervisning besørges af Enkeltstaterne, medens
Forbundsregeringen sørger for
Universitetsuddannelsen, som besørges af 25 Fakulteter i
forskellige Byer. I Rio Janeiro findes tillige en
Militærskole, en Forskole for Taktik, en
Marineskole, Blinde- og Døvstummeinstitut, Kunst- og
Musikakademi, og lgn. Musikakademier i fl. a.
Byer, Kunstakademier i Bahia, Manaos og
Curitiba. Desuden findes 29 Lærerseminarier, 28
Industriskoler, 11 Landbrugsskoler og 9
Handelsskoler. Alle disse underholdes af
Forbundsregeringen. I Enkeltstaterne fandtes 1910 12221
Folkeskoler med 634539 Elever, hvoraf 6918
Statsskoler, 2608 kommunale og 2695 private
Skoler. Dernæst findes 327 højere Skoler med
30258 Elever, og 15 private Lærerseminarier.

Den højeste Domstol er Højesteret i Rio
Janeiro og Forbundsdomstole i hver Stat. Det
øvrige Retsvæsen administreres af
Enkeltstaterne, men skal være overensstemmende med
Forbundslovene. Dommerne udnævnes paa
Livstid undtagen kommunale Forligelsesdommere,
som udnævnes paa 4 Aar.

Møntenheden er en Milreis à 1000 Reis. 1
Milreis i Guld er værd 2 Kr. 06 Øre, 1 Milreis
i Papir c. 1 Kr. 20 Ø. Det metriske System er
indført, men gamle Maal bruges endnu.

Statsbudgettet for 1912 viste en Indtægt af 92,2
Mi11 Milreis i Guld og 312,6 Mill. Milreis i Papir, en
Udgift af 59,2 Mill. Milreis i Guld og 444,0 Mill.
Milreis i Papir. De største Udgiftsposter er
Statsgælden, offentlige Arbejder og
Kommunikationer samt Krigsministeriets Udgifter.
Statsgælden beløber sig til 82,9 Mill. £, 877,1 Mill.
Milreis og 300 Mill. Frc., hvortil kommer
Seddelgæld paa 612,5 Mill. Milreis.

Enhver Brasilianer er værnepligtig fra det 21.
til det 45. Aar. Han tjener 2 Aar i Rækkerne,
7 Aar i Reserven, 7 Aar i Territorialhæren, 8
Aar i Nationalgarden. Reserven er indkaldt
4 Uger aarlig, Territorialhæren 2—4 Uger
aarlig. Undtagelsesbestemmelser bevirker dog, at
langtfra alle kommer til at gøre Militærtjeneste.
Hæren bestaar af 15 Regimenter Infanteri paa
3 Batailloner hver og 12 Batailloner
Riffelskytter, 12 Regimenter Kavalleri paa 4 Eskadroner
og 5 Regimenter med 2 Eskadroner hver, 5
Regimenter Feltartilleri paa hver 9 Batterier
med 4 Kanoner, 5 Haubitsbatterier, 6
Bjergbatterier, 5 Batailloner Ingeniører, 8 Batailloner
Garnisonsartilleri. Flaaden bestaar af 3
Dreadnoughts, 2 ældre Kampskibe, 3 ny og 2 gamle
Krydsere, 23 Torpedobaade og
Torpedobaadsødelæggere, 3 Undervandsbaade.
Marinearsenaler findes i Rio Janeiro, Pará og Ladario de
Matto Grosso, det sidste for Flodmarinen paa
Rio Paraguay.

Nationalfarverne er grønt og gult.

<sp>Næringsveje</sp>.

<sp>Landbrug</sp> er den Næringsvej, som
sysselsætter det store Flertal af B.'s Befolkning. I
Savanneegnene opdyrkes fortrinsvis Land, som
af Naturen er skovklædt, og hvor Grundvandet
staar højere end i de aabne Savanner. Skoven
fældes, og Træet antændes henimod Slutn. af
Tørtiden. I den askedækkede Jord, hvor
forkullede Træstubbe overalt stikker frem, dannes
Huller med en Hakke, og heri plantes de
forskellige Kulturplanter mellem hverandre,
Gødning anvendes sjældent. Naar Jorden er udpint,
forlades den, og hurtig vokser der atter Skov
op. Denne Skov, Capoeira, bestaar af andre
Træarter end den naturlige Skov, og først efter
lange Tidsrum vil Træarternes Kamp om
Pladsen forvandle den til naturlig Skov. Saa
vidt naar det sjældent; thi efter 50 Aars Forløb
er Jorden atter god og kan ryddes igen. Er
Jorden alt for udpint, bliver den ikke til Skov,
men bliver bevokset med Ørnebregner ell. Græs.
Det brasilianske Landbrug er saaledes Rovdrift,
og kun faa Tilløb er gjort til en mere rationel
Dyrkning.

Den vigtigste Kulturplante er Maniok (portug,.
<i>Mandioca</i>), en opr. indiansk Kulturplante, af
hvis Knolde der tilberedes Mel. Majs (portug.
<i>Milho</i>) var ligeledes dyrket før Europæernes
Ankomst. Sorte Bønner (portug. <i>feijão</i>) er
indført fra Afrika; kogt med lidt Kød og blandet
med Majsmel ell. Maniokmel udgør de
Befolkningens Hovedernæring. Ris dyrkes paa
vandrige Steder, og Risavlen er i Fremgang. Hvede
dyrkes i de sydlige Stater. Frugt dyrkes i
betydelig Udstrækning, særlig Bananer er alm.
Vin kan vokse i de sydlige Stater. Medens
disse Planter tjener til Befolkningens Ernæring,
dyrkes andre Kulturplanter i stor Stil til
Eksport, først og fremmest Kaffe, som indførtes
1727 fra Cayenne til Pará. Først i Slutn. af
18. Aarh. tog Kaffeavlen Opsving. Staten São
Paulo leverer alene over Halvdelen af Verdens
Kaffeproduktion. Betydelig Kaffeavl drives
desuden i Staterne Minas Geraes, Rio Janeiro og
Espirito Santo, i anden Række kommer Bahia
