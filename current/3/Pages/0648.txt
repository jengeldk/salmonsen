mistænktes han for Royalisme, kom paa
Proskriptionslisten 18. Fructidor og flygtede til
England. Efter Statskuppet 18. Brumaire blev
han kaldt tilbage, fik Sæde i Tribunatet, senere
i Senatet. Efter den første Restauration blev
han Pair, men da Napoleon efter
Tilbagekomsten fra Elba bekræftede ham i denne
Værdighed, strøg Ludvig XVIII ham, efter Waterloo,
af Pairslisten, men genudnævnte ham snart
efter. Som Pair fik han Lejlighed til paa ny at
træde i Skranken for Pressefriheden og andre af
Principperne fra 1789. Han var et af
Instituttets første Medlemmer og kom 1816 ind i
<i>l'Académie des inscriptions et belles lettres</i>. Som
Taler hindredes han af Stammen, og heller ikke
som politisk Skribent kunde han gøre sig stærkt
gældende.
<i>P. L. M.</i>
</chapter>

<chapter name="Boito, Arrigo">
<b>Boito</b> [↱bå^ito], <sp>Arrigo</sp>, ital. Komponist og
Digter, f. 24. Febr 1842 i Padua og Elev af
Konservatoriet i Milano. Han blev paa Rejser
i Frankrig, Tyskland og Polen (B.'s Moder er
en polsk Komtesse) bekendt med de moderne
Bevægelser i Musikken og følte sig navnlig
tiltrukket af <sp>Rich. Wagner</sp>'s Værker,
saaledes at han endog traadte i personlig
Forbindelse med denne Mester. Som Komponist var
B. lidet bekendt, da han 1868 optraadte med
Operaen »Mefistofeles« (Teksten dels
Bearbejdelse, dels Oversættelse af Brudstykker af
Goethe's »Faust«, I og II Del). Operaen faldt vel
igennem ved Førsteopførelsen i Milano, men
havde dog vakt saa megen Opsigt, at den —
til Dels omarbejdet — toges op igen. Nu gjorde
den stor Lykke og fandt snart Vej til andre
europ. Scener; i Kbhvn opførtes den første
Gang 1885. Det er til dette i fl. Henseender
betydelige og originale Værk, at B.'s Navn som
Komponist hidtil har været knyttet; hans senere
Værker (Operaerne <i>Nerone</i> og <i>Orestiade</i>, en
Kantate <i>Ode all' arte</i>) er ikke kendte uden for
Italien. En Opera i 1 Akt af B. opførtes 1891 i
Hamburg under Titlen »Abenddämmerung«.
Som Forf. skal B. i sit Hjemland nyde endnu
større Ry end som Komponist; hans
Produktion — til Dels fremkommet under
Pseudonymet <sp>Tobio Gorrio</sp> — omfatter
realistiske Digtninge, fantastiske Noveller samt
Dramaer, foruden Teksten til hans egne o. a.
Italieneres Operaer (først og fremmest til Verdi's
senere Arbejder <i>Othello</i> og <i>Falstaff</i>).
<i>W. B.</i>
</chapter>

<chapter name="Boito, Camillo">
<b>Boito</b> [↱bå↱ito], <sp>Camillo</sp>, ital. Kunstforf. og
Arkitekt, f. 30. Oktober 1836 i Rom, studerede
Arkitektur og Litteratur i Venedig og Padua,
rejste 1856 til Toskana og har 1860—1908 virket
som Prof. i Arkitektur ved Brera i Milano; han
er baade her og i Padua (Museet) tillige
optraadt som udøvende Arkitekt. Blandt hans
mange Skr kan nævnes: Novellerne <i>Storielle
varie</i> (1—2), <i>Senso</i> og <i>Gita di un artista</i>
(1876—79—84), <i>Scultura e pittura d'oggi</i> (1877),
<i>Leonardo e Michelangelo</i> (1878), <i>L'architettura del
medio evo in Italia</i> (smst. 1880), <i>Ornamenti di
tutti gli stili, classificati in ordine storico</i> (1880),
<i>I principii del disegno e gli stili del l'ornamento</i>
(1882—87), <i>Il duomo di Milano</i> (1888), <i>Questioni
pratiche dei belle arti</i> (1893).
<i>(E. S.). C. A. J.</i>
</chapter>

<chapter name="Boitzenburg">
<b>Boitzenburg</b> [↱bå^yts<sub>ə</sub>nburk], <sp>Boizenburg</sp>,
By i Storhertugdømmet Mecklenburg-Schwerin,
ved Boizes Udløb i Elben, Station ved
Jernbanen Berlin—Hamburg, har (1910) 4239 Indb.,
Kvæghandel, Skibsfart, Jernstøberi, Kalk- og
Teglbrænderi.
<i>G. Ht.</i>
</chapter>

<chapter name="Boiumbræen">
<b>Boiumbræen</b> (<sp>Bojumbræen</sp>) i Norge er
en Gletscher, som gaar ned fra Jostedalsbræens
store Snemark hen imod Fjærlandsfjorden, en
Arm af Sognefjorden. Gletscheren er omtr. 2 1/2
km lang, temmelig stærkt skraanende og rækker
med sin underste Ende ned til en Højde af 130
m og omgives her af frodige Birkelier. Den og
den nærliggende Suphellebræ besøges af en
Mængde Turister. (<sp>Litt.</sp>: <sp>Sexe</sp>, »B.«;
<sp>samme</sp>, <i>Le glacier de Boium</i>,
Universitetsprogrammer [Kria 1869]).
<i>(H. R.). M. H.</i>
</chapter>

<chapter name="Boivin, Marie Anne Victoire">
<b>Boivin</b> [bwa↱vǣ], <sp>Marie Anne Victoire</sp>
(1773—1847), har gjort sig meget bekendt som
Jordemoder og Forfatterinde. Hun virkede dels
i Maternité i Paris, dels i Hospitalet i Poissy.
Hun hædredes paa forsk. Maade, endogsaa med
Doktortitlen fra Marburg. Af hendes Arbejder
er især bekendte <i>Mémorial de l'art des
accouchements</i> (1812, 4. Opl. 1836), et kronet
Prisskrift om Livmoderblødninger (1819, 1822) o. fl.
a. Sammen med Dugès forfattede hun <i>Traité
pratique des maladies de l'utérus et de ses
annexes</i> (2 Bd, 1833). Fl. af hendes Bøger
oversattes paa andre Sprog.
<i>G. N.</i>
</chapter>

<chapter name="Bojador, Kap">
<b>Bojador</b> [b<sub>u</sub>зa↱dor], <b>Kap</b>, Forbjerg paa
Vestkysten af Afrika, S. f. de kanariske Øer paa
26° 6′ n. Br. og 14° 50′ v. L. f. Grw., danner
den vestligste Udløber af Bjergstrøget Djebel
el Asnad i Sahara. Kap B. spillede i lang Tid
en vigtig Rolle i Opdagelseshistorien, da
Portugiserne, der endnu ikke var fortrolige med
Sejlads paa aaben Sø, ikke vovede at trodse
den stærke Brænding over det 45 km lange
Rev. 12 Aar forløb med forgæves Forsøg paa
at omskibe det, og først 1434 lykkedes det for
Gil Eannes, hvorefter Opdagelserne atter tog
stærkere Fart. Det portugisiske Navn B.
betyder »Fremspring«.
<i>C. A.</i>
</chapter>

<chapter name="Bojan">
<b>Bojan</b>, en melonformet Krukke af kinesisk
Stentøj.
</chapter>

<chapter name="Bojana">
<b>Bojana,</b> <sp>Buana</sp>, Flod i det nordlige Albanien,
danner Afløbet fra Skutari-Søen, er 22 km lang
og udmunder i det adriatiske Hav. Ved Drinazi,
der er en i 1859 opstaaet Arm af Drin, staar B.
S. f. Skutari i Forbindelse med denne Flod,
hvis opr. Mundingsarm truer med at sygne
hen.
<i>H. P. S.</i>
</chapter>

<chapter name="Bojano">
<b>Bojano</b>, By i Syditalien, Prov. Campobasso,
ligger ved Biferno ved Nordfoden af Matese.
(1911) 6450 Indb. B., Oldtidens <i>Bovianum
Undecumanorum</i>, er fl. Gange og senest 1805 blevet
næsten ganske ødelagt af Jordskælv. Paa
Klipperne over Byen ses endnu kyklopiske
Murrester, der antages at være af en gl samnitisk
Borg.
<i>H. P. S.</i>
</chapter>

<chapter name="Bojanus, Ludwig Heinrich">
<b>Bojanus,</b> <sp>Ludwig Heinrich</sp>, tysk Anatom
(1776—1827), 1806—24 Prof. i sammenlignende
Anatomi i Vilna, er foruden ved fl. mindre
Arbejder, f. Eks. over Dammuslingens Anatomi,
navnlig bekendt ved sin mønsterværdige
Undersøgelse af Sumpskildpaddens Bygning <i>Anatome
Testudinis Europaeae</i> (m. 40 Tvl., 1819).
<i>R. H. S.</i>
</chapter>

<chapter name="Bojar">
<b>Bojar</b> (slav., af <i>boi</i>, Kamp) betyder Kriger,
senere Adelsmand, og blev i Rusland
