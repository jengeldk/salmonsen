<chapter name="Bladpletsyge (fortsat)">
forsk. Bygsorter angribes ulige stærkt; værst
medtagne bliver de nikkende Varieteter, især
Prenticeformerne.
<i>F. K. R</i>.
</chapter>

<chapter name="Bladpude">
<b>Bladpude</b> (<sp>bot</sp>.) er Overgangsstedet
mellem Bladfod og Stængel, naar dette er
ophøjet over Stænglens Flade. Hos mange
Planter, f. Eks. hos Rødgran, bliver Puden
siddende efter Bladfaldet; hos Stikkelsbær bærer
den en stærk, ofte grenet Torn.
<i>V. A. P.</i>
</chapter>

<chapter name="Bladrosette">
<b>Bladrosette</b> (<sp>bot</sp>.), en Samling af tætstillede,
spredte, derfor til alle Sider udgaaende Blade
lige ved Jordens Overflade. B. dannes i det
første af toaarige Planters Leveaar; i det andet
skyder Stænglen op. B. findes hos Runkelroe,
Gulerod, Pastinak, Kongelys, Gæslingblomst og
forekommer ogsaa hos fleraarige, urteagtige
Planter, f. Eks. hos Mælkebøtte, Tusindfryd.
<i>V. A. P.</i>
</chapter>

<chapter name="Bladrullere">
<b>Bladrullere,</b> Fællesbetegnelse for 3
Snudebilleslægter hørende til Attelabidernes Gruppe.
Ejendommeligt for dem alle tre er, at Hunnen
ruller Bladene af forsk. af vore Skovtræer
sammen til Tutter og lægger Æggene i disse.
<i>Rhynchites</i>: kegledannet Hoved uden halsagtig
Indsnøring, Øjnene ved Grunden af Snuden,
Følehornene ikke brudte og Køllen 3-leddet.
Biller af stærke metalliske Farver. Hunnen
bider i det tidlige Foraar Huller i de ganske
unge Skuds Stængler, hvorved disses Blade
bliver slappe og bøjelige; den ruller derpaa
Bladet sammen til en Tut, ind i hvilken den
lægger et Æg. Tutten antager snart en
brunsort Farve og falder til Jorden; den færdige
Larve forpupper sig i denne; andre Former
anvender ikke hele Bladet, men skærer det over
omtr. paa Midten indtil Midtribben, og den af
det afskaarne Bladafsnit dannede Tut hænger
da fast kun ved denne; de vigtigste Arter er
(<i>Rhynchites betuleti</i> Fabr. og <i>populi</i> L.; førstn.
anretter tillige Skade paa Vinstokken i Syden.
<i>Apoderus coryli</i> Oliv., ogsaa kaldet <sp>Haslens
Snudebille</sp>, er den i Forsommeren
almindeligste Snudebille paa vore Hasselbuske.
Snablen kort, Hovedet bag de store, fremspringende
Øjne forlænget og indsnævret, Køllen 4-leddet,
sort af Farve med skarlagenrødt Forbryst og
Dækvinger. <i>Atelabus curculionoides</i> L. lever paa
Eg og danner her paa et enkelt Blad fl. smaa
ærtedannede Tutter ophængte til Sideribberne.
Den forstlige Bet. af alle B. er kun ringe.
<i>C. W.-L.</i>
</chapter>

<chapter name="Bladrullesyge">
<b>Bladrullesyge</b> er en hos Kartoffelplanten
optrædende Sygdom, der især siden 1905 har bredt
sig i de kartofleldyrkende Lande og givet
Anledning til »Udartning« af forskellige
Kartoffelsorter, især <i>Magnum bonum</i>. De af B. lidende
Planter er lavere end normalt, ofte af en
sygelig, bleg Farve; Bladene er rettede stift opad,
med de enkelte Bladafsnit kræmmerhusformet
sammenrullede, saaledes at Undersiden vender
udad og hyppig viser en rødlig ell. violet Tone;
Blomster ses kun sjældent; Læggekartoflerne
opløses ikke. De syge Planter frembringer kun
smaa og faa Knolde; i en Mark med megen B.
kan Udbyttet blive mindre end Udsæden; B.
har derfor stor økonomisk Bet. B. forplantes
med Læggekartoflerne; men dens nærmeste
Aarsag er endnu ukendt; dog maa det anses for
sikkert, at hverken Svampe ell. Bakterier er
dens direkte Aarsag. B. bekæmpes ved kun at
anvende Læggekartofler, avlede af fuldstændig
sunde Moderplanter.
<i>F. K. R.</i>
</chapter>

<chapter name="Bladrødt (se Erytrofyl)">
<b>Bladrødt,</b> se <sp>Erytrofyl</sp>.
</chapter>

<chapter name="Bladsandsten">
<b>Bladsandsten,</b> en, navnlig i Schweiz og
Sydtyskland forekommende, til Tertiærformationen
hørende Sandsten, der let kløves i tynde
Blade.
<i>J. P. R.</i>
</chapter>

<chapter name="Bladskede (se Blad)">
<b>Bladskede,</b> se <sp>Blad</sp>.
</chapter>

<chapter name="Bladskimmel (se Peronosporaceæ og Phytophthora)">
<b>Bladskimmel,</b> se <sp>Peronosporaceæ</sp> og
<sp>Phytophthora</sp>.
</chapter>

<chapter name="Bladskurv (se Mideskurv)">
<b>Bladskurv,</b> se <sp>Mideskurv</sp>.
</chapter>

<chapter name="Bladskærer">
<b>Bladskærer,</b> Fællesbetegnelse for to
Insektgrupper hørende til de Aarevingedes Orden.
1) <sp>Bladskærerbien</sp> ell<sp>.Tapetsererbien</sp>
(<i>Megachile</i>) er en Slægt af de
bugsamlende, enlige Bier. Hannerne er ofte udstyrede
med Torne paa de sidste Bagkropsringe ell.
med stærkt udvidede Fortarser. Cellerne
anlægges i Række i Jord-, Træ- ell. Murspalter
og dannes af afskaarne Dele af Rosen-, Birke-
ell. Spiræablade, som cylinderformet rulles om
hinanden. I de derved dannede Hulrum lægges
Ægget oven paa den tyndtflydende Honning,
og hver Celle lukkes med et Laag dannet af
mange afskaarne runde Bladstykker.
2) <sp>Bladskærermyrerne</sp> (<i>Oecodoma</i>) ell.
<sp>Parasolmyrerne</sp> med Hovedarten <i>O. cephalotes</i>
er nogle af de mest berygtede sydamerikanske
Myrer, som med deres mægtige
Kindbakker afbider Træers og Buskes Blade og
bærer dem over Hovedet som en Parasol hjem til
Tuerne, nede i hvilke Bladene gaar i en langsom
Gæring; de ophobede Masser, der som en
filtet Masse fylder Hulrummene nede i Tuerne,
bliver Arnestedet for en stor Masse Skimmelsvampe,
der synes at være Myrernes Hovedføde.
Foruden Hanner og Hunner findes ikke
mindre end 3 ell. 4 forsk. Slags Arbejdere.
Tuerne rager kun lidt op over Jorden, men de
underjordiske Gange er overordentlig lange.
Den Ødelæggelse, Bladskærermyrerne kan
frembringe, er særdeles stor.
<i>C. W.-L.</i>

<img>Bladskærerbi gnavende Hul i et Rosenblad.</img>
</chapter>

<chapter name="Bladsmutte (se Løvsangere)">
<b>Bladsmutte,</b> se <sp>Løvsangere</sp>.
</chapter>

<chapter name="Bladspor">
<b>Bladspor</b> (<sp>bot</sp>.) kaldes den ell. de
Karstrenge, som fra Stænglen fortsættes ud i
