af Skorstene o. a. Røgkanaler, om Konstruktion
og Anbringelse af Ildsteder, Kakkelovne og
Komfurer, om Antallet og Beliggenheden af
Trapper, om Indretning af Lokaler, hvor mange
Mennesker paa een Gang samles, om Indretning
og Drift af Virksomheder, hvor der tilvirkes ell.
anvendes Sprængstoffer ell. andre let
antændelige Stoffer, ell. hvor der benyttes megen Ild
ell. udvikles usædvanlig høje Varmegrader, om
Opbevaring af brandfarlige Genstande, om
Forsigtighed i Omgang med Ild og Lys, om
Afbrænding af Hede, om Foranstaltning af Fyrværkeri,
om hvilke Brandredskaber der skal anskaffes
og vedligeholdes paa enhver Ejendom o. s. fr.
De i selve Lovgivningen indeholdte Paabud og
Forbud suppleres derhos i vidt Omfang af
Bestemmelser, trufne for det enkelte Tilfælde af
vedk. Tilsynsmyndigheder, hvilke paa den
anden Side har en vis Beføjelse til at meddele
Dispensationer. Til de nævnte Forskrifter
slutter der sig andre, som gaar ud paa at anordne
den fornødne Kontrol med deres Overholdelse.
Denne Kontrol føres i Kbhvn af Magistraten
gennem de ved Kommunens B. ansatte
Embedsmænd, i Købstæderne af en for hver By
oprettet <sp>Brandkommission</sp>, bestaaende af
Politimesteren som Formand, en af Byraadet for
6 Aar valgt <sp>Brandinspektør</sp> og et ell. i
større Købstæder tre Byraadsmedlemmer, paa
Frederiksberg af en paa lgn. Maade sammensat
Brandkommission, paa Landet endelig af
saakaldte <sp>Brandfogder</sp>, en ell. fl. for hver
Sognekommune, hvilke udnævnes for 3 Aar af
Amtmanden efter Sogneraadets Forslag og staar
under Tilsyn af Politimesteren. Stillingen som
Brandinspektør ell. som Brandfoged er et
borgerligt Ombud, som i Alm. enhver er pligtig at
overtage for den Tid, Udnævnelsen gælder.
Brandfogderne er ulønnede, hvorimod der af
Byraadet kan tillægges Brandinspektøren et
Vederlag for hans Arbejde. Et vigtigt Led i de
nævnte Myndigheders Virksomhed er
Afholdelsen af <sp>Brandsyn</sp> ell.
<sp>Brandvisitationer</sp>, ved hvilke de enkelte Ejendomme
underkastes et Eftersyn m. H. t. alle Forhold, der er
af Interesse for B. Brandsynene, der dels er
regelmæssig tilbagevendende, dels mere
tilfældige, foretages i Kbhvn af B.'s Embedsmænd, i
Købstæderne af Brandinspektøren og paa
Landet af Brandfogden med to af Sogneraadet
valgte Brandsynsvidner. Ogsaa af andre
Myndigheder føres der en vis Kontrol med
Overholdelsen af de ovennævnte Forskrifter. Dette er
saaledes Tilfældet med Politiet, som i det hele
efter Evne har at understøtte B., samt med de
forsk. Bygningsautoriteter, der ved nye
Bygningers Opførelse skal være opmærksomme paa
Ulovligheder og Mangler ved Bygningerne, der
kan medføre Brandfare, og derom underrette B.
Det øverste Tilsyn udøves for hele Landet af
Justitsministeren, der afgør Klager over de
underordnede Myndigheders Foranstaltninger og i
visse Tilfælde selv udsteder Forbud og
meddeler Tilladelser.

En anden Hovedgruppe af Bestemmelser gaar
ud paa at fastsætte Befolkningens Pligter i
Tilfælde af Ildebrand, f. Eks. Pligten til at gøre
Anskrig, til efter Evne at søge at dæmpe Ild,
som er opstaaet i ens Hus ell. Bolig, til paa
Forlangende at yde B. den personlige Hjælp,
man formaar, til mod Erstatning af eventuel
Skade at stille Vandbeholdninger, Redskaber,
Heste og Vogne til B.'s Raadighed, til at tilstede
B. Adgang til ens Hus og Grund og til mod
Erstatning at taale, at Bygninger nedrives, Mure
og Skillerum gennembrydes og andre
Hindringer for B.'s Arbejde fjernes o. s. fr. Hertil kan
ogsaa henregnes de Forskrifter, der med visse
Undtagelser gør det til en alm. Borgerpligt at
indtræde i de til Slukning af Ildebrand
organiserede lokale Brandkorps, en Pligt, der dog
nu ikke længere bestaar i Kbhvn. Disse
Forskrifter danner Overgangen til det 3. Sæt af
Bestemmelser, som indeholdes i Lovene om B.,
nemlig Bestemmelserne om Organisation af
offentlige Slukningsforanstaltninger til
Bekæmpelse af opstaaet Ildebrand. Omsorgen for
Iværksættelse af saadanne Foranstaltninger
(Anskaffelse af de fornødne Slukningsredskaber for
offentlig Regning og Oprettelse af Brandkorps
til deres Betjening) er en kommunal Opgave,
der paahviler Kbhvn, Købstæderne og
Sognekommunerne for deres respektive Omraader. I
Kbhvn oppebærer Kommunen til Hjælp ved
Afholdelsen af Udgifterne en særlig Afgift af
alle faste Ejendomme, beregnet efter
Bygningernes Assuranceværdi, men i øvrigt dækkes
Udgifterne af de alm. kommunale Indtægter. Hvor
en Brandkommission bestaar, er den
umiddelbare Bestyrelse af B., navnlig Anvendelsen af
de dertil bevilgede Midler, overladt til den. M.
H. t. Slukningsmateriellet stiller selve
Lovgivningen kun faa Fordringer, idet de nærmere
Regler bliver at fastsætte i lokale Regulativer
og Vedtægter, men bl. a. gennem den
Justitsministeren ell. Amtmanden forbeholdte Ret til
Stadfæstelse af disse føres der dog fra
Statsmyndighedernes Side et vist Tilsyn med, at
Kommunerne behørig opfylder deres Pligter.
Mod Kommunalbestyrelsens Villie kan dog i
Alm. ingen ny Udgifter til B. paabyrdes
Kommunekassen. M. H. t. Slukningspersonellet har
Lovgivningen dels ved Anerkendelsen af den
ovenn. alm. Tjenestepligt sat Kommunerne i
Stand til at organisere Brandkorps af ulønnet
Mandskab, dels har den paabudt ell. i hvert Fald
tilladt Antagelsen af lønnet Mandskab.
Fakultativ er den sidstnævnte Ordning i Købstæderne
og Sognekommunerne, hvor den endda kun kan
gennemføres med Samtykke af henh.
Amtmanden og Amtsraad og Justitsminister, der skal
vaage over, at de trufne Foranstaltninger er
betryggende. Det nærmere om de lokale
Brandkorps fastsættes i Regulativer og Vedtægter for
de enkelte Kommuner ell. paa Landet
Brandfogedkredse. Kommandoen ved Ildebrand føres,
hvor lønnet Brandmandskab er ansat, af de til
Korpset knyttede Embedsmænd, ellers i
Købstæderne af Brandinspektøren og paa Landet af
Brandfogden ell. Politimesteren. Ordenens
Opretholdelse paahviler altid Politiet. Se i øvrigt
under <sp>Brandkorps</sp>.
<i>P. J. J.</i>
</chapter>

<chapter name="brandy">
<b>brandy</b> [↱bränd<sub>i</sub>], det eng. Navn for
Brændevin; benyttes oftest for Cognak.
</chapter>
