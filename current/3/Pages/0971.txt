Underflade, baade Nerver og Bladkød. Hos
alle andre udvikles de gerne i et større Antal
paa visse Punkter af Nerverne og er da
samlede i Hobe (Frugthobe, <i>Sori</i>) og fæstede til en
liden Forhøjning (<i>Receptaculum</i>)
paa Nerven (Fig. 8). De modne
Frugthobe er brune, lysere eller
mørkere, og kan være dels forsk.
af Form, dels ordnede paa meget
forsk. Maade. Kun de vigtigste
Tilfælde nævnes her. Hos mange
B. sidder Frugthobene parallelt
med Bladfligens Omkreds og
smelter sammen til en Række,
medens den ombøjede Bladrand
dækker derover (Fig. 9, <i>b</i>: <i>Pteris</i>).
Hos andre er Frugthobene
fjernede fra Randen; i saa Fald kan de enten
være kredsrunde (Fig. 9, <i>c</i> og <i>e</i>: <i>Polypodium</i> og
<i>Aspidium</i>) ell. aflange (Fig. 9, <i>d</i>: <i>Asplenium</i>).
Frugthobene er ofte dækkede af et <sp>Slør</sp>; en
tynd, næsten farveløs Hinde, der kan være
fæstet til Receptaklet og alsidig breder sig ud
over Frugthoben (Fig. 8 og 9, <i>e</i>), ell.
som er anbragt paa Siden af
Frugthoben og kun delvis dækker denne
(Fig. 9, <i>d</i>); endelig kan Sløret ogsaa
udspringe <sp>under</sp> Frugthoben og
bægerformet slutte sig op om den (Fig.
9, <i>a</i>: <i>Davillia</i>). Mangler Sløret, siges
Frugthoben at være nøgen (Fig. 9, <i>c</i>).

<b>Sporehusene</b> er en Art
Trikomdannelser, siddende ell. stilkede
Kapsler. Hos Polypodiaceerne (Fig. 10)
bestaar de af en lang Stilk og et
linseformet Rum, Hovedet, der indeslutter
de til sidst løst liggende Sporer, og
hvis Væg kun bestaar af et enkelt
Cellelag. Langs Randen findes den
saakaldte »Ring«; i den ene Halvdel deraf
har Cellerne stærkt fortykkede og
mørkere brunt farvede Vægge, i den anden
er de tyndvæggede. De tykvæggede
Celler suger let Vand til sig, men ved
en indtræffende Udtørring strækker de
sig foroven bort fra Centrum af
Sporehusets Hoved og løsner derved
Forbindelsen mellem nogle af de tyndvæggede
Celler, d. v. s. Sporehuset aabnes, og Sporerne
falder ud. — Egentlige B. er <sp>isospore</sp>,
d. v. s. den enkelte Art har kun een Slags
Sporer, medens Sporerne hos forsk. Slægter og
Arter naturligvis kan være ret forsk., dels af
Størrelse (0,027—0,158 mm paa den længste Led),
dels af Form; denne afhænger især af
Sporernes Dannelsesmaade. For det blotte Øje viser
de sig som et meget fint, brunt Støv; ofte
indeholder de Klorofyl. Yderhinden er hyppig
skulpteret (Fig. 11).

Den fuldt udviklede Bregneplante, med dens
forsk., ovf. omtalte Organer, tilhører B.'s
<sp>kønsløse Æt</sp>. Idet Sporen bliver fri og
spirer, vil dens Indhold udvikle sig til
<sp>Forkimen</sp>, B.'s <sp>kønnede Æt</sp>. Sporens
Spiring er navnlig betinget af Fugtighed, saavel i
Jordbund som i Atmosfære, medens den meget
vel skal kunne foregaa i Mørke; den
nødvendige Temp. er naturligvis ret forsk. efter den
geogr. Udbredelse af de paagældende Arter. En
vis Hviletid kræves af de fleste B.'s Sporer,
for at de kan spire, og Evnen hertil bevares i
Alm. temmelig længe, indtil 10—20 Aar, for
Osmundaceernes og Hymenophyllaceernes
Vedkommende dog kun faa Dage. Ved Spiringen
afkastes Yderhinden, medens Inderhinden
vokser ud sammen med Sporens Indhold; ved

<img>Fig. 6. <i>Adiantum caudatum</i>.</img>

<img>Fig. 7. <i>Polypodium aureum</i>.</img>

<img>Fig. 8. Tværsnit af en Bladflig med Frugthob, <i>s</i> Sporehuse;
<i>i</i> Slør (svag Forstørrelse). Jfr. Teksten.</img>
