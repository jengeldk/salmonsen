(<i>Cladocera</i>). Om disse sidste se <sp>Dafnierne</sp>.
<i>Branchiopoda</i> falder i 3 skarpt adskilte smaa
Familier: <i>Apodidæ</i>, <i>Branchipodidæ</i> og
<i>Estheridæ</i>, som ved første Øjekast intet synes at
have med hverandre at gøre. Den skarpe
Grænse, der hos Krebsdyrene i Alm. findes
mellem Hoved, Krop og Hale, er som oftest
ikke til Stede her; Kroppen er snart saaledes
som hos <i>Apodidæ</i> dækket af et stort, med
Hovedet og de forreste Brystsegmenter
sammenvokset, Skjold, snart som hos <i>Estheridæ</i> af
to Klapper, der ligner Muslingernes Skaller,
snart nøgent (<i>Branchipodidæ</i>). 1. og 2. Par
Antenner er med Undtagelse af <i>Apodidæ</i>
veludviklede, og det 2. danner hos
<i>Branchipodidæ</i> de store, kraftige
Gribeorganer. Der er to store, tavlede —
sjælden stilkede — Øjne til Stede, og Biøjne
findes som oftest. Kindbakkerne mangler
Palpe, og de to Par Kæber er yderst svage og lidet
kitiniserede. Af de derefter følgende Lemmer
er gerne det første Par, i Særdeleshed hos
<i>Apodidæ</i>, udstyret med lange, kraftige Svøber,
hvorved det bliver disse Dyrs vigtigste
Bevægelsesorgan; Lemmerne optræder ellers i meget
forskelligt Antal. 40—50 Par hos <i>Apodidæ</i>,
11—19 hos <i>Branchipodidæ</i> og 10—27 hos <i>Estheridæ</i>,
men har alle den for B. særdeles karakteristiske
Bygning. Underranden af den længst ind
imod Kroppen vendende Del løber nemlig ud
i en Række brede tyndhudede, i Kanten
haarede Flige, og Overranden bærer to store, flade
særdeles tynde Blade; disse sidste, navnlig det
ene, er at opfatte som Gæller, og Lemmerne
har derfor ikke alene Bet. som Bevægelses-,
men ogsaa som Aandedrætsorganer (deraf
Navnet Gællefødder). De optræder nu og da som
hos <i>Apodidæ</i> i et Antal af 4—6 paa samme
Ring, noget der er ganske abnormt for
Leddyrene i øvrigt. Halen, som i Alm. er
veludviklet, er kort hos <i>Apodidæ</i> og forsynet med lange
Halenokker; en lang og kraftig Svømmehale
findes hos <i>Branchipodidæ</i>, en stærkt
sammentrykt hos <i>Estheridæ</i>. Æggene bæres snart i
Æggekapsler dannede af 11. Benpar (<i>Apodidæ</i>),
snart i en Sæk under Halen (<i>Branchipodidæ</i>),
snart fastklæbede til lange Vedhæng, der
navnlig fra de bageste Benpar strækker sig op
under Skjoldet (<i>Estheridæ</i>).

Af de i Forsommeren i Dyndet aflagte Æg
udvikler der sig først det flg. Aar spæde
Larver - Nauplier — ofte af ret ejendommelig
Bygning. Disse bliver i Løbet af meget kort
Tid til fuldfærdige Dyr, som efter at have lagt
deres Æg dør ud omtr. i Juli. Det synes at
være en Betingelse for disse Dyrs Udvikling, at
Æggene i en længere Del af Aaret skal være
tørlagte, hvorfor vi ogsaa finder Branchiopoderne
særlig i saadanne Damme, der er udtørrede
om Sommeren; nede i det størknende
Dynd bevarer da Æggene deres Vitalitet til
Efteraaret, naar Regnskyllene kommer; de
spæde Larver kommer først frem i det tidlige
Foraar, endnu medens Isen dækker Vandene.
Der er tillige den Mærkelighed ved fl. af de
herhen hørende Formers Æg, at de synes at
udvikle sig partenogenetisk, idet Hannerne, i
alt Fald hos alle <i>Apodidæ</i>, <i>Artemia</i> og
<i>Limnadia</i>, er yderst sjældne ell. aldrig sete og kun
synes nu og da med en Aarrækkes Mellemrum
pludselig, af os ubekendte Grunde, at optræde
en enkelt Sommer for derpaa atter i lige saa
lang Tid at forsvinde.

Branchiopoderne er spredte ud over hele
Verden; de optræder i det høje Norden med
3—4 Former og synes at være særlig hyppige
i den tempererede Zone. I Danmark findes 4
Former: <i>Branchipus</i>, <i>Apus</i>, <i>Lepidurus</i> og
<i>Limnetis</i>. <i>Cyclestheria</i> er navnlig mærkelig ved i
sin Udviklingshistorie at danne Overgangen til
Dafnierne. Branchiopoderne synes at være
Resterne af en fordum vidt udbredt
Krebsdyrafdeling; de findes fossile allerede i Devon;
man har sammen med dem og vistnok delvis
med Ret regnet en Gruppe meget ejendommelige
Krebsdyrforsteninger, de saakaldte
Phyllocarider, hvis Plads imidlertid, da Benenes
Form ikke er kendt, ikke med Sikkerhed kan
bestemmes, men rigtigst synes at staa paa
Overgangen mellem Phyllopoder og de højere
Krebsdyr, nærmest beslægtede med <i>Apus</i> og
den i Alm. til Malakostracerne regnede
mærkelige Slægt <i>Nebalia</i> (s. d.). (<sp>Litt</sp>.: <sp>Zaddac</sp>,
<i>De Apodis cancriformis anatome</i> [1841];
<sp>v. Siebold</sp>, »Beiträge zur Parthenogenesis der
Arthropoden« [Leipzig 1871]; <sp>Claus</sp>,
»Untersuchungen über die Organisation und
Entwickelung von Branchipus und Artemia« [Arb. Zool.
Inst., 6 Bd, Wien 1886]; <sp>G. O. Sars</sp>,
»Phyllocarida og Phyllopoda« i <i>Fauna Norvegiæ</i>, Bd I,
1896).
<i>C. W.-L.</i>

<img>Branchipus.</img>

<img><i>Lepidurus productus</i>.</img>
</chapter>
