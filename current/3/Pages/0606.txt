Noteringers Princip, som danner Grundlaget for
B. Hver Gang en Forretningsforbindelse
kommer til at skylde noget, f. Eks. for modtagne
Varer, og altsaa debiteres for dem paa sin
Konto, er det Virksomheden, som har leveret
Varerne, der faar det samme Beløb til gode
og derfor krediteres for det paa en af de egne
Konti. Hver Gang en Forretningsforbindelse
faar noget til gode, f. Eks. for indbetalte Penge,
og altsaa krediteres for Beløbet paa sin Konto,
er det Virksomheden selv, som modtager
Pengene og kommer til at skylde dem, og som
derfor debiteres for dem paa en af de egne
Konti. Ved i St f. at samle alle de
Virksomheden repræsenterende Poster paa en enkelt
Konto at fordele dem paa et større Antal egne
Konti, saaledes at ensartede Poster samles for
sig paa een Konto, er det, at B. kommer til
at frembyde den størst mulige Orden, Klarhed
og Overskuelighed m. H. t. alle Virksomhedens
Forhold. Saaledes oprettes der en
<sp>Kassekonto</sp>, der debiteres for enhver kontant
Indbetaling, som samtidig krediteres den, der
foretager Indbetalingen, og som krediteres for
enhver kontant Udbetaling, der debiteres den,
som modtager Pengene. Der oprettes en
<sp>Varebeholdningskonto</sp>, som debiteres for
alle indkøbte Varer, samtidig med, at de
krediteres Sælgeren, og en <sp>Varesalgskonto</sp>,
som krediteres for alle solgte Varer,
samtidig med, at de debiteres Køberen.
Eventuelt vil det kunne være hensigtsmæssigt
at oprette forskellige Konti for forskellige
Varesorter. Fremdeles bliver <sp>Vekselkonto</sp>
debiteret for alle Veksler, der modtages
i Betaling, og krediteret for alle indfriede
Veksler (se <sp>Veksel</sp>), <sp>Acceptkonto</sp>
krediteres for alle udstedte Accepter og
debiteres for alle indfriede Accepter (se <sp>Accept</sp>),
<sp>Rentekonto</sp> debiteres for alle skyldige
Renter og krediteres for alle Renter, som haves til
gode, <sp>Kørselskonto</sp> debiteres for al
Kørsel, <sp>Administrationskonto</sp> for
Funktionærernes Lønninger og
<sp>Omkostningskonto</sp> for alle Haande
Forretningsomkostninger. Og samtidig med, at der foretages en
Postering paa en af disse Konti, vil der stedse
være at foretage en modsat Postering paa en
af de fremmede Konti.

I Praksis bliver ofte to Noteringer
sammendragne til een for at undgaa overflødig
Vidtløftighed. Saaledes f. Eks. ved Indfrielsen af en
Veksel. Bliver X debiteret Varer for 300 Kr og
yder i Betaling en Veksel for samme Beløb,
saa krediteres han for denne, og samtidig
debiteres Vekselkonto for 300 Kr. Ved Forfaldstid
indsender X Beløbet til Vekslens Indfrielse, og
2 dobbelte Noteringer burde nu foretages:

X krediteres de indsendte 300 Kr.

Kassekonto debiteres de indsendte 300 Kr, og

X debiteres den indfriede og tilbagesendte
Veksel.

Vekselkonto krediteres den indfriede og
tilbagesendte Veksel.

Men Bogføringens Resultat bliver ganske det
samme, naar Mellemledet X udskydes, og der
kun udføres flg. Notering:

Kassekonto debiteres de kontant indsendte
300 Kr.

Vekselkonto krediteres den indfriede Veksel
med 300 Kr.

Da X's Konto er debiteret for Varerne og
krediteret for Vekslen, vilde det være ganske
overflødigt endnu en Gang at debitere og
kreditere den for det samme Beløb. Ved
Acceptkonto finder det nøjagtig tilsvarende Sted. Det
vil ligeledes oftest være overflødigt at oprette
særlige Konti for saadanne i Virkeligheden
uegentlige Forretningsforbindelser som
Vognmand, Papirhandler, Husvært o. s. v. og være
tilstrækkeligt til Oplysning om alt, hvad der m.
H. t. disse Mellemværender er af Bet., ogsaa
her at slaa to Noteringer sammen til een. Naar
f. Eks. Vognmandsregningen betales, krediteres
Kassekonto, og Kørselskonto debiteres; naar
Husleje ell. Papir betales, krediteres
Kassekonto, og Omkostningskonto debiteres, o. s. v. Ved
disse Sammendragninger opstaar, som det ses,
Noteringer <sp>mellem de egne Konti
indbyrdes</sp>, medens der dog stedse i
Virkeligheden ligger et Mellemværende med en
udenforstaaende bagved. Andre Noteringer mellem
de egne Konti indbyrdes, hvor dette ikke er
Tilfældet, forekommer dog ogsaa, men er da
kun rene <sp>Overførselsposter</sp>. En saadan
kan f. Eks. blive nødvendig for at rette en
Fejl. Har man fejlagtig debiteret Varekonto
for en Post, som skulde være debiteret
Omkostningskonto, saa retter man Fejlen ved at
<sp>overføre</sp> Posten til Omkostningskonto ɔ: ved
atter at kreditere Varekonto og debitere
Omkostningskonto for vedk. Beløb. Andre
Overførselsposter forekommer f. Eks. ved
Hovedbogens Afslutning (se ndf.); men fælles for alle
saadanne er det, at de ikke er Udtryk for
nogen Forretningsbegivenhed, men kun vedrører
selve B.'s Førelse og indre Ordning.

Hvis Ejeren af Virksomheden, X, har laant
den til Etableringen og Driften fornødne
Kapital hos en Ven Y, som har indbetalt Summen
kontant, saa vil Kassekonto være debiteret og
Y krediteret for den paa en for ham oprettet
Konto. Ejer X selv Kapitalen, skal han ganske
paa samme Maade krediteres for den paa en
særlig Konto, <sp>Kapitalkonto</sp>. Bliver X og Y
enige om at drive Virksomheden i Fællesskab
som Associés, oprettes paa samme Maade 2
Konti, X's og Y's Kapitalkonto. De Beløb, som
X og Y hæver i Aarets Løb til deres private
Udgifter, krediteres Kassekonto og debiteres 2
ny Konti, X's og Y's <sp>Privatkonto</sp> ell.
<sp>Forbrugskonto</sp>. Købes der til Virksomhedens
Behov dels en fast Ejendom, dels forsk.
Inventar, bliver Købesummerne krediterede
Kassekonto og (Mellemledet Sælgeren forudsat
oversprunget) debiterede en <sp>Ejendomskonto</sp>
og en <sp>Inventariekonto</sp>.

Det vil ses, at Hovedbogen selv for en
mindre Virksomhed kan komme til at indeholde et
ikke ringe Antal Konti. Medens Antallet af
fremmede Konti efter Sagens Natur ikke kan
fastslaas, men ene beror paa det efterhaanden
erhvervede Antal Forretningsforbindelser, kan
der ofte bliver Spørgsmaal om, hvor mange egne
