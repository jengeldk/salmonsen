<i>Linguistique</i> og <i>Journal Asiatique</i>, hvor for
øvrigt nogle af de ovenn. Værker er trykte. B. var
Medlem af Instituttet.
<i>(S. S.). D. A.</i>
</chapter>

<chapter name="Bergama">
<b>Bergama,</b> By i Lilleasien, tyrk Vilajet Smyrna,
80 km N. f. Smyrna, i Bakirtshais (det antikke
<i>Kaikos</i>) brede, frugtbare Dalslette, har henved
6000 Indb. I Nærheden Ruiner af det gamle
<i>Pergamon</i> (s. d.).
<i>M. V.</i>
</chapter>

<chapter name="Bergamasca">
<b>Bergamasca</b> (fr. <i>bergamasque</i>), en i 18. Aarh.
populær ital. Dans og Dansemelodi, stammende
fra Bergamo-Egnen; den, nu forældede, Dans
var af meget livlig, grovkornet Art; den var,
hvad »En Skærsommernatsdrøm« viser, allerede
i Brug i England i 16. Aarh.
<i>S. L.</i>
</chapter>

<chapter name="Bergamasca (se Bergamo)">
<b>Bergamasca,</b> se <sp>Bergamo</sp>.
</chapter>

<chapter name="Bergamasker-Alperne">
<b>Bergamasker-Alperne,</b> <sp>Alpi Bergamache</sp>,
Parti af Alperne i Norditalien, hører
til de sydlige Kalkalper og strækker sig i
vest-østlig Retning mellem Val Tellina og Po-Sletten.
B. falder ret brat af imod N. Mod V. begrænses
de af Lago di Como og mod Ø. af Lago d'Iseo og
Oglio-Dalen. Det højeste Punkt er Monte
Redorta (3039 m); mest benyttede Pas over B. er
det 1828 m høje Passo di San Marco.
<i>H. P. S.</i>
</chapter>

<chapter name="Bergamaskit (se Hornblendegruppen)">
<b>Bergamaskit,</b> se <sp>Hornblendegruppen</sp>.
</chapter>

<chapter name="Bergames">
<b>Bergames</b> [bær↱gam], Tapeter, der opr.
vævedes i Bergamo af Floksilke, Uld, Hamp,
Bomuld og Fæhaar og nu ogsaa fremstilles i
Belgien, Böhmen o. fl. St.
</chapter>

<chapter name="Bergamo">
<b>Bergamo,</b> Prov. i Norditalien, ligger i
Lombardiet mellem Floderne Adda og Oglio og
grænser mod N. til Prov. Sondrio, mod V. til
Como og Milano, mod S. til Cremona og mod
Ø. til Brescia. Arealet er 2759 km<sup>2</sup> med (1911)
511237 Indb. ell. 185 pr km<sup>2</sup>. Den nordlige Del
af B. er et Bjergland, det saakaldte <sp>Bergamasca</sp>,
der omfatter Sydsiden af <sp>Bergamaskeralperne</sp>
og gennemfures af Brembo
og Serio med deres Dalstrøg. Den sydlige
Del af Prov. hører til den frugtbare lombardiske
Slette, hvor der dyrkes Majs, Ris, Vin og
Morbærtræer af Hensyn til Silkeavlen. I Bjergene
drives særlig Faareavl; desuden findes der en
Del Skov. Bjergværksdriften er ubetydelig;
derimod har Lavlandet nogen Industri. Prov. deles
i 3 Kredse: B., Clusone og Treviglio.

Prov.'s <sp>Hovedstad B.</sp> ligger 50 km NØ. f.
Milano 380 m o. H. paa et stejlt Bjerg. (1911)
55300 Indb. B. deles i en <sp>øvre Del</sp>, der med
sine stejle Gader, Taarne og Kupler har et helt
middelalderligt Udseende, og en <sp>nedre</sp> Del,
der bestaar af de tidligere Forstæder San
Leonardo og Sant Antonio; de to Dele forbindes ved
Strada Vittorio Emmanuele. Voldene omkr. den
øvre By er omdannede til Promenader. Af Byens
65 Kirker og Kapeller nævnes den i 17. Aarh.
helt ombyggede Domkirke og den romanske
Kirke Santa Maria Maggiore med Donizetti's
Gravmæle og det prægtige Kapel Colleoni; af
andre Bygninger nævnes det gamle got. Palads
Broletto (fra 1354), hvor der nu findes et
Bibliotek. B. har Mindesmærker for Victor
Emanuel, Garibaldi og Torquato Tasso. Af offentlige
Institutioner nævnes et Gymnasium, en teknisk
Skole, et Museum, et Kunstakademi samt et
Døvstummeinstitut. Desuden er Byen Sæde for
en Biskop og har Garnison. B. har en betydelig
Industri, især i Silke, Klæde, Bomuld, Hatte og
Papir. Handelen er livlig; tidligere var den
store Sant Allessandro Messe berømt. —
Oprindelsen til B. gaar tilbage til Gallerne. B. er
vistnok det rom. <sp>Bergomum</sp>, der fik Borgerret
under Cæsar, og som under Longobarder-Riget
var Sæde for en Hertug. Senere stod B. paa
Ghibellinernes Parti, hvorfor det 1261—64 maatte
kæmpe med det guelfiske Milano, for hvilket det
til sidst bukkede under. 1428 kom Byen under
Venezia, hvor den blev til 1777.
<i>H. P. S.</i>
</chapter>

<chapter name="Bergamotolie">
<b>Bergamotolie</b> er en æterisk Olie, som
indeholdes i Frugtskallen af <i>Citrus Bergamia Risso</i>.
Produktionsstedet er især Kalabrien omkring
Reggio; nogen Olie fremstilles dog paa Sicilien.
Olien vindes paa forsk. Maade, største Delen
ved at behandle de kuglerunde Frugter i en
Art roterende Tromle, i hvilken Frugterne
ridses overfladisk ved fremstaaende Kobberstifter,
den derefter udflydende Blanding af Olie og
Saft filtreres, og efter Henstand dekanteres Olien
fra Saften. En Del Olie vindes ved at presse
Frugtskallerne mod Svampe, og ved Destillation
med Vanddamp af det paa en af ovenn.
Maader behandlede Materiale vindes nogen Olie,
som dog er af ringere Kvalitet. B. er efter
Frugternes Modenhedsgrad grøn (Klorofyl ell.
undertiden Kobber), gul ell. brunliggul, den er
højredrejende (+ 8° — + 24°), har Vægtfylden
0,881—0,887, opløses let i Vinaand og giver en
Inddampningsrest, der udgør 4,5—6 %. Ved
Henstand udskilles Bergapten. B. indeholder
30—40 % Linalylacetat, hvis Mængde betinger
Oliens Kvalitet, Linalol og Terpenerne:
Limonen, Dipenten, Pinen, Kamfen o. fl. Finder
Anvendelse i Farmacien og Parfumerier.
<i>B. G.</i>
</chapter>

<chapter name="Bergamotte (se Citrus og Pæretræ)">
<b>Bergamotte,</b> se <sp>Citrus</sp> og <sp>Pæretræ</sp>.
</chapter>

<chapter name="Bergara (se Vergara)">
<b>Bergara</b> [wær↱gara], se <sp>Vergara</sp>.
</chapter>

<chapter name="Bergasse, Nicolas">
<b>Bergasse</b> [bær↱gas], <sp>Nicolas</sp>, fr. Politiker
og Skribent (1750—1832), blev Advokat og vakte
1787—89 Almenhedens Opmærksomhed ved i den
berygtede Cornemann'ske Proces at føre den
fornærmede Ægtemands Sag, hvad der indviklede
ham i en voldsom Polemik med Beaumarchais.
Han tabte vel Sagen for Parlamentet,
men kom i den offentlige Mening til at staa som
Frihedens Talsmand mod administrativ
Vilkaarlighed. 1789 sendtes han som Deputeret til
Generalstænderne i Paris, men trods megen Talen
og Skriven lykkedes det ham ikke at vedligeholde
sin hastigt vundne Position, og han trak
sig Oktbr 1789 tilbage til Lyon. Herfra tilsendte
han Ludvig XVI en Plan til en Konstitution;
denne Plan blev efter Tronens Fald 10. Aug.
1792 fundet i Tuillerierne, og B. blev arresteret
og holdt i Fængsel til efter Robespierre's
Fald; siden levede han i mange Aar i
Stilhed i Lyon. Efter Restaurationen traadte
han atter frem som politisk Skribent og kom
i personligt Bekendtskab til Zar Alexander I,
med hvem han vedligeholdt Brevveksling lige
til dennes Død. Hans Brochure <i>Essai sur la
propriété</i> (1821), i hvilken han erklærer det
nødvendigt at tilbagegive Emigranterne de fra dem
konfiskerede og for længst bortsolgte Ejendomme,
gav Anledning til en berømt Proces, der
endte med hans Frikendelse.
<i>P. L. M.</i>
</chapter>

<chapter name="Bergbom, Kaarlo Juhani">
<b>Bergbom,</b> <sp>Kaarlo Juhani</sp>, finsk
Teaterdirektør, f. 2. Oktbr 1843, d. 17. Jan. 1906, blev
