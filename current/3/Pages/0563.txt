Hovedværker er Kammermusik, af hvilke han har
efterladt sig forsk. Sonater for to
Instrumenter, 54 Trioer, 91 Strygekvartetter (24 er
uudgivne), 125 Strygekvintetter (42 uudgivne), 16
Sekstetter (2 uudgivne) og 2 Oktetter
(uudgivne). B.'s Produktivitet svarer saaledes til
hans Samtidige <sp>Haydn</sp>'s, og han benævnes
undertiden »den kvindelige Haydn«. Hans
Kvartetter har megen hist. Interesse, og hans Musik
i det hele besidder indsmigrende Ynde og
Sødme; den virker ved simple Midler, men
præges af nogen Salontone og dyrkes nutildags
kun lidt. (Biografi af <sp>L. Picquot</sp> [1851] og
<sp>Ceru</sp> [1864]).
<i>W. B.</i>
</chapter>

<chapter name="Bocchus I">
<b>Bocchus I,</b> Konge af Mauretanien, Svigerfader
til Jugurtha af Numidien, hjalp denne i hans
Krig med Romerne, men blev to Gange slaaet
af Marius og lod sig endelig af Sulla bevæge
til at udlevere Jugurtha, der var flygtet til
ham (106 f. Kr.), hvorfor han lønnedes med
en Del af Numidien og blev Roms
Forbundsfælle. Hans Søn af s. N. fik Kongetitel af Cæsar
49 f. Kr. og stod paa hans Side i den
afrikanske Krig (46), under hvilken han erobrede
Numidiens Hovedstad Cirta fra Kong Juba.
Senere holdt han under Kampen mellem
Antonius og Octavianus med den sidste og afsatte
derfor sin Broder Bogud, som var en
Tilhænger af Antonius; selv døde han 33 f. Kr.
<i>Kr. E.</i>
</chapter>

<chapter name="Boccia">
<b>Boccia</b> [↱båt.∫a] (ital.), „Kugle”; Spil med
Kugler: een Kugle udkastes som Maal, og man
søger da at bringe de øvrige saa nær som
muligt til denne.
</chapter>

<chapter name="Bocconia">
<b>Bocconia</b> L., Slægt af Valmuefam. med 3
Arter, hvoraf to er Buske. Blomsterne, der
sidder i en sammensat Klase, mangler Kronblade.
<i>B. cordata</i> Willd. (<i>Macleya cordata</i> [Willd.]
R. Br.), en høj Staude med fjerlappede og paa
Undersiden graa Blade, dyrkes som Prydplante;
den har en enfrøet Kapsel.
<i>A. M.</i>

<i>B. cordata</i> er en haardfør Bladplante, der
egner sig til Plantning frit paa en Plæne ell. i
Udkanten af Busketter. Den formeres let ved
Deling ell. Rodstiklinger.
<i>L. H.</i>
</chapter>

<chapter name="Bocedisation (se Solmisation)">
<b>Bocedisation,</b> se <sp>Solmisation</sp>.
</chapter>

<chapter name="Bochara (se Buchara)">
<b>Bochara,</b> se <sp>Buchara</sp>.
</chapter>

<chapter name="Bocher (se Bachur)">
<b>Bocher,</b> se <sp>Bachur</sp>.
</chapter>

<chapter name="Bocher, Edouard">
<b>Bocher</b> [bå↱∫e], <sp>Edouard</sp>, fr. Politiker, f.
16. Febr 1811, d. 2. Maj 1900, indtraadte 1833 i
Statstjenesten og blev allerede 1839 Præfekt;
viste 1841 stor Dygtighed i at dæmpe en
Folkebevægelse i Toulouse, men blev afskediget 1848.
Han valgtes 1849 til Nationalforsamlingen, var
en af Orléanisternes Førere og viste sig som
en dygtig Taler, især i Finansspørgsmaal. Han
blev Administrator for den orléanske
Kongeslægts Ejendomme og blev 1852 en kort Tid
fængslet for den Modstand, han viste imod
deres Inddragelse. 1871 valgtes B. til
Nationalforsamlingen, var igen en af Monarkisternes
Førere og en Tid lang Formand for højre
Centrum; tog fremragende Del i Forhandlingerne
om de orléanske Godsers Tilbagegivelse 1872
og var væsentlig medvirkende til, at hans
Partifæller stemte for Forfatningslovene 1875,
skønt de i Virkeligheden ikke billigede dem.
1876 valgtes han til Senator, stemte vel
Sommeren 1877 for Deputeretkamrets Opløsning,
men fraraadede med stor Styrke ethvert
ulovligt Skridt under den politiske Krise i Novbr
og Decbr s. A. 1884 talte han imod den ny
Forfatningsbestemmelse, hvorved Republikken
erklæredes for Frankrigs endelige Statsform, og
efter at være genvalgt 1886 fortsatte han sin
Opposition, indtil han af Hensyn til sin Alder
nægtede at modtage Genvalg 1894.
<i>E. E.</i>
</chapter>

<chapter name="Bochetta, la">
<b>Bochetta, la</b> [la-bo↱ket.a], et snævert 780 m
højt Bjergpas, der i Norditalien fører over de
liguriske Alper mellem Novi og Genua. Passet
var tidligere af Vigtighed for Forbindelsen
mellem Piemont og Genua, men det har nu tabt
sin Bet., efter at Jernbanen fra Novi til Genua
noget østligere gennemskærer Bjergkæden i
en 8,3 km lang Tunnel. I strategisk Henseende
var B. Nøglen til Genua, hvorfor det har spillet
en Rolle i fl. Krige, bl. hvilke fremhæves den
østerrigske Arvefølgekrig og Revolutionskrigene.
<i>H. P. S.</i>
</chapter>

<chapter name="Bochmann, Gregor von">
<b>Bochmann</b> [↱båк-], <sp>Gregor v.</sp>, tysk-russ.
Maler, f. 1850 paa Godset Nehat i Estland. Han
er Elev af Akademiet i Düsseldorf og bor mest
i denne By, men kunstnerisk er han stærkest
paavirket af belg. og fr. realistisk Maling; hans
Kolorit har gerne en mørkladen Hovedtone. Han
har især malet mange Motiver fra Estland og
den holl. Kyst, Arbejder, hvori gerne
Atmosfærens fine graa Toner slører Lokalfarverne,
medens til Gengæld en rig og karakteristisk
Staffage liver op og viser Kunstnerens sikre
Tegning. I tyske Museer ses »Hjemvendende
Landboer i Estland« (1875, Hamburgs
Kunsthalle), »Motiv fra Sydholland« (1878, Berlins
Nationalgal.), »Rast am Krug« (1893, Dresdens
Gal.) m. v.
<i>A. Hk.</i>
</chapter>

<chapter name="Bochnia">
<b>Bochnia</b> [↱båкn<sub>j</sub>a], By i Østerrig, Landskab
Galizien, c. 38 km SØ. f. Krakow, ved Raba og
ved Jernbanen Krakow—Lemberg, har med
Omegnen (1910) 47987 Indb., deriblandt 3000 Jøder. I
Nærheden ligger store Stensaltbjergværker, der
er de største i Galizien næst Vieliczkas, har
en Dybde af 324 m og producerer aarlig c.
15000 t. B. blev 1702 indtaget af den sv. Kong
Karl XII.
<i>G. Ht.</i>
</chapter>

<chapter name="Bocholt">
<b>Bocholt</b> [↱båкålt], By i Preussen, Prov.
Westfalen, ved Aa, Knudepunkt paa Jernbanen
Wesel—Winterswijk, har (1910) 26404 mest kat.
Indb. og Industri, særlig i Bomuld og Uld,
Jernstøberi, Maskinfabrikation og Farveri. 779
sejrede Karl den Store ved B. over Sachserne.
<i>G. Ht.</i>
</chapter>

<chapter name="Bochsa, Robert Nicolas Charles">
<b>Bochsa</b> [bå↱ksa], <sp>Robert Nicolas
Charles</sp>, fr. Harpevirtuos og Komponist, f. 9. Aug.
1789 i Montmédy (Meuse), d. 6. Jan. 1856 i
Sydney i Australien. I en Alder af 16 Aar
komponerede han en Opera, der senere efterfulgtes
af 6 andre (alle opførte paa <i>Opéra comique</i>),
1813 blev han ansat som Harpenist hos
Kejser Napoleon, beholdt denne Stilling under
Ludvig XVIII, men maatte 1817 rømme Landet
p. Gr. a. Vekselfalsk. I London blev han en
søgt Lærer, foranstaltede Orkesterkoncerter,
deltog i Stiftelsen af <i>Academy of Music</i> (1822),
blev udnævnt til Dronning Victoria's første
Harpenist, dirigerede 1826—32 den ital. Opera
og forlod endelig Landet med den berømte
Sangerinde <sp>Anna Bishop</sp>, den eng.
