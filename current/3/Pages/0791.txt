300 Indbyggere, og <sp>Isolino di San
Giovanni</sp>.
<i>H. P. S.</i>
</chapter>

<chapter name="Borromeo, Carlo">
<b>Borromeo</b> [-↱mæo], <sp>Carlo</sp>, Greve, Kardinal
og Ærkebiskop i Milano (1538—84). B. fødtes
paa Slottet Arona ved Sydenden af Lago
Maggiore, han studerede Retsvidenskab i Pavia, men
vilde være Præst. Da hans Morbroder 1559 blev
Pave Pius IV, blev han apostolsk Protonotar,
Referendar og, 22 Aar gl, Kardinal og
Ærkebiskop i Milano, uden dog at blive præsteviet,
fordi Familien vilde have ham gift; men 1562
brød han helt med Verden og lod sig
præstevie. Nu havde han kun Tanke for at vinde
tilbage til Romerkirken, hvad Reformationen
havde taget. Han ledede helt den pavelige Politik
under Pius IV, Tridentinerkonciliet fik han
bragt til Afslutning, og sit Ærkestift fik han
reformeret til Dels ved Jesuitternes Hjælp, saa
det blev til en Mønsterkirke, og da han der
havde skabt en Hær af Præster og Munke, sendte
han dem ind i Schweiz for at omvende
Protestanter, dels med det gode, dels med
Inkvisitionens Hjælp. B. var stor i sin Tro og ubetinget
i sin Hengivenhed, sit Liv satte han ind paa at
hjælpe de Nødlidende. 1610 blev han helligdømt.
Paa en Høj ved Lago Maggiore, nær ved Arona,
staar en kolossal Bronzestatue af B. (<sp>Litt.</sp>:
<sp>Sylvain</sp>, <i>Histoire de Saint Ch. B.</i> [Milano
1884, I—III]; <sp>Camenisch</sp>, »C. B. und die
Gegenreformation in Veltlin [Chur 1901]).
<i>L. M.</i>
</chapter>

<chapter name="Borromeos-Foreninger">
<b>Borromeos-Foreninger</b> [-↱mæos-] (<sp>den
hellige Borromeo's barmhjertige
Søstre</sp>), en Gren af de barmhjertige Søstre,
stiftet 1652 af Epiphan Louys, Abbed af Estivat,
til Undervisning og Hospitalstjeneste. Under s.
N. dannedes 1844 i Koblenz en Forening til
Udbredelse af kat. Bøger og Tidsskrifter, resp. til
Anlæg af Folkebiblioteker.
<i>L. M.</i>
</chapter>

<chapter name="Borrow, George">
<b>Borrow</b> [↱båro<sub>u</sub>], <sp>George</sp>, eng. Forfatter
(1803—81). I sin Barndom og Ungdom førte han
en meget omflakkende Tilværelse og fik en ret
tilfældig Skoleuddannelse, men med betydelig
linguistiske Evner erhvervede han sig tidlig
Kendskab til mange forsk. Sprog, en Viden, som
han udnyttede gennem udstrakt
Oversætterarbejde — en af hans Bøger siges at indeholde
Oversættelser fra 30 Sprog og Dialekter, bl. a
Dansk. Misfornøjet med Livet i England drog
han til Fastlandet og levede en Tid i Rusland i
det britiske Bibelselskabs Tjeneste. Som dets
Agent rejste han senere (1835—39) i Spanien,
Portugal og Marokko. Efter sin Hjemkomst
giftede han sig og bosatte sig i Norfolk; hans gl.
Venner, Zigeunerne, fik her et Fristed og
opslog gerne deres Telte paa hans Grund,
medens han selv færdedes bl. dem og studerede
deres Sprog. 1841 udgav han <i>The Zincali, or an
Account of the Gypsies in Spain</i> i 2 Bd; Værket,
der tillige indeholder en Ordsamling fra
Zigeunersproget, tiltalte ved en livlig Skildring af
det fremmedartede Stof. Yderligere Ry vandt
han ved det Arbejde, han udgav to Aar efter,
<i>The Bible in Spain</i>, som i en kraftig Stil
fortalte en Række personlige Oplevelser, blandet
med Skildringer af anden Art. Efter nogle Aars
Tavshed udkom saa <i>Lavengro, the Scholar, the
Gypsy, the Priest</i> (1851), en Slags frit
komponeret Selvbiografi, der desuden rummede et
polemisk Element, rettet mod samtidig forfinet
Liv og Litt. (»Glacé-Handske-Litt.«), en
Polemik, som vakte megen Uvillie og fremkaldte
Beskyldninger for Raahed i Smag. Som
Fortsættelse og med yderligere polemisk Tendens
udgav B. 1857 <i>The Romany Rye, a Sequel to
Lavengro</i>. Lige til Slutn. beholdt B. sin stærke
Originalitet, sin Lyst til Friluftsliv og sit Had
til overforfinet Pænhed.
<i>(Ad. H.). I. O.</i>
</chapter>

<chapter name="Borrowdale">
<b>Borrowdale</b> [↱bår<sub>o</sub>de<sub>i</sub>£], en af de mest
maleriske Dale i det eng. Grevskab Cumberland.
Den gennemstrømmes af Dervent og indesluttes
helt af Bjerge.
<i>G. Ht.</i>
</chapter>

<chapter name="Borrowstouness">
<b>Borrowstouness</b> [↱bår<sub>o</sub>sta^u↱nes], ogsaa
kaldet <sp>Boness</sp>, Havnestad i det sydlige
Skotland, Linlithgowshire, ved Firth of Forth's
Sydkyst, har (1911) 9260 Indb., betydelig
Handel (Træ, Kul, Jernmalm) og Industri i Salt,
Vitriol og Lervarer samt Skibsbyggeri. I
Nærheden findes Rester af Antoninus' rom.
Grænsevold.
<i>G. Ht.</i>
</chapter>

<chapter name="Borsa">
<b>Borsa</b> [↱bor∫å], Flække og Kommune i det
østlige Ungarn, Komitatet Máramaros, nær ved
Grænsen af Transsilvanien, og ved Floderne B.
og Visso, har c. 8000 mest rum. Indb.,
Kobber- og Blyværker og en mineralsk Kilde
(Alexanderkilden). Det nærliggende Pas, der fører til
Bukovina, kaldes <sp>Tatardalen</sp>, fordi
Beboerne her 1217 slog de indtrængende Tatarer.
<i>G. Ht.</i>
</chapter>

<chapter name="Borsalve">
<b>Borsalve</b> er en Blanding af 1 Del Borsyre
og 9 Dele Svinefedt; i St f. dette sidste
benyttes ofte Vaselin (Borvaselin) ell. Benzoefedt.
B. virker antiseptisk og er et godt Middel til
Saar, Forbindinger etc.
<i>E. K.</i>
</chapter>

<chapter name="Borshom">
<b>Borshom</b> [bår↱зåm], Badested i Guv. Tiflis i
russ. Transkaukasien, 150 km V. f. Tiflis,
ligger i 845 m's Højde i en Kløft ved Floden
Kur og har to stærkt alkaliske Kilder i Lighed
med Vichy's.
<i>M. V.</i>
</chapter>

<chapter name="Borsig, Joh. Karl Fr. Aug. og Albert">
<b>Borsig</b> [↱bårziк], 1) <sp>Joh. Karl Fr. Aug.</sp>,
berlinsk Fabrikejer (1804—54), studerede i ung
Alder Bygningsfagene, praktiserede derpaa
nogle Aar, overtog Ledelsen af Egell's
Maskinværksted og Støberi i Berlin og oprettede selv 1837
et Maskinbyggeri ved Oranienburger Thor med
c. 50 Arbejdere, som 1847 var forøgede til 1200
og 1864 til 1800. Han udførte
Jernbygningsarbejder, specielt til Jernbaner, og kastede sig
navnlig over Lokomotivbygning. B.'s
Lokomotiver findes bl. a. paa de danske Jernbaner.
Lokomotiv Nr 500 fuldførtes 1854, allerede 1858
kunde B.'s Etablissement holde Fest for Nr 1000.
Af større Arbejder leveredes 1856 Maskiner og
Indretninger til Berlins Vandværk, 1860 8
Skibsmaskiner til preussiske Kanonbaade. 1850
anlagde B. et Jernværk til eget Brug i Forstaden
Moabit, s. A. købtes det smst. liggende
Maskinbyggeri med Jernstøberi, hvis Specialitet blev
industrielle Anlæg, Dampkedler og
Dampmaskiner. — 2) Hans Søn, <sp>Albert</sp> (1829—78),
fortsatte og udvidede sin Faders store Bedrift til
med 3000 Arbejdere at kunne bygge 200—250
Lokomotiver aarlig, af hvilke Nr 3500 fuldførtes
1875. 1862 skabte han Borsigværk i Schlesien,
som indbefatter Kulminer, 4 Masovne, Valse- og
Hammerværk, der forlagdes hertil fra Berlin
og aarlig producerer 20000—25000 t Jern og
