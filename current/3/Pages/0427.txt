Slægt (hans Farfader tog virksom Del i
Frihedskrigen) og begyndte sin Løbebane som
Lærer ved et Blindeinstitut i Filadelfia 1852—54.
Derefter drog han til Maine, blev Udgiver af et
Blad og havde Del i Grundlæggelsen af det
republikanske Parti 1856; valgtes s. A. til
Statens lovgivende Forsamling og var dens
Formand 1860—62. B. blev derefter Medlem af
Unionens Repræsentanthus og tog vigtig Del
i Forhandlingerne om Sydstaternes Genoptagelse
og om Ændringsforslaget til Unionsforfatningen
om Negrenes Valgret 1867, ja gav det
den endelige Affattelse. Ogsaa medvirkede han
til, at England 1870 opgav sin tidligere
Paastand om Udvandreres vedvarende
Troskabspligt mod det gl. Fædreland, særlig m. H. t.
Irlændere, som havde vundet nordamer.
Borgerret. 1869—74 var B. Repræsentanthusets Formand
og derefter Fører for det republikanske
Partis Mindretal; han tilraadede 1876 alm. Amnesti
for Deltagerne i Slavestaternes Opstand, 1861—65,
alene Jefferson Davis undtagen. 1877 blev
B. Unionssenator. Allerede 1876 havde han
været en af Kandidaterne til Præsidentværdigheden;
ligeledes 1880, men han trak sig da
tilbage for Garfield for at hindre Grant's Valg
og blev efter Garfield's Sejr Statssekretær ɔ:
Udenrigsminister) Marts—Decbr 1881. B.
opstilledes 1884 som Republikanernes Kandidat ved
Præsidentvalget imod Cleveland, dog uden Held;
men efter Partiets Sejr 1888 blev han paa ny
Statssekretær Marts 1889. I denne Stilling
virkede han særlig for at sammenknytte alle
amer. Stater til økonomisk Fællesskab over for
Europa — ledede 1889 en egen Kongres i
Washington af Sendemænd fra Syd- og
Mellemamerika — samt for et yderligt Beskyttelsessystem.
1884—86 udgav B. et vigtigt Bidrag til
Nordamerikas politiske Historie i den sidste
Menneskealder (<i>Twenty years of Congress from
Lincoln to Garfield</i>, 2 Bd).
<i>E. E.</i>
</chapter>

<chapter name="Blainville, Henri Marie Ducrotay de">
<b>Blainville</b> [blǣ↱vil], <sp>Henri Marie
Ducrotay de</sp>, fransk Zoolog og Anatom
(1777—1850), var først bestemt til at være
Kunstmaler, men opgav dette for at
studere Medicin og Naturvidenskab i Paris,
hvor han 1812 paa Cuvier's Anbefaling blev
Professor ved Univ. i Zoologi, sammenlignende
Anatomi og Fysiologi og samtidig Prof. i
Naturhistorie ved Athenæum. 1832 udnævntes han
i Cuvier's Sted til Prof. i sammenlignende
Anatomi ved det naturhistoriske Museum. Af hans
Arbejder, som næsten alle gaar i anatomisk
Retning, er de vigtigste: <i>De l'organisation des
animaux</i> (1822), <i>Manuel de malacologie et de
conchyliologie</i> (1825—27), <i>Cours de physiologie
générale et comparée</i> (3 Bd, 1833), <i>Manuel
d'actinologie et de zoophytologie</i> (med 100 Tavler,
1834—37), <i>Ostéographie</i> (4 Bd, 1839—64). (<sp>Litt</sp>.:
<sp>Nicard</sp>, <i>Étude sur la vie et les travaux de
D. d. B.</i> [Paris 1890]).
<i>(J. C.). R. H. S.</i>
</chapter>

<chapter name="Blair">
<b>Blair</b> [b£æ.<sub>ə</sub>], <sp>B. City</sp>, By i U. S. A., Stat
Nebraska, ligger 96 km NNØ. f. Lincoln, 335 m
o. H. og ikke langt fra højre Bred af Missouri.
(1910) 2580 Indb. B. er Jernbaneknudepunkt
og driver Handel med Landbrugsprodukter.
<i>H. P. S.</i>
</chapter>

<chapter name="Blair, Francis Preston">
<b>Blair</b> [b£æ.<sub>ə]</sub>, <sp>Francis Preston</sp>,
nordamerikansk Politiker (1791—1876), hørte opr. til
Whiggerne, men sluttede sig 1828 til
Demokraterne og var 1829—45 Leder for et af Partiets
Hovedorganer. 1856 var han derimod med at
grundlægge det ny republikanske Parti og
affattede dets Program, samt arbejdede 1860
virksomt for Lincoln's Valg. Febr 1865 fik han
Underhandlinger i Gang for at tilvejebringe
Fred mellem Nord- og Sydstaterne inden den
endelige Kamp, og efter Krigens Ophør gik han
igen over til Demokraterne.

Hans Søn af s. N. (1821—75) blev 1844 Sagfører
i St Louis, sluttede sig 1848 til Freesoilers
og 1856 af Uvillie mod Slaveriets Udbredelse til
det republikanske Parti; var 1856—58 og paa
ny 1860—63 Medlem af Repræsentanthuset. Da
Sydcarolina Decbr 1860 gav Tegnet til
Udtrædelse af Unionen, tog B. straks kraftige
Forholdsregler for at sikre Staten Missouri for
Unionen; kæmpede senere som Brigadegeneral
under Grant og Sherman, men gik efter Krigen
over til Demokraterne og var 1868 deres
Kandidat til Vicepræsidentposten; 1871—73
Unionssenator. — Den ældre Broder, <sp>Montgomery
B.</sp> (1813—83), blev 1839 Sagfører i St Louis og
1843—49 Dommer; flyttede 1852 til Maryland
og var 1857 Sagfører i en opsigtsvækkende Sag
(den Dred-Scott'ske) om, hvorvidt en Neger
forblev Slave ogsaa i en fri Stat. 1861—64 var han
Generalpostmester under Lincoln, men sluttede
sig senere ligesom Faderen og Broderen til
Modpartiet.
<i>E. E.</i>
</chapter>

<chapter name="Blairgowrie">
<b>Blairgowrie</b> [b£æ<sub>ə</sub>↱ga^ur<sub>i</sub>], By i
Mellemskotland, Perthshire, har (1911) 4319 Indb.,
Hørspinderier og Linnedvæverier.
</chapter>

<chapter name="Blairsville">
<b>Blairsville</b> [↱b£æ.<sub>ə</sub>zvi£], By i U. S. A., Stat
Pennsylvania, ligger 196 km V. f. Harrisburg,
340 m o. H. ved Pennsylvania-Kanalen. (1910)
3570 Indb. B. er Jernbaneknudepunkt og driver
Handel med Korn, Kvægprodukter, Tømmer og
Kul.
<i>H. P. S.</i>
</chapter>

<chapter name="Blaisois (se Blois)">
<b>Blaisois</b> [blæ↱zwa], se <sp>Blois</sp>.
</chapter>

<chapter name="Blak (Bornholms Sydkyst)">
<b>Blak</b>, Bornholms Sydkyst, en Grund
bestaaende af en stor Samling Klippestykker, der
ligger 2/3 Sømil S. f. Sose Odde. Paa det lægeste
er der 1,5 m Vand.
<i>G. F. H.</i>
</chapter>

<chapter name="Blak (Forræder)">
<b>Blak</b> var (ifølge Sakse) den Forræder, der
under Skin af Fredsmægler opæggede Bønderne
mod Knud den Hellige; deraf Talemaaden »at
ride B.'s Hest« (at gaa underfundig til Værks).
Forræderen mod Knud kaldes dog andensteds
Eyvind Bivra; og Talemaaden findes ogsaa i
Formen »at køre med blakket Hest«. Rimeligvis
har man fra først af ved den blakke ell.
blakkede Hest tænkt paa noget af blandet
Farve, upaalidelige og har først derefter givet
den bestemte Forræder Navnet B. — Blakke
var i øvrigt Navn paa en af de med Knud den
Hellige faldne Hirdmænd, og kun ved Folkets
Tydning af Navnet er han blevet opfattet som
Forræder.
<i>A. O.</i>
</chapter>

<chapter name="Blak (nordisk Hestenavn)">
<b>Blak,</b> nordisk Hestenavn, særlig i Folkeviser
Svend Felding's Hest (jfr jyske Stedsagn om
Blakstald) ell. den tryllede Hest, der bar
Hildebrand til hans Søster i Hedenland. Ogsaa i
Oldsproget er det Navn paa en berømt Hest og
et Digterudtryk for Hest; opr. er det kun
