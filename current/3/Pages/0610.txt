Kassekonto kun 1 Gang maanedlig for Summen
af alle de i Maanedens Løb paa Kassebogens
respektive Debetside og Kreditside indførte
Poster, som hver for sig er krediterede,
respektive debiterede diverse andre Hovedbogskonti.
<sp>Memorialen</sp> er i Modsætning til Hovedbog
og Kassebog ikke folieret, men pagineret, og i
den indføres i fortløbende Tidsfølge, Side op og
Side ned, i bogholderimæssig Form, alle
forefaldende Forretningsbegivenheder, som ikke er
kontante Ud- og Indbetalinger, samt alle
Overførselsposter. At der købes en Ladning Kul af
Bell Brothers, at der gives dem i Betaling en
Accept for Fakturabeløbet, at Brødrene
Lundberg køber 400 Tdr Kul, og at dette solgte
Kvantum overføres fra Kulbeholdningskonto til
Kulsalgskonto, udtrykkes i Memorialen saaledes:
<table>
<td>19 . .
<td>Januar<td>4<td>Kulbeholdnings-Konto<td r>20750<td c>38
<td><td><td>til Bell Brothers Newcastle, for <br>en Ladning Kul pr Damper „Russia“<td><td><td r>20750<td c>38
<td>—<td>—<td>Bell Brothers, Newcastle<td r>20750<td c>38
<td><td><td>til Acceptkonto, Accept pr 4. April<td><td><td r>20750<td c>38
<td>—<td>15<td>Brødr. Lundberg, København<td r>1340<td c>»
<td><td><td>til Kulsalgskonto 400 Tdr Kul à 3.35<td><td><td r>1340<td c>»
<td>—<td>—<td>Kulsalgskonto<td r>1000<td c>»
<td><td><td>til Kulbeholdningskonto<br>400 Tdr Kul à 2.50 overrført<td><td><td r>1000<td c>»
</table>

Debitor sættes altid øverst, Kreditor nederst,
Ordet »til« er Forkortelse af »skylder til«.
Ogsaa i Memorialen bruges endnu ofte de
overflødige Ord <sp>an</sp> og <sp>per</sp> (se <sp>an</sp>). Mellem de to
Primanoteringsbøger og Hovedbogen indskydes
ikke sjælden i Systemet en Bog, der da i Alm.,
skønt meget med Urette, kaldes <sp>Journalen</sp>,
hvori Kassebogs- og Memorialposterne samles,
ordnes og sammendrages, for derefter fra
denne Bog alene at overføres til Hovedbogen. For
denne Journals Førelse anvendes forsk.
Fremgangsmaader; men Resultatet er stedse det, at
der opnaas overordentlig sammentrængte
Poster i Hovedbogen, hvorved denne oftest bliver
alt for meget ude af Stand til at yde Oplysning
om Virksomhedens Detailler. Som fast
ufravigelig Ordensregel gælder, at ingen Post maa
indføres direkte i Hovedbogen, men stedse skal
noteres først i Kassebog ell. Memorial.

Det vil ofte give Hovedbogen alt for stort
Omfang og ogsaa af andre Grunde kunne være
upraktisk at indføre alle de fremmede Konti
hver for sig i Hovedbogen. Man udskiller dem
da i en eller flere særskilte Bøger,
<sp>Kontokurantbøger</sp> ell. <sp>Reskontro'er</sp>, og
opretter i St f. i Hovedbogen kun en enkelt ell.
nogle faa Konti under forsk. Benævnelser og
efter en for vedk. Virksomhed passende
Gruppeinddeling: <sp>Konto pro Diverse</sp>,
<sp>Kontokurantkonto</sp>, <sp>Indenbys
Forbindelser</sp>, <sp>Udenbys Forbindelser</sp> o. s. v.,
paa hvilke alle de de fremmede Konti
vedrørende Poster noteres i stærkt sammentrængt
Form.

Foruden Primanoteringsbøger og Hovedbog,
eventuelt Reskontro'er, som tilsammen danner
det egl. Bogholderisystem, føres i enhver
Virksomhed et større ell. mindre Antal saakaldte
<sp>Bibøger</sp>. Saaledes indføres i <sp>Ordrebogen</sp>
alle indgaaende Ordrer, i <sp>Kladden</sp> (ogsaa
kaldet <sp>Dagbog</sp>, <sp>Pakhusbog</sp>,
<sp>Salgsbog</sp>) indfører Formand ell. Forvalter alle
udgaaende Varer, i <sp>Lagerbogen</sp> føres
nøjagtigt Regnskab over Varebeholdningernes
Størrelse, i <sp>Kalkulationsbogen</sp>
beregnes den nøjagtige Pris for de indkøbte Varer
under Hensyn til alle de specielle Omkostninger,
i <sp>Statusbog</sp> og <sp>Raabalancebog</sp>
indføres henh. de aarlige Statusopgørelser og de
maanedlige Balancer, i <sp>Vekselbogen</sp> føres
Fortegnelse over alle trasserede og accepterede
Veksler, i <sp>Kopibøgerne</sp> samles Aftryk af
alle udgaaede Breve, Fakturaer og Regninger
o. s. v. I andre Bibøger samles ofte i tabellarisk
Form alle Slags statistiske Detailler af
Virksomhedens Drift, alt efter dennes Behov og
Indehaverens Arbejdsmetode og større og
mindre Sans for saadanne Udarbejdelser. Som alm.
Regel saavel for Førelsen af de systematiske
Bøger som af Bibøgerne gælder, at medens for
stor Udførlighed i Noteringerne maa forkastes
baade som tidsspildende og som skadende
Overblikket, er en alt for stor Kortfattethed heller
ikke heldig. B.'s Bet. som hist. Dokument om
enhver Sag af nogenlunde Vigtighed
underkendes ofte i høj Grad.

Et B. for en Haandværksdrift, en
Fabriksvirksomhed ell. et Agerbrug føres efter samme
Grundprincipper som for en ren
Handelsvirksomhed; kun Detaillerne bliver andre. Et
Særkende ved disse Virksomheder i Modsætning
til en Handelsforretning vil ofte være dels
forholdsvis store Omkostninger, dels en større
Regelmæssighed i Driften og en mere regelmæssig
periodisk Tilbagevenden af ensartede Forhold
og Begivenheder. Derfor vil særlig her en vis
Udførlighed i Noteringerne og statistiske
Udarbejdelser af alle Haande Detailler i Reglen
være paa sin Plads. Saaledes vil ved en
Fabrikvirksomhed de indkøbte Raamaterialier, de
færdige Fabrikata, Arbejdsløn, Vedligeholdelse af
fast Ejendom og Maskiner, Kulforbrug o. s. v.
kræve særlige Konti i Hovedbogen, og i Bibøger
udførte detaillerede Oversigter og Beregninger
over alle disse Faktorer og deres indbyrdes
Forhold vil være af stor Bet. for Bedømmelsen
af Virksomhedens Økonomi og tjene som
Vejledning for dens videre Drift.

Ved Agerbruget gør lgn. Forhold sig
gældende. Bibøger med nøjagtigt Regnskab over
Jordbrugerens private Husholdning saavel som
i tabellarisk Form udarbejdede detaillerede
Regnskaber over Kvægbesætningen, Køernes
Mælkeudbytte, Kornudbyttet og dets Fordeling
til Furage, Udsæd, Husholdning og Salg,
Inventarfortegnelse med Regnskab over Afgang og
