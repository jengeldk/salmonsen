paa Østgrænsen naar Cradle 810 m. Klimaet er
fugtigt og forholdsvis mildt; Dalene er meget
frugtbare. C. 1/4 af Arealet er under Dyrkning;
der dyrkes især Havre og Turnips samt Hvede
og Byg. Stor Bet. har Kvægavlen, især
Faare- og Hesteavlen; 1/3 af Arealet er fælles
Græsgange og øde Strækninger. Bjergværksdriften er
vigtig; der produceres Kul (Antracit), Kalk og
ildfast Ler. Industrien er for øvrigt ubetydelig.
<sp>Hovedstaden B.</sp>, i den smukke Usk-Dal,
har (1911) 5908 Indb., i Nærheden ligger Ely
Tower, Ruinerne af et gl. Slot, hvor Hertugen
af Buckingham og Biskoppen af Ely
sammensvor sig mod Richard III.
<i>G. Ht.</i>
</chapter>

<chapter name="Brecon (se Brecknock)">
<b>Brecon</b> [↱brek<sub>ə</sub>n], se <sp>Brecknock</sp>.
</chapter>

<chapter name="Breda">
<b>Breda,</b> By i Kongeriget Nederlandene, Prov.
Nordbrabant, ligger ved de kanaliserede
Floder Marks og Aas Sammenløb, vigtigt
Jernbaneknudepunkt, har (1911) 27259 Indb., nogen
Industri (Klæde, Tæpper) og Handel. B. er
Sæde for et kgl. Militærakademi, en
Kantonaldomstol og et Handelskammer og har en
reformert, got. Domkirke med et prægtigt Gravmæle
over Grev Engelbert II af Nassau og
Gemalinde, udført af Thomas af Bologna, og et gl.
Slot, opført 1536 af Grev Henrik af Nassau og
ombygget 1696 under Vilhelm III; det var i sin
Tid Bolig for den fra England fordrevne Karl
II og er nu (fra 1828) Sæde for
Militærakademiet. B. blev befæstet 1534 af Henrik af Nassau
og var til langt ind i 19. Aarh. det vigtigste
Led i Fæstningslinien langs Maas; Fæstningen
er nu sløjfet, men B. er dog endnu beskyttet
af Befæstninger, og Omegnen kan sættes under
Vand. B. er gentagne Gange blevet erobret af
Spanierne, Hollænderne og Franskmændene. Da
den fr. Garnison Decbr 1813 gjorde Udfald mod
den russ. Avantgarde under Benckendorff, satte
B.'s Borgere sig i Besiddelse af Byen og
hindrede Franskmændene i at vende tilbage.
<i>Freden i B.</i> 31. Juli 1667 endte Søkrigen mellem
England og Holland.
<i>G. Ht.</i>
</chapter>

<chapter name="Breda, Lukas og Lukas og Karl Fredrik og John Fredrik, von">
<b>Breda,</b> sv. Kunstnerfam. 1) <sp>Lukas von</sp>,
den Ældre (1676—1752), rejste 1697 med sin
Lærer M. Mijtens til Udlandet, arbejdede i
Frankrig under Largillière og blev efter
Hjemkomsten, 1712, en meget søgt Portrætmaler. 2)
<sp>Lukas von</sp>, den Yngre, ovenn.'s Søn
(1726—99), Dispacheur, var en ivrig Kunstsamler og
skrev om Kunst i Datidens Blade. — Sønnen
3) <sp>Karl Fredrik von</sp>, f. i Sthlm 1759, d.
1818 smst., vejlededes paa Akademiet af L.
Pasch og viste sig allerede da som en habil
Kunstner; men hans Kunst kom dog først ret i
Flor i Udlandet; i England blev han, 1787, Elev
af Reynolds og tilegnede sig under Paavirkning
af denne en Bredde i det maleriske Foredrag og
en Elegance i Penselføringen, der allerede i
England gjorde ham til en søgt Portrætmaler
og sikrede ham, efter Hjemkomsten 1796, en
fremragende Stilling mellem sine Kollegaer,
hvem han distancerede i malerisk Kraft,
effektfuld Teknik og ofte i Portrætternes noble
Gratie. Som dygtig Lærer og gæstfri Vært fik
B. ogsaa stor Indflydelse paa Ungdommen.
Allerede 1791 var han blevet Medlem af Sthlm's
Akademi; hjemkommet udnævntes han til Prof.;
han overlæssedes med Bestillinger paa
Portrætter, adledes 1812. Den elskværdige Kunstners
Alderdom formørkedes bl. a. ved Familiesorger
og Konflikten med Byström, hvilken atter havde
til Følge, at det af Karl XIII bestilte
Kroningsbillede (af Kongen selv) aldrig naaede ud over
Udkastets Forsøg. Til B.'s mest kendte
Arbejder hører Billeder af: »Riksståndens talmän vid
valriksdagen i Örebro 1810« (nu i Statens Eje).
Fl. Portrætter i Sthlm's Nationalmuseum. — 4)
<sp>John Fredrik von</sp> (1788—1835), K. F. B.'s
Søn, var en talentfuld Kunstner.
<i>A. Hk.</i>
</chapter>

<chapter name="Bredahl, Christian Hviid">
<b>Bredahl,</b> <sp>Christian Hviid</sp>, dansk Forf.,
f. paa Hellestrupgaard ved Sorø 30. Oktbr 1784,
d. paa Damsgaard ved Sorø 16. Jan. 1860. B.
gik i Slagelse lærde Skole,
blev Student 1801 og
studerede derefter en kort Tid
Teologi, men opgav dette
Studium, da det blev ham
klart, hvor fjernt alt
dogmatisk laa ham. Om hans Liv
i denne Periode er i øvrigt
kun lidet paalideligt kendt;
en ulykkelig Kærlighed
synes en lang Tid
at have bragt ham Selvopgivelsen nær, og det
var først efter et fl. Aars ubundent Friluftsliv
paa Landet (som »en vældig Jæger og farlig
Mand for Markens og Skovens vilde Dyr og
Himlens Fugle«) og ganske overladt til sine
egne Tanker, at han atter genvandt sin
Sindsligevægt. Han læste vel i disse Aar en Del,
særlig Shakespeare, Goethe og Oehlenschläger,
syslede ogsaa selv med Poesi og skrev fl.
dramatiske Digte, der dog aldrig kom offentlig frem
(under Tylvtestriden skrev han tillige en, ikke
udg., hvas Satire, »Søbekaalen, hin poetiske«,
mod Oehlenschläger), men først 1819 gav en
ydre Anledning, en Uretfærdighed begaaet mod
en gl. Kone, ham Stødet til at træde frem. Han
udgav da sit første Arbejde, »Dramatiske
Scener, uddragne af et ældgammelt Haandskrift,
frit oversatte af det Kyhlamske ved C. Bredahl,
<i>Kyhlamnensis musæ famulus vilis et immeritus</i>«
(»den kyhlamske Muses ringe og uværdige
Tjener«), 1. Del; i de nærmest flg. Aar udgav han
2., 3. og 4. Del af dem tillige med nogle mindre,
ganske ubetydelige polemiske Skr
(»Nytaarsgave til den ynkværdige Kyhlamske Famulus
fra C. Bredahl, Student« (1820) og »Lirmsongs
Optegnelser paa en Reise, oversatte af det
Kyhlamske og lokaliserede ved C. Bredahl« (1821), det
sidsle delvis en Polemik mod den nyere
Poesis Mystik og Romantik). Imidlertid
havde B. (1820) ægtet sin Broders Enke, der
bragte et vanført Barn med fra sit
første Ægteskab, og taget en Søster i Huset;
samtidig mistede han omtr. alt, hvad han ejede,

<img>C. H. Bredahl.</img>
