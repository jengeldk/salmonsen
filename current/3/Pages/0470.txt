den norske Krigshistorie, der til Dels i
Farvetryk pryder de fleste Værker, som i den senere
Tid er udkomne paa dette Omraade i Norge,
saaledes Angell's »Syvaarskrigen for 1814«
(Kria. 1914). Han har tillige i fl. Aar været fast
Kostumetegner ved Nationalteatret i Kria.
<i>(Fr. O.) E. L-w.</i>
</chapter>

<chapter name="Bloch, Anna Kristine">
<b>Bloch,</b> <sp>Anna Kristine</sp>, f.
<sp>Lindemann</sp>, dansk Skuespillerinde, f. 2. Febr 1868
i Horsens, debuterede 4. Septbr 1885 paa det
kgl. Teater i Kbhvn som Titania i »En
Skærsommernatsdrøm« og ægtede 1887 nedenn.
Sceneinstruktør William B., om hvis betydelige
Indflydelse paa hele hendes kunstneriske
Udvikling der ikke kan herske Tvivl. Fru B.'s
Fremstillingsomraade, der allerede markeredes
tydeligt, da hun ved Førsteopførelsen af »Under
Snefog« 1888 udførte Mathilde Skjoldborg, har
gennem Aarene fremfor alt været den unge
Pige fra højst forskellige Samfundslag og paa
højst forsk. Udviklingstrin. Ser man tilbage
paa de 30 Aar, hun har tilhørt Scenen, myldrer
en Række Skikkelser frem, som hun har
skænket Liv og særtegnet med Lune, lydhør
Forstaaelse og klog Accentuering af de
karakteristiske Træk. Typiske for hendes Kunst er
Saadanne Figurer som Trine i »Aprilsnarrene«,
som hun allerede spillede 1888 og senere
gennemarbejdede indtil Virtuositet i Udtryk for
de tøsetuartige Stemninger, Hilde i »Fruen fra
Havet«, Annette Hald i »Annette«, Eugenia i
»Don Ranudo«, Dora Jensen i »Moderate Løjer«,
Ellen i »Skærmydsler«, Mine i »En Spurv i
Tranedans«, Ellen i »Sne«, Joiette Gerner i
»Foraar og Efteraar«, Erna i »Prøvens Dag«.
Men Fru B. har ogsaa spillet saadanne
Karakterroller som Lucretia i »Den Vægelsindede«,
som Hedvig i »Vildanden« og Anjutha i
»Mørkets Magt«, hvor den lille Piges Rædsel for
Mørket blev gengivet med en saadan
Oprindelighed, at Rollen hører til de stærkeste
Erindringer om hendes Kunst. Den er ikke
broget og vidtfavnende, men stilfærdig og intim,
Udtryk for fin Kultur og dyb Indsigt i
Skuespilkunstens Væsen og Bet., en aristokratisk Kunst,
der aldrig udspilles for Galeriet, men som har
samlet Kendere i Beundring for den intelligente
Udarbejdelse og sikre Skelnen mellem
væsentligt og uvæsentligt. Erindres vil fremdeles
saadanne Præstationer som Phyllis i »Da vi var
en og tyve«, Cecilie i »Paa Storhove«, Mamsel
Hanna i »Tilfældet har Ret«, Agda Gauvin i
»Johan Ulfstierna«, Lady Teazle i »Bagtalelsens
Skole«, Alberta i »Naar den ny Vin blomstrer«,
Penelope i »Penelope«, i hvilken Rolle Fru B.
1910 fejrede sit 25 Aars Jubilæum,
Friherreinde Bartholin i »Kongemagt«, Ida og senere
Emily i »Den kære Familie«, Ester Levin i
»Indenfor Murene«, Silvia i »Kærlighed og
Lykketræf«, Leonora i »Maskerade« og Helga i
»De stille Stuer«. Fru B. er en af de
Skuespillerinder, som ejer Overraskelsens Evne —
hendes Kunst er ikke stivnet i tom Kliché: man
føler altid det varme og intense Arbejde, der
bærer hendes Præstationer, og det indtrængende
Studium. Hendes Kløgt og kvindelige
Følelsesfuldhed har i Forening bidraget til at hæve
hende frem i første Række blandt de
Skuesplllerinder, der har præget den sidste
Menneskealders dramatiske Kunst i Danmark.
<i>C. B-s.</i>
</chapter>

<chapter name="Bloch, Carl Heinrich">
<b>Bloch,</b> <sp>Carl Heinrich</sp>, dansk Maler, f.
23. Maj 1834 i Kbhvn, d. smst. 22. Febr 1890.
Han skulde have været Søofficer; men da han
faldt igennem ved Optagelsesprøven til
Kadetakademiet, bestemte man sig
til at søge
den
kunstneriske Evne, han
alt som Barn
havde lagt for
Dagen,
uddannet; han blev i
en Alder af
omtr. 15 Aar
Elev af
Kunstakademiet og
gjorde her saa
gode
Fremskridt, at han
allerede 1852
og 1853 kunde
vinde de to
Sølvmedailler.
I det sidstnævnte Aar debuterede han som
Udstiller med to mindre Genrestykker, der ikke
vakte synderlig Opmærksomhed; det modsatte
var derimod Tilfældet med de 1864 fremkomne
Portrætter af A. P. Berggreen og C. N.
Rosenkilde samt med den elskværdige »Scene i en
Bondestue«, som blev købt til Bortlodning i
Kjøbenhavns Kunstforening. I de flg. Vintre
fortsatte B. sin Uddannelse i Hovedstaden;
Sommeren tilbragte han omkr. i Landets
forskellige Egne, fordybende sig i Naturen og i
Folkelivet, hvorfra han hjembragte tegnede og
malede Studier som Grundlag for senere
Værker, bl. hvilke den 1858 udstillede
»Fiskerfamilier, som venter deres Mænds Hjemkomst ved
et frembrydende Uvejr« gav Anledning til store
Forhaabninger ved grundig Karakteristik af
Figurerne saavel som ved sit stærke og simple
Udtryk for Situationens Alvor; s. A. kom den
morsomme »Scene i en Fiskerstue«, hvortil
Richardt skrev Digtet »Far skal sove«, og B. fik
nu af Akademiet en større Rejseunderstøttelse.
Med denne drog han til Rom, hvor han, med
enkelte kortere Afbrydelser — han var saaledes
en lille Tur til Grækenland — opholdt sig fra
Sommeren 1859 til Efteraaret 1865, og hvor
hans rige og mangesidige Evner ret kom til
Udvikling under Studiet af Naturen, Folkelivet
og de gl. Mestre. Sin Fortrolighed med den
ital. Almue godtgjorde han i Genrebilleder som
»En Fisker fra Sorrento« (1861, kgl.
Malerisamling i Kbhvn) og i det kostelig gennemførte
»En rom. Gadebarber«, hvorfor 1864
Udstillingsmedaillen blev ham tilkendt; Munkenes Liv fik
i ham en lige saa lunefuld som elskværdig
Skildrer. Men ogsaa med større Opgaver vovede
B. sig nu i Kast; 1863 kom saaledes hans
første omfangsrige Historiemaleri, »Samson hos
Filistrene i Møllen« (Kgl. Malerisamling i Kbhvn)
et Kunstværk af slaaende dramatisk Kraft og
ualmindelig dybt i Følelsen. Visse maleriske

<img>C. H. Bloch.</img>
