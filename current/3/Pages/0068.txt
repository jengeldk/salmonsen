Farver, der faas ved Blanding af Berlinerblaat
med gule Farver.
<i>K. M.</i>
</chapter>

<chapter name="Berliner Lokalanzeiger">
<b>Berliner Lokalanzeiger</b> [-↱antsa^ig<sub>ə</sub>r], et
1883 grundlagt tysk Blad, der fra 1889 udgaar 2
Gange daglig. Udgiver: Aug. Scherl. Dets
Specialitet er righoldige telegrafiske Nyheder, og
Bladet har i det hele taget adopteret den amer.
Journalistiks Metoder. Bladet, der ved sine
Forbindelser i Regeringskredse ofte er særdeles
godt underrettet, har en overordentlig stor
Udbredelse.
</chapter>

<chapter name="Berlinerrødt">
<b>Berlinerrødt</b> er en af Rødtræ og Alun i fl.
Nuancer fremstillet rød Farvelak, som anvendes
i Tapet- og Buntpapirfabrikationen samt til
Dekorationsmaling. B. bruges ogsaa som
Betegnelse for Engelskrødt.
<i>K. M.</i>
</chapter>

<chapter name="Berliner Tageblatt">
<b>Berliner Tageblatt</b> [-↱ta.g<sub>ə</sub>-], et 1872 rundet
berlinsk Dagblad af tysk-frisindet Retning.
Bladet, som udkommer 2 Gange dgl. (Søndag kun
1 Gang), har vid Udbredelse (Opl. c. 100000).
</chapter>

<chapter name="Berliner Weissbier">
<b>Berliner Weissbier</b> [-va^isbi.r], se <sp>Øl</sp>.
</chapter>



<chapter name="Berling">
<b>Berling,</b> <sp>Johan Carl Ernst</sp>, dansk
Bladudgiver og Hofembedsmand, f. i Kbhvn 30. Aug.
1812, d. 30. Marts 1871. B. arvede efter sin
Fader et større Bogtrykkeri, fra hvilket det
Blad, der fra 1833 bar Titlen »Berlingske
politiske og Avertissements-Tidende«, udgaves.
Allerede i en ung Alder viste B. sig som en
fortræffelig Administrator og hævede
derved Bladet til stor Bet., ligesom han
ved det efterhaanden erhvervede sig
en meget anselig Formue.
Han var en Ungdomsven af Prins Frederik, den
senere Kong Frederik VII, og dette banede ham
Vejen til en ikke ringe politisk Indflydelse. B.
stod en Tid i Forbindelse med Jfr. Louise
Rasmussen, den senere Grevinde Danner; men da
Prins Frederiks Tilbøjelighed for denne Dame
bestandig blev stærkere, ophævede B. sin
Forbindelse med hende, hvorefter hun traadte i et
stadigt og nært Forhold til Prinsen. Denne
følte sig herved kun endnu nærmere knyttet til
B., og efter sin Tronbestigelse 1848 hævede han
ham fra den ene Værdighed til den anden. Han
blev først Kongens Privatsekretær, derefter
Generalkasserer for Civillisten, senere bl. a.
Kammerherre, Rejsemarskal og Generalintendant for
Civillisten. B.'s Bestyrelse af Civillisten bar
Vidne om hans praktiske Dygtighed; men han
nøjedes langtfra med den Indflydelse, som
hans Embedsvirksomhed gav ham. Saavel han
som Grevinde Danner var ilde sete af den
egentlige Hofkreds, og de indsaa begge, at der
næppe var nogen Udsigt for dem til at blive
akcepterede af Aristokratiet, ja end ikke af
det højere Bourgeoisi. B., hvem man ved
Hoffet saa ned paa som »Trykkeren«, der p. Gr. a.
sin Fødsel, Opdragelse og ydre Fremtræden
ansaas for ganske uskikket til at indtage saa
høje Stillinger, som dem han beklædte,
understregede med Trods, forbundet med en vis
borgerlig Selvfølelse, selv sin Egenskab af jævn,
næringsdrivende Borger. Saavel han som
Grevinden søgte desuden at underbygge deres
Stilling og at skaffe sig forøget politisk Indflydelse
ved at knytte Forbindelse med Bondevennernes
Parti, hvis Hovedledere i Beg. af 1850'erne var
Tscherning, B. Christensen og I. A. Hansen.
Navnlig med Christensen stod B. i en bestandig
Forbindelse paa egne og Grevinde Danner's
Vegne. Denne Forbindelse var meget værdifuld
for Bondevennerne, bl. a. fordi de derved
sikrede sig et velvilligt Omdømme fra Kongens
Side og ad denne Vej kunde haabe at holde
ham fast ved den nationale og folkelige
Retning, som han havde fulgt i sine første
Regeringsaar, men som Ministeriet Bluhme-Ørsted
mere og mere søgte at drage ham bort fra.
Ogsaa det national-liberale Parti søgte 1854 B.'s
og Grevindens Hjælp imod Ministeriet Ørsted,
og sikkert har disse to haft en ikke uvæsentlig
Del i at drage Scheele frem og hidføre Ørsted's
Fald Decbr 1854. Da de National-liberale i de
flg. Aar mere og mere bemægtigede sig Ledelsen,
opstod der et lgn. Modsætningsforhold mellem
dem og Kongens nærmeste Omgivelse, som
tidligere mellem denne og det regerende
Helstatsparti. Især gjorde Ministrene Hall og Krieger
gældende, at B.'s fremskudte Stilling ved
Hoffet og Grevinde Danner's Ophøjelsesplaner, for
hvilke B. ansaas som den væsentligste Løftestang,
var en Vanskelighed for Regeringens hele
Stilling udadtil, ikke mindst over for Sverige og
Norge, paa hvis Støtte man lagde mere og
mere Vægt, og de forlangte derfor B. fjernet.
Kongen nægtede at indlade sig herpaa, og
Ministeriet Hall traadte Decbr 1859 tilbage.
Væsentlig ved B.'s og Grevindens Indflydelse
udnævntes saa Ministeriet Rotwitt, i hvilket
enkelte Medlemmer af Rigsdagens Venstre fik
Sæde, og som støttede sig til dette Parti. B.
havde ved et Fald paa Trappen den Nat (17.
Decbr), Frederiksborg Slot brændte, paadraget
sig en Rygskade, og dette i Forbindelse med
den stærke Ophidselse, som Ministerskiftet
fremkaldte i Kbhvn, foranledigede ham til ved
Aarsskiftet at nedlægge samtlige sine Hofembeder.
Fra nu af var hans politiske Rolle mindre
betydende, og han helligede sig væsentlig til
sin Forretning og sine udstrakte og ret hyppige
Rejser. Paa en af disse, som han delvis foretog
sammen med Grevinde Danner, døde han i
Ægypten. Hans Enke har overvejende anvendt
den meget betydelige Formue, han efterlod sig,
til Bedste for den kat. Propaganda i Danmark.
<i>N. N.</i>

<img>J. C. E. Berling.</img>
</chapter>

<chapter name="Berlingske Tidende">
<b>Berlingske Tidende</b> er en af Landets
ældste Aviser. Den kan betragtes som en
Fortsættelse af de »Extraordinair Relationer«, som den
energiske Bogtrykker Joachim Wielandt udgav
fra Beg. af 1721. Ved hans Død gik Privilegiet
over paa hans Enke, der imidlertid ikke var i
Besiddelse af samme Forretningsdygtighed som
