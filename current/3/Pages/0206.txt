fra Klosterbibliotekerne, og under Christian IV
bestemtes, at de kgl. Historiografers Samlinger
skulde afgives til det; derigennem erholdtes
Materialet efter Hans Svaning, Anders Sørensen
Vedel, Niels Krag, Jon Jacobsen Venusin, Claus
Lyskander, Arild Huitfeldt og Henrik Høyer,
samt en Rigdom af middelalderlige Krøniker,
Brevskaber, Lovhaandskrifter, Gavebøger,
Nekrologier, norske og isl. Sagaer, indsamlede
over hele Riget til Brug for Historiograferne.
B. øgedes i det hele mest ved Gaver, langt
mindre ved Køb; Christian IV skænkede den
kgl. Bogsamling paa Kbhvn's Slot, men navnlig
indgik en hel Række Professorbiblioteker:
Anders Lemvig's, Jesper Brochmand's, Henrik
Fuiren's, Hans Mule's, Thomas og Didrik Fuiren's,
Johan Høpner's og fremfor alle Peder Resen's,
der omfattede en ypperlig Samling af
dansk-norsk-sv. Litt. paa c. 7000 Bd. Hele denne
Bogmasse gik imidlertid under Kbhvn's Ildebrand
1728 op i Luer paa ganske enkelte Bøger og
Hdskr nær, og B. maatte genoprettes paa bar
Grund. Ved Arne Magnusson's Død 1730
modtoges hans Samling af norske og isl. Hdskr,
i sin Art den største, der er til: 2572
Haandskriftsnumre, c. 6000 Originaldiplomer paa
Pergament og c. 10000 Diplomafskrifter. Grev Chr.
Rantzau skænkede værdifulde danske
Middelaldershaandskrifter (Andreas Sunesøn's
Hexaemeron, <i>Exordium Caræ Insulæ</i>); ved Køb
erhvervedes den kgl. Antikvar Thomas Bartholin's
store Samling af Afskrifter af middelalderlige
Annaler og Brevskaber fra det gamle
Universitetsbibliotek; som Gaver indgik Frederik
Rostgaard's Haandskriftssamling, Chr. Falster's
og Otto Frederik Müller's Bogsamlinger;
Hamburgerfilologen I. A. Fabricius' Samling af
Klassikerhaandskrifter og kollationerede Udg. blev
købt. I 19. Aarh. modtog B. ved Gave fra
N. Wallich og N. L. Westergaard værdifulde
orientalske Hdskr, særlig Zend-Avesta-Haandskrifterne
er de ypperste, som kendes; J. G.
Moltke's naturhistoriske, J. H. Schou's juridiske
og J. Møller's farmaceutiske Bogsamlinger
indlemmedes i det; store Gaver modtoges fra
George Stephens og A. F. Krieger; Søren
Kierkegaard's efterladte Papirer afleveredes til det,
og det Classenske B. paa c. 30000 Bd
landøkonomisk og naturvidenskabelig Litt. forenedes
med det. B. anslaas nu til at omfatte c. 400000
Bd trykte Bøger, c. 6500 Hdskr og c. 150000
Disputatser. Dets Hovedstyrke ligger paa de med.
og naturvidenskabelige Fags Omraade. Af dets
Chefer har i 17. Aarh. Hans Poulsen Resen og
fremfor alle andre i 19. Aarh. Sophus Birket
Smith indlagt sig store Fortjenester af B. —
B. havde baade før og efter Branden 1728 til
Huse paa Trinitatis Kirkes Loft indtil 1861, da
det flyttedes ind i sin egen Bygning (Arkitekt:
J. D. Herholdt).

Saavel i som uden for Kbhvn findes i
Danmark flere i Omfang og Værdi betydelige B.,
til Dels knyttede til Skoler ell. Faginstitutioner:
»Karen Brahe's B.« i Odense (rigt paa Sjældenheder
i gl dansk Litt. og paa danske Hdskr,
navnlig af Folkeviseoptegnelser); »Sorø
Akademis B.« (rig Holberg-Samling); »Herlufsholms
Stiftelses B.«. <sp>Statsbiblioteket i Aarhus</sp>,
der aabnedes 1902, udgør c. 200000 Bd;
værdifuldt er navnlig J. Vahl's Missionsbibliotek
og Regenburg's Samling af Litt. vedrørende
Hertugdømmerne. Af Privatbiblioteker findes en
værdifuld Haandskriftssamling paa Ledreborg.

I <sp>Norge</sp> er <sp>Universitetsbiblioteket</sp>
i Kria Landets største B. og tillige
Nationalbiblioteket. Oprettet samtidig med
Universitetets Stiftelse 2. Septbr 1811 modtog det som
sin ældste Stamme af Bøger Dubletterne fra
det kgl. B. i Kbhvn (c. 30000 Bd) og en udmærket
Samling af især ældre dansk Litt. (c. 15000
Bd) skænket et vordende norsk Univ. ved
Testamente af den norskfødte Revisor i det danske
Kancelli Halvor Andersen (d. 1810). 1815 blev
der bevilget en større Sum til Bogkøb, og s. A.
blev B. delvis aabnet for Udlaan; men først 1819
fik det et eget Lokale med en Læsesal. 1850—51
flyttedes det til de ny Universitetsbygninger
og 1913—14 til en ny Bygning (Arkitekt: H.
Sinding-Larsen). B. omfatter nu c. 500000 Bd
trykte Bøger (indbefattet Disputatser) og c.
1500 Hdskr. Af dets Chefer har særlig A. C.
Drolsum indlagt sig Fortjeneste af det. — Andre
B. i den norske Hovedstad er: det »Deichman'ske
B.« (væsentlig Folkebibliotek; dog ogsaa
værdifuld Haandskriftssamling), skænket Kria
By ved Testamente af Carl Deichman (d. 1780),
aabnet til offentlig Brug 1785 og omkr 100 Aar
senere forøget ved en ny Donation, idet Siegw.
Petersen's Samling af Litt. i nord. Historie og
Sprog (c. 9000 Bd) skænkedes 1882; »Christiania
Katedralskoles B.« og »Stortingets B.«
(væsentlig i historiske og politiske Fag). Af offentlige
Bogsamlinger af større Omfang og almindeligere
Karakter findes den ældste i <sp>Trondhjem</sp>
knyttet til det kgl. norske Videnskabers
Selskab (c. 130000 Bd, derimellem Thorvald
Boeck's rige B. og c. 2000 Hdskr, deriblandt
Peter Tordenskjold's originale Skibsjournaler
og største Parten af de faa Privatbreve, som nu
eksisterer fra Holberg's Haand); i <sp>Bergen</sp>
Bergens offentlige B. (c. 60000 Bd), grundlagt
ved Indkøb for privat subskriberede Midler af
P. Botten-Hansen's 1869 efterladte Samling,
samt Bergens Museums B.

I <sp>Sverige</sp> er <sp>Kungliga B.</sp> i Sthlm det
største og Landets Nationalbibliotek. Det fører
sin Historie tilbage til Kong Johan III's Tid,
men oplevede i hele 17. Aarh. yderst vekslende
Skæbner, blev delvis skænket til Upsala Univ.
1621, fik rige og værdifulde Forøgelser ved
Svenskernes Krigsbytte i Trediveaarskrigen (B.
i Olmütz og Prag), førtes for en stor Del ud
af Landet ved Dronning Christina's Afrejse
1654, øgedes igen ved Krigsbytte og Køb af Karl
Gustaf, gik atter for tre Fjerdedele op i Luer
ved Slotsbranden 1697, flyttedes saa fra det
ene adelige Palads til det andet, til Samlingen
endelig 1767 fik et Lokale i den nordøstlige
Fløj af Sthlm's Slot, hvor de stadig i Omfang
og Værd øgede Bogskatte opbevaredes og
administreredes under de ugunstigste Lokaleforhold,
indtil den af Rigsdagen 1870 bevilgede ny
Biblioteksbygning kunde tilflyttes i Slutn. af
1877. B. omfatter c. 500000 Bd og 10000 Hdskr,
deriblandt en Samling af oldislandske og
oldnorske Hdskr, den største næst efter den
