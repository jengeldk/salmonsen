hvilken det sikkert ikke var naaet frem til saa stor
Indflydelse paa Rigsdagen. Bl. dets ledende
Mænd i 1850'erne maa foruden B. Christensen
og Tscherning især nævnes I. A. Hansen og
Alberti. Under Forfatningskampene og de
Delinger og Splittelser inden for Bondevennernes
Kreds, hvortil de gav Anledning, svækkedes
Foreningens Indflydelse, og navnlig fra Midten
af 1850'erne var den i stærk Tilbagegang. Den
vedblev dog at virke indtil langt hen i
1860'erne og er aldrig blevet formelt opløst.
<i>N. N.</i>
</chapter>

<chapter name="Bondhusbræen">
<b>Bondhusbræen</b> er en Gletscher, der gaar
ned fra den vestlige Rand af <sp>Folgefonnen</sp>
i Hardanger i Norge.
<i>M. H.</i>
</chapter>

<chapter name="Bondi, Clemente">
<b>Bondi,</b> <sp>Clemente</sp>, ital. Digter
(1742—1821), var Jesuit og fik Ansættelse som Prof. i
Veltalenhed ved Seminariet i Parma. Der skrev
han et muntert lille Epos <i>La Giornata
villereccia</i> (1773), som vandt meget Bifald. Da
Jesuiterordenen blev ophævet 1773, digtede han
en allegorisk Canzone med Hentydning til
denne Begivenhed; men den skaffede ham saa
mange mægtige Fjender, at han maatte flygte til
Tyrol. Siden kom han dog tilbage til Norditalien,
og derfra kaldte Erkehertug Ferdinand af
Østerrig ham til Brünn 1797 som Bibliotekar;
han boede saa i Østerrig til sin Død, mest i
Wien, hvor han var blevet Lærer for Kejser
Frants III's Gemalinde. Hans poetiske Værker
udmærker sig ved smuk Form. Foruden de
anførte Digte har han skrevet nogle mindre,
episke Poesier og en Del Lyrik samt oversat
Vergil's Værker og Ovid's Metamorfoser. Udg. af
hans Originalværker i Padua 1778 (2 Bd),
Venedig 1798 (6 Bd), Pisa 1799 (2 Bd), Wien 1808
(3 Bd); Oversættelse af Æneiden (Parma 1793).
<i>(E. G.). E. M-r.</i>
</chapter>

<chapter name="Bondone (se Giotto)">
<b>Bondone,</b> se <sp>Giotto</sp>.
</chapter>

<chapter name="Bondoukou">
<b>Bondoukou</b> [-↱duku.] (<sp>Bontuku</sp>), By og
vigtig Handelsplads i Øvre-Guinea, ligger i den
fr. Koloni Elfenbenskysten tæt ved Grænsen af
den eng. Koloni Aschanti. Den besøgtes første
Gang 1882 af Englænderen Lonsdale og kom
1888 under fr. Protektorat.
<i>C. A.</i>
</chapter>

<chapter name="Bondu">
<b>Bondu,</b> Fellatah-Rige i Vestafrika, hører siden
1887 under den fr. Koloni Senegal og ligger
ved Vandskellet mellem Senegal og Gambia,
Befolkningen, der udgør c. 30000 Indb., bestaar
foruden af de herskende Fellataher af
Mandingo- og Volof-Negre, der alle er
Muhammedanere. De dyrker Hirse, Ris, Jordnødder og
Bomuld og driver en livlig Handel paa Kysten.
B. er et monarkisk Valgrige under en <i>Almamy</i>,
der residerer i <sp>Bulebane</sp>.
<i>C. A.</i>
</chapter>

<chapter name="Bône (se Bona)">
<b>Bône</b> [bo.n], se <sp>Bona</sp>.
</chapter>

<chapter name="Bone (se Boni)">
<b>Bone,</b> se <sp>Boni</sp>.
</chapter>

<chapter name="bone">
<b>bone,</b> at overtrække og polere et Gulv med
Voks, er noget, der som Regel kun gøres ved
de saakaldte Parketgulve og Linoleum, og som
udføres paa forsk. Maade. Ublandet Voks
bruges sjældent, men da paa den Maade, at det
fint skrabede Voks strøs ud over Gulvet og
bringes til at smelte og trænge ind i Træet, ved
at man gnider hen over dette med et varmt
Jern. Glansen frembringer man ved at gnide
Gulvet med en meget stiv, tæt og tung Børste
og forhøjer den yderligere ved Gnidning med
en Uldklud. Da denne <sp>Boning</sp> let bliver blød
og klæbrig, benyttes ofte det saakaldte
<sp>Bonevoks</sp>, en Blanding af Voks med omtr. den
halve Vægtmængde Terpentinolie, ell., da
dermed behandlede Gulve længe holder paa
Terpentinlugten, en <sp>Vokssæbe</sp>, fremstillet ved
Kogning af Voks med Potaske og Vand. Den
paastryges med en Pensel og faar Glans ved
Behandling med Børste og Klud. Bonede Gulve
vaskes med tyndt Sæbevand, børstes, og vaskes
derefter af med koldt Vand.
<i>K. M.</i>
</chapter>

<chapter name="Bone, Henry og Henry Pierce">
<b>Bone</b> [bo<sub>u</sub>n], 1) <sp>Henry</sp>, eng. Emaillemaler
(1755—1834), var opr. Porcelænsmaler, men
opnaaede først kunstneriske Resultater ved sine
Emaillebilleder (saaledes efter Reynolds og
Tizian, en Række hist. Portrætter), der i
Farvefinhed og Naturtroskab ganske distancerede
hans Kollegers, reves bort til uhørt høje Priser
og 1809 indbragte ham Stillingen som Georg
III's Emaillemaler. Sønnen 2) <sp>Henry Pierce</sp>
(1779—1855) var ogsaa en anset Emaillemaler,
var længe Faderen behjælpelig og blev efter
dennes Død Hofemaillemaler.
<i>A. Hk.</i>
</chapter>

<chapter name="Bone, Muirhead">
<b>Bone</b> [bo<sub>u</sub>n], <sp>Muirhead</sp>, skotsk Tegner,
Raderer og Maler, f. 23. Marts 1876 i Partick
ved Glasgow. B. fik nogen Undervisning i
Glasgows Kunst-Aftenskole og kom i Lære hos en
Arkitekt, men opgav ret snart Bygningskunsten.
De Indtryk, han modtog fra denne og fra
Kendskabet til dens Konstruktioner, blev dog
bestemmende for hans Kunst. Bygningskunsten blev
hans Hovedemne som Raderer og Tegner, og
ganske særlig opnaaede han uanede
kunstneriske Virkninger i Gengivelsen af moderne
Bygningers Stilladser og Jernkonstruktioner samt
Ombygningers og Hussammenstyrtningers
Virvar (se bl. a. <i>The demolition of St James Hall</i>,
Charing Cross-Banegaardens Tagnedstyrtning,
Ombygningsarbejder i British Mus. [1907] m. v.).
B. arbejder helst med Blyant, Pen, Radernaal
og den kolde Naal. Før han 1901 slog sig ned
i London, havde han skabt fremragende Blade
som bl. a. <i>Tontine Gates</i> og
<i>Shipbuilders-Whiteinch</i> (kold Naal). Hans Forsøg (fra 1903) med at
udføre Koldnaalsskizzer direkte efter Naturen
kronedes med Held. Efterhaanden har B. udg.
en Del af sine Arbejder i Samlinger: <i>Portfolio
of Etchings of Glasgow</i> (1899), <i>Exhibitions
Etchings</i> (1901), <i>Ten Dry-Points</i> (1904). B.
regnes for en af Nutidens betydeligste Raderere og
Tegnere og raader over en ualmindelig sikker
Haand og Evne til nøjagtig og dog kunstnerisk
befriende Gengivelse af indviklede og
tilsyneladende ukunstnerisk-kedelige Emner.
<i>A. Hk.</i>
</chapter>

<chapter name="Bonebe (se Ponape)">
<b>Bonebe,</b> se <sp>Ponape</sp>.
</chapter>

<chapter name="Bonelli, François André">
<b>Bonelli</b> [-↱næl.i], <sp>François André</sp>, ital.
Zoolog, f. 1784 i Cuneo i Piemont, d. 18. Novbr
1830 som Prof. i Naturhistorie i Turin. Han
skrev bl. a. <i>Specimen faunæ subalpinæ</i> (1807),
<i>Observations entomologiques</i> (1809) samt forsk.
andre Arbejder over Insekter.
<i>R. H. S.</i>
</chapter>

<chapter name="Bonellia (se Pølseorme)">
<b>Bonellia,</b> se <sp>Pølseorme</sp>.
</chapter>

<chapter name="Boner, Ulrich">
<b>Boner,</b> <sp>Ulrich</sp> (<sp>Bonerius</sp>), den ældste
tyske Fabeldigter, levede omkr. 1324—49. Han
forfattede efter lat. Kilder en Samling Fabler,
»Der Edelstein«, der omfatter 100 forsk. Numre
og var den første tyske Bog, der blev trykt
(Bamberg 1461). Den er skrevet i
gammelschweizisk Dialekt og senere ofte udg. bl. a. af
