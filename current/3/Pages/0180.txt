af Slettelandet, men er i Tidernes Løb,
navnlig efter Radshputer-Staternes Stiftelse i
10.—11. Aarh. trængte tilbage til de ensomme,
vanskelig tilgængelige Bjergegne. Som kasteløse
anses de for urene af Hinduerne og skildres
som tyvagtige, falske og forræderiske; men de
Forsøg paa at civilisere dem, som den eng.
Regering i den nyere Tid har gjort, viser, at
de ikke er uimodtagelige for Kultur. Deres
daglige Levevis er yderst tarvelig. De bor i fattige,
smudsige Hytter; Mandens Dragt er Trøje og
Klæde om Hovedet, Kvindens er Kjole og Bælte.
Næringsvejene er Jagt og Agerbrug. Buen det
alm. Vaaben. Polygami er alm. B.'s Religion
er en Blanding af Naturdyrkelse og Tilbedelse
af de Afdødes Aander. De bringer Drikkeofre
ved Foden af hellige Træer og besprænger smaa
Gravhøje ell. hellige Stenplader med Blod ell.
Okkerjord. Deres Præster kaldes Râwel,
desuden har de Spaamænd, der tillige er Læger
(Barwâ). Deres Plyndringstog ned i Lavlandet
gav 1883 Anledning til en Række Ekspeditioner
mod dem.
<i>(C. C. C.). H. P. S.</i>
</chapter>

<chapter name="Bhilsa">
<b>Bhīlsā</b> [eng. ↱bi.£sa.] (<i>Vidica</i>), By i den
indobritiske Vasalstat Gvalior i Prov. Central-Indien
paa højre Bred af Betova, er berømt for de i
Omegnen paa den anden Side af Floden
værende talrige Ruiner af buddhistiske
Mindesmærker og Indskrifter (især ved <sp>Santshi</sp>).
<i>M. V.</i>
</chapter>

<chapter name="Bhima">
<b>Bhīma</b> [↱bim<sub>a</sub>], den betydeligste venstre Biflod
til Kṛishṇa ell. Kistna i det mellemste Forindien,
udspringer paa den østlige Skraaning
af V.-Ghat og forener sig med Hovedfloden
efter et Løb paa c. 600 km N. f. Raitshur.
</chapter>

<chapter name="Bhima-Ghora eller Bhim-Ghora">
<b>Bhīma-Ghōra</b> ell. <sp>Bhim-Ghora</sp>,
Valfartssted for Hinduerne i Distriktet Sholapur
i den britisk-indiske Provins Bombay, 1 1/2
km NV. f. Hardvar. I 350 m's Højde findes her
en snæver Bjergkløft med en Dam, der faar
sit Vand fra en smal Arm af Ganges, og hvori
Pilegrimmene bader sig.
</chapter>

<chapter name="Bhiwani">
<b>Bhiwāni</b> [eng. b<sub>i</sub>↱wån<sub>i</sub>] (<sp>Biwani</sp>), By i
Britisk-Indien, Prov. Pandshab, 100 km V. f.
Dehli, har (1911) 31100 Indb., der driver livlig
Handel, især med Peber o. a. Krydderier,
Sukker, Salt og Metaller.
<i>M. V.</i>
</chapter>

<chapter name="Bhoja">
<b>Bhoja,</b> 1) vidtudbredt ind. Kongeslægt og
Folk. I Salvingsritualet anvendes B. som
Kongetitel. I de episke Sagn er B. en Gren af
Yādava'erne. Deres Centrum synes at have
været Egnen ved Vindhya-Bjergene; men de skal
efter de episke Sagn være blevne fordrevne
fra nordligere Boliger af Magadha-Kongen
Jarāsandha. 2) Navn paa fl. Konger saavel i
Sagntiden som i den hist. Tid, af hvilke den
berømteste er <sp>B. III</sp> (ell. <sp>Bhojadeva</sp>) (1.
Halvdel af 11. Aarh. e. Kr.) af Mālava af
Prāmāra-(Powar)-Dynastiet; han flyttede
Residensen fra Ujjayinī (Oojein) til Dhārā (Dhar)
og er kendt af Indskrifter og arab. Beretninger
(Abulfazl), men spiller navnlig en umaadelig
fremtrædende Rolle i Folkesagnene ligesom
Vikramāditya, hvis Trone han skal have
fundet og ladet bringe til Dhārā. Ligesom
Vikramāditya fremstilles B. som en stor Ynder og
Beskytter af Litteraturen og Videnskaberne, og
en Mængde Digtere og Lærde skal have opholdt
sig ved hans Hof, bl. a. »de 9 Ædelstene«
(deriblandt Kālidāsa); men de anførte Navne
lader sig aldeles ikke forlige med Kronologien.
Mangfoldige Eventyrbøger er skrevne om ham,
af hvilke man kender <sp>Bhojaprabandha</sp>
(af Ballāla, Slutn. af 16. Aarh.; en Del oversat
af Pavie i <i>Journal Asiatique</i> 1844; udg. af
samme 1855) og <sp>Bhojacarita</sp> (Udtog af
Colebrooke i <i>Transactions of the Royal Asiatic Soc.</i>
I). B. nævnes ogsaa selv som Forf. til en
poetisk Lærebog (<sp>Sarasvatīkaṇṭhābharaṇam</sp>;
Analyse i Aufrecht: <i>Catal. Cod. inscr.
Sancr. Bibl. Bodleianae</i> [Oxford 1864]), et
geografisk Værk (<sp>Pratideçavyavasthā</sp>), et
med. Værk, en Lovbog m. m. samt en Kommentar
til Yogasūtra'erne (udg. og oversat af <sp>R.
Mitra</sp>, <i>Bibl. Ind.</i> [Kalkutta 1883]); muligvis
har han dog kun foranlediget disse Bøger
affattede og udgivne paa hans Bekostning.
<i>(S. S.). D. A.</i>
</chapter>

<chapter name="Bhojpatr (se Bhurdsha)">
<b>Bhojpatr,</b> se <sp>Bhurdsha</sp>.
</chapter>

<chapter name="Bhooj (se Bhudsh)">
<b>Bhooj</b> [eng. bu.dз] se <sp>Bhudsh</sp>.
</chapter>

<chapter name="Bhopal">
<b>Bhopal</b> [eng. b<sub>o</sub>↱på£ ell. bo<sub>u</sub>↱pa.£], indobritisk
Vasalstat i Forindien, Agentskabet Central-Indien,
17700 km<sup>2</sup> med (1911) 1050735 Indb., hvoraf
9 % Muhammedanere, 120000 hører til lavere
kultiverede Bjergstammer, Resten er Hinduer.
Sydgrænsen af Landet dannes af Narbada, N. f.
hvis Dal Vindhya-Bjergene hæver sig som en
stejl Bjergmur. Den nordlige Del af Landet er
en Højslette, gennemfuret af Dale, hvis Floder
løber mod N. til Ganges. Jernbanen mellem
Bombay og Khanpur gaar gennem Landet.
Hovedstaden B. ligger 518 m o. H. ved Floden
Betova og har (1911) 56204 Indb., hvoraf de
fleste er Muhammedanere. Byen har brede, lyse
Gader, et fyrsteligt Palads, et Fort, en kunstig
Sø, hvorfra Byen faar Vand. Fyrstendømmet
B. grundlagdes af en Statholder, Afghaneren
Dost Muhammed, under Stormogulens Rige, der
som saa mange andre Statholdere blev næsten
uafhængig. Det nuv. Dynasti stiftedes af Vasir
Muhammed, som, 1816, efterfulgtes af sin Søn,
Nasir Muhammed. Da Riget stadig truedes af
Mahratterne, sluttede Nasir Muhammed sig til
Englænderne, som garanterede Rigets Integritet
mod, at det stillede et Troppekontingent til
den britisk-indiske Hær.
<i>M. V.</i>
</chapter>

<chapter name="Bhot">
<b>Bhōt</b> (tibetansk <sp>Bod-pa</sp>), Navn for de til
den tibetanske Folkegruppe hørende Folk.
<sp>Bhotia</sp> (<sp>Bhutja</sp>) er en indisk Fordrejelse af
Navnet.
<i>M. V.</i>
</chapter>

<chapter name="Bhotan (se Bhutan)">
<b>Bhōtan,</b> se <sp>Bhutan</sp>.
</chapter>

<chapter name="Bhotia (se Bhot)">
<b>Bhōtia,</b> se <sp>Bhot</sp>.
</chapter>

<chapter name="Bhrigu">
<b>Bhṛigu,</b> I. Pluralis: En af de fornemste
Brahman-Slægter i Indien. I Ṛigveda optræder
de som halvt guddommelige Væsener, der har
fundet Ilden (se <sp>Agni</sp>) ell. faaet den af
Mātariçvan og igen skaffet Menneskene den.
Navnet antages at betyde »straalende«; Kuhn
identificerer dem med Flegyerne. II. Singularis:
B.'s Stamfader, en Ṛishi, der nævnes som Forf.
til et Par Hymner i Ṛigveda. Han kaldes en
Søn af <sp>Varuṇa</sp> ell. af <sp>Brahman</sp> og
nævnes som en af de 7 ell. fl. Sønner, som opstod
af Brahman's Villie (<i>manas</i>), ogsaa kaldte
<sp>Prajāpati'er</sp> (Skabere og Patriarker), og
som en af de 7 <sp>Ṛishi'er</sp>. Han identificeres
