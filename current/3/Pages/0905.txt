<chapter name="Brandon and Byshottles">
<b>Brandon and Byshottles</b> [↱brändn-<sub>ə</sub>n-b<sub>i</sub>↱∫åt£z],
Dobbeltby i det nordøstl. England,
Grevskab Durham, 5 km SV. f. Durham, har
(1911) 17667 Indb., Kulindustri og Teglværker.
<i>G. Ht.</i>
</chapter>

<chapter name="Brandpil (se Brandprojektiler)">
<b>Brandpil,</b> se <sp>Brandprojektiler</sp>.
</chapter>

<chapter name="Brandplet (Paa Træer)">
<b>Brandplet.</b> Naar en hidtil sluttet Bevoksning
af Træer lysstilles, hænder det ofte, at Jorden
paa Pletter bliver nøgen, muldfattig og fast,
altsaa faar et »forbrændt« Udseende. Som
Navnet viser, har man søgt Grunden i Sollysets
Indvirkning, og den har sikkert nok Bet.; men
da B. næsten altid optræder omkr. Foden af
enkelte Træer, maa en Del af Grunden vist
ogsaa søges i, at Jorden her paa Forhaand er
fast: nærmest Træet stærkt sammenpresset af
de stadigt voksende, tykke Rødder, og længere
ude tæt gennemvævet af fine Rodtrævler. Disse
Egenskaber virker endvidere til, at det
mulddannende Dyre- og Planteliv kun er ringe,
hvorfor Løvet let bortvejres, og Jorden hurtig
bliver muldfattig. — Naar en B. skal kultiveres,
maa Træet fældes og Stødet ryddes, hvis man
ikke vil vente, til det raadner.
<i>C. V. P.</i>
</chapter>

<chapter name="Brandplet (Paa Væksthusplanter)">
<b>Brandplet.</b> Paa Væksthusplanter, især paa
Blade, iagttages undertiden uregelmæssige, med
en brun ell. brunsort Rand omgivne, tørre og
blegede Pletter, som kaldes B. Medens man
tidligere mente, at B. fremkaldtes ved
Solstraalernes Brydning i Vanddraaber paa Bladene, idet
Draaberne virkede som smaa Brændglas, har
det vist sig, at de hyppigst skyldes tilsvarende
Virkninger af Ujævnheder i Rudeglasset. Ved
Anvendelsen af bedre Rudeglas i Væksthuse er
B. blevne sjældnere. (<sp>Litt.</sp>: <sp>Jönsson</sp>,
»Brännfläckar« [Botan. notiser, 1891]).
<i>W. J.</i>
</chapter>

<chapter name="Brandpletter (arkæol.)">
<b>Brandpletter</b> (<sp>arkæol.</sp>) er en egen Art
forhistoriske Grave, der først blev bekendte ved
<sp>E. Vedel</sp>'s Undersøgelser c. 1870 paa
Bornholm, men senere er fundne over større
Landomraader og er af megen Bet. til Oplysning om
de ældre Perioder af Jernalderen i Nordeuropa.
B. fremtræder meget uanseligt som sorte,
meget kulholdige Pletter i ringe Dybde, indtil 1/2
m under Jordfladen, oftest runde, 1/3—2/3 m i
Tværsnit, 0,10—0,25 m dybe. Stundom findes flade
Sten i Bunden og til Dække. Pletten indeholder
samtlige de fra Ligbaalet samlede Rester, Kul,
Aske, forbrændt Jord, Smaasten og de brændte
Ben (mest ringe Mængde) samt uden Orden
liggende <sp>Oldsager</sp>, fl. ell. færre, hele ell.
sønderbrudte; stundom findes noget af Baallaget
samlet i et <sp>Lerkar</sp>, det øvrige udenom. Ofte
ligger B. tæt sammen og i stort Antal; ved
<sp>Kannikegaard</sp> er saaledes undersøgt over
800 paa et langstrakt Terrain af 500 m's
Længde, sammen med 164 Grave af anden Art. Over
Jorden er de enkelte Grave nu ikke mere
betegnede. De ældste er fra Jernalderens Beg., den
<sp>førromerske</sp> Periode, c. 400 f. Kr., og
forholdsvis fattige paa Oldsager, mest
Smaating fra Dragten, en <sp>Bæltehage</sp>,
<sp>Bøjlenaal</sp> o. l.; rigere er de fra den rom. Periode,
og endnu i Folkevandringstiden anvendtes
denne Gravform paa Bornholm, hvor den saaledes
spænder over omkr. 1000 Aar. I det hele er fl.
Tusinde undersøgte. I det øvrige Danmark synes
B. kun at forekomme
sporadisk. Gravformen
er fremkommet
samtidig med Jernets
Indførelse over det østl.
Tyskland. En vis
Overensstemmelse mell.
Landene S. f. Østersøen og
Bornholm har givet
Anledning til Antagelsen af,
at den sædvanemæssige
Brug af B. hidrører fra,
at Befolkningen i begge
Landomraader skulde
tilhøre samme Folkestamme, Burgunderne.
(<sp>Litt.</sp>: <sp>E. Vedel</sp>, »Bornholms Oldtidsminder
og Oldsager« [Kbhvn 1886]; <sp>K. Stjerna</sp>,
»Bidrag till Bornholms befolknings historia under
järnåldern« i »Antikv. tidskr. för Sverige«, 18,
1 [smlg. <sp>Hans Kjær</sp> i »Bornholms Samlinger«
1907]).
<i>H. A. K.</i>

<img>Fig. 1. Sammenbukket Sværd; Jern (c. 2/9).</img>

<img>Fig. 2. Bøjlenaal; Jern (c. 2/3).</img>

<img>Fig. 3. Bæger; brændt Ler (c. 2/3).</img>
</chapter>

<chapter name="Brandpolitilovgivning">
<b>Brandpolitilovgivning.</b> Saaledes plejer man
at betegne de om Brandvæsenet gældende
Lovforskrifter, særlig for saa vidt de gaar ud paa
gennem Forbud og Paabud at formindske
Faren for Opkomst og Udbredelse af Ildebrand,
se <sp>Brandvæsen</sp>.
<i>P. J. J.</i>
</chapter>

<chapter name="Brandprojektiler">
<b>Brandprojektiler</b> [-sjæk-] kaldes Projektiler,
med hvilke man har til Hensigt at frembringe
Brand i antændelige Genstande, som f. Eks.
Bygninger, Træskibe, brændbart Krigsmateriel
m. m. Allerede før Skydevaabnenes Opfindelse
betjente man sig af saadanne Projektiler,
<sp>Brandpile</sp> og <sp>Brandlanser</sp>, der
udkastedes af Kastemaskiner, og som bag Spidsen
havde en Fordybning, fyldt med brændbar Sats.
Efter Skydevaabnenes Opfindelse anvendte
man <sp>Brandkugler</sp>, der bestod af et Skelet
af Jern- ell. Blyringe, overtrukket med en
Sejldugspose og fyldt med en brændbar Sats.
Senere traadte <sp>Brandbomber</sp> og
<sp>Brandgranater</sp> i disses Sted; de adskilte sig fra
de alm. Bomber og Bundgranater ved at være
fyldte med Brandsats og ved, at der i deres
Vægge var anbragt fl. Huller, Brandhuller, der
var indfyrede med en Sats, som tændtes ved
Skuddets Afgang, og gennem hvilke Ilden fra
den i Projektilet fyldte Brandsats slog ud.
Medens man udskød Brandkugler, Brandbomber og
