<chapter name="Bowen, Francis">
<b>Bowen</b> [↱bo<sub>uə</sub>n], <sp>Francis</sp>, amer.
Nationaløkonom og Publicist (1811—90), Prof. i Filosofi
ved Harvard Univ. 1853—89, Redaktør af <i>North
American Review</i> 1843—54. B. offentliggjorde
en Række nationaløkonomiske Skr, hvoriblandt
<i>Principles of Political Economy</i> (1856), der i
fuldstændig omarbejdet Form fik Titlen
<i>American Political Economy</i> (1870), et Værk, der
udmærker sig ved overlegen Klarhed og
Stringens. Han forfægtede den nationale,
industrielle og økonomiske Uafhængighed og ud fra
dette Synspunkt moderat beskyttelsesvenlige
Anskuelser, ligesom han frakendte Malthus'
Befolkningsteori praktisk Bet.
<i>K. V. H.</i>
</chapter>

<chapter name="Bowen, George Ferguson">
<b>Bowen</b> [↱bo<sub>uə</sub>n], <sp>George Ferguson</sp>, eng.
Kolonistyrer (1821—99), blev 1847 Forstander for
Universitetet paa Korfu og skrev her <i>Ithaca in
1850</i> (3. Udg. 1854, oversat paa Nygræsk 1859)
for at godtgøre, at Korfu havde været Odysseus'
Ø. Han blev 1858 øverste Sekretær ved de
ioniske Øers Forvaltning og søgte da at hævde
Korfus Besiddelse for England, medens de
sydlige Øer afstodes til Grækenland. 1860 blev han
Guvernør for den nyoprettede Koloni
Queensland, hvor han ivrig fremmede Landets nøjere
Undersøgelse, og forflyttedes 1868 til Ny
Zeeland, hvor der i fl. Aar var ført en heftig Krig
mellem Maorierne og Engelskmændene; han
tilvejebragte Fred, bl. a. ved at tilbagegive en
stor Del af den inddragne Jord, og lærte
Maorierne at forsone sig med det engelske
Herredømme. 1872 forflyttedes han til Victoria, hvor
der førtes bitre Kampe mellem Parlamentets
tvende Huse, og kom derfra til Mauritius (1879)
og Hongkong (1882). Herfra tog han 1887
Afsked fra Statstjenesten, men sendtes dog s. A.
til Malta for at ordne Øens ny Forfatning. B.
skrev 1886 <i>The federation of the britisk empire</i>
(2. Opl. 1889).
<i>E. E.</i>
</chapter>

<chapter name="Bowen, Herbert Walcott">
<b>Bowen</b> [↱bo<sub>uə</sub>n], <sp>Herbert Walcott</sp>,
nordamerikansk Diplomat, f. 1846, blev 1890
Konsul og 1895 Generalkonsul i Barcelona; var
1899—1901 Sendemand i Teheran og forflyttedes
derfra til Caracas, hvor han 1903 fik Striden
mellem Venezuela og fl. europ. Stormagter
henvist til Voldgift; afløstes 1905. Han
forfattede 1896 <i>International Law</i>.
<i>E. E.</i>
</chapter>

<chapter name="Bowenit (se Serpentin)">
<b>Bowenit</b> [bå^u<sub>ə</sub>-], se <sp>Serpentin</sp>.
</chapter>

<chapter name="Bowiekniv">
<b>Bowiekniv</b> [↱bo<sub>u</sub>i-], knivlignende Stikvaaben,
opkaldt efter Oberst Tim Bowie (d. 1836), en
at de mest kendte Jægere og Fægtere i den
nordamerikanske Unions Sydstater; den bæres
ofte i en Skede paa Brystet.
</chapter>

<chapter name="Bowle">
<b>Bowle</b> [da. ↱bål<sub>ə</sub>], (af eng. bowl [bo<sub>u</sub>£]),
Terrin, Skaal til Punch o. l. Drikke, bruges ogsaa
som Benævnelse for vedk. Drik. B. tilberedes
især af Champagne ell. Hvidvin med Tilsætning
af Jordbær, Ananas o. l. og Krydderier.
</chapter>

<chapter name="Bowles, William Lisle">
<b>Bowles</b> [bo<sub>u</sub>£z], <sp>William Lisle</sp>, eng.
Forf. (1762—1850), optraadte første Gang som
Digter med <i>Fourteen Sonnets, written chiefly
on Picturesque Spots during a Journey</i> (1789);
den lille Bog gjorde overordentlig Lykke og
hilstes af den litterært interesserede Ungdom
som en Bebuder af en ny, friskere og
naturligere poetisk Retning. 1806 udgav han i ti Bd
Pope's Værker, ledsagede af en skarp Skitse af
hans Liv og kritiske Bemærkninger om hans
Poesi; hans Dom over Pope's Digtning bragte
ham i en langvarig litterær Polemik, hvor hans
fornemste Modstandere var Byron og Campbell,
medens han støttedes af Hazlitt og Blackwood
Magazine. Hans <i>Poetical Works</i>, indledede med
en Biografi, er udgivne af Gilfillan (1855).
<i>(Ad. H.). I. O.</i>
</chapter>

<chapter name="Bowley, Arthur Lyon">
<b>Bowley</b> [↱bo<sub>u</sub>£<sub>i</sub>], <sp>Arthur Lyon</sp>, engelsk
Statistiker og Socialøkonom, f. 6. Novbr 1869,
siden 1907 Prof. i Socialøkonomi ved <i>London
School of Economics and Political Science</i>. Bl.
l hans Skr er en fortræffelig orienterende
Oversigt over Englands <i>Foreign Trade in the 19th
Century</i> (1893, 2. Udg. 1905), en interessant
Redegørelse for <i>Wages in the United Kingdom</i>
(1900), <i>Elements of Statistics</i> (1901, 3. Udg.
1907), <i>National progress in Wealth and Trade</i>
(1904), <i>An Elementary Manuel of Statistics</i>
(1910) og <i>A general Course of Pure
Mathematics</i> (1913) samt i Forening med A. R. B. Hirst:
<i>Livelihood and Poverty. A study in the
Economic Conditions of Working-class Households</i>
(1914).
<i>K. V. H.</i>
</chapter>

<chapter name="Bowlinggreen">
<b>Bowlinggreen</b> [↱bo<sub>u</sub>l<sub>i</sub>ŋgri.n], <sp>Bowling
Green</sp>, 1) By i U. S. A., Stat Kentucky, ligger
232 km SV. f. Frankfort ved Barren River, der
herfra er sejlbar for Floddampere. (1910) 9170
Indb. B. driver stor Handel med Tobak samt
med Korn og Kød. 1861 blev B. stærkt befæstet
af Sydstaternes Tropper, der imidlertid
rømmede den 1862 efter Fort Henrys Fald. —
2) By i U. S. A., Stat Ohio, ligger 30 km SSV.
f. Toledo. (1910) 5222 Indb. B. har Glasværker.
<i>H. P. S.</i>
</chapter>

<chapter name="bowlinggreen (se Bowls)">
<b>bowlinggreen</b> [↱bo<sub>u</sub>l<sub>i</sub>ŋgri.n], se <sp>Bowls</sp>.
</chapter>

<chapter name="Bowlingit (d. s. s. Saponit)">
<b>Bowlingit</b> [bå^u-], d. s. s. <sp>Saponit</sp>.
</chapter>

<chapter name="Bowls eller Bowling">
<b>Bowls</b> [bo<sub>u</sub>£z] ell. <sp>Bowling</sp> [↱bo<sub>u</sub>£<sub>i</sub>ŋ], en
af de ældste og mest populære eng. Idrætslege.
Den blev drevet allerede i 13. Aarh., ja spores
endog saa tidlig som i 12. Aarh. B. er et mere
sindigt Spil end Kricket og Fodbold, og medens
disse sidste nærmest er for Ungdommen, er B.
for midaldrende og ældre Folk. Det spilles paa
en tætslaaet og overordentlig jævn Græsmark
(<i>bowlinggreen</i>), som holdes i Orden ved
Vanding og Tromling. B. spilles i Alm. med 4
Deltagere paa hver Side. Den ene, <i>the leader</i>, leder
de 3 andres Spil. Staaende ved Grænsen af
Spillepladsen, triller han en lille, hvid Kugle,
<i>»the jack«</i>, ud, hvorefter han triller sin egen
Kugle, der er større og af haardt Træ, saa tæt
hen til <i>»the jack«</i> som muligt. Derpaa triller en
af Modpartiet sin Kugle, og saaledes skiftes der.
Det gælder om at komme til at ligge <i>»the jack«</i>
saa nær som muligt. — Man har Lov til at
slaa en af sine Medspilleres Kugler nærmere til
<i>»the jack«</i> ell. en Modstanders bort fra den, ell.
<i>»the jack«</i> bort fra denne. — B. fik 1893 sine
Regler fastslaaede af den skotske B.-Association.
I Skotland, hvor Spillet er mest udbredt, er der
c. 100 Klubber. 1899 stiftedes <i>The Imperial
Bowling Association</i>, der gav fælles Regler for
Spillet i Moderlandet og Kolonierne. I Beg. af 20.
Aarh. kom et B.-Hold fra Australien og Ny
Zeeland til England for at spille med
Moderlandets Klubber. Bowling er ogsaa Navnet paa
et amer. Kuglespil, der spilles i Hus og ligner
Keglespil. 10 Kegler er opstillede i
