»Dyrenes Samtale« (med den skønne
og elegante Kvindeskikkelse og to Hunde ved
Siden), Farvelitografier og Raderinger m. v.
Mange af B.'s Arbejder i Frankrigs og
Udlandets Museer.
<i>A. Hk.</i>
</chapter>

<chapter name="Blanchebai">
<b>Blanchebai</b> [↱b£än∫be<sup>i</sup> ell. ↱b£änt∫-], Bugt paa
Nordsiden af Øen Neu-Pommern (Ny-Britannien)
i Bismarcksarchipelet ved Ny-Guinea.
</chapter>

<chapter name="blanchere">
<b>blanchere</b> [blaŋ↱sje´r<sub>ə</sub>] (fr., af <i>blanche</i>, hvid),
blege, f. Eks. Kød ved inden Tilberedningen at
overhælde det med kogende Vand ell. give det
et kort Opkog med Vand. Dette gøres især ved
Lamme- og Kalvekød, der herved efter
Tilberedningen faar en hvidere Farve.
Blancherede Grønsager er saadanne, der inden
Stuvningen er kogte i Vand, hvorved forsk. skarpe
og sammensnerpende Stoffer fjernes.
<i>K. M.</i>
</chapter>

<chapter name="Blanchet">
<b>Blanchet</b> [blaŋ↱sjæt], Filtpose til Filtrering
af Vædsker, navnlig tyktflydende.
</chapter>

<chapter name="Blanchetter">
<b>Blanchetter</b> (blaŋ↱sjæt<sub>ə</sub>r] kaldes de to
Staalfjedre, der indsys foran i Korsetter, og paa
hvilke Laasene til Lukningen er anbragte.
</chapter>

<chapter name="blanc-manger">
<b>blanc-manger</b> [blã-mã↱зe], en Dessert, hvis
Hovedbestanddele er Mælk ell. Vand, Mandler
og Sukker. Den stives med Husblas, og for
Smagens Skyld tilsættes Vanille, Citron ell. en
ell. anden Essens. Den omtales allerede i Slutn.
af 14. Aarh. af den eng. Digter Chaucer i hans
<i>Canterbury tales</i>. I ældre Dage brugtes b.-m.
meget i Sygdomstilfælde; Mme de Maintenon f.
Eks. skriver, at den blev anvendt mod
inflammatoriske Sygdomme.
<i>R. H.</i>
</chapter>

<chapter name="blanco">
<b>blanco</b> [↱blaŋkå] (sp.), egl. hvid. Ordet bruges
i Forretningssproget i Bet. af uudfyldt,
ubegrænset, uindskrænket, særlig i Formen: <i>in b.</i>
og i Sammensætninger (se <sp>Blanko</sp>-).
<i>Th. O.</i>
</chapter>

<chapter name="Blanco, Cap">
<b>Blanco, Cap</b> [-↱blaŋkå], d. v. s. »Det hvide
Forbjerg«. 1) <sp>Ras Abiad</sp>, Afrikas nordligste
Forbjerg, ligger paa 37° 21′ n. Br. paa Nordkysten
af Tunis, tæt V. f. Krigshavnen Biserta.
2) Det yderste Punkt af en 40 km lang, sandet
Landtunge, der fra Saharas Vestkyst skyder sig
ud i Atlanterhavet paa 20° 47′ n. Br. Kysten
N. f. C. B. indtil Marokko er taget i Besiddelse
af Spanierne, Kysten S. f. af Franskmændene
fra Senegambien. 3) Forbjerg paa Østsiden af
Patagonien paa 47° 10′ s. Br.
<i>C. A.</i>
</chapter>

<chapter name="Blanco García, Francisco">
<b>Blanco García</b> [↱blaŋkå-gar↱þi<sub>a</sub>],
<sp>Francisco</sp>, sp. Litteraturhistoriker, f. 1864. I sit
17. Aar blev han Augustinermunk og er Lærer
ved en højere Undervisningsanstalt <i>El Real
Colegio</i> i Escorial. B. G. har indlagt sig
Fortjeneste ved et større litteraturhistorisk Arbejde
<i>La literatura española en el siglo XIX</i> (2 Bd,
1891; et 3. Bd, indeholdende de provinsielle
Litteraturbevægelsers og den spansk-amerikanske
Litteraturs Historie, udkom 1894). Det er
det udførligste Værk, man har om denne
Periode; der er samlet meget Stof deri med
betydelig Flid, men det maa benyttes med nogen
Forsigtighed, hvad det faktiske angaar, og
endnu mere gælder dette om Forf.'s æstetiske
Domme, som til Tider er i høj Grad prægede
af Ensidighed.
<i>E. G.</i>
</chapter>

<chapter name="Bland, Nathaniel">
<b>Bland</b> [b£änd], <sp>Nathaniel</sp>, eng. Orientalist,
(1803—65). Foruden en Rk. Artikler i <i>Journal of
the Royal Asiatic Society</i> om litterære og
kulturhistoriske Emner fra den nypersiske
Verden har han udg. <i>A Century of Persian
Ghazals</i> og besørget en Udg. af den pers. Digter
Nizami's <i>Makhzan-el-asrar</i>.
<i>A. C.</i>
</chapter>

<chapter name="Bland, Richard Parks">
<b>Bland</b> [b£änd], <sp>Richard Parks</sp>,
nordamerikansk Politiker (1835—99), var opr.
simpel Arbejder, men forstod ved egen Flid at
skaffe sig Kundskaber og blev Sagfører. 1855
flyttede han fra Missouri vesterpaa og fik
snart Del i Sølvminer i Nevada; vendte 1866
tilbage til Missouri og valgtes 1872 til Unionens
Repræsentanthus, hvor han 1875 blev Formand
i Udvalget for Bjergværksdrift. Han var en
kraftig Talsmand for Sølvmøntfodens Bevarelse
og gennemførte 1878 den saakaldte <sp>Bland
bill</sp> (s. d.), der i Mineejernes særlige
Interesse paabød en regelret fortsat
Sølvudmøntning og derved fremkaldte en stærk
Ophobning af ubrugt Sølvmønt i Statskassen uden at
kunne hæve Sølvets Pris, men til stor Skade
for den naturlige Omsætning. B. var 1896 som
»Sølvdemokrat« en af Kandidaterne til
Præsidentvalget, men støttede siden ærlig Bryan,
der ved Kaaringen blev foretrukket for ham
selv.
<i>E. E.</i>
</chapter>

<chapter name="Blanda">
<b>Blanda,</b> en rivende og vandrig Jøkelelv i det
nordlige Island. B., der har en Længde af 105
km, udspringer paa Vestsiden af Arnarfellsjøkull
(Hofsjøkull) og løber derfra i nordnordvestlig
Retning gennem Højlandet, indtil den
falder ned i den snævre <sp>Bløndudalur</sp>. Ved
Mundingen findes Handelsstedet <sp>Blønduós</sp>.
<i>Th. Th.</i>
</chapter>

<chapter name="Bland bill">
<b>Bland bill</b> [↱b£änd-↱bi£], nordamer. Lov af
28. Febr 1878, opkaldt efter Forslagsstilleren
<sp>Bland</sp>. Loven, hvis Formaal var at hæve
Sølvets Pris, gik ud paa, at der maanedlig
skulde udmøntes mindst 2 og højst 4 Mill.
Sølvdollars. De udprægede Mønter blev for største
Delen beroende i Skatkamret og repræsenteredes
i Cirkulationen af Sølvcertifikater. Da det
ved B. tilsigtede Formaal ikke blev opnaaet,
men Sølvets Værdi vedblev at synke, afløstes
den under 14. Juli 1890 af den senere ophævede
Shermanbill (s. d.).
<i>(E. M.). C. Th.</i>
</chapter>

<chapter name="Blandede">
<b>Blandede</b> kaldes i Antropologien Afkommet
af Forældre, som tilhører forsk. Racer.
Menneskeslægtens mest udprægede Racetyper saasom
Negre og Indianere afviger langt mere fra
hverandre, end mange indbyrdes nærstaaende
Artstyper i Dyre- og Planteriget, og naar man
alligevel betegner de tilsvarende Grupper som
Racer og ikke som Arter, er det hovedsageligt,
fordi det ved Krydsning af dem opstaaede
Afkom er frugtbart, hvilket ikke er Tilfældet med
Afkommet af krydsede Arter. Dette Forhold
staar rimeligvis i Forbindelse med den
Omstændighed, at den individuelle Variabilitet
inden for de enkelte Menneskeracer er
forholdsvis stor; Typen faar ikke Tid til at fæstne
sig, fordi Menneskets Tilværelse ikke er fast
knyttet til bestemte ydre Livsvilkaar, og
Parringsvalget af samme Grund mindre begrænset,
end Tilfældet er for Arternes Vedk. B. findes
overalt paa Jorden, hvor forsk. Menneskeracer
mødes, og paa visse Steder i saa stort Antal,
at man taler om blandede Racer, hvilket
Begreb dog er kunstigt, for saa vidt som det er
et Særkende for Racen, — som for Arten og
