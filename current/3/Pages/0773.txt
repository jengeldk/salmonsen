svarende til en af Hjulets Tænder. Men medens
de ældre Maskiner havde et ret langt Slag og
middelhurtig Gang (125—600 Slag pr Min.), har
de moderne Trykluftsmaskiner et noget kortere
Slag og hurtigere Gang (800 à 1200 Slag pr Min.),
hvorhos de er spaltede i to Typer, de egl.
Boremaskiner med fast Forbindelse mellem
Stempel og Mejsel, saa denne føres frem og
tilbage ligesom i de ældre Maskiner, og
Stenhamrene, hvor Stemplet som en Hammer slaar paa
en løs Mejsel, der enten drejes automatisk af
Maskinen i Forhold til Cylinderen, ell. ved
Haandkraft drejes sammen med Cylinderen ved
Hjælp af et Haandtag, hvormed hele
Stenhammeren styres som et Haandværktøj. Man har
bygget Stenhammere med 2—3000 Slag pr Min.,
men holder som Regel Gangen langsommere,
for at ikke Vibrationen skal blive uudholdelig
for Haanden, som skal styre Hammeren. Som
Type for de ældre Trykluftmaskiner er i Fig.
7 og 8 vist den af Sachs (1863) konstruerede
<sp>Stenboremaskine</sp>. <i>C</i> er Cylinderen, <i>k</i>
Stemplet og <i>d</i> Stempelstangen, der bærer
Boret <i>f</i>, Trykluften tilledes gennem Røret <i>z</i>, som
udmunder i Kanalen <i>a</i>, hvorfra Luften gennem
Glideren <i>T</i>, der føres frem og tilbage paa
Gliderspejlet <i>S</i> ligesom i en Dampmaskine, ledes
skiftevis gennem Kanalerne <i>b</i> og <i>c</i> til Bagsiden
og til Forsiden af Stemplet. Glidernes
Bevægelse tilvejebringes ved Hjælp af en
Forlængelse <i>e</i> af Stempelstangen, som ved sin frie
Ende bærer en Ring <i>g</i>, der kan drejes om
Stangen, men ikke forskydes paa langs. Ringen
er ved et Hængsel forbundet med Stangen <i>h</i>,
der ved Stempelstangens Bevægelser trækkes ud
og ind i Hylsteret <i>i</i>, som sidder paa
Vinkelvægtstangen <i>i'p</i>. Derved bringes denne til at
vippe om Akslen <i>O</i>, saa Armen <i>p</i> skyder
Gliderstangen <i>t</i> og dermed Glideren frem og
tilbage. Akslen <i>O</i> bærer endnu en Arm <i>q</i>, der ved
Akslens Vuggen svinger op og ned om en
vandret Midterstilling. Denne Arm griber ind i en
Udskæring i en lodret Stang <i>u</i>, som kan glide
op og ned i to faste Øskener og bærer
Klinkhagerne <i>x y</i>, der altsaa bevæges op og ned og
ved hver Nedgang drejer Klinkhjulene <i>R</i> og <i>R<sup>1</sup></i>
en Tand frem. <i>R<sup>1</sup></i> sidder forskydelig paa en
urund Del af Stempelstangen, saa denne og
dermed Boret drejes lidt for hvert Slag, og
altid i samme Retning, idet Tilbagegang
hindres ved den faste Spærhage <i>h</i>. Cylinderens
Endestykke kan forskydes parallelt med
Stempelpelstang og Bor paa de to Rammestykker <i>s</i><sup>1</sup>
og <i>s</i><sup>2</sup>, af hvilke <i>s</i><sup>1</sup> er skrueskaaret og har sin
Møtrik i Navet for Klinkhjulet <i>R</i>, hvis Drejning
derfor giver Cylinderen en Forskydning, der
presser Boret ind i Borehullet, efterhaanden
som dette bliver dybere.

De moderne <sp>Trykluftsboremaskiner</sp> og
<sp>Stenhammere</sp> er byggede paa Opfindelser
af Amerikaneren Brazelle (1883), Boyer og
Meissner (1896) og karakteriseres derved, at
Trykluften fordeles ved en skaalformet Ventil
(Ringglider), der ligger i Cylinderen bag
Stemplet og ved Riller i Randen sender Luften til
For- og Bagside af Stemplet gennem Kanaler i
Cylindervæggen. Ventilens tilbagegaaende
Bevægelse til den Stilling, som leder Luften til
Bagsiden af Stemplet og driver det frem,
tilvejebringes derved, at Stemplet under
Tilbagegangen lukker for Afstrømningsaabningen for
Rummet bag Stemplet, saa Resten af Luften
komprimeres og dels driver Ventilen tilbage,
dels møder Stemplet som en Pude. Den
fremadgaaende Bevægelse af Ventilen til den Stilling,
som leder Luften til Stemplets Forside,
tilvejebringes af den friske Trykluft, idet
Indstrømningskamret for Luften ved en ganske fin
Aabning er i stadig Forbindelse med
Cylinderrummet bag Ventilen. Under Stemplets Vandring
fremad er Rummet bag Ventilen i Forbindelse
med Cylinderrummet foran Stemplet og
derigennem med den ydre Luft, saa der altsaa
blæses lidt Luft ud til ingen Nytte, men kort

<img>Fig. 7. Sachs' Stenboremaskine. Længdesnit.</img>

<img>Fig. 8. Sach's Stenboremaskine, set bagfra.</img>
