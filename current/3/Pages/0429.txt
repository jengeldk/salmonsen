<i>Yangtsze with a narrative of the exploration of its
upper waters</i> (1862).
<i>H. P. S.</i>
</chapter>

<chapter name="Blakmænd">
<b>Blakmænd,</b> det gl. nordiske Navn paa
Valacherne i Rumænien.
<i>A. O.</i>
</chapter>

<chapter name="Blakstad">
<b>Blakstad,</b> norsk Slægt fra Gaarden B.
(ældre Form: <sp>Blakkestad</sp>) i Asker, Akershus
Amt. Gaarden har i over 300 Aar været i
samme Families Besiddelse. Navnet var imidlertid
allerede i Middelalderen benyttet som
Slægtsnavn; den ejedes saaledes af den kendte
Oprører Gudolf af B., Stifteren af Ribbungernes
Parti, som her blev dræbt 1226. Den omtales
senere ofte, saaledes 1330 som tilhørende
Ridderen Eindride Erlandsen, Slotsherre til
Akershus. 1395 indlemmedes Gaarden i Oslo
Nonnesæter Klostergods, hvorved den som kat.
Kirkegods efter Reformationen tilfaldt Kronen. I
Lensregnskaber fra 1611 nævnes en Erik B. som
Lejlænding paa Gaarden. Denne Mand blev
Stamfader for den nulevende B.-Slægt. Den
sidste Indehaver af det gl. Gods i væsentlig
udelt Udstrækning var Jørgen Eriksen B.
(1786—1849), der delte det i to Gaarde, Øvre B. og
Nedre B. Den ældste Søn, Erik Jørgensen B.
(1827—90) fik Øvre B., som nu ejes af hans
Søn, Gudolf B. (f. 3. Maj 1861), som her har
oprettet et stærkt søgt Sanatorium. En yngre
Broder er nedenn. Ragnvald B.
<i>K. V. H.</i>
</chapter>

<chapter name="Blakstad, Ragnvald">
<b>Blakstad,</b> <sp>Ragnvald</sp>, norsk
Industriorganisator, f. 20. Maj 1866 paa
Fædrenegaarden B. i Asker, uddannede sig for Handel, men
slog ind paa teknisk-industriel Virksomhed,
idet han efterhaanden fik Raadighed over et
større Antal betydelige Vandfald o. a.
Vandkraftkilder, til hvis Udnyttelse han har
grundlagt ell. finansieret Udbygnings- og
Fabrikanlæg i storartet Maalestok, og hvis
Generaldirektør han er. Som Hovedejer i Tyssevandfaldene
ved Odda i Hardanger har han bevirket
Overførelse til dette Sted af Verdensfirmaet <i>Alby
United Carbide factories</i>, til hvis Fremstilling
af Cyanamid B.'s Kraftselskab afgav først 20000,
fra 1913 56000 H. K. Ved Sammenslutning og
Amalgamation af fl. Selskaber fik B. 1913
dannet det internationale (men overvejende eng.)
<i>Nitrogen Products and Carbide Co. limit.</i> med
Aktiekapital 36 Mill. Kr., hvis Program bl. a.
var at udbygge og udnytte i storindustrielt
Øjemed den af B. koncessionerede, samlede
Vandkraft i Elvene Aura og Mardøla i Eirisfjord og
Visdals Herreder og i Lilledalsvasdraget,
Sunddalen, alle i Romsdals Amt, med en
Kraftmængde i udbygget Stand af mindst 300000
elektriske H. K., planlagt udnyttet til Udvinding
af Kalciumkarbid, Cyanamid, Salpetersyre,
Ammoniaknitrater m. m. Udbygningsarbejder i stor
Stil blev paabegyndt Høsten 1913, men
foreløbig stillet i Bero ved Verdenskrigens
Udbrud 1914. Bl. de øvrige Vandkraftrettigheder,
som B. ell. de af ham repræsenterede
Selskaber (Aktieselskaberne »Vestlandske
Fossekompani«, »Bøfossene«, »Nyset« m. fl.)
disponerer over, er Tokefaldene i Telemarken, med
sine c. 250000 H. K. næst efter Rjukan den største
Kraftkilde i Norges Østland, Høgefossene i
Træungen ved Risør, der for Tiden er under
Udbygning for industrielle Øjemed, den vældige
Dettifoss paa Island, beregnet at kunne udbringes
i c. 400000 H. K., foruden fl. mindre
Vandkraftværdier. B. er ogsaa interesseret i fl.
industrielle Foretagender og driver Skibsrederi i
betydelig Maalestok.
<i>K. V. H.</i>
</chapter>

<chapter name="blamabel">
<b>blamabel</b> (fr.), dadelværdig.
</chapter>

<chapter name="blamere sig">
<b>blamere sig</b> (af fr. <i>blâme</i>, Dadel, Bagtale),
udsætte sig for dadlende Omtale, gøre sig
latterlig.
</chapter>

<chapter name="Blamont">
<b>Blamont</b> [bla↱mǡ], <i>Albus mons</i>, tidligere
befæstet By i det nordøstlige Frankrig, Dept
Meurthe-et-Moselle, Arrond. Lunéville, ved
Vezouze og ved Østbanen, 270 m o. H., 5 km fra
den tyske Grænse, c. 1600 Indb., har Bomuldsvæveri
og Kurvefletning. B., hvis Fæstningsværker
1639 sløjfedes af Hertug Bernhard af
Weimar, var tidligere Residens for Fyrsten af
Salm-Salm.
<i>G. Ht.</i>
</chapter>

<chapter name="Blamont, François Colin de">
<b>Blamont</b> [bla↱mǡ], <sp>François Colin de</sp>,
fr. Violinist og Komponist (1690—1760). Hans
forsk. Operaer, opførte ved Hoffet i Versailles
under Ludvig XV, gjorde megen Lykke, ganske
særlig hans <i>Fêtes grecques et romaines</i>. B. steg
i Hæder og Ære, blev adlet af Kongen,
udnævnt til Chef for hans Kammermusik og ved
Hoffet alm. anset for »Frankrigs største
Komponist«. Ogsaa litterært har han gjort sig
bemærket ved et lille Stridsskrift (1754), hvori
han bekæmper Tilhængerne af den ital. Musik,
særlig Rousseau.
<i>A. H.</i>
</chapter>

<chapter name="blanc">
<b>blanc</b> [blã], hvid, benyttes i en Del
Sammensætninger som Handelsbetegnelse for fl. hvide
Farver. Saaledes: <i>B. de Meudon</i>, <i>B. de Troyes</i>,
fint slemmet Kridt, der benyttes som Malerfarve
og til Polering, <i>B. de fard</i>, <i>B. d'Espagne</i>,
basisk Vismutnitrat, der foruden i Medicinen
navnlig anvendes til hvid Sminke og i
Porcelænsfabrikationen, </i>B. de céruse</i>, <i>B. de plomb<i>,
Blyhvidt, <i>B. de zinc</i>, <i>B. de neige</i>, Zinkilte (se
<sp>Zinkhvidt</sp>), der foruden som Malerfarve
ogsaa bruges i Medicinen, <i>B. fixe</i>, Baryumsulfat,
Permanenthvidt. <i>B. de baleine</i> er ingen Farve,
men en Betegnelse for det som Appreturmiddel,
til Salver, Pomader o. l. benyttede Spermacet
(s. d.).
<i>K. M.</i>
</chapter>

<chapter name="Blanc, Le">
<b>Blanc,</b> Le [l<sub>ö</sub>-↱blã], det gamle <i>Oblincum</i>, By i
Mellemfrankrig (Landskabet Berry), Dept Indre,
Hovedstad i <sp>Arrondissementet</sp> af s. N.,
ligger paa begge Sider af Creuse ved Orléans-Banen
og har (1911) 6493 Indb., Industri (Klæde,
Hør- og Uldspinderi, Eddike, Pottemagervarer)
og Handel med Heste. Nogle km fra B. ligger
det 1090 grundlagte Benediktinerkloster
<sp>Fontgombault</sp> (<i>Fons Gombaldi</i>).
<i>G. Ht.</i>
</chapter>

<chapter name="Blanc, Albert">
<b>Blanc</b> [blã, ital. blaŋk] <sp>Albert</sp>, Baron,
ital. Diplomat, f. 10. Novbr 1835 i Chambéry
(Savojen), d. 30. Maj, 1904, blev tidlig ansat i det
sardinske (senere ital.) Udenrigsministerium under
Cavour og var 1862 tillige med I. Artom Udgiver
af et Udvalg af hin store Statsmands Taler
(<i>Œuvre parlamentaire de comte de Cavour</i>).
Da den diplomatiske Forbindelse med Østerrig
1867 blev genoprettet, blev B. ansat ved
Gesandtskabet i Wien; var 1869—71 samt paa ny
1881—83 Generalsekretær i Udenrigsministeriet,
1871—75 Sendemand i Bryssel, 1875—81 i
Washington, 1884—87 i Madrid og 1887—91 i
Konstantinopel. Endelig var han
Decbr 1893—Marts 1896 Udenrigsminister under Crispi. 1875
