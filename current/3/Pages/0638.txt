B. VI, blev Staden (17. Maj 1268) erobret af
Mamelukkerne, og da under B. VII ogsaa
Tripolis og Akka gik tabt (1289—91), var dermed
det kristne Herredømme i Syrien til Ende.
<i>Kr. E.</i>
</chapter>

<chapter name="Bohlen, Peter von">
<b>Bohlen</b> [↱bo.l<sub>ə</sub>n], <sp>Peter von</sp>, tysk Orientalist
en af Pionererne for Sanskritstudiet i
Tyskland, f. 13. Marts 1796, d. 6. Febr 1840. Han
var en fattig Bondesøn, og ernærede sig i sin
første Ungdom som Daglejer, Snedkersvend,
Tjener, Kelner og Handelskommis, indtil han
skaffede sig Adgang til Skolen »Johanneum« i
Hamburg (1817), som han besøgte i 4 Aar; i
Halle studerede han under Gesenius og skrev
<i>Symbolæ ad interpretationem Sacr. Cod. ex
lingva Persica</i> (1822). I Bonn, hvor han
studerede Arabisk under Freytag og Sanskrit
under A. W. v. Schlegel, skrev han <i>Commentatio
de Montenabbio</i> (1824). Efter at han endnu i
i Berlin havde benyttet Bopp's Undervisning i
et Semester, blev han 1825 i Königsberg lønnet
Privatdocent, 1826 ekstraordinær, 1828 ordinær
Prof. i orientalsk Litt. og udfoldede en
betydelig Lærervirksomhed. Hans Habilitationsskrift
var <i>Carmen Arabicum Amuli dictum</i> (1826).
Hans kendteste Bog er »Das alte Indien« (2 Bd,
1830), som vel ved nyere Forskninger er blevet
fuldstændig antikveret, men i sin Tid virkede
højst tankevækkende. Desuden udgav han to
Sanskritdigtninge med Oversættelse,
<i>Bhartriharis Sententiæ</i> (1833) og <sp>Kalidasa</sp>'s
<i>Ritusanhara, id est Tempestatum cyclus</i> (1840).
»Die Genesis, historisch-kritisch erläutert«
(1835) vakte Modsigelse. Af hans mindre
Arbejder maa mærkes »Über den Ursprung der
Zendsprache« (1831) og »Vergleichung des
Litauischen mit dem Sanskrit« (1830). 1839 lod
han sig pensionere og flyttede til Halle, hvor
han kort efter døde. Hans Arbejder lider
under hans Studiers Forskelligartethed og hans
Tilbøjelighed til at opstille forhastede Teorier.
Hans tiltalende »Autobiographie« blev udgivet
af I. Voigt (2. Opl., Königsberg 1842).
<i>(S. S.). D. A.</i>
</chapter>

<chapter name="Bohlin, Karl Petrus Teodor">
<b>Bohlin</b>, <sp>Karl Petrus Teodor</sp>, svensk
Astronom, f. 30. Oktbr 1860 i Sthlm, studerede
Astronomi i Upsala, var Assistent ved Upsala
Observatorium 1880—83, ved Sthlm's 1884—91.
1891—93 var B. ansat ved »Recheninstitut der
Königlichen Sternwarte« i Berlin og er fra
1897 Direktør for Observatoriet i Sthlm og
tillige Prof. i Astronomi ved Sthlm's högskola.
Fra 1898 er han Medlem af
Vetenskapsakademien. Foruden Komet- og Planetobservationer
trykte i »Astronomische Nachrichten«, har B.
bl. a. offentliggjort »Über die Bahnelemente des
dritten Saturn-Satelliten Thetys« (1885),
<i>Recherches sur les perturbations de la comète de
Winnecke depuis 1809—19</i> (1888), »Formeln und
Tafeln zur gruppenweise Berechnung der
allgemeinen Störungen benachbarter Planeten«
(1896), fuldstændigere i: <i>Sur le développement
des perturbations planetaires</i> (1902). <i>Tables des
fonctions elliptiques</i> (1900). Han har desuden
leveret Bidrag til Undersøgelse af Stjernernes
aarlige Parallakse og tillige skrevet ikke faa
Arbejder, behandlende forsk. Problemer inden for
den rene Matematik og Mekanik.
<i>J. Fr. S.</i>
</chapter>

<chapter name="Bohlmann, Georg Carl">
<b>Bohlmann,</b> <sp>Georg Carl</sp>, dansk Musiker,
f. 8. Apr. 1838 i Kbhvn. I sit 13. Aar kom han
til Bremen, hvorfra hans Familie stammer, og
i de 8 Aar (1851—59), han tilbragte der, falder
hans egl. musikalske Uddannelse med
Kapelmester Carl Heinemann som Lærer. Efter at
have taget fast Ophold i Danmark har han paa
forsk. Maade været virksom i Musikkens
Tjeneste, var 1870—76 Organist i Svendborg, blev
senere Musikdirektør paa Klampenborg, Odense
Teater, Marienlyst og i Dagmarteatret. Siden
1892 Organist ved Kbhvn's Begravelsesvæsen.
1865 rejste han paa det Ancker'ske Legat. Som
dygtig og erfaren Musiker, ikke mindst i alt,
hvad der vedrører Orkesterpraktik, har han
bestandig været søgt som Lærer og Raadgiver,
ogsaa af Fagmusikere, og har udg. talrige
Udsættelser og Arrangementer (henved 100) for
Orkester eller forsk. Instrumenter. Af egne
Værker har han komponeret to Symfonier,
Ouverturer, Solostykker for Violin,
musikpædagogiske Arbejder m. m. Særlig bemærket har hans
Ouverture »Vikingefærd« gjort sig (opført i
Musikforeningen i Kbhvn, i Leipzig, Köln o. a. St.).
<i>A. H.</i>
</chapter>

<chapter name="Bohn, Henry George">
<b>Bohn</b> [bo<sub>u</sub>n], <sp>Henry George</sp>, eng.
Boghandler (1796—1884), Søn af en tysk Bogbinder,
som bosatte sig i London 1795; kom, efter et
fleraarigt Ophold i Frankrig, Tyskland, Holland
og Belgien til England, hvor han 1831
grundlagde sin Forretning, der hurtig blev en af
Londons største Antikvar- og
Sortimentsforretninger. Fra 1846 optraadte han tillige som
Forlægger. Han udgav over 600 Bd ældre og nyere
Litt. i billige Udg.; selv oversatte han Værker
af Schiller, Goethe, Schlegel, Humboldt,
Petrarca, Machiavelli m. fl. og skrev Noter til
Udg. af fl. eng. Klassikere. Hans Lagerkatalog
(1841) og Generalkatalogen (1848—50) staar i
høj Kurs hos Bibliofiler. B. var Medlem af
talrige litterære og lærde Selskaber, og han skrev
bl. a.: <i>Origin and progress of printing</i> (1857),
<i>Biography and Bibliography of Shakespeare</i>
(1863) og <i>A dictionary of quotations from the
English poets</i> (1867, 4. Udg. 1884). 1864
overdrog han Forlaget til Messrs Bell & Daldy (nu
G. Bell & Sons) for 100000 £, og i 1870'erne
solgte han den øvrige Del af Forretningen og
tilbragte Resten af sine Dage i Twickenham,
hvor han havde rige Kunstsamlinger.
<i>J. L. L.</i>
</chapter>

<chapter name="Bohnahøjene">
<b>Bohnahøjene,</b> berømt Teegn i Kina i Prov.
Fukien, leverer den bedste sorte Te.
</chapter>

<chapter name="Bohnenberger, Johann Gottlieb Friedrich von">
<b>Bohnenberger</b> [↱bo.n<sub>ə</sub>nbærg<sub>ə</sub>r], <sp>Johann
Gottlieb Friedrich von</sp>, tysk
Astronom og Fysiker (1765—1831), blev 1796
Adjunkt ved Tübingens Observatorium, 1798
ekstraordinær og 1803 ordinær Prof. i Matematik
og Astronomi. Sit Navn som Astronom grundede
han ved sin Lærebog »Anleitung zur
geographischen Ortsbestimmung« (1795). 1811 udgav han
»Anfangsgründe der höheren Analysis« og s.
Aar »Lehrbuch der Astronomie«. Her
beskriver han <sp>Reversionspendulet</sp>, hvis
virkelige Opfinder han er, skønt det først senere
ved <sp>Kater</sp>'s Arbejder blev alm. kendt.
1816—18 udgav han sammen med <sp>Lindenau</sp>
»Zeitschrift für Astronomie und verwandte
Wissenschaften«. Han indførte Kvægsølvhorisonten
