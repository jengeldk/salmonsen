Hervieu's, Maurice Donnay's, Alfred Capus' og
Ed. Pailleron's Komedier, men har ogsaa udført
Hovedroller i det store fr. Repertoire: Molière,
Victor Hugo og Legouvé. En indtagende
Kunstnerinde, der besidder hele den fr. Scenes
Elegance og Ynde.
<i>C. B-s.</i>
</chapter>

<chapter name="brandfarlige Vædsker">
<b>brandfarlige Vædsker.</b> Opbevaring af b. V.
er et Spørgsmaal, hvis Løsning har paatrængt
sig, navnlig efter at Benzinen med sin
Letantændelighed og Eksplosionsfarlighed har
faaet den samfundsmæssige Bet., den nu har,
og saa at sige har trængt sig ind i hvert andet
Hus i en By. Ganske vist har Myndighederne
overalt givet regulerende Bestemmelser for
Opbevaring af b. V. og til det Formaal inddelt
dem i 3 Klasser efter deres Farlighed
(Benzinen hører til Klasse 1, de farligste), men da de
navnlig ved større Oplag, tager Sigte paa
Beskyttelse: for Omgivelserne ved at kræve en
»Beskyttelseszone« af stigende Bredde omkring
Lageret, et Areal, der altsaa skal holdes frit
navnlig for Bebyggelse, volder de baade Ulæmpe
og Bekostning, der endda kan blive ganske
væsentlig. De har derfor fremkaldt Indretning af
Systemer til Lagring og Aftapning, der fjerner
disse Farer og altsaa kan tillade Opgivelse af
saadanne Beskyttelseszoner; saadanne Systemer
kaldes eksplosions- og brandsikre.

De hidtil fremkomne Systemer bestaar af en
Lagerbeholder, et Aftapningssted og
Rørledninger til Forbindelse mellem dem, og da
Eksplosionsfaren maa søges paa de Steder, hvor
Benzinen er i Berøring med den atmosfæriske
Luft, og hvor dens Damp derfor er blandet med
den, har Opgaven for disse Systemer været at
fjerne den atmosfæriske Luft fra
Lageranlægget. Til Løsningen af denne Opgave har man
fulgt to Veje, hvis Hovedlinier er flg.: Enten
erstattes den atmosfæriske Luft i alle
Anlæggets Hulheder med en Beskyttelsesluft, f. Eks.
Kulsyre, der udelukker enhver
Eksplosionsmulighed, ell. ogsaa fjernes alle Hulhederne
ved, at Anlægget holdes fyldt med Vand, der
ikke blander sig med Benzin, overalt, hvor
denne Vædske ikke er til Stede. I begge Tilfælde
maa Lagerbeholderne beskyttes mod en
eventuel Ilds Paavirkning ved at lægges under
Jordens Overflade.

Som Prøver paa disse Anlægsmaader er i
Figur 1 og 2 fremstillet to Lagersystemer,
Martini-Hüncke, der arbejder med
Kulsyretryk, og Bywaters, som arbejder med det
Vandtryk, der findes i en Bys Vandledninger;
begge Systemer har fundet Anvendelse her i
Landet.

1) <sp>Martini-Hüncke</sp>. Lagerbeholderen <i>A</i>
(Fig. 1) bliver beskyttet ved Indførsel af Kulsyren,
der samtidigt som Trykluft trykker Benzinen
til Aftapningshanen. Kulsyren faas fra Flasken
<i>B</i>, hvori Trykket kan være c. 60 Atm., gennem
Reduktionsventilen <i>C</i>, der nedsætter Trykket til
c. 1/2 Atm. Overtryk, til Lagerbeholderen og
Benzinen, derfra gennem en Rørledning,
bestaaende af de to koncentriske Rør (Snit I—II), af
hvilke det indre fører Benzin, det ydre
Kulsyre, til Aftapningshanen <i>F</i>. Fyldningen af
Lagerbeholderen sker ligeledes ved Kulsyretryk,
idet den staar i Forbindelse med
Indfyldningsventilen <i>E</i>, hvortil Transporttønden med Benzin
ligeledes forbindes, og Kulsyren fra Beholderen
undviger til Benzintønden.

Rørene, der indmunder i Lagerbeholderen,
er forsynede med Diffusionslukke, for at
forhindre Indtrængen af atmosfærisk Luft i dem;
til Kulsyreledningen slutter der sig et
Kvægsølvsmanometer <i>D</i>, der lader det Overtryk af
Beskyttelsesluften undvige, som kan hidføres ved
Opvarmning ved Ild, ell. ved en Svigten af
Reduktionsventiler. Da hele Systemet er
bygget paa kun at tillade Aftapning, naar
Trykluften er til Stede, og paa, at Benzinen løber
tilbage til Lagerbeholderen, naar Trykket
svinder, er Ledningen formet som
Dobbeltledninger, thi gaar der Brud paa den yderste
Ledning, undviger Kulsyren fra den og samtidig
fra alle Anlæggets Hulheder, og Trykket falder.
Aftapningsventilen, som vel er mest udsat for

<img>Fig. 1.</img>

<img>Fig. 2.</img>
