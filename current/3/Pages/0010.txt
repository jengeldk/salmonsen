solgtes det til Ritmester Jakob v. B., som 25. Septbr
s. A. oprettede et Stamhus deraf under Navnet B.
<i>B. L.</i>
</chapter>

<chapter name="Benzon, Alfred Nikolaj">
<b>Benzon</b>, <sp>Alfred Nikolaj</sp>, dansk Apoteker,
f. 4. Decbr 1823 i Stubbekjøbing, d.
19. Decbr 1884 i Kbhvn. B. blev 1838 Apotekerdiscipel
paa Hof-Apoteket i Kbhvn og tog 1845
farmaceutisk Kandidat-Eksamen. Derefter gjorde
han sig bekendt med større Drogueriforretninger
i Udlandet, ligesom han ogsaa en Tid
studerede Farmakognosi i Bonn. 1. Jan. 1849
overtog han Svane-Apoteket i Kbhvn. Ved Siden
af Apotekervirksomheden oprettede han en Medicinalhandel
<i>en gros</i>, samt indrettede 1863 en
kem. Fabrik og Damppulveriserings-Anstalt i
Ejendommen »Sophiehaab« ved Kallebodstrand.
Hans Maal, som ogsaa væsentlig blev naaet, var
at kunne forsyne Landets Apoteker med Droguer
og Kemikalier. 1865 oprettede han »Østergades
Materialhandel«, i Slutn. af 1860'erne et
homøopatisk Apotek, og efter at han 1877, samtidig
med at den smalle »Peder Madsen's Gang«
forsvandt, fuldstændig havde ombygget det gl.
Svane-Apotek, oprettede han »Ny Østergades
tekn. Materialhandel«, for at adskille den tekn.
Del fra Husholdningsafdelingen. 1882 oprettede
B. et Apotek i Thorshavn paa Færøerne som
Hjælpeapotek til Svaneapoteket i Kbhvn. — B.
var ikke blot en ualmindelig energisk Forretningsmand,
men tillige en stor Naturforsker
og kundskabsrig Mand. Særlig studerede han
Botanik og Ornitologi og besad i disse Fag store
Samlinger, ligesom han ogsaa ejede værdifulde
Samlinger af Mollusker, Konkylier, Oldsager og
Mønter. Efter hans Død fik de offentlige Museer,
efter hans forud tagne Bestemmelse, Lov
til at udtage de Sjældenheder af Samlingerne,
som de maatte ønske.

B. tog ogsaa livlig Del i offentlig Virksomhed
og besad en Mængde Tillidshverv. 1859—75
var han et virksomt Medlem af Industriforeningens
Bestyrelse; han var Medstifter af »Kastrup
Glasværk« og var i fl. Aar Formand i Kontrolkomiteen.
B. arbejdede ivrig for Oprettelsen af
det Aktieselskab, som overtog Zoologisk Have,
og var Medlem af dens Direktion til sin Død.
Ved Verdensudstillingen i Wien 1873 fungerede
han som Jurymedlem og gav i den officielle
Beretning om Udstillingen en omfattende Meddelelse
om den grønlandske Kryolit og den derpaa
grundede Industri.
<i>(A. B.). E. K.</i>
</chapter>

<chapter name="Benzon, Boje Peter Lorenz Alfred">
<b>Benzon</b>, <sp>Boje Peter Lorenz Alfred</sp>,
dansk Apoteker og Fabrikejer, Søn af ovenn.
A. N. B., f. 17. Jan. 1855 i Kbhvn. B. blev 1873
Student, 1874 <i>cand. phil.</i>, var derefter Discipel
i Faderens Apotek og tog Medhjælpereksamen
1875, var derefter Medhjælper paa Apoteket i
Nykjøbing p. F. og tog 1877 farmaceutisk Kandidateksamen;
i de flg. 7 Aar beklædte han en
Stilling i Faderens Forretning; samtidig dyrkede
han Malerkunst og udstillede i fl. Aar Billeder
paa Charlottenborg. 1884 overtog han sammen
med Broderen, Forfatteren Otto B., Faderens
store Forretning, der omfatter Apotek,
Fabrik, Engroshandel og Materialhandel. B.
har taget livlig Del i offentlig Virksomhed.
1896—1908 har han været Borgerrepræsentant i
Kbhvn, 1901—03 var han Medlem af Folketinget,
hvor han i politisk Henseende hørte til
Reformpartiet. Siden 1902 er han som den ene
af Folketingets Repræsentanter Medlem af
Kbhvn's Havnebestyrelse. Fra 1894 har han været
Formand for Danmarks Apotekerforening,
er Formand for »De forenede Bryggerier«,
»Nordisk Benzin Kompagni« og »Nordisk
Plombefabrik«; Bestyrelsesmedlem i mange
Aktieselskaber, bl. a. »Den kgl. Porcelænsfabrik
Aluminia«, »De forenede Gummi- og Luftringefabrikker«,
»Nordisk Traad- og Kabelfabrik«,
»Switzer's Bjergningsentreprise«, Dampskibsselskaberne
»Vulkan«, »Merkur« m. fl., Medlem af
»Privatbanken«'s Bankraad. B.'s Interesse for
al Slags Sport er velkendt, og særlig har han
gjort sit Navn kendt ved sin Virksomhed i »Kgl.
dansk Yachtklub«, hvis Næstformand han var i
mange Aar; et af B. udarbejdet System for
Maaleregler, der medførte Dannelsen af
Verdensunionen for alle Landes Sejlklubber, er nu
antaget overalt (undtagen i Nordamerika).
Verdens-Unionen bestyres af en international
Komité paa 5 Medlemmer med Sæde i London, og
hvoraf B. er Medlem.
<i>(A. B.). E. K.</i>
</chapter>

<chapter name="Benzon, Carl Otto Valdemar">
<b>Benzon</b>, <sp>Carl Otto Valdemar</sp>, dansk
Forfatter, Søn af ovenn. A. N. B., f. 17. Jan.
1856 i Kbhvn. Tilhørende en driftig og talentfuld
Apotekerslægt, leder han selv i Forbindelse
med sin Broder en betydelig Forretning; men
hans livlige alm. Interesser førte ham allerede
som ung til at tage statsvidenskabelig
Eksamen, og senere har B. fra Tid til anden ladet
Proverber og Lystspil opføre, hvilke alle har
gjort stor Lykke. Det første, »Surrogater«, spillet
i Sæsonen 1881—82, føltes straks i Sammenligning
med den da udbredte H. Bang'ske
Proverbegenre befriende uaffekteret og af en renere
god Tone; saavel i Bygningen som i Dialogens
Verdenstone — spirituel og behersket følsom —
var det vel nærmest en Studie efter det franske,
men baade »Surrogater« og endnu mere
»Tilfældigheder« (1886) gemmer i en egen yndefuld
Ømhed og melankolsk Ironi Draaber af virkelig
Poesi. I de større samfundssatiriske Lystspil
»En Skandale« (1884) og »Sportsmænd« (1891)
blev Tonen mere lokal og aktuel kjøbenhavnsk.
B.'s Vid har faaet en bredere og mere løssluppen
Lystighed og samtidig en mere angribende
Retning; det er dygtige Teaterarbejder, der
gjorde megen Lykke og fik godt, omend ikke
dybt Ram paa megen tidsmæssig Virkelighed.
Komedier som »Moderate Løjer« (1900) og »Frie
Hænder« (1908) fortsatte i samme Spor; et
alvorligere Ægteskabsdrama forsøgte B. sig med
i »Anna Bryde« (1894). Hans seneste Stykke er
»Foraar og Efteraar« (1914). I Sæsonen 1913—14
var B. Direktør for »Det kgl. Teater«.
<i>V. V.</i>
</chapter>

<chapter name="Benzon, Frederik Vilhelm Casper">
<b>Benzon</b>, <sp>Frederik Vilhelm Casper</sp>,
dansk Adelsgenealog, f. 7. Maj 1791 i Kjøge, d. 24.
Jan. 1832 i Burg paa Femern, Søn af Major Lars
B. Tog jur. Embedseksamen 1812 og blev s. A.
ansat som Auskultant i Kancelliet, to Aar efter
i Rentekamret. Udnævntes til Hofjunker 1810,
Kammerjunker 1812 og Forst- og Jagtjunker
1815. I »Det kgl. danske Selskab for Fædrelandets
Historie og Sprog« optoges han 1813, var
fra 1817 Selskabets Sekretær og Arkivar og fra
1818 tillige dets Kasserer. Han afsluttede det
