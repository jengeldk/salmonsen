Lærer ved Latinskolen i Aarhus; men da han
var blevet afskediget herfra, førte han en
meget vagabonderende Tilværelse. Helst opholdt
han sig paa Landet ved Skov og Sø; her kunde
han digte og musicere i Fred og Ro, samle paa
Folkeminder og Almuens Viser, som han
interesserede sig stærkt for. Han har saaledes
reddet de populære Sange »Skære, skære
Havre« og »Det var en Lørdag Aften« fra
Forglemmelse. Stundom aflagde han ogsaa Besøg
i Hovedstaden, hvor han gerne læste sine Digte
op i Studenterkredse, men hvorfra han p. Gr. a.
sin Tilbøjelighed for stærke Drikke gerne vendte
ganske forarmet tilbage. Han har produceret
en Mængde Fortællinger og Digte, som mest
anonymt findes spredte omkr. i Tidsskr, samt
udg. nogle Folkesagn; intet af hans Produktion
har synderlig Værdi. I Slutn. af sit Liv var
han stærkt optaget af Planer til Fiskeriets
Forbedring.
<i>J. Cl.</i>
</chapter>

<chapter name="Birch, Hans Jørgen">
<b>Birch,</b> <sp>Hans Jørgen</sp>, dansk Præst
(1750—95). B., hvis Fader var Overgraver ved Frue
Kirke i Kbhvn, blev Student 1765, teol. Kandidat
1769. Efter at have givet sig af med en
forskelligartet litterær Virksomhed blev han Præst
1778 i Vallensbæk, 1779 i Glostrup og 1791 i
Middelfart, hvor han døde. Af hans Forfatterskab
maa nævnes hans »Bibelhistorie« (1782, 7.
Opl. 1811), »Haandbog for Præster« (I—II, 1791—95)
og »Billedgalleri for Fruentimmer« (I—III,
1793—95).
<i>L. M.</i>
</chapter>

<chapter name="Bircherod, Jens">
<b>Bircherod</b> [↱birke-], <sp>Jens</sp>, dansk Biskop, f.
15. Jan. 1658, d. 6. Decbr 1708. B. blev født i
Odense, ved hvis Gymnasium Faderen var Prof.
i Teologi og Hebraisk, han blev Student 1674,
teol. Kandidat 1676 og Magister 1682. Samme
Aar blev han Regensens Viceprovst, 1684—88
var han dens Provst, i hvilken Stilling han
søgte at fremme det videnskabelige Liv bl.
Studenterne. 1684 blev B. Prof. i Hebraisk ved
Univ., 1692 Prof. i Teologi smst samt ved det
da oprettede Ridderakademi i Kbhvn. B.'s
Studier spændte over et stort Omraade, 1683—87
holdt han endog jur. Forelæsninger ved Univ.;
men Historien, især Arkæologi og Adelshistorie,
havde hans Hovedinteresse. Ikke saa meget p.
Gr. a. teologiske Fortjenester som p. Gr. a.
gode Forbindelser blev han 1693 Biskop over
Aalborg Stift, hvilket Embede han røgtede med
Nidkærhed til sin Død. Om hans lutherske
Rettroenhed vidner det kgl. Forbud, han 1706 fik
udstedt mod reformert Gudstjeneste i Aalborg.
I Anledning af den Thisted'ske Besættelsessag
(1696) idømtes han en Bøde paa 1000 Rdlr, men
Kongen gav ham Oprejsning ved at udnævne
ham til <i>Dr. theol.</i> B.'s Dagbøger, som i 50
Kvartbind skildrer alle hans Livs Hændelser, er
udgivne i Udvalg af C. Molbech (1846).
<i>L. M.</i>
</chapter>

<chapter name="Birch-Pfeiffer, Charlotte">
<b>Birch-Pfeiffer</b> [↱birк-↱pfa^if<sub>ə</sub>r], <sp>Charlotte</sp>,
tysk Skuespillerinde og dramatisk Forfatterinde,
f. 23. Juli 1800 i Stuttgart, d. 24. Aug.
1868 i Berlin. Allerede som 13-aarig optraadte
hun paa Hofteatret i München, hvor hendes
Fader, Domæneraad Pfeiffer havde bosat sig.
Hun blev snart Teatrets yndede tragiske Elskerinde.
1825 ægtede hun Forf. Christian Birch af
dansk Slægt, fortsatte sine tidligere begyndte
Kunstrejser og overtog 1837 Ledelsen af
Teatret i Zürich. 1844 blev hun knyttet til det
kgl. Teater i Berlin, og her blev hun til sin
Død som Fremstillerinde af det ældre Rollefag.
Som dramatisk Forfatterinde er hun især
Bearbejderske af populære Romaner, og hendes
vistnok effektfulde, men ogsaa forskruede,
sentimentale og hysteriske Skuespil beherskede til
en vis Tid Teatrene og indvirkede uheldig paa
Publikums Smag. Af hendes mangfoldige
Arbejder har kun et eneste holdt sig paa Scenen
til vore Dage, hendes Bearbejdelse af Charlotte
Brontés Roman »Jane Eyre«, der under Titlen
»Et Vajsenhusbarn« ofte er spillet paa nordiske
Teatre. Hendes samlede dramatiske Arbejder
er udgivne i 23 Bd, hendes samlede Noveller
og Fortællinger i 3 Bd.
<i>C. B-s.</i>
</chapter>

<chapter name="Birch-Reichenwald">
<b>Birch-Reichenwald</b> [↱birk-↱ræ^ik<sub>ə</sub>nvαld], norsk
Familie, der nedstammer fra en tyskfødt
Landhandler i Faaberg, J. G. Reichenwald (d. 1806).
Hans to Sønner blev adopterede af hans
Hustrus Broder, Generalkrigskommissær H. J. Birch
(1751—1811), hvis Navn de antog. Den ældste af
dem var den som Filantrop kendte
Generalkrigskommissær <sp>Paul Hansen Birch</sp>
(1788—1863), hvis Søn, nedenn. C. B.-R., efter
Faderens Ønske genoptog Farfaderens
Morbroders Navn ved Siden af sit eget, medens J. G.
Reichenwald's øvrige Efterkommere fremdeles
kalder sig Birch.

1) <sp>Christian B.-R.</sp>, norsk Politiker,
Statsraad, f. paa Blaker Skanse 4. Jan. 1814, d. i
Kria 8. Juli 1891, blev <i>cand. jur.</i> 1834,
Bureauchef i Justitsdepartementet 1837, overflyttedes
1839 til Kirkedepartementet, hvor han 1841 blev
Ekspeditionschef. 1847 Amtmand i Smaalenene,
1855 i Akershus Amt, 1857 tillige Stiftamtmand
i Kria. 1858—61 var han Statsraad. Skønt han
var Regeringens yngste Medlem, øvede han
megen Indflydelse, betragtedes en Tid endog som
dens egl. Leder. En særlig fremtrædende Rolle
kom han til at spille ved den nationale
Holdning, han indtog under de skarpe unionelle
Brydninger, som Striden om Statholderpostens
Ophævelse og Rigsaktens Revision i hans
Statsraadstid fremkaldte. Som Følge af Strid ogsaa
inden for Regeringen om disse vitale Spørgsmaal
tog han Afsked. 1869—89 var han Sorenskriver
i Aker. B.-R. var Medlem af Kria Kommunestyre
1843—46 og 1861—66, og dettes Ordfører
1846 og 1862—66; 1848 og 1854 repræsenterede
han Moss, 1862—66 Kria paa Stortinget, hvor
han 1865—66 var Præsident i Lagtinget.

2) <sp>Peter B.-R.</sp>, foreg.'s Søn, Statsraad, f. i
Kria 29. Novbr 1843, d. smst. 8. Juli 1898, blev
<i>cand. jur.</i> 1865, praktiserede en Tid som
Højesteretsadvokat og var 1891—99 Ekspeditionschef
i Justitsdepartementet, 1889—91 var han
Chef for Arbejdsdepartementet i det 1. Stangske
Ministerium, blev 1892 Kæmner i Kria og
var i Valgperioden 1892—94 en af Hovedstadens
Repræsentanter paa Stortinget. 1894—95 var han
Medlem af E. Stang's 2. Ministerium og Chef
for Indredepartementet og blev ved sin Afgang
Borgmester i Kria.
<i>K. V. H.</i>
</chapter>

<chapter name="Birch-Reichenwald Aars (se Aars)">
<b>Birch-Reichenwald Aars,</b> se <sp>Aars</sp>.
</chapter>

<chapter name="Birck, Laurits Vilhelm">
<b>Birck,</b> <sp>Laurits Vilhelm</sp>, dansk
Socialøkonom, f. 17. Febr 1871 i Kbhvn,
Student 1889, <i>cand. polit.</i> 1893, opholdt sig
