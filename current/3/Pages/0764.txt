Ejendomme gik i Arv til Camillo B.'s
Brodersøn, <sp>Marco Antonio B.</sp>, som 1610 af den
sp. Kong Filip III ophøjedes til Hertug af
Sulmona, og senere vandt Slægten ny Rigdomme
og et Par Fyrstetitler, bl. a. ved Giftermaal
(1684 med Fyrst Aldobrandini's Arvedatter);
den fik derved Lejlighed til at samle store
Kunstskatte, baade Malerier og
Billedhuggerarbejder, der gemtes i de ovenn. Slotte. Fyrst
<sp>Camillo B.</sp> (1775—1832) sluttede sig
allerede 1796, da de franske Tropper trængte frem
i Italien, til Frankrigs Sag og ægtede 1803
Napoleon I's Søster Pauline Bonaparte, Enke
efter General Leclerc; han blev derefter fransk
General og kejserlig Prins, samt fik 1806, da
Paulina blev Hertuginde af Guastalla, Titel som
Hertug og var 1808—14 Generalguvernør i Piemont.
Han solgte 1806 til sin Svoger en Del af de
ypperste Billedhuggerarbejder, bl. a. »den
borghesiske Fægter«, der nu hører til Museet i Louvre.
Han grundlagde dog en ny Samling, især
ved Udgravninger paa sine romerske Godser.
Hans Ægteskab med den letfærdige Pauline
var dog lidet varigt; hun levede mest i Rom
og Paris. En Ætling af hans Broder, Fyrst
<sp>Paolo B.</sp>, f. 1845, overtog 1886 Slægtens rige
Arv, men tilsatte sin Formue ved forvovne
Byggespekulationer og maatte 1891—92 sælge en
stor Del Kunstsager fra Palazzo B. samt
Slægtens Arkiv, der købtes til Vatikanet, og
1902 selve Villa B. med dens kostelige
Samlinger til den ital. Regering, der overdrog dem
til Staden Rom. Hans yngre Broder, <sp>Giulio
B.</sp>, f. 1847, ægtede 1872 Fyrst Alessandro
Torlonia's Arvedatter og kaldte sig derefter Fyrst
Torlonia.
<i>E. E.</i>
</chapter>

<chapter name="Borghese, Palazzo">
<b>Borghese, Palazzo</b> [pa↱lat.so-bor↱ge.se], et
af de pragtfuldeste Barokpaladser i Rom. Dets
Opførelse er paabegyndt 1590 af Martino Lunghi
d. æ. og under Pave Paul V Borghese, der
erhvervede det for sin Slægt, fortsat af Flaminio
Ponzio (den venstre Fløj). Særlig imponerende
er den indre Gaard, hvis omløbende Buer
bæres af 96 koblede Granitsøjler. I Paladset er
nu Antikvitetshandel, og den bekendte
Malerisamling er overflyttet til Villa B.
<i>C. A. J.</i>
</chapter>

<chapter name="Borghese, Villa">
<b>Borghese, Villa</b> [bor↱ge.se-], den borghesiske
Fyrsteslægts Lystslot med udstrakte Parkanlæg,
lige uden for Porta del Popolo i Rom, opbygget
(efter Sigende ved Hjælp af Cenci's konfiskerede
Formue) af Pave Paul V's Nevø Kardinal
Scipione Borghese, indeholder i sit pragtfuldt
indrettede Casino en værdifuld Samling Antikker,
saaledes en Bacchus, en Juno Pronuba, en
Pluto, en dansende Satyr, mest nyere Fund,
desuden adskillige af Bernini's bedste Værker
(»Apollon og Dafne« m. v.) samt fl. Arbejder
af nyere ital. Plastik. Den berømte Samling af
Antikker kom under Napoleon I 1806 til Paris,
hvor dens bedste Værker (»Borghesisk Fægter«
m. v.) endnu findes, idet det kun var en Del
af denne, der trods Bestemmelsen 1815 om
Kunstværkernes Tilbagegivelse til Familien B.
vandrede tilbage til Villaen. Til V. B. hører
ogsaa en berømt Malerisamling (Tizian:
»Himmelsk og jordisk Kærlighed« o. m. a.). —
Casinoet med Skulptur- og Malerisamlinger blev
1899 købt af Staten, fra 1902 gik hele V. B.
(»Villa Umberto«) over i Statens Eje.
<i>A. Hk.</i>
</chapter>

<chapter name="Borghesi], Bartolommeo">
<b>Borghesi</b> [bor↱gesi], <sp>Bartolommeo</sp>,
Greve, italiensk Oldtidsforsker, særlig
Epigrafiker og Numismatiker (1781—1860),
levede en Del Aar i Rom, men drog
efter Urolighederne 1821 til San Marino,
hvor han blev Republikkens Podesta. For
Pave Pius VII udarbejdede han Kataloget over
Vatikanets Møntsamling. Han udgav bl. a.
<i>Nuovi frammenti dei fasti consolari capitolini</i>
(2 Bd, 1818—20), et monumentalt Arbejde med
vigtige Bidrag til rom. Kronologi, og syslede
med den store Plan at udgive samtlige lat.
Indskrifter, det kæmpemæssige Arbejde, som
senere iværksattes af Akademiet i Berlin. Hans
<i>Œuvres complètes</i> udgaves, opr. efter Napoleon
III's Ordre, i 10 Bd (Paris 1862—97).
<i>H. A. K.</i>
</chapter>

<chapter name="Borghesisk Fægter">
<b>Borghesisk</b> [-↱ge´-] <b>Fægter</b>, Navnet paa en
gr. Statue af en Kriger, der maa tænkes i
Kamp med en Rytter, og derfor med Skjoldet
paa den fremstrakte venstre Arm dækker sig
for Angrebet, medens han med Vaabnet i den
bagudrettede højre Haand just skal til at
bibringe Modstanderen et afgørende Stød. Ifølge
en gr. Indskrift paa den Stamme, der støtter
Figuren, er den udført af Agasias, Dositheos'
Søn fra Efesos, en Kunstner, som levede c. 100
Aar f. Kr.; den antages i sin Komposition at
være en Gentagelse af et Motiv fra Lysippos'
Kunst. Denne berømte Marmorstatue, en af
den antikke Kunsts mest populære Værker og,
p. Gr. a. sin udmærkede Gennemførelse af
Formens Enkeltheder, en yndet Mønsterfigur
ved kunstnerisk-anatomiske Studier, blev
fundet i Beg. af 17. Aarh. i Porto d'Anzio (Antium)
og derfra ført til Villa Borghese (heraf dens
Navn). 1806 kom den sammen med dette
Lystslots øvrige Kunstværker til Paris, i hvis
Louvre-Samling den endnu findes.
<i>A. Hk.</i>

<img>Borghesisk Fægter.</img>
</chapter>
