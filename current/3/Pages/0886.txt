Walkendorf til Glorup; i Beg. af 18. Aarh. kom den
atter til Brockenhuus'erne, senere til Ahlefeldt.
Paa B. boede Dronning Anna Sofie de første
Maaneder (Oktbr—Decbr 1730) efter Frederik
IV's Død (i Odense).
<i>B. L.</i>
</chapter>

<chapter name="Brana">
<b>Brana,</b> Jættekvinde, se <sp>Halvdan
Branefostre</sp>.
</chapter>

<chapter name="Branca, Ascanio">
<b>Branca</b> [↱braŋka], <sp>Ascanio</sp>, ital. Politiker
(1840—1903), var Deputeret siden 1870 og
1877—85 Generalsekretær for Handelsministeriet
samt 1887 en af Underhandlerne med Frankrig
om en Handelspagt. Febr 1891—Maj 1892 var
han Minister for de offentlige Arbejder og Marts
1896—Juni 1898 Finansminister under Rudini;
endelig Juni 1900—Febr 1901 Arbejdsminister
under Sonnino.
<i>E. E.</i>
</chapter>

<chapter name="Brancaccio, Carlo">
<b>Brancaccio</b> [braŋ↱kat.∫o], <sp>Carlo</sp>. ital.
Maler, f. 1861 i Neapel, en talentfuld
Landskabsmaler, der har skildret særlig sin Fødeegns
Natur i solrige Billeder; af disse anføres her
»Søstykke fra Capri« (1888), »Piazza del
Carmine i Neapel« (1889), »Neapel-Golfen« og
»Strada d'Amalfi« (1897, købt af den ital. Konge).
</chapter>

<chapter name="Brancas Maskine (se Dampmaskine)">
<b>Brancas Maskine</b> [↱braŋkas-], se
<sp>Dampmaskine</sp>.
</chapter>

<chapter name="Branche">
<b>Branche</b> [da. ↱braŋsj<sub>ə</sub>, fr. brã.∫] (fr.), Gren,
Afdeling, Fag (af en Videnskab, en Forretning
o. s. v.).
</chapter>

<chapter name="Branchider">
<b>Branchider</b> [braŋ↱ki.ð<sub>ə</sub>r], en gr. Slægt, der
nedledte sin Herkomst fra den berømte
Spaamand <sp>Branchos</sp>, og i hvilken et anset
Apolloorakel i Didyma (i Milet's Nærhed) gik i
Arv. Ved Xerxes' Fremrykning overlod B. ham
Tempelskattene; efter Krigens Slutning søgte de
af Frygt for Grækernes Hævn Tilflugt hos ham
og blev overflyttede til Baktrien. Her skal
senere Alexander den Store have straffet Slægten
for Forfædrenes Forræderi.
<i>K. H.</i>
</chapter>

<chapter name="Branchier (se Gæller)">
<b>Branchier</b> [↱braŋ´k<sub>iə</sub>r], se <sp>Gæller</sp>.
</chapter>

<chapter name="Branchiopoda">
<b>Branchiopoda</b> [braŋki↱o´-], <i>Branchipus</i>, se
<sp>Bladfødder</sp>.
</chapter>

<chapter name="Branchiostoma (se Lancetfisk)">
<b>Branchiostoma</b> [braŋ↱kio-], se <sp>Lancetfisk</sp>.
</chapter>

<chapter name="Branchit (d. s. s. Hartit)">
<b>Branchit</b> [braŋ↱kit], d. s. s. <sp>Hartit</sp>.
</chapter>

<chapter name="Branchos (se Branchider)">
<b>Branchos</b> [↱braŋкås], se <sp>Branchider</sp>.
</chapter>

<chapter name="Brand (Prydelser)">
<b>Brand,</b> oldnordisk og gammeldansk Ord for
et langt, tyndt Træstykke, særlig brugt om
Prydelser paa Huse og Skibe.

1) <sp>Husbrand</sp>, fastgjort paa Gavlspidsen,
hvor Vindskederne mødes, og ragende op over
Mønningen. Ved Oldtidens Slutning var B. ofte
formede som et Dyrehoved; endnu i
Middelalderen har de sikkert været alm. her i
Norden, og de nævnes i Folkeviserne (»Jomfruens
Burebrand«). Gl. norske Bøndergaarde er den
Dag i Dag ofte smykkede med B.; i Sverige og
Danmark er de derimod sjældnere. Dog
forekommer de paa Bulvægsgaardene i
Nordøstslesvig, paa Lolland og i stort Tal paa Bornholm,
hvor de findes ikke blot paa Bøndergaarde, men
ogsaa paa Kirker. I de samme Landsdele lever
Ordet endnu i Dialekterne; paa Sønderjysk
hedder de med en Pleonasme Brandstang. De
danske B. er sædvanligt formede som en lang,
firkantet profileret Stang; stundom ender de i en
smedet Vindfløj, og vore Fløjstænger er
utvivlsomt Ætlinger af B. (<sp>Litt.</sp>: <sp>R. Mejborg</sp>,
»Om Bygningsskikke i Slesvig«, 1891).

2) <sp>Skibsbrand</sp>, udskaarne (ofte
forgyldte) Opstandere, som i Sagatiden og den
nærmest flg. Tid smykkede de nordiske Skibes For-
og Agterstavn. De dannedes af Kølens og
Rælingsplankernes Ender og kronedes af
Dyrehoveder, Figurer ell. Ornamenter, saaledes som
det f. Eks. er afbildet paa Bayeuxtapetet. (Se
Valtyr Gudmundsson: »Privatboligen paa
Island i Sagatiden« [1889]).
<i>C. A. J.</i>
</chapter>

<chapter name="Brand (I Jægersproget)">
<b>Brand.</b> I Jægersproget siger man om
Fuglevildtet, at det »<sp>brænder</sp> sammen« ɔ: gaar
i Forraadnelse, hvilket navnlig let sker paa en
varm Sommerdag, naar Vildtet er vaadt og
klumpes sammen i Tasken ell. hengemmes et
Sted, hvor det ikke er udsat for Lufttræk.
<i>S. F.</i>
</chapter>

<chapter name="Brand (nordisk Mandsnavn)">
<b>Brand,</b> nordisk Mandsnavn. »B.« er hos den
got. Folkestamme et digterisk Navn paa Sværd
(saaledes Folkeviserne »den brune B.«) og er
anvendt i en Række sammensatte Navne paa
Tysk (Hildebrand o. s. v.); Nordisk har kun
fastholdt faa af Sammensætningerne (Gudbrand),
men bruger i St herfor det enkelte B. (nu vist
uddødt).
<i>A. O.</i>
</chapter>

<chapter name="Brand (By i Kongeriget Sachsen)">
<b>Brand</b> [brant], By i Kongeriget Sachsen, 6
km SV. f. Freiberg, 474 m o. H., Knudepunkt
paa Jernbanen
Berthelsdorf—Grosshartmannsdorf, har (1910) 3180 Indb., Fabrikation af
Møbler, Cigarer og Trikotage og nogen
Bjergværksdrift (Sølvgruben »Himmelsfürst« ved
Erbisdorf).
<i>G. Ht.</i>
</chapter>

<chapter name="Brand, Planters (se Brandsvampe)">
<b>Brand,</b> <sp>Planters</sp>, se <sp>Brandsvampe</sp>.
</chapter>

<chapter name="Brand (Fosforets Opdager)">
<b>Brand</b> [brant], en Tysker, der angives som
Fosforets Opdager (1669), skal iflg. Oplysninger, der
skyldes Leibnitz, først have været Soldat,
giftede sig senere Formue til, men forødte denne
ved alkemistiske Forsøg, egl. ikke for at søge
de Vises Sten, men for at finde Midler til at
forædle enkelte Metaller. Han opdagede
Fosforet, da han efter andres Angivelse af Urin
vilde fremstille en Vædske, som skulde
omdanne Sølv til Guld, men hemmeligholdt sin
Fremstillingsmaade.
<i>(O. C.). R. K.</i>
</chapter>

<chapter name="Brand, Henry William Bouverie">
<b>Brand</b> [bränd], <sp>Henry William
Bouverie</sp>, eng. Politiker (1814—92), yngre Søn af
Lord Dacre. B. var først Privatsekretær hos
Minister Sir George Grey og valgtes 1852—68
som liberalt Medlem til Underhuset for Byen
Lewes og 1868—84 for Cambridgeshire; han
blev 1855—58 Skatkammerlord og 1859—66
parlamentarisk Skatkammersekretær (ministeriel
»Indpisker«). 1872—84 var han Underhusets
Formand under de skiftende Ministerier,
enstemmig genvalgt (viste særlig stor Kraft over
for de irske Medlemmers Obstruktion Febr.
1881) og blev derefter ophøjet til Peer som Lord
Hampden.
<i>E. E.</i>
</chapter>

<chapter name="Brand, Jan Hendrik">
<b>Brand</b> [holl. brɑnd, eng. bränd], <sp>Jan
Hendrik</sp>, Præsident i Oranje-Fristaten, f. 6.
Decbr 1823 i Kapstaden, d. 14. Juli 1888 smst.
Hans Fader blev 1854 Formand i Kapstatens
første lovgivende Forsamling. B. selv studerede
først i Leyden, hvor han 1845 tog jur.
Doktorgrad, og derefter i London, hvor han 1849 blev
Sagfører; han vendte derefter tilbage til sin
Fødeby, hvor han var Sagfører og 1858 blev
Prof. ved det sydafrikanske Kollegium, indtil
han 1863 valgtes til Præsident i
Oranje-Fristaten; han genvalgtes 4 Gange og styrede
