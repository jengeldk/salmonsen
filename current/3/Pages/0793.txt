er Boraks: 4H<sub>3</sub>BO<sub>3</sub>÷5H<sub>2</sub>O=H<sub>2</sub>B<sub>4</sub>O<sub>7</sub>, og ved
Rødglødhede <sp>Borsyreanhydrid</sp> (glasagtigt
B., Bortrioxyd) 2H<sub>3</sub>BO<sub>3</sub>÷3H<sub>2</sub>O=B<sub>2</sub>O<sub>3</sub>; dette
danner en glasagtig farveløs Masse, som først
fordamper ved den stærkeste Hvidglødhede, og
som ved Glødning med Salte uddriver alle
flygtige Syrer.

B. virker antiseptisk og benyttes til med. Brug
og til Konservering af Levnedsmidler (<i>Aseptin</i>),
samt anvendes i Teknikken ved Fremstilling af
Boraks, Emaille og Glassurer, til Fremstilling
af Manganborat, der anvendes som Sikkativ, til
Imprægnering af Væger i Lys og Lamper o. s. v.
<i>R. K.</i>
</chapter>

<chapter name="Borsyreanhydrid (se Borsyre)">
<b>Borsyreanhydrid,</b> se <sp>Borsyre</sp>.
</chapter>

<chapter name="Borszczov">
<b>Borszczov</b> [↱bår∫t∫åf], By i Østerrig, det
østlige Galizien, har Ruiner af et tidligere
befæstet Slot, Industri i Brændevin, Tobak,
Kvæghandel og c. 5000 Indb. (Polakker, Ruthener og
Jøder).
<i>G. Ht.</i>
</chapter>

<chapter name="Bort (By i Frankrig)">
<b>Bort</b> [bå.r], By i Frankrig, Dept. Corrèze,
ligger 29 km SØ. f. Ussel ved Dordogne og ved
Foden af Basaltklippen Orgues de B. (780 m),
ved Orléansbanen, og har c. 3000 Indb.,
Silkespinderi og Hattefabrikation og driver Handel
med Vin.
<i>G. Ht.</i>
</chapter>

<chapter name="Bort (se Possementarbejde)">
<b>Bort,</b> se <sp>Possementarbejde</sp>.

<chapter name="Bort (se Diamant)">
<b>Bort,</b> se <sp>Diamant</sp>.
</chapter>

<chapter name="bortebleven Person (se Dødsformodningsdom)">
<b>bortebleven Person,</b> se
<sp>Dødsformodningsdom</sp>.
</chapter>

<chapter name="Borte tabt">
<b>Borte tabt,</b> i Jagtsproget Befaling til Hunden
om at opsøge det nedlagte Vildt, der er blevet
borte.
<i>S. F.</i>
</chapter>

<chapter name="Bortfragter eller Forfragter">
<b>Bortfragter</b> ell. <sp>Forfragter</sp> kaldes den,
der ved Kontrakt forpligter sig til at
transportere Andenmands Handelsvarer med sit Skib.
Se i øvrigt <sp>Befragtning</sp>.
<i>E. T.</i>
</chapter>

<chapter name="Bortførelse">
<b>Bortførelse.</b> Efter <sp>dansk</sp> Ret straffes den,
der bortfører en <sp>ugift</sp> Kvinde under 18 Aar
med <sp>hendes</sp> Samtykke, men uden hendes
Forældres ell. Værges Minde, naar det er
Bortførerens Hensigt at øve Utugt ell. at indgaa
Ægteskab med hende. Tiltale finder dog kun
Sted, naar Forældrene ell. Værgen forlanger det,
og den alt rejste Tiltale bortfalder, saafremt
den Paagældende med Forældrenes ell. Værgens
Samtykke ægter Pigen; Straffen er — normalt
— Fængsel, mindst simpelt Fængsel i een
Maaned; mærkes maa det herved, at der bliver
Tale om at anvende strengere
Straffebestemmelse, saafremt Kvinden er under 16 Aar. Om
B. af Børn, se <sp>Barnerov</sp>; om B. af Mænd
og Kvinder uden deres Samtykke, se
<sp>Frihedsberøvelse</sp>. Lgn. Bestemmelser findes
i norsk Straffelov af 1902, kun at denne
medtager B. af Mandspersoner under 18 Aar.
<i>A. Gl.</i>
</chapter>

<chapter name="Borthen, Lyder Must">
<b>Borthen, Lyder Must,</b> norsk Læge, f. i
Trondhjem 4. Maj 1849, Student 1867, <i>cand. med.</i>
1875. Efter en Udenlandsrejse, paa hvilken han
studerede Øjensygdomme, nedsatte han sig i
Trondhjem, hvor han senere har virket som
praktiserende Læge særlig som Øjenlæge og
siden 1866 som Læge ved Blindeinstituttet. 1885
tog han Doktorgraden med en Afh. om:
»Synsindtrykkene, specielt m. H. t. Farvesansen,
forklarede ved Molecularbevægelse«. Han har
skrevet en Række Afh. over oftalmologiske
Emner, dels i »Norsk Magasin for
Lægevidenskaben«, dels i udenlandske Tidsskrifter bl. a.
om Tobaksamblyopien (1882), om
Katarakt-Ekstraktion (1887), om Refraktions- og
Farveblindhedsundersøgelser hos Skolebørn (»Klinische
Monatsblätter für Augenheilkunde«, 1882), om
Aniridi og Afaki af traumatisk Oprindelse (smst.
1883), om Empyem af <i>Sinus frontalis</i> (»Graefes
Archiv«, 1885). Som et særligt Værk er
udkommet det med udmærkede Plancher
udstyrede »Die Blindenverhältnisse bei der Lepra«
(Universitets-Program 1902), et Værk, der
ligesom det tidligere udkomne, »Die Lepra des
Auges« prisbelønnedes i Norge og i Frankrig.
B. har tillige udfoldet en meget omfattende
Virksomhed som Organisator af Foreninger og
Institutioner med videnskabeligt, kunstnerisk,
humanitært ell. nationalt Formaal.
<i>J. S. J.</i>
</chapter>

<chapter name="Borthwick">
<b>Borthwick</b> [↱bå.<sub>ə</sub>þw<sub>i</sub>k] skotsk Landsby med
(1911) 3009 Indb., 20 km SØ. f. Edinburgh, med
et Slot, i hvilket Maria Stuart boede efter sit
Giftermaal med Bothwell. I B. er
Historieskriveren W. Robertson født.
<i>G. Ht.</i>
</chapter>

<chapter name="Bortkiewicz, Ladislaus von">
<b>Bortkiewicz</b> [bårt↱k<sub>j</sub>ev<sub>i</sub>t∫], <sp>Ladislaus v.</sp>,
Statistiker, f. i Petrograd 7. Aug. 1868, polsk
af Herkomst. Efter at have fuldendt
Universitetsstudiet i sin Fødeby foretog B. en
Studierejse til Udlandet, blev Doktor i Göttingen 1892
og ansattes 1895 som Privatdocent i
Strassburg. 1898 kom B. i russ. Statstjeneste, indtil
han 1901 blev Prof. i Statistik ved Berlins Univ.
B. er en af Repræsentanterne for den mat.
Statistik og har offentliggjort talrige større og
mindre Afh. i Fagpressen, Kongresberetninger
og Encyklopædier.
<i>M. K.</i>
</chapter>

<chapter name="Bortniansky, Dimitri Stefanovitsch">
<b>Bortniansky</b> [bårt↱n<sub>j</sub>anski], <sp>Dimitri
Stefanovitsch</sp>, russ. Komponist (1751—1825),
var i Petrograd Elev af Galuppi og blev, da han
viste fremragende Begavelse, med
Understøttelse af Kejserinde Katarina II sat i Stand til
at følge sin Lærer, da denne rejste til Italien.
Opholdet her blev af stor Bet. for B., der i
Modena fik en Opera opført (1778). Det flg. Aar
vendte han tilbage til Rusland og blev sat i
Spidsen for det kejserlige Kapel. Hans Liv var
fra dette Øjeblik ofret Bestræbelserne for at
hæve Kapelkoret til en lgn. Højde, som B.
havde lært at kende i de ital. Kirkekor, og han
opnaaede at skabe et Kor, der blev i høj Grad
fremragende og endnu nyder stort Ry. For
dette Kor komponerede han en Række
flerstemmige Kompositioner (Salmer, Messer), der
skaffede ham Navnet »den russ. Palestrina«, samt
begyndte Bearbejdelse af nationale
Kirke-Melodier, Arbejder i ædel kirkelig Stil og med
udpræget slavisk Egenart. B.'s Gerning optoges
og fortsattes af andre Musikere, navnlig af den
bekendte Alexis Lwov.
<i>W. B.</i>
</chapter>

<chapter name="Bortschalinske Kreds">
<b>Bortschalinske Kreds</b> i den sydligste Del
af Guv. Tiflis i russ. Transkaukasien ved Floden
Bortschala, der falder i Kur. Kredsen deles af
Udløbere af Lille Kaukasus i tre Højsletter, af
hvilke den ved Bortschala liggende
<sp>Bortschalinske Slette</sp> er meget frugtbar.
Indbyggerne (Armeniere, Grækere, Russere, Tatarer,
Georgiere) lever af Agerdyrkning og Kvægavl;
endvidere dyrkes Vin, Tobak og i den nyeste
Tid Bomuld. Administrationens Midtpunkt er
Landsbyen <sp>Bolschije Shulavery</sp>.
<i>M. V.</i>
</chapter>
