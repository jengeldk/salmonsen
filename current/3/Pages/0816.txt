<chapter name="Bottniske Bugt">
<b>Bottniske Bugt</b> (finsk <sp>Tohjanlahti</sp>), den
nordligste Del af Østersøen, strækker sig fra
omtrent 60° til 65° 50′ n. Br. c. 670 km mod
N. og NØ. op mellem Sverige og Finland; i
Indløbet mod S. ligger Ålandsøerne. Bredden er
150—240 km; Snævringen <sp>Quarken</sp> (der
skiller den sydlige Del, <sp>Botten-Havet</sp>, fra den
nordlige, <sp>Botten-Viken</sp>) er dog kun 75 km;
Dybden er for det meste 50—150 m, dog findes
Dybder paa indtil 270 m; Arealet er c. 102000
km<sup>2</sup>. I den sydlige Del er Kysterne
klippefulde, men ikke videre høje, i den nordlige Del
er de gerne sandede, men de fleste Steder
ledsages Kysten af Klipper, Skær, Øer og
Sandbanker, hvilke ofte findes langt ude i Bugten og
meget vanskeliggør Sejladsen, der næsten er
indskrænket til Sommeren, idet Bugten tit er
tillagt med Is 5—6 Maaneder af Aaret, og
Slædefart mellem Sverige og Finland hører ikke
til Sjældenhederne. Saltholdigheden er meget
ringe (1/4—1/2 %) p. Gr. a. de mange Vandløb
fra Sverige og Finland. Ved Maalinger har man
godtgjort, at der foregaar baade paa sv. og
finsk Side en Hævning af Kysterne mellem 1,4
og 1,6 m for hvert Aarh.
<i>G. Ht.</i>
</chapter>

<chapter name="Bottrop">
<b>Bottrop</b> [↱båtråp], Bjergværksby og
Jernbanecentrum i Preussen, Prov. Westfalen og
Regeringsdistrikt Münster, ligger 24 km SV. f.
Recklinghausen. (1910) 47162 Indb. B. driver en
Del Industri, og ved Byen findes vigtige
Kulminer.
<i>G. Ht.</i>
</chapter>

<chapter name="Bottschlotter (se Botslot Sø)">
<b>Bottschlotter,</b> se <sp>Botslot Sø</sp>.
</chapter>

<chapter name="Botulismus eller Allantiasis">
<b>Botulismus</b> ell. <sp>Allantiasis</sp> betegner en
Forgiftning, der foraarsages af Produkter
fra <i>bacillus botulinus</i>' Gæringsvirksomhed. I
tidligere Tid betragtedes B. som identisk med
»Pølseforgiftning«. Det har imidlertid vist sig,
at Pølseforgiftning skyldes fl. ganske forsk.
Sygdomsaarsager, saaledes foruden
Botulinusbacillens giftige Produkter tillige Bakterier af
Paratyfusgruppen og Trikiner.

De første erkendte Tilfælde af B. stammer
fra Württemberg, Bayern og Baden og
fremkaldtes ved Nydelse af Blod- og Leverpølser.
Ganske lgn. Tilfælde er senere set opstaaede
ved Nydelse af Skinke, Kødkonserves, Postejer,
røget og saltet Fisk (Sygdommen benævnes da
undertiden <sp>Ichthyosismus</sp>); enkelte, dog
maaske lidt tvivlsomme, Tilfælde menes
fremkaldt af Krebs og Østers, et ganske enkelt
Tilfælde af Bønner. Selve Botulinusbakterien er
uskadelig saavel for Mennesker som for Dyr,
hvad enten den indbringes gennem Munden ell.
paa anden Maade indføres i Organismen, og
den er ude af Stand til at formere sig i
Legemet. Den maa betegnes som en Saprofyt, ɔ:
en Mikroorganisme, der lever og formerer sig i
døde Substanser, og den er yderligere et
Eksempel paa patogene Saprofyter, idet de
Stoffer, der opstaar i de inficerede Substanser
(Fødevarer), er Forgiftningens Aarsag.
Forgiftningstilfældene skyldes altid (bortset fra de
eksperimentelt fremkaldte) <sp>Spisning</sp> af
fordærvede Fødevarer.

Sygdomsbilledet er som oftest karakteristisk.
Efter en kort Inkubationstid (12—24, sjældent
36—48 Timer) indtræder forsk. nervøse
Symptomer af central Oprindelse: Lammelse af forsk.
Øjenmuskler med deraf flg. Symptomer
(Svækkelse af Akkomodationsevnen, Udvidelse af
Pupillen, Dobbeltsyn, Skelen etc.); endvidere
Forandring af Spytsekretionen (snart Spytflod, snart
Ophør af Sekretionen), Tørhed i Mund og
Svælg. Ofte findes tillige Appetitløshed,
Obstipation, formindsket Urinafsondring,
Vanskelighed ved at synke, Svækkelse af Stemmen og
almen Svaghed. Hertil kommer i de svære
Tilfælde Tegn paa Læsion af den forlængede Marv:
overfladisk hastig Respiration og langsom Puls.
Temp. er aldrig forhøjet. Bevidstheden er klar
til det sidste. I de svære Tilfælde (c. 30—50 %)
indtræder Døden, oftest i 2.—3. Sygdomsuge.
Obduktionen viser ingen karakteristiske
Forandringer. Sygdommens kliniske Billede kan
forveksles med den saakaldte Bulbærparalyse
(Lammelse af den forlængede Marv) og
Forgiftning med visse Plantealkaloider (Atropin,
Hyoscyamin, Hyoscin) og Metylalkohol.

Botulinusbacillen, der blev paavist 1895 af
<sp>van Ermengen</sp>, er strengt anaërob (ɔ: kan
kun vokse, hvor der ikke findes fri Ilt), den
kan derfor kun trives i Fødemidler, hvor Ilten
er fjernet, f. Eks. i Daaser med Konserves, hvor
Luften er drevet ud ved Opvarmning, inde i
tykke Pølser med haard Skorpe ell. i Postejer,
der er om givne af et tykt Fedtlag. Undertiden
skyldes dens Vækst, at andre iltforbrugende
Bakterier findes i samme Substrat. Fødemidler,
hvori Bacillerne har vokset, har i Alm. en
ejendommelig ubehagelig Lugt af harsk Smør. Ved
Opvarmning til 70° destrueres Toksinet.
Kogning ell. Stegning gør derfor de inficerede
Fødemidler uskadelige. Selve Bakterien er resistent,
idet den danner modstandsdygtige Sporer.

Giften er et ægte Toksin, der ved Filtrering
gennem Bakteriefilter kan skilles fra Bacillerne.
Indsprøjtet paa Dyr i forsigtigt stigende Doser
fremkalder det et specifikt neutraliserende
Antitoksin. Foruden gennem Mave-Tarmkanal
virker Giften, naar den indsprøjtes under Huden,
i en Vene etc., og da i betydeligt stærkere
Grad. Foruden Mennesket er Kanin, Marsvin,
Mus, Abe og Kat modtagelige. Hund og Høne
taaler meget betydelige Mængder uden
væsentlige Symptomer.

Behandlingen maa bestaa i Stimulering af
Patienten. Anvendelse af Serum er uden Bet.,
da Antitoksinet er ret magtesløst over for det
Toksin, der allerede er kommet ind i Legemet.
I Reagensglas neutraliseres Giften derimod let.
<i>O. T.</i>
</chapter>

<chapter name="Botushani (se Botoshan)">
<b>Botushani</b> [-∫an<sub>j</sub>], se <sp>Botoshan</sp>.
</chapter>

<chapter name="Botzaris">
<b>Botzaris</b> [↱votsaris], Navn paa en
Familie fra Sulioternes Land i Epirus, hvis
Medlemmer deltog i Kampene mod Ali Pasha og
Tyrkerne samt i den gr. Frihedskrig. Den
bekendteste af Familien er <sp>Marco B.</sp>
(1788—1823), f. i Suli, Søn af <sp>Kitzo B.</sp>, der 1813
myrdedes i Arta paa Befaling af Ali Pasha.
Efter Sulis Erobring 1803 flygtede Marco med
de Sulioter, der undslap, til de ioniske Øer,
hvor han tog Tjeneste i et albanisk Regiment
i fr. Sold. 1814 blev han samt en Del andre
Sulioter Medlem af Hetæriet; ved Udbrudet af
Frihedskrigen stillede han sig i Grækenlands
Tjeneste og udmærkede sig ved Mod og
