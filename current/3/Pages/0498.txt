ved sin Tronbestigelse 1498 forenede det med
Kronen. Fra den Tid var B. hyppig Kongernes
Residens. Under Kong Henrik III var B.
Mødested for de to vigtige Rigsstænderforsamlinger
1576 og 1588; ved den sidste lod Kongen
Hertug Henrik af Guise myrde, og hans Broder,
Kardinal Ludvig af Guise henrette. Kort efter
døde Katharina af Medici i B. Ludvig XIII gav
Slottet til sin Broder, Gaston af Orléans, som
atter bragte det glimrende Hofliv, der havde
hersket der i 15. Aarh., til Live. Ludvig XIV
gav det til sin Broder, Filip af Orléans. Efter
Napoleon's Fald 1814 var B. en kort Tid Sæde
for Regentskabet under Kejserinde Marie
Louise.
<i>G. Ht.</i>
</chapter>

<chapter name="Blok (Søv.)">
<b>Blok</b> (<sp>Søv</sp>.), en mek. Indretning (se Fig. 1),
der bestaar af flg. Hoveddele: a) <sp>Blokhuset</sp>,
b) <sp>Skiverne</sp> ell. <sp>Trisserne</sp>, c)
<sp>Bloknaglen</sp> ell. <sp>Skivebolten</sp> samt d)
<sp>Stroppen</sp> ell. <sp>Beslaget</sp>. Blokhuset udføres af
Træ ell. Metal og er af en rund ell. oval Form
med Udskæringer, <sp>Skivgatter</sp>, til Skiverne.
Disse forfærdiges af en haard Træsort som f.
Eks. Pokkenholt ell. ogsaa af Metal og
forsynes i Omkredsen med en Rille til
Anbringelse af et Tov, den saakaldte <sp>Taljeløber</sp>
(Fig. 2 <i>g</i>). Uden om Blokhuset anbringes
Stroppen, der som vist i Fig. 1 <i>d</i> i Træblokke ofte
er af Hampe- ell. Staaltraadstov, men som i
Jernblokke og undertiden ogsaa i Træblokke er
et smedet Jernbeslag, anbragt uden om
Blokhuset. Stroppen har forneden et større Øje <i>e</i>
til Befæstelse af en Hage, hvori Byrden kan
ophænges, og foroven danner den et mindre
Øje <i>f</i>, <sp>Hundsvotten</sp>, til Fastgørelse af
Taljeløberen <i>g</i>. To Blokke (se Fig. 2) udgør i
Forening med deres Løber <i>g</i> en
Hejseindretning, <sp>Talje</sp> (s. d.), ved Hjælp af hvilken man
kan løfte en Byrde. Den Kraft, der er
nødvendig for at løfte Byrden, bliver mindre, jo fl.
Skiver Blokken har; er der f. Eks. 2 Skiver
i hver af de to Blokke, bliver Kraften kun 1/4
af Byrden, naar man ser bort fra
Gnidningsmodstanden.

<sp>Patentblokke</sp> er B., hvor
Gnidningsmodstanden er formindsket saa meget som
muligt ved Anvendelse af et Rulleleje for
Bloknaglen; uden om Bloknaglen findes fl., f. Eks.
9, smaa Metalcylindre, paa hvilke Skiven kan
dreje sig.

<sp>Kasteblok</sp> (se Fig. 3) er en B. med en
enkelt Skive, hvis Blokhus i den ene Side <i>a</i>
er indrettet til at lukke op ved Drejning om
et Hængsel <i>b</i>, saaledes at man kan lægge
Bugten af en Trosse ind i B. <sp>Fodblok</sp>
benævnes en B., som er anbragt i ell. ved Dækket.
<i>H. P. C.</i>

<img>Blok.</img>
</chapter>

<chapter name="Blok (i Skovbruget)">
<b>Blok.</b> I <sp>Skovbruget</sp> har B. en dobbelt
Bet.; dels Træblok ɔ: en større ell. mindre Del
af den runde Stamme; dels et, m. H. t. Træart
og Alder, ensartet Stykke Skov, som ved
regelmæssige Veje er skilt fra Omgivelserne, og som
m. H. t. Træart, Omløbstid og Hugstmaade er
saa ensartet, at det kan drives efter samme
Plan. I Udlandets Skove er et Distrikt ofte delt
i lutter saadanne B., som da hver for sig
udgør Enheden ved Salg og Hugst, idet Køberen
har Ret til enten at udhugge de af Forstvæsenet
mærkede Træer ell. at borthugge alle de paa
B. staaende Træer.
<i>C. V. P.</i>
</chapter>

<chapter name="Blok (politisk)">
<b>Blok</b> (<sp>politisk</sp>) er Betegnelse for en
midlertidig Sammenslutning af fl. selvstændige
Partier til Fremme af et fælles Formaal, og
brugtes saaledes i Frankrig om Foreningen af de
radikale Grupper i Deputeretkamret 1899 og
flg. Aar for at opretholde Waldeck Rousseau's
Ministerium og i Tyskland 1906 om Forbundet
mellem de borgerlige Partier under Fyrst
Bülow's Ledelse imod Socialdemokratiet. Senere
har man her talt baade om en »sort-blaa« og
en »sort-rød« B., alt som Centrumspartiet i
Rigsdagen gik sammen med de konservative
(1909) ell. med de yderliggaaende Grupper
(1913).
<i>E. E.</i>
</chapter>

<chapter name="Blok, Petrus">
<b>Blok,</b> <sp>Petrus</sp>, nederlandsk Historiker, f.
i Helder 1855 og siden 1884 Prof. i Groningen.
Hans Hovedværk er »Geschiedenis van het
Nederlandsche Volk« (8 Bd, Groningen
1892—1908; de 4 første Bd ogsaa i tysk Oversættelse,
Gotha 1901—09).
<i>Kr. E.</i>
</chapter>

<chapter name="Blokade">
<b>Blokade.</b> Ved B. forstaas i Folkeretten et
af en krigsførende Magt udstedt Forbud mod
Skibsfart til ell. fra en fjendtlig ell. af Fjenden
besat Kyststrækning. At et saadant Forbud kan
være tilladeligt i Forhold til Fjenden, følger af
den Bet., det kan have for et heldigt Udfald af
Krigen, at Fjenden afskæres fra Tilførsler, og
at hans Søhandel og dermed ofte hans hele
