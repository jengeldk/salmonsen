under denne Naturbegivenhed i Fortællingen
»Die Hallig«, der udkom 1836. Han døde
som Præst i Frederiksstad. Fra hans Haand
foreligger yderligere en Række Digte med
religiøs Grundtone og Fortællingen »Der braune
Knabe«.
<i>C. B-s.</i>
</chapter>

<chapter name="Biernes Sygdomme">
<b>Biernes Sygdomme</b> er kun faa, men det er
nødvendigt, at Biavleren nøje kender dem, for at
han kan søge at forebygge dem og i Tilfælde af,
at en af hans Bifamilier angribes af Sygdommen,
straks kan gribe ind, saa at den ikke
skal brede sig. Her omtales først de Sygdomme,
der angriber den voksne Bi, derefter de
Sygdomme, der angriber Biernes Yngel.

<sp>Bugløb</sp> indtræffer kun undtagelsesvis uden
for Vinteren og i det tidligste Foraar. Tegn
paa Bugløb er, at Bierne udgyder deres
Ekskrementer saavel i Stadets Indgang som
overalt i Vinterlejet; indtræffer Sygdommen i den
egl. Vintertid, gaar Familien i Reglen til Grunde.
Aarsagen til Sygdommen er, at Honningen
er uforseglet og gærende ell. krystalliseret,
Mangel paa frisk Luft, for lang Indespærring,
Stød mod Stadet og Dronningløshed. Naar
Staderne indvintres i rette Tid, og hver Familie
inden Indvintringen fodres med 3 à 4 kg
Sukkersirup, indtræffer denne Sygdom
sjældent. Er en Familie angrebet af Sygdommen,
fjernes en Dag, naar Vejret er mildt, alle de
tilsølede Tavler, som indsmeltes, og Bierne
overføres i et rent Hus paa rene Tavler og
fodres.

<sp>Majsyge</sp> optræder her i Landet i Maj og
Juni. Biernes Bagkrop bliver stærkt opsvulmet
af Ekskrementer, de kan ikke flyve og kravler
omkr. paa Jorden. Man kender endnu ikke
den egl. Aarsag til Sygdommen. Som Middel
mod den anvender man Salt, der gives i
Foderet, en Teskefuld til hvert kg Foder.

<sp>Øen Wights Sygdommen</sp> blev først
1904 iagttaget paa Øen Wight og har derfra
bredt sig over hele England. Den er meget
smitsom, angriber kun de voksne Bier. En
Familie, som angribes af Sygdommen, gaar i
i Løbet af faa Dage til Grunde. Kendetegn:
Bierne bliver dorske, taber Magten over
Vingerne, Bagkroppen svulmer op, og de dør i
Tusindvis, dels i ell. lige uden for Stadet. Man
kender intet virksomt Helbredelsesmiddel. Den
angrebne Familie med alle Tavler bør straks
tilintetgøres og Boligen desinficeres.

<sp>Bipest</sp> kaldes de smitsomme Sygdomme,
som angriber Biernes Yngel. Man skelner
imellem 2 Hovedformer: den <sp>alm. Bipest</sp> og
<sp>sur Yngel</sp>; i Amerika kaldet henh. amer.
og europæisk Bipest. Den alm. Bipest dræber
Ynglen paa alle Udviklingstrin fra 3 Dage gl.
Larver til næsten helt udviklede Pupper. De
utildækkede Larver ligger forkert i Cellerne,
de skarpe Indsnævringer hos Larven slappes,
den antager et gulagtigt Skær og falder
sammen paa Cellens nederste Væg, hvor den til
sidst danner en brun, sejg og ildelugtende
Masse. At den tildækkede Yngel er død i
Cellen, kan ses af, at Laaget over Cellen bliver
mørkere, falder tilbage, og at der i nogle af
Cellelaagene er en lille uregelmæssig Aabning.
Stikkes en Tændstik ind i den raadne Masse,
vil en Del af denne klæbe sig fast paa
Tændstikken og lader sig trække ud i 2 cm lange
Traade. Til sidst tørrer Massen ind og danner
en fast, sortagtig Skorpe, der vanskelig lader
sig fjerne. Den anden Slags Bipest, »sur Yngel«,
forekommer om Foraaret, naar Vejret bliver
varmt, idet Larver, kun 2 à 3 Døgn gl., ses ligge
forkert i Cellerne. Den angrebne Larve synker
sammen paa Cellens Bund, hvor den danner en
grødet, graalig, ofte lidt blaaagtig Masse, som
i Reglen har en suragtig Lugt. Den lader sig
ikke trække ud i Traade. Bipest er meget smitsom;
som Helbredelseskur anvendes Mac Evoy's Metode,
der kan anvendes i hele den Tid af Aaret hvor der er
Honningtræk; den bedste Tid er for Øerne og Østjylland
sidste Halvdel af Maj og første Uge af i Juni;
i Lyngegnene Tiden fra 1. Juni til 15.
Juli. Behandles Bierne, inden Egnens Hovedtræk
har begyndt, er der kun et mindre Antal
Tavler at undersøge, og Sygdommen er lettere
at opdage. Arbejdet udføres kort inden Aften;
derved forebygges Røveri og Fejlflyvning. I
Stadets Dør skæres en Indgang 1 cm høj, 15
cm lang, og herunder anbringes et Flyvebræt.
Stadet vendes saaledes, at den ny Indgang
kommer paa samme Plads, hvor den gamle
Indgang har været. Nærmest den ny Indgang
anbringes et passende Antal Bærelister, hvortil
er fastgjort 1 cm. brede Kunsttavlestrimler.
Derefter børstes Bierne af Tavlerne ned i
Huset; man bør undgaa at spilde Honning
paa dets Bund. Er Fam. smaa, maa 2, 3 ell. 4
forenes, efter at man først har fjernet de
mindre gode Dronninger, der kan anbringes hver
i sin med Foder forsynede Cellebeskytter, der
henlægges oven paa Bærelisterne for at haves i
Reserve. Naar Bierne er samlede, sættes
Indskuddet paa Plads, den bagved værende Del af
Stadet vaskes med koghed Sodalud og derefter
med Lysolopløsning. Huset pakkes. Familien
bør hver Aften fodres med 1/2 l Sukkersirup.
Efter 4 Døgns Forløb vendes Huset, et passende
Antal med Kunsttavler forsynede Rammer

<img>En Del af Yngelen død af den
almindelige Bipest.</img>

<img>En Del af Yngelen død af
Sygdommen »sur Yngel«.</img>
