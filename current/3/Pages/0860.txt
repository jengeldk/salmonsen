Hospital. Fra Romertiden, da den hed <i>Bracara
Augusta</i>, har den fl. Ruiner, saaledes af et
Tempel, en Akvædukt og et Amfiteater. I
Nærheden ligger et 386 m højt Bjerg med
Valfartskirken Bom Jesus og en meget smuk Udsigt.
B. var i Vestgoternes Besiddelse fra 585,
senere blev den arab., indtil Kastilianerne erobrede
den 1040; da Riget Portugal blev oprettet, var
den Kongernes Residens, indtil Coimbra blev
erobret.
<i>(H. W.). H. P. S.</i>
</chapter>

<chapter name="Braga, Joaquim Theophile Fernandes">
<b>Braga</b> [↱brăg<sub>ə</sub>], <sp>Joaquim Theophile
Fernandes</sp>, portug. Forf., f. paa de azoriske
Øer 24. Febr 1843. Fra 1861 studerede han ved
Univ. i Coimbra, hvor han blev <i>Dr. juris</i> 1868;
fire Aar efter overdroges der ham en Lærestol
i Lissabon som Prof. i portug. Litt. Han er
som Politiker en af Førerne for det
republikanske Parti i Portugal. Men B.'s Liv er væsentlig
knyttet til hans Forfattervirksomhed. Han
begyndte tidlig, nemlig 16 Aar gl, med den
ungdommelig melankolske Digtsamling <i>Folhas
verdes</i> (1859); af hans øvrige poetiske Arbejder er
at mærke den Række filos. Digtninge, hvori han
behandler hverken mere ell. mindre end hele
Menneskeslægtens Historie og Udvikling, nemlig
<i>Visão dos tempos</i> (1864), <i>Tempestades sonoras</i>
(s. A.), <i>A Ondina do lago</i> (1866), <i>Torrentes</i> (1869),
<i>Miragens seculares</i> (1884). B. er ved disse
Digterværker optraadt som Fører for en ny
Digterskole, den saakaldte Coimbraskole, stærkt
paavirket af den fr. positivistiske Filosofi. Den fra
Universitetsbyen udgaaede poetiske Skoles
Program har ogsaa afsat Mærker i B.'s
litteraturhistoriske og æstetisk-kritiske Arbejder. Bl.
disse er især at nævne den store <i>Historia da
litteratura portugueza</i> i Monografier (16 Bd,
1870—80); fremdeles <i>Manual da historia da
litteratura portugueza</i> (1875), <i>Curso da historia
da litteratura portugueza</i> (1885). Et Antal Skr
hører til Folklore-Studierne, som B. kastede sig
over med stor Iver; han samlede Folkesange i
<i>Cancioneiro popular</i> (1867, med en længere
Indledning, <i>Historia da poesia popular portugueza</i>),
<i>Romanceiro geral</i> (s. A.), <i>Floresta de romances</i>
(1868), <i>Cantos populares da archipelago açoriano</i>
(1869) og Folkeeventyr i <i>Contos tradicionaes
do povo portuguez</i> (2 Bd, 1883), hvortil slutter
sig Værket <i>O povo portuguez nos seus costumes
etc.</i> (2 Bd, 1885). Desuden Antologier o. desl.,
Forelæsninger over Voltaire og andre
udenlandske Forf. samt Udgaver af ældre Digterværker
hørende til Nationallitteraturen, saaledes
Camões og Barbosa du Bocage, endelig en
Bibliografi over Camões' Værker ved Digterens
Jubelfest 1880 (<i>Bibliographia Camoniana</i>). For
Udbredelsen af Positivismen i Portugal har B.
virket ved Tidsskrifterne <i>O Positivismo</i> og
<i>Revista de estudos livres</i>, fremdeles ved <i>Traços
geraes de philosophia positiva</i> (1877). I
Forbindelse med hans republikanske Førerstilling
staar en Del historiske og socialpolitiske
Værker i radikal-demokratisk Aand: <i>Historia
universal, esboço de sociologia descriptiva</i> (2 Bd.,
1879), <i>Soluções positivas da politica portugueza</i>
(1878), <i>Systema de sociologia</i> (1884).

Bl. historiske og æstetisk-kritiske Arbejder fra
hans senere Aar maa især nævnes <i>Historia da
Universidade de Coimbra</i> (1891), <i>Camões e o
Sentimento nacional</i> (s. A.), <i>As modernas Ideias
na Litteratura portugueza</i> (1892); fremdeles s. A.
<i>As Lendas christãs</i> og <i>O Centenario da
descoberta da America</i>. En lyrisk Digtsamling <i>Alma
portugueza</i> udkom 1893. Endelig udkom 1907
<i>Camões, vida e Epoca</i>, <i>Garrett e os dramas
romanticos</i> (som Fortsættelse af <i>Garret e o
romantismo</i>), Dramaet <i>Gomes Freire</i> samt
<i>Historia popular de Portugal</i>. B. fejrede 24 Febr
1908 sit 50 Aars Forfatterjubilæum under alm.
Anerkendelse, ogsaa fra Udlandets Side. Efter
Revolutionen i Efteraaret 1910 overtog B.
Ledelsen af den provisoriske Regering som
Republikkens Præsident til Aug. 1911. Da den gl.
Præsident Manoel d'Arriaga efter
Urolighederne Maj 1915 ønskede at nedlægge Regeringen,
blev B. valgt til Præsident for Resten af hans
Funktionstid til Aug. s. A. (<sp>Litt.</sp>: <sp>Texeira
Bastos</sp>, <i>Theophilo Braga e a sua Obra</i>
[Porto 1893]).
<i>(E. G.). Chr. H.</i>
</chapter>

<chapter name="Bragadino, Marco Antonio">
<b>Bragadino,</b> <sp>Marco Antonio</sp>, venetiansk
Helt, f. 1525, Nobile og Senator, var
Høvedsmand paa Fæstningen Famagusta paa Cypern,
da denne Ø 1570 overfaldtes af Tyrkerne med
overlegen Magt. Længe forsvarede han sig med
Heltemod; da til sidst Krudtet slap op, overgav
han sig mod fri Afmarch. Tyrkerne overholdt
dog ikke Kapitulationsvilkaarene, og 18. Aug.
1571 blev B. paa Torvet i Famagusta flaaet
levende og siden parteret; hans Hud blev
udstoppet og ført til Tøjhuset i Konstantinopel,
men siden tilbagekøbt af hans Sønner.
<i>Kr. E.</i>
</chapter>

<chapter name="Bragado">
<b>Bragado</b> [bra↱gað<sub>å</sub>], By i Argentina, Prov.
Buenos Aires, ligger 200 km VSV. f. Buenos
Aires i Nærheden af højre Bred af Rio Salado.
(1906) 6000 Indb. B. er Jernbaneknudepunkt.
<i>H. P. S.</i>
</chapter>

<chapter name="Braganza (By i Portugal)">
<b>Braganza</b> [br<sub>ə</sub>↱gẵz<sub>ə</sub>], <sp>Bragança</sp>, By i
Portugal, Prov. Traz-os-Montes, ligger 684 m
o. H. og 12 km fra den sp. Grænse paa en
træfattig, paa Enge og Marker rig Højslette. (1900)
3476 Indb. B. bestaar af en øvre Del, omgivet
af Mure og med et stærkt befæstet Citadel, det
tidligere Dynastis Stammeborg, og en nyere,
lavere liggende Del. B. driver Silkeavl,
Silke- og Fløjlsvæveri.
<i>H. P. S.</i>
</chapter>

<chapter name="Braganza (By i Brasilien)">
<b>Braganza</b> [br<sub>ə</sub>↱gẵz<sub>ə</sub>], By i Brasilien, Prov.
Para, ved Atlanterhavet, med 10000 Indb.
</chapter>

<chapter name="Braganza (Herskerhus i Portugal og Brasilien)">
<b>Braganza</b> [br<sub>ə</sub>↱gẵz<sub>ə</sub>], det tidligere
Herskerhus i Portugal og Brasilien, stammer fra
<sp>Alfons</sp>, Hertug af B., d. 1461, en uægte Søn af
Kong Johan I. Da Kongehusets Mandsstamme
var uddød 1580, og Portugal derefter var
blevet forenet med Spanien, gjorde <sp>Johan</sp>,
Hertug af B., Krav paa Riget, men uden Frugt.
Derimod rejste hans Sønnesøn af s. N. 1640
Kravet paa ny, stillede sig i Spidsen for en
Opstand og løsrev Portugal fra det sp.
Herredømme, hvorefter han selv blev Konge som
<sp>Johan IV</sp>. Hans Ætling, <sp>Johan VI</sp> maatte
1807 flygte til Brasilien og kom først 1822
tilbage til Portugal. Denne lange Fraværelse gav
paa een Gang Stødet til det konstitutionelle
Systems Indførelse og til Brasiliens Løsrivelse
som et eget Rige (Kejserdømme) under hans
ældste Søn Pedro I. Efter Johan VI's Død 1826
skulde Portugal tilfalde Sønnedatteren
<sp>Maria II da Gloria</sp>, men hun blev 1828
fordrevet af sin Farbroder Dom Miguel og først
genindsat i sin Ret 1834 ved sin Faders Iver.
