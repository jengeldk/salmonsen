og Romere, er der mange Vidnesbyrd om den
store Udbredelse, B. har haft hos dem. I de
ægyptiske Grave findes Billeder af B. Homers
Odyssee (6. Bog) giver en livfuld Skildring af
Kongedatteren Nausikaas og hendes Terners
Boldspil. Hos Grækerne blev B. under Navn af
»Sfæristik« et fast Led i Ungdommens
Legemsøvelser med særlige Lærere og særlige
Boldspilhuse (<i>sfæristikon</i>) i deres Palæstrer og
Gymnasier. I den rom. saavel som i den gr.
Litt. omtales ofte B. Det har hos disse Folk
været spillet baade af Gamle og Unge; i et lat.
Vers hedder det saaledes: <i>folle decet pueros
ludere, folle senes</i> (»det sømmer sig baade for
Drenge og gl. Mænd at spille Bold«); et
Vasebilled viser en skægget Mand spille Bold med
nogle Ynglinge; alle er nøgne, de staar stille
og kaster med fl. Bolde til hinanden, saa at
Spillet meget ligner Nutidens Gemmebold.

En voldsommere Form af B. finder vi i
Middelalderen udbredt over Frankrig og de
britiske Øer. Her kan kun Unge deltage. I Frankrig
findes der to Former: <i>soule</i> og <i>soule à la crosse</i>;
den første Form spilledes med en stor
Læderbold fyldt med Klid, den sidste med en lille
Bold, der dreves med krumme Stokke. <i>Soule</i>
kendes særlig i Auvergne, Picardiet og Bretagne,
hvor det sidstnævnte Sted spilledes til Beg. af
19. Aarh., da det blev forbudt ved Lov, fordi
det var saa voldsomt, at det undertiden kostede
en Spiller Livet. Paa de britiske Øer har dette
Spil mange Former og mange Navne. Det
omtales første Gang i Sagnet »Okseranet i
Cualgne« fra 7.—8. Aarh., hvor Helten, Cuchulinn,
drager hjemmefra medtagende sin Bold og sit
Boldtræ. Det kendes under Navne som <i>Hurling</i>,
<i>Shinty</i>, <i>Bandy</i> og Fodbold; en af disse Former
naaede i Vikingetiden til Island — ikke til
Skandinavien og Danmark — under Navn af
Knatleg, der dyrkedes meget og ofte omtales
i Sagaerne. — Ogsaa mildere Former kendes
fra Vesteuropa. <i>Jeu de paume</i>, hvorfra Nutidens
<i>Lawn Tennis</i> stammer, spilledes i Frankrig og
bredte sig i 16.—17. Aarh. til England,
Tyskland, Danmark, Norge og Sverige; der byggedes
kostbare Huse til dette Spil i Danmark,
saaledes i Kbhvn, Jægersborg og Sorø. Det spilledes
af de højere Klasser, endog af Kongerne, og
ofte om Penge. — Kriket udvikler sig i
England og bliver dets fornemste Spil (<i>the Queen
of the games</i>). Her fremstaar ogsaa talrige
andre Spil, saasom <i>Golf</i> og <i>Rounders</i>. Fra det
sidste stammer de forenede Staters
Nationalspil, <i>Baseball</i>.

Under den stigende Interesse for
Ungdommens legemlige Opdragelse, som de sidste
Aartier af 19. Aarh. bragte, kom B. stærkt frem.
Med de eng. Ingeniører, der anlagde de første
danske Jernbaner, kom de to store Spil, Kriket
og Fodbold, til Danmark. Efter at disse og
enkelte andre B. ad privat Vej havde bredt sig
stærkt bl. den voksne Ungdom, begyndte de
ogsaa at faa Indgang i Skolerne. Hertil bidrog
meget et Cirkulære af 31. Aug. 1896, hvori
Kultusministeriet meget indtrængende opfordrede
Skolestyrelserne til at indføre B. som et fast
Led i Skolens Arbejde. Foranlediget væsentlig
ved dette Cirkulære dannedes 11. Apr. 1897
Udvalget for danske Skolebørns Fælleslege; det
fik straks Statstilskud og har i Aarenes Løb
udrettet meget ved at holde Kursus i Lege og
Boldspil for Lærere og Lærerinder, ved at give
Støtte og Vejledning til Anlæg af Boldpladser
og ved at uddele gode Boldspilredskaber. Bl.
Udvalgets virksomste Medlemmer maa nævnes
dets første Formand, Fru Rigmor Bendix, f.
Baronesse Stampe, Oberstløjtnant H. Kalkau og
dets Sekretær og Kursusleder, <i>cand. phil.</i> Fr.
Knudsen. Der findes nu Boldpladser ved saa at
sige alle Skoler i Købstæderne baade højere
Skoler og Folkeskoler, enten som Skolernes
Ejendom ell. lejede, og en væsentlig Del af
Gymnastiktimerne i Sommermaanederne bruges
til B., ved Siden af, at mange af Børnene
ogsaa spiller Bold efter Skoletiden; dog mangler
der endnu en fast Spilleeftermiddag med et
Par Timers Frihed fra Skolen, saaledes som
der er i fl. Lande, f. Eks. England og
Tyskland. — I Norge og Sverige har B. ogsaa
vundet stor Indgang, saavel i Skolerne som bl. den
voksne Ungdom.

I den nyeste Tid anvendes der ved Skolerne
en Række mindre Boldspil og Boldlege, saasom
<sp>Drillebold</sp>, <sp>Vandrebold</sp>,
<sp>Krydsbold</sp>, <sp>Taarnbold</sp>, <sp>Haandbold</sp>,
<sp>Kurvebold</sp>, <sp>Ringbold</sp>, <sp>Hjørnebold</sp>,
<sp>Jægerbold</sp>, <sp>Gemmebold</sp>, <sp>Dødens Rige</sp>
o. a. Det er navnlig Fr. Knudsen, der har
Æren af at have samlet og beskrevet dem og
bragt dem i Anvendelse. Nogle er hentede fra
Udlandet, f. Eks. Kurvebold og Ringbold, andre
er opstaaede i Danmark, f. Eks. Haandbold,
Vandrebold, Gemmebold og Dødens Rige.

Den rullende Bold er et af de mest klassiske
Redskaber, der findes, til Leg og Idræt; den har
en egen Evne til at ægge Ungdommen til
kraftig Bevægelse. Den Motion, B. giver, er af den
bedste Art, idet den foregaar i det fri og først
og fremmest bestaar i Løb. Ved Løb sættes
nemlig Legemets største Muskelgrupper i
kraftigt Arbejde, uden at Brystkassen fæstnes og
Aandedrættet hæmmes derved; af saadan
Motion taales der et betydeligt Maal uden Fare
for Overanstrengelse. Dog maa det fremhæves,
at i Overgangsalderen, da Udholdenheden er
nedsat, bør f. Eks. voldsomt Fodboldspil
undgaas, hvad der lader sig gøre ved at sætte Maalene
tættere sammen og formindske Spillepladsen.

B., hvor det ene Hold kæmper mod det
andet, har ved Siden af deres legemsudviklende
Bet. ogsaa Evne til at udvikle visse sjælelige
Egenskaber hos deres Dyrkere. De lærer
Lovlydighed, deres Retsbegreb skærpes; thi aldrig
er Ungdommen strengere og retfærdigere i sin
Dom, end naar det gælder Brud ell. Svig mod
Legens Love. De lærer at underordne sig
Hensynet til det fælles bedste og at sætte egne
Ønsker til Side; de lærer at handle hurtigt og
selvstændigt, og deres Kammeratskabsfølelse
fremmes.
<i>K. A. K.</i>
</chapter>

<chapter name="Boldspil-Union, Dansk">
<b>Boldspil-Union,</b> <sp>Dansk</sp>, stiftet 18. Maj 1889,
er en Centralorganisation, dannet af de lokale
Boldspil-Unioner i Danmark med det Formaal at
fremme Boldspil her i Landet. Den omfattede
1913: Kjøbenhavns B. (13 Klubber, 2575 aktive
Medlemmer), Bornholms B. (5 Klubber, 369
