de bib. Skr's Tilblivelse, der behandles i den
<sp>bibelske Indledning</sp> (s. d.). Den
gammeltestamentlige »Teologi« maatte herefter blive
en Fremstilling af den gammeltestamentlige
Religions Historie, og paa Løsningen af denne
Opgave har der i det forløbne Aarh. været
arbejdet med en overordentlig Energi med
Benyttelse af den efterhaanden vundne sikre
Indsigt i de gammeltestamentlige, kanoniske og
efterkanoniske (se <sp>Apokryfer</sp> og
<sp>Pseudepigrafer</sp>), Skrifters Tilblivelse og af det
forøgede Kendskab til de gl. orientalske
Religioner i det hele. Om de talrige nyere
betydningsfulde Arbejder af de Wette, Vatke,
Oehler, Kuenen, H. Schultz, R. Smend,
Dillmann, E. Kautzsch, Stade-Bertholet, Duff,
König o. a., se <sp>J. Jacobsen</sp>, »Om den
gammeltestamentlige Teologi som teol. Disciplin«,
1912. Den nytestamentlige Teologi har haft
vanskeligere ved at finde sin Metode. Forskellen
i Behandlingsmaaden hidrører navnlig fra den
forsk. Stilling til Spørgsmaalet, om den
virkelig helt kan frigøres fra Dogmatikken, og om
den skal begrænses til at omhandle det ny
Test.'s Kristendom ell. omfatte (henh. afløses
af) en Fremstilling af den ældste Kristenheds
Religion. Se herom <sp>J. P. Bang</sp>, Om
Muligheden af en »bib. Teologi« i »Teol. Tidsskr.«
1899—1900. Nyere betydningsfulde
Fremstillinger bl. a.: <sp>B. Weiss</sp>, »Lehrbuch der bibl.
Theol. des Neuen Test.« (7. Udg. 1903); <sp>H.
Holtzmann</sp>, »Lehrbuch der neutest. Theol.«
I—II (2. Udg. 1911); <sp>Feine</sp>, »Theologie des
Neuen Test.« (2. Udg. 1912); <sp>Wernle</sp>, »Die
Anfänge unserer Religion« (2. Udg. 1904);
<sp>Weinel</sp>, »Bibl. Theol. des Neuen Test.« (2.
Udg: 1913).
<i>J. C. J.</i>
</chapter>

<chapter name="Biber, Heinrich Johann Franz von">
<b>Biber,</b> <sp>Heinrich Johann Franz von</sp>,
tysk Violinvirtuos (1644—1704), Kapelmester i
Salzburg. Som Violinspiller nød han stort Ry,
gjorde 1685 en stor Kunstrejse gennem
Tyskland, Frankrig og Italien, stærkt fejret overalt.
Efter sin Optræden i Wien blev han af Kejser
Leopold optaget i den tyske Rigsadel, ligeledes
i Bayern blev der vist ham stor Ære. B.'s
Violinkompositioner nød stor Anseelse, to
Samlinger Sonater for Violin (3-, 4- og
5-stemmige) er udkomne i Nürnberg. (Nyudgaver i
»Denkmäler d. Tonkunst in Oesterreich«, Bd V).
For Kirken i Salzburg skrev han endvidere
forsk. Kirkemusik.
<i>A. H.</i>
</chapter>

<chapter name="Biberach">
<b>Biberach</b> [↱bi.b<sub>ə</sub>raк], By i Kongeriget
Württemberg, Prov. Donaukreis, 532 m o. H. ved Riss
(et lille Tilløb til Donau) og ved
Statsbanelinierne Bretten-Friedrichshafen og
B.—Ochsenhausen, har (1910) 9360 Indb., driver
Industri i Jern (Landbrugsmaskiner, Pengeskabe
o. s. v.), Bliklegetøj, Vogne, Klokkestøberi o. s. v.
samt Handel, især med Frugt og Kvæg. B. er
endnu omgivet med Mure og Taarne og har et
middelalderligt Præg. Hovedkirken er fra 12.
Aarh. Uden for Teatret staar en Statue af
Wieland, der er født i Omegnen af Byen
(Landsbyen Oberholzheim). B. blev 1312 en fri
Rigsstad. Reformationen indførtes 1521, og B.
hørte til det Schmalkaldiske Forbund. 1634 og
1646 blev B. erobret af Svenskerne. 2. Oktbr
1796 og 9. Maj 1800 sejrede Franskmændene
ved B. over Østerrigerne. 1802 kom B. under
Baden og 1806 under Württemberg.
<i>G. Ht.</i>
</chapter>

<chapter name="Bibernelle">
<b>Bibernelle</b> (<i>Poterium</i> L.), Slægt af Rosenfam.
En enkelt Art, <sp>Blodstillende B.</sp> ell.
<sp>Pimpernelle</sp> (<i>P. sanguisorba</i> L.) forekommer
hist og her i Sydsverige og Danmark paa
Kalkgrund. Den er en fleraarig Urt med ulige
finnede Blade; Blomsterstanden danner et
kugleformet Hoved, hvori de øverste Blomster er
hunlige, de nederste hanlige og de mellemste
tvekønnede. Blomsterne har 4 grønne til brune
Bægerblade, ingen Krone og talrige
Støvdragere. De to Grifler er penselformede;
Bestøvningen foregaar ved Vindens Hjælp. Den
dyrkes som Suppeurt i Mellemeuropa; Bladene var
tidligere officinelle.
<i>A. M.</i>
</chapter>

<chapter name="biberon">
<b>biberon</b> [bi↱brǡ] (fr., af lat. <i>bibere</i>, drikke),
Dieflaske. — I gl fr. Fajanceindustri kendt som
et vaseformet Kar paa Fod, med (oftest 3)
Hanke baade paa Bryst og over Halsen samt
Tud. Anvendes som Drikkeflaske for
Sengeliggende og Pattebørn.
</chapter>

<chapter name="Biebesco, Dimitri Barbo og Georg">
<b>Biebesco</b> [-sku], 1) <sp>Dimitri Barbo</sp>, rum.
Fyrste (1801—69), uddannedes 1817—21 i Paris
og blev Arving efter en Onkel, Fyrst <sp>Stirbey</sp>,
hvis Navn han antog. Han tog 1821 Del i
Fyrst Ypsilanti's Opstandsforsøg og var 1834
Sekretær for den Kommission, som affattede
det organiske Statut for de to rum. Landskabers
Styrelse. 1837—41 var han Justitsminister i
Valakiet og 1842 sin Halvbroder Georg B.'s
Medbejler ved Hospodar-Valget. Han var derefter
1843—48 hans Indenrigsminister og blev 1849
hans Efterfølger, dog aldeles afhængig af Rusland.
Da russ. Tropper Oktbr 1853 rykkede ind
i Landet, forlod han det og gik til Wien; vendte
Septbr 1854 tilbage og gennemførte Zigeunernes
Frigørelse, samt virkede efter sin Afgang
1856 for en Forening af Moldau og Valakiet.

2) <sp>Georg</sp>, rum. Fyrste (1804—73),
uddannedes 1817—24 i Paris og var under den russ.
General Kisselev's Styrelse 1829—34
Statssekretær i Valakiet. Som Medlem af
Bojar-Forsamlingen 1841—42 var han en af Oppositionens
Ledere imod Fyrst Alex. Ghika, og efter at
denne var styrtet 1842, valgtes han til Hospodar
i Valakiet. Som saadan søgte han at fremme
Landets materielle Opkomst og fik Toldgrænsen
mod Moldau ophævet. Ogsaa viste han stor
Iver for at udbrede fr. Sprog og Skikke, men
stod ellers helt under Ruslands Indflydelse. 22.
Juni 1848 udbrød en Opstand i Bukarest, som
tvang ham til at give en ny, frisindet Forfatning
og udnævne et radikalt Ministerium; men
da Ruslands Sendemand gjorde Indsigelse
derimod, nedlagde han Regeringen 26. Juni og
drog til Østerrig. Han vendte hjem 1856, stemte
selv for de to rum. Landes Forening under en
udenlandsk Prins og var 1859 en af
Kandidaterne ved Fyrstevalget i Valakiet.
<i>E. E.</i>
</chapter>

<chapter name="Bibiena">
<b>Bibiena</b> [bi↱b<sub>i</sub>æna] (<sp>Bibbiena</sp>), bolognesisk
Kunstnerfamilie, af hvis Medlemmer ikke
mindre end 8 særligt beskæftigede sig med
Teaterbygning og scenisk Dekoration i rig dekorativ
Barokstil (Borromini's og Pozzo's Retning), og
som p. Gr. a. deres Vandringer har Bet. for
denne Stilretnings Udbredelse til Østerrig og
Tyskland. Fremhæves kan
