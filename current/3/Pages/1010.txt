<chapter name="brevi manu">
<b>brevi manu</b> (lat.: »med kort Haand«) vil
sige: kort og ligefremt, uden Formaliteter. —
Udtrykket bruges i Administrationens
Forretningssprog, naar en indkommet Skrivelse
sendes videre uden ny officiel Skrivelse, men blot
med en formløs Paategning; f. Eks.: »afgives
b. m. til den og den med Bemærkning at o. s. v.«
— I den romerretlige Terminologi betegner
<i>traditio br. m.</i> det Forhold, at en Person, der hidtil
har besiddet en Ting som Bruger, Bestyrer,
Depositar, Panthaver, Finder ell. i anden lgn.
Egenskab, gaar over til at blive Ejer af den.
Ejerskiftet medfører i slige Tilfælde intet
Besidderskifte. Modstykket hertil er <i>Constitutum
possessorium</i> ɔ: det Forhold, at en Ejer sælger
sin Ting, men i en ell. anden Egenskab
beholder Besiddelsen paa den andens Vegne.
<i>E. T.</i>
</chapter>

<chapter name="brevis">
<b>brevis</b> (lat., underforstaaet <i>nota</i>, »kort
Node« = 1/2 ell. 1/3 <i>longa</i>, alt efter den
foreskrevne Mensur, se <sp>Mensuralmusik</sp>),
Betegnelse for den dobbelte Heltaktsnode; Tegnet
for den er |⚌|, men i moderne Optryk af
ældre Musik betegnes den ofte ved |<img></img>|. I
Mensuralmusikken benyttes den ofte som
Taktenhed, nutildags forekommer den kun i den
saakaldte stor alla-breve-Takt (2/1).
<i>S. L.</i>
</chapter>

<chapter name="brevitatis causa">
<b>brevitatis causa</b> (lat.), for Kortheds Skyld.
</chapter>

<chapter name="breviter">
<b>breviter</b> (lat.), i Korthed.
</chapter>

<chapter name="Brevkort">
<b>Brevkort</b> er den postale Betegnelse for Kort,
der sendes aabne uden Omslag. B. fremstilles
af de forsk. Landes Postbestyrelser, dels som
enkelte, dels som dobbelte (B. med
vedhængende Svarkort), med paatrykt Frimærke af forsk.
Værdier. Adressatens Adresse skal anbringes
paa B.'s Forside. De fleste Lande,
deriblandt Danmark, forbeholder dog hertil
kun den højre Halvdel af Forsiden,
hvorimod Afsenderen har fri Raadighed over
Kortets Bagside og den venstre Halvdel af
Forsiden, og i Overensstemmelse hermed er de af
Postbestyrelserne fremstillede B.'s Forside ved
en Streg delt i 2 Dele. Dobbelte B. bestaar af
2 ved den øverste Rand sammenhængende og
over denne sammenbøjede Kort uden Lukke,
der hvert især er udstyret som enkelte B., dog
at der er paatrykt dem en Tilkendegivelse af,
at det ene er bestemt til Svarkort, hvorhos de
er saaledes indrettede, at Forsiden paa
Svarkortet vender ind mod Forkortets Bagside.
Svarkortet kan af den opr. Adressat frarives
og benyttes til Korrespondance, uanset om det
forsendes til den opr. Afsender, i den
internationale Forbindelse dog kun, naar det sendes
til det Land, hvis Frimærke det bærer. B. kan
ogsaa fremstilles af Private, dog at selvfølgelig
Frimærker ikke maa gengives paa saadanne.
M. H. t. Papirets Tykkelse og Konsistens maa
de ikke afvige væsentlig fra de officielle B.
Størrelsen maa ikke overskride 14 cm i
Længden og 9 cm i Bredden og ikke være under
10 cm i Længden og 7 cm i Bredden. Naar
undtages, at det paa B. er tilladt, foruden de til
Frigørelsen anvendte Frimærker, at klæbe
Sedler af Størrelse ikke over 2 X 5 cm,
indeholdende Adressatens Navn og Adresse samt
Afsenderens Navn og Adresse, og paa
Bagsiden og den venstre Halvdel af Forsiden at
anbringe Vignetter ell. Fotografier paa meget
tyndt Papir (Hindepapir, Silkepapir) paa
Betingelse af, at de hænger fuldstændig sammen
med Kortet, er det Publikum forbudt at klæbe,
hæfte ell. føje nogen anden Genstand til B.
<i>Fr. O.</i>
</chapter>

<chapter name="Brevlitteratur (se Brev (Historie))">
<b>Brevlitteratur,</b> se <sp>Brev</sp> (<sp>Historie</sp>).
</chapter>

<chapter name="Brevmalere (se illuminere)">
<b>Brevmalere,</b> se <sp>illuminere</sp>.
</chapter>

<chapter name="Brevpenge">
<b>Brevpenge</b> kaldes, særlig efter ældre
Sprogbrug, de Sportler, der erlægges som Betaling
for Dokumenters Tinglæsning o. l. Ekspeditioner.
</chapter>

<chapter name="Brevsamlingssted (se Postvæsen)">
<b>Brevsamlingssted,</b> se <sp>Postvæsen</sp>.
</chapter>

<chapter name="Brevskriver">
<b>Brevskriver.</b> Reglement for Hof- og
Stadsretten i Kbhvn. § 12 foreskriver, at der foruden
Justitssekretæren skal være en anden
Sekretær ell. B. i Retten, som skal modtage Skøder,
Panteobligationer m. v., der indleveres til
Retten, for at besørge disse tinglæste og
protokollerede. Det Kontor under Hof- og Stadsretten
(med 3 B.), som besørger Tinglæsning, kaldes
derfor endnu officielt
<sp>Brevskriverkontoret</sp>, medens det i daglig Tale kaldes
<sp>Pantekontoret</sp>.
<i>K. Hch.</i>
</chapter>

<chapter name="Brevtelegrammer">
<b>Brevtelegrammer</b> er en billig Form for
Telegrammer, hvis Indhold ikke kræver en saa
hurtig Befordring som andre Telegrammer. De
ekspederes i Alm. kun imellem bestemte Byer
ell. Landsdele og kun undtagelsesvis i
international Trafik. I Danmark ekspederes B.
affattede paa Dansk siden Jan. 1910 imellem
nogle faa store Stationer. Danske B. befordres
efter alle andre Telegrammer og udsendes paa
Adressestedet ikke pr Bud, men pr Post ell.
imod et Tillægsgebyr pr Telefon til Adressaten.

Imellem Danmark—Norge og
Danmark—Sverige ekspederes siden Jan. 1914, dog kun
mellem faa større Stationer, B., der er indleverede
imellem Kl. 7 Aften og 12 Nat, i Løbet af
Natten; de udsendes af Adressestationen pr Post
til Adressaten, men kan imod et Tillægsgebyr
udsendes pr Telefon. De skal skrives paa Dansk,
Norsk ell. Svensk. B. er hidtil kun blevne
ekspederede i ringe Omfang; der synes hos
Publikum at være en vis Træghed imod deres
Anvendelse.

Af andre Lande, der benytter B., kan nævnes
Amerika, Belgien, Kanada, Frankrig, Italien,
Rusland, Tyskland, Ungarn og Østerrig. —
England ekspederes om Søndagen
<sp>Telefonbreve</sp>, der indleveres paa Telefonstationerne, pr
Telefon fra Stationerne til Telefonabonnenter.
<i>M. G.</i>
</chapter>

<chapter name="Brewer">
<b>Brewer</b> [↱bru.ə], By i U. S. A., Stat Maine
ligger paa den østlige Bred af Penobscot River
lige over for <sp>Bangor</sp> og er at betragte som
en Fabrikforstad til denne By. (1910) 5667 Indb.
<i>H. P. S.</i>
</chapter>

<chapter name="Brewer, John Sherren">
<b>Brewer</b> [↱bru.ə], <sp>John Sherren</sp>, eng.
Historiker, f. i Norwich 1810, d. 1879. Han
virkede som Lærer i eng. Litt. ved <i>Kings College</i>
i London, syslede meget med ældre
Kirkehistorie, men størst Bet. har han som Udgiver. Han
paabegyndte 1862 Udgivelsen af <i>Calendar of
letters and state-papers, foreign and domestic, of
the reign of Henry VIII</i> og offentliggjorde
sammen med Bullen <i>Calendar of the Carew papers</i>
(1867—73, 6 Bd), en, Biblioteket i Lambeth
tilhørende Samling af Akter, vedk. Irland i 16.
Aarh. Efter hans Død udkom <i>English studies,
or Essays in english history and litterature</i>
(1881).
<i>Kr. E.</i>
</chapter>
