Sidevæg, er der i hver af dens Sidelister c. 5 cm
under Bærelisten anbragt enten en Krampe ell.
et Søm, der rager 5 mm frem. I ethvert Stade
bør der være et Vindue og et Træindskud, som
begge skal passe saaledes, at de er lette at
flytte og dog slutter bitæt. Træet i Vinduet bør
være 1,2 cm tykt og 5 cm bredt. Vinduet bør
mangle 1 cm i at naa Bunden for ikke at knuse
Bier, naar det flyttes, ell. give Plads til Voksmøllet.
Den under Vinduet værende Aabning
dækkes med en løs Træliste, der er 2,5 cm
paa hver Side og af samme Længde som
Husets Lysning. Boligen bør have dobbelte Vægge
ud for Underrummet samt dobbelt Bund, og
saavel de indvendige Vægge som Bunden bør
være 1,2 cm tykke og af godt Fyrretræ. Til at
dække over Rammerne i Underrummet
anvendes Dækbræder; disse bør være 6 mm
tykke og 7,5 cm brede, saa at de lige dækker
over 2 Rammer, og de bør hvile i en Fals. Til
Pakning over Dækbræderne anvendes et Par
Lag Aviser og derover et Par Lag Sække ell.
en Sæk halvt fyldt med Hakkelse. Den
udvendige Beklædning bestaar af Jalousibræder. I
Stadets ene Gavl bør der være en Indgang,
der er c. 1 cm høj og af samme Bredde som
Husets Lysning. Under Indgangen anbringes
Flyvebrættet, der bør være til at klappe op,
saa at det tillige kan benyttes til Skyggebræt
om Vinteren og i det tidlige Foraar. Paa Stadets
ene Side ud for den 11.—13. Ramme maa
være en mindre Indgang, 1 cm høj og 5 cm
lang med et Flyvebræt. Denne Indgang har
stor Bet., dels ved Dannelsen af Kunstsværme,
ved Befrugtning af unge Dronninger og til
Udgang for Dronerne, naar der er anbragt
Afspærringsgitter i Stadet. Overrummet bør
være saa højt, at det giver god Plads til mindst
et Magasin med Helrammer i Højden og med
Pakning over. Magasinerne er aabne Kasser
af tyndt Træ med Fals til Rammerne at hænge
i, og hvert Magasin bør være saa stort, at det
kan optage 8 Halvrammer Kvadr. Fods ell. 10X12.
I Lavnormalstaderne anvendes nu mest samme
Rammestørrelse i Magasinerne som i Underrummet,
nemlig Lavnormalrammen, som er 36,6
cm bred og 22,2 cm høj, udvendig Maal. Taget
bør være tækket med Zink, i hver Gavl bør
være en Ventil, 5 cm i Diameter; den ene
dækkes med fortinnet Jerntraadsnet for at hindre
Rovbier og Hvepser fra at trænge ind i Stadet,
i den anden anbringes en Bitømmer (en Tragt
af fortinnet Jerntraad), hvis Spids rager 2 cm
uden for Gavlen, for at de Bier, som kommer
ind i Rummet mellem Pakningen og Taget, kan
slippe ud, da de i modsat Tilfælde gaar til Grunde.
Taget er fastgjort til Stadets Forende
med Hængsler, og til at holde Taget i Stilling,
naar det er oplukket, forsynes det med en
Tagholder.

B. begyndes i Reglen godt, naar man køber
en tidlig Sværm, som helst maa være kommet
fra en Familie, der har sværmet det foreg.
Aar; Dronningen i en saadan Sværm er nemlig
i sin bedste Alder og derfor frugtbar og kraftig.
Sværmens Værdi afhænger af dens Størrelse
og af Aarstiden, jo tidligere paa Sommeren,
des større er dens Værdi, fordi den da
har størst Udsigt til at faa samlet nok til
Vinterforraad, og under gunstige Forhold endog
noget Overskud. En Forsværm af alm.
Størrelse vejer 2 à 2 1/2 kg, en Eftersværm 1 à 1 1/2
kg. Sværmen købes bedst efter Vægt. 5 Kr.
pr kg er en passende Pris i Maj og første
Halvdel af Juni, 4 Kr. pr kg ved Skt Hansdag.
Sværme, som falder efter Midten af Juli, er i
Sommertrækegnene knap 2 Kr. værd pr kg.
Huset, hvori Sværmen skal indføres, bør staa
vandret, da Tavlerne ellers ikke bliver byggede
lige i Rammerne. For at Bierne snarest kan
faa fyldt Rammerne med smuk regelmæssig
Bygning, benyttes Kunsttavler. Disse bør, p. Gr.
a. at de rækker sig under Udbygningen, være
1 cm mindre paa hver Led, end Rammen er
indvendig. For at Kunsttavlen ikke skal falde
ned under Udbygningen, maa Rammen traades.
Til 10X12 vil 4 og til Lavnormal 6 lodrette
Traade være passende. De yderste Traade i
Rammen anbringes 1 cm fra Rammens
Sidelister. Mellemrummet imellem disse Traade
deles i henh. 3 ell. 5 lige store Dele. Med et
Fladbor (2 mm) stikker man Huller saavel i
Bære- som Underlisten. For at lette Arbejdet,
saa at det kan gaa hurtig fra Haanden,
afsættes Mærker til Hullerne paa en tynd Liste, der
benyttes som Maaleliste. Til Traadning
anvendes fortinnet Jerntraad Nr. 28, der afmaales
i passende Længder. Traadens ene Ende
fastgøres mellem Rammens Side og Underlisten,
hvorefter den anden Ende af Traaden føres
gennem det nærmeste Hul i Underlisten op til
Bærelisten og gennem denne hen til næste Hul,
gennem dette til Underlisten o. s. v.; til Slut
fastgøres Traaden ved at føres ind mellem
Underlisten og Sidelisten. Den overflødige
Ende af Traaden afklippes. Kunsttavlen
lægges oven paa Traadene og skydes tæt op mod
Bærelisten. Derefter holdes Rammen saaledes,
at Bærelisten vender nedad i en skraa Stilling
(c. 45°). Derpaa hældes godt renset, smeltet
Bivoks ned i den V-formede Rende, som
Bærelisten og Kunsttavlen danner. Naar Rammen
holdes i den rette Stilling, og Vokset er passende
varmt, løber det nedad langs Bærelisten
og fastlodder Kunsttavlen til denne. Naar
Vokset er stivnet, vendes Rammens anden Side
opad og fastloddes. Loddelampen »Rapid«, der
bestaar af en lille Spritlampe, hvorpaa er
fastloddet et Blikrør, er et godt Redskab til
Fastlodning af Kunsttavler. Et andet Redskab, som
er nødvendigt at anskaffe, er en Tavleblok; det
bestaar af et Bræt 1 cm tykt og 5 mm mindre
end Rammens indvendige Maal, og paa hvis
ene Side er fastslaaet et Par 3 cm brede og
1 cm tykke Lister, der rager 1 cm uden for
Brættet. Blokken gøres vaad. Rammen med
den fastloddede Kunsttavle lægges paa
Blokken med Traadene opad. En Tavlespore, hvis
Hjul er varmet i en Spritflamme, føres langs
Traaden fra Underlisten op imod Bærelisten
med en Fart, saa at Kunsttavlens Cellekanter
smeltes om Traaden og denne fastloddes i
Mellemvæggen. Rammerne indhænges i Huset og
vendes saaledes, at Traaden er fremad mod
Indgangen. Dækbræderne lægges over de
indhængte Rammer, og Vinduet trækkes 30 cm
