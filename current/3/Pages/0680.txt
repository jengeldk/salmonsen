tæt beklædt med lange og bløde Uldhaar, der
er hvide, fordi det indre Rum er luftfyldt,
undertiden gule. De er af forsk. Længde (1—4
cm) og mere ell. mindre snoede; de tykke
Vægge bestaar væsentlig af ren Cellulose (c. 90 %);
se nærmere <sp>Bomuld</sp>. De talrige Kulturformer
af B. lader sig henføre til flg. 3 Arter:
<i>Gossypium barbadense</i> L. er en lille Busk med gule
Blomster; Ulden lader sig let løsne fra Frøet,
og dets Skal er da ganske nøgen; Haarene er
meget glatte og glansfulde. Denne Art, som
Spanierne fandt dyrket, da de kom til
Sydamerika, kultiveres nu især i de sydlige
forenede Stater, Brasilien, Peru og desuden i
Nordafrika. Varieteten <i>Peruvianum</i> har særlig
store Kapsler. — Frøulden hos <i>G. herbaceum</i>
L. og <i>G. arboreum</i> L. lader sig vanskeligere
skille fra Frøskallen, og mellem de lange Haar
findes en filtagtig Beklædning af tætte, korte
Haar. <i>G. herbaceum</i> er urteagtig, 1/2—2 m høj,
i Troperne to- ell. fleraarig; uden for Troperne som
oftest kun eenaarig; den har brede og ægformede
Bladlapper og gule, forneden røde Kronblade;
den blomstrer i Maj—Juni. I Troperne bliver
den to ell. fl. Aar gl, men er andensteds kun
eenaarig og urteagtig; den er den mindste af
de dyrkede B., 1/2—2 m høj. For over 2000 Aar
siden har denne B. været dyrket i Ostindien
og Arabien, og Kulturen førtes paa
Alexandertogets Tid til Grækenland. Nu dyrkes den i det
tropiske Afrika, i Sydeuropa, Lilleasien og
Indien og er tillige den mest dyrkede Art i de
forenede Stater, hvortil den kom c. 1774; selv
i en aarlig Middeltemp. af 18° kan den trives;
paa Bjergene i Troperne kultiveres den indtil
en Højde af 1300 m. <i>G. religiosum</i> L. og <i>G.
hirsutum</i> L. menes at være Varieteter af <i>G.
herbaceum</i>. Den første, som har rent gule Blomster
og gul Frøuld, dyrkes navnlig i Kina og
Bagindien. <i>G. hirsutum</i> er stærkere haaret end
Hovedarten, og Frøenes korte Haar er grønlige;
den dyrkes mest i Amerika. Den tredie Art,
<i>G. arboreum</i> L., er en Busk af c. 3 m's Højde;
den har lancetdannede Bladlapper og
purpurrøde Blomster. Arten hører hjemme i det
tropiske Afrika, hvor den vokser vildt paa fl.
Steder, og dyrkes især i Arabien og Ægypten.

<sp>Kultur.</sp> — Bl. de forsk. Kulturformer, der
kan henregnes til ovenn. Arter, siges de
træagtige, som Regel, at give bedre Uld end de
urteagtige. Dyrkningen af dem alle er især
henvist til tropiske ell. subtropiske Egne og
foregaar bedst i Lande med en Middeltemp. af
25—30°. Særlig gunstige er Forholdene paa
Østkysten af Nordamerika, i Florida, Georgia og
Sydkarolina; men for øvrigt strækker Kulturen
sig til c. 35° n. Br. (Nordkarolina, Tennessee,
Arkansas etc.). Desuden dyrkes B. paa
Bahama-Øerne, de store Antiller, og i Sydamerika:
Brasilien, Paraguay, Uruguay og en Del af La
Platastaterne. I Kina og Japan gaar Kulturen
til 41° n. Br. Til Middelhavslandene indførtes
B. af Araberne, som kaldte den Kutu (jfr det
fr. <i>cotton</i>, det eng. <i>coton</i> og <i>kattun</i>). Kulturen
gaar til Krim (45°); for øvrigt dyrkes B. her
paa Peloponnes, ved Neapel, paa Sicilien og i
det sydlige Spanien, men Kulturen af B. er i
Europa uden større Bet. I Afrika er Kulturen
udbredt til visse Dele af Guinea, Algier,
Abessinien, de sydlige Egne o. fl. St. —
Bomuldsmarken, som let maa kunne overrisles, deles i
2 m brede Bælter; i en Afstand af 1/2—1 m
saas Frøene i Huller, fl. i hvert Hul
(Marts—Apr.). Senere fjernes de svageste unge Planter,
og de tiloversblevne beskæres saaledes, at de
bliver stærkt buskede. 5 Maaneder efter
Udsæden begynder Høsten, som p. Gr. a.
Kapslernes ulige Modning strækker sig over et langt
Tidsrum. B. kræver megen Regn, medens
Kapslerne udvikler sig, thi under Tørke bliver

<img>Gren med Blomster og modne Frugter af
<i>Gossypium barbadense</i>.</img>

<img>Blomstrende Gren af <i>Gossypium herbaceum</i>.</img>
