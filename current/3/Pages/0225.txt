<sp>Temp</sp>. i Kuben er c. 25°; men i den stærkt
rugende og arbejdende Bistat stiger den til 35°.
<sp>B. ligger ikke i Dvale</sp> om Vinteren, men
tilbringer den sammenstuvede i store Masser
paa de midterste Kager. Undertiden opløses
disse Masser, og Sulten tilfredsstilles ved
Hjælp af den i Forraadskamrene gemte
Honning. Hele Vinteren igennem synes B. ikke
at ekskrementere; men i det tidlige Foraar,
kun ved 9—10°, forlader de Kuben, skiller sig
af med Ekskrementerne (»Renselsesudflugt«),
og derpaa begynder Foraarets store Pudsning
og Renselsesarbejder i Kuben. (<sp>Litt</sp>.:
<sp>Huber</sp>, <i>Nouvelles observations sur les abeilles</i>
[2. Udg., Paris 1814, 2 Bd]; <sp>Girdvoyn</sp>,
<i>Anatomie et physiologie de l'abeille</i> [Paris
1875]).
<i>C. W-L.</i>

<img>Fig. 4. Bikage.</img>
</chapter>

<chapter name="Bierbaum, Otto Julius">
<b>Bierbaum</b> [↱bi.rba^um], <sp>Otto Julius</sp>, tysk
Forfatter, f. 28. Juni 1865, d. 1. Febr 1910.
Han studerede i Zürich, Leipzig, München og
Berlin, men opgav hurtig Studierne til Fordel
for literær Virksomhed. B. blev 1892 Redaktør
af »Freie Bühne«, som samtidig fik Navnet
»Neue deutsche Rundschau«, grundede senere
Kunsttidsskriftet »Pan« og skrev Monografier
over Kunstnere som Fritz von Unde og Fr.
Stuck. B. har fremdeles gjort sit Navn
bekendt ved Digte, Noveller og dramatiske
Arbejder, af hvilke især »Lobetanz« og »Gugeline«
kan fremhæves. Han har ogsaa staaet
Überbrettlbevægelsen nær og udg. tyske Sange og
Viser.
<i>C. B-s.</i>
</chapter>

<chapter name="Bierfiedler">
<b>Bierfiedler</b>[↱bi.rfi.dl<sub>ə</sub>r] (tysk, af <i>Bier</i>, Øl
og <i>fiedeln</i>, at gnide paa Violin), en, som spiller
(til Dans) paa Kroer og Værtshuse; en tarvelig
Violinspiller.
</chapter>

<chapter name="Bierfreund, Theodor">
<b>Bierfreund</b> [↱bi.rfrå^ynt], <sp>Theodor</sp>, dansk
Forf., f. i Odense 17. Maj 1855, d. smst. 16. Maj
1906. B. var i sin Ungdom knyttet til praktisk
Virksomhed (Maskinfaget) og blev først Student 25
Aar gl. Med betydelig Alsidighed, med udprægede
kunstneriske og æstetiske Interesser —
ogsaa med en Del Overfladiskhed — har B.
udfoldet en ikke helt ringe Forfattervirksomhed.
Efter at et ubetydeligt lille Arbejde 1891
havde skaffet B. Doktorgraden, udsendte han
Aaret efter sit første større Værk »Kulturbærere«,
en Samling Studier fra Renaissancen,
og fortsatte disse med en Bog om »Shakespeare«
(1898), utvivlsomt B.'s betydeligste og
originaleste Arbejde, og med en mindre,
kunsthistorisk Monografi om »Rembrandt« (1900).
Stærkt kunstbegejstret, som B. var, gjorde han hyppige
Rejser til Italien, og en Frugt heraf blev hans
2-Binds Værk »Florens« (1901—04), et Arbejde,
som til Trods for adskillige Særheder og
anfægtelig Originalitet viste, at dets Forfatter var
en baade aandfuld og kundskabsrig Mand. For
at skaffe Penge til sit egl. Forfattervirke og
sine Rejser skrev B. fremdeles en Række
Underholdningsromaner (»Ira«, »En Sommerdrøm«
m. fl.).
<i>J. Cl.</i>
</chapter>

<chapter name="Bierley">
<b>Bierley</b> [↱bi.<sub>ə</sub>£i] (<sp>North-B.</sp>), By i det
nordlige England, Grevskabet York, West-Riding,
inkorporeret Forstad til <sp>Bradford</sp>, har
(1911) 15977 Indb., Industri i Jern, Kul- og
Jernminer.
<i>G. Ht.</i>
</chapter>

<chapter name="Biermann, C. (se Ehrenschild)">
<b>Biermann</b> [↱bi.r-], <sp>C.</sp>, se <sp>Ehrenschild</sp>.
</chapter>

<chapter name="Biermann, Eduard og Gottlieb">
<b>Biermann</b> [↱bi.r-], 1) <sp>Eduard</sp>, tysk Maler
f. 26. Juli 1803, d. 16. Juni 1892, studerede
under Schinkel Dekorationsmaleriet, men vendte
sig derefter til Landskabskunsten, som han
behandlede i som Regel store, dekorativt holdte
Billeder med Emner fra Alpenaturen; hans
bekendteste Arbejde: »En Aften paa Højalperne«.
En Rejse til Dalmatien gav ham Stof til 16
interessante Akvareller (bl. a. »Hunyades' Borg
i Solnedgang«). B. var en af de første berlinske
Repræsentanter for det landskabelige Akvarelmaleri
og har i det hele haft megen Indflydelse
paa Landskabsmaleriets Udvikling i Berlin.

2) <sp>Gottlieb</sp>, tysk Historie- og
Portrætmaler, f. 1824 i Berlin, d. 1898 smst., Elev af
Berlin-Akademiet, senere af Cogniet i Paris.
Han udstillede først Historiemalerier (bl. a.
»Gustaf Adolf's Død«) og Genrebilleder fra det
ital. Folkeliv, men vandt først ret et Navn ved
sine Portrætter, særlig fra den elegante
Dameverden.
<i>A. Hk.</i>
</chapter>

<chapter name="Biermer, Magnus">
<b>Biermer</b> [↱bi.rm<sub>ə</sub>r], <sp>Magnus</sp>, tysk
Socialøkonom, f. i Bern 22. Novbr 1861, <i>Dr. philos.
& jur.</i>, siden 1900 Prof. i Giessen. B. hans
mange Skr, der for største Delen omhandler
Penge- og Bankvæsen, samt Handels- og
Socialpolitik, skal fremhæves: »Die Goldwährung«
(1898), »Fürst Bismarck als Volkswirt« (1899),
»Vorlesungen über Geld- und Währungsfragen«
(1901), »Grundzüge der Sozial- und Gewerbepolitik«
(I—III, 1901—02), »Die Entwickelung
des deutschen Notenbankwesens« (1903), »Die
deutsche Geldverfassung« (3. Opl. 1908),
»Teuerung und Geldwert« (1912). B. tilhører politisk
det national-liberale Parti.
<i>K. V. H.</i>
</chapter>

<chapter name="Biernatzki, Johann Christoph">
<b>Biernatzki</b> [bi.r↱natski]. <sp>Johann
Christoph</sp>, holstensk Forf. (1795—1840), studerede
Teologi i Jena og Kiel og blev, efter at have
taget Eksamen, Præst paa Hallig Nordstrandischmoor,
hvor han oplevede den forfærdelige
Stormflod Febr 1825. Han beskrev sine Oplevelser
