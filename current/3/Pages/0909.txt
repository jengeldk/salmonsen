3) Fast anbragte automatiske
Slukningsredskaber.

Klasse 1. De herhen hørende Redskaber
foreligger i Hovedsagen i to Former, de saakaldte
»Fakler« og de med Fællesnavnet <sp>Ekstinktører</sp>
betegnede Apparater. Faklerne i Form af
lange Daaser indeholder et Pulver, væsentlig
tvekulsurt Natron, som ved et Kast med Daasen
strøs ud over den brændende Genstand; ved at
udelukke Luften fra denne, skal da Ilden
slukkes. Ekstinktørerne fremstilles i forsk.
Konstruktioner, men alle indeholder et Rumfang Vand
— omtr. 10 l — tilsat tvekulsurt Natron og en
Flaske med Svovlsyre,
som, naar Apparatet
skal bruges, udgydes i
Vandet og derved
udvikler Kulsyre, under
hvis Tryk det udkastes
i en tynd Straale som
af en Sprøjte.
Industrien har med Iver
kastet sig over
Fremstillingen af disse
Apparater, og hver
Fabrik finder da en ell.
anden Særegenhed, der
kan patentbeskyttes,
saaledes at Apparatet
kan udbydes til en
mere ell. mindre høj
Pris.

Den paa Fig. 1
fremstillede Ekstinktør er
et ogsaa her i Landet
alm. benyttet Apparat,
kaldet »Rex«. Efter at
det med det
tvekulsure Natron
opblandede Vand er hældt i
Beholderen, indsættes
Flasken med Svovlsyren, som foroven er lukket
med en tynd Glimmerplade, medens der i dens
Hals er anbragt en tung Kugle. Naar den skal
bruges, vendes der op og ned paa Beholderen;
Kuglen falder da ned paa Glimmerpladen og er
tung nok til at knuse den saaledes, at
Svovlsyren kommer til at blande sig med Vandet.
Beholderen er — foroven naar den staar —
forsynet med et Udløb med et kort Stykke
Slange med en Straalespids. Naar den bruges,
er Udløbet altsaa forneden og tillader
Beholderen at udtømme sig helt.

Fælles for alle Apparater af denne Kategori
er den Omstændighed, at de, naar Vandet er
udsprøjtet, først kan benyttes efter at være
ladede paa ny; naar Ilden derfor ikke er
slukket ved Anvendelsen af det ene Apparat, maa
man enten have fl. Apparater parate ell.
afvente en ny Fyldning. Fremdeles kan et
Apparat kun prøves ved helt at tømmes, og en Kontrol
er derfor mangelfuld, saa meget mere som det
jo maa paaregnes, at det kommer til at henstaa
i lang Tid uden at komme til Benyttelse.
Haandsprøjten, af hvilke der gives Former, der lige
saa let som Ekstinktøren kan betjenes af een
Mand, vil fra et Brandvæsens Standpunkt
foretrækkes, da den stadig kan holdes fyldt ved
Hjælp af en Spand Vand — men herved er man
naaet til Klasse 2: Apparater til Brandvæsenets
Brug.

Klasse 2. De egl. <sp>Brandvæsens B.</sp>
omtales nedenstaaende i opadstigende Række efter
deres Værdi for et Brandvæsen.

<sp>Haandsprøjten</sp> (Fig. 2) er en lille
enkeltvirkende Pumpe, omgivet med en Vindkedel
og anbragt i en Spand; den er forsynet med et
Stykke Slange med Straalespids og betjenes i
Reglen af 2 Mand. Den danner et særdeles
brugbart B. for Brandvæsenet, da største
Parten af de Brande, et saadant alarmeres til, er
Smaabrande, hvis Slukning kan foretages med
den, endda uden at der derved sker nogen
nævneværdig Vandskade.

<sp>Haandkraftsprøjten</sp> (Fig. 3) er den
fra gl Tid overleverede Form for en Sprøjte, i
Reglen indrettet med to Pumpecylindre og med
Værket omgivet med en Bakke, i hvilken kan
fyldes Vand, og den er indrettet til enten at tage
Vandet fra Bakken, altsaa kun virke som
Tryksprøjte, ell., naar Forbindelsen mellem Bakke
og Værk ophæves, baade som Suge- og
Tryksprøjte. Til Sprøjtens Betjening vil ordentligvis
kræves 10—12 Mand som Pumpemandskab, og
den kan i saa Tilfælde regnes at yde omtr. 200
l Vand i Minuttet.

I Byer med Vandværk og et Tryk i
Ledningerne af 4—5 Atm. vil denne Sprøjtes Rolle

<img>Fig. 1. Ekstinktør.</img>

<img>Fig. 2. Haandsprøjte.</img>
