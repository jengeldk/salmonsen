anvendes foruden som nævnt ogsaa i
Parfumeriet og Tjæren i Medicinen.
<i>K. M.</i>
</chapter>

<chapter name="Birket Mariut">
<b>Birket Mariut,</b> ægyptisk Kystsø, S. og SØ. f.
Alexandria, Oldtidens <i>Mareotis</i>, fordum omgivet
af et meget frugtbart Landskab. I Middelalderen
sank Vandstanden stærkt; en Del af Søen
tørrede ind, og Vandspejlet af Resten af Søen
kom til at ligge dybt under Middelhavet. Under
Kampene i Ægypten 1801 ledede Engelskmændene
Havvandet ind i Søen, hvorved 150
Landsbyer gik til Grunde. Mehemet Ali stræbte at
genvinde det tabte Areal, men endnu skal 40000
ha opr. frugtbar Jord være dækket af salt
Vand. En Del Salt udvindes i vore Dage af
Søen, der er omtr. 20 km lang og bred.
Vandspejlet ligger 2 1/2 m under Middelhavet.
Jernbanen til Kairo gaar for en Del igennem Søen.
<i>V. S.</i>
</chapter>

<chapter name="Birket-Smith, Sophus Laurits Henrik Christian Julius">
<b>Birket-Smith,</b> <sp>Sophus Laurits
Henrik Christian Julius</sp>, dansk Forf. og
Bibliotekar, f. i Randers 28. Apr. 1838. B.-S.
blev Student 1855, studerede en kort Tid
Medicin, derefter med megen Grundighed klassisk
Arkæologi, hvorom »Kort Vejledning i
Antikkabinettet« (1861) og »De malede Vaser i
Antikkabinettet« (1862) vidner, indtil en Ansættelse
som Assistent paa Universitetsbiblioteket 1863
gav hans Studier en noget ændret Kurs. B.-S. kom
nu ind paa et hidtil næsten udyrket Felt paa
den danske Litteraturforsknings Mark: gammel
dansk dramatisk Digtning, hvorom han i
Aarenes Løb har skrevet en Række fortrinlige
Essays, samlede i »Studier paa det gl. danske
Skuespils Omraade« 1—2 (1883—96), og hvoraf
han har besørget en Samling mønstergyldige
Udg. (<i>Ludus de Sancto Kanuto duce</i>, et
fædrelandsk Skuespil fra Reformationstiden [1868],
»Grevens og Friherrens Komedie« [1871], »De
3 ældste danske Skuespil« [1874], H. J. Ranch's
»Danske Skuespil og Fuglevise« [1876—77],
»Tobiæ Komedie« [1887], <i>Comoedia de mundo
et paupere</i> [1888]). Sine litterære Sporer havde
B.-S. omtr. samtidig vundet ved Udgivelsen af
Leonora Christine Ulfeldt's »Jammersminde«
(1869, udg. i tre Udg. og to Folkeudgaver), og
dette førte ham nærmere ind paa Studiet af
denne mærkelige Kvindes Liv. 1872 udgav han
»Leonora Christine paa Maribo Kloster«, 1879—81
»Leonora Christine Ulfeldt's Historie« (1—2).
Endelig har B.-S. udg. forsk. Biografier fra 17.
Aarh. (Sperling's Selvbiografi, oversat 1885,
Johan Monrad's Selvbiografi [1888]), en for dansk
Litteraturhistorie meget værdifuld Samling »Til
Belysning af litterære Personer og Forhold i
Slutn. af 18. og Beg. af 19. Aarh.« (1884) og
»Kbhvn's Univ.'s Matrikel 1611—1740« (1—2,
1890—94). Af »Danske Samlinger« var B.-S.
endvidere Medredaktør. 1880 blev B.-S. Chef for
Universitetsbiblioteket, som han styrede med
stor Energi og udmærket Fremsyn til sin
Afgang 1909.
<i>J. Cl.</i>
</chapter>

<chapter name="Birkevin">
<b>Birkevin</b> er den gærede Saft, der faas af
forskellige Birkearter ved om Foraaret at bore
Huller i Stammen og i disse indsætte Rør,
gennem hvilke Saften opfanges i Kar. En middeltyk
Birkestamme kan paa denne Maade i Løbet
af nogle Dage give indtil 4 kg Saft. Denne, der
indeholder en Del Sukker, drikkes dels frisk,
i hvilken Tilstand den dog kun kan holde sig
kort Tid, inden den gaar i Gæring, dels
indkoges den derfor til Sirup, der er holdbar, ell.
man lader den gære, ofte med forskellige
Tilsætninger, til B. B. og Birkesaft benyttes især
i Harzen, Østersøprovinserne og det nordlige
Sverige og Norge.
<i>K. M.</i>
</chapter>

<chapter name="Birkholm (Ø mellem Taasinge og Ærø)">
<b>Birkholm,</b> en lille, frugtbar og lavtliggende
Ø mellem Taasinge og Ærø, henhørende til
Drejø Sogn, Sunds Herred, Svendborg Amt, 96
ha med (1911) 51 Indb. Ved Stormfloden 1872
var hele Øen overskyllet, saa at kun Tagene
paa en Del Huse ragede op.
<i>H. W.</i>
</chapter>

<chapter name="Birkholm (se Løvenborg)">
<b>Birkholm,</b> se <sp>Løvenborg</sp>.
</chapter>

<chapter name="Birkmeyer, Karl Friedrich Ruprecht, Ritter von">
<b>Birkmeyer,</b> <sp>Karl Friedrich Ruprecht,
Ritter von</sp>, tysk Retslærd, f. 27. Juni 1847 i
Nürnberg, 1874 Privatdocent i München, s. A.
ekstraord. Prof., 1877 ord. Prof. i Rostock, 1886 i
München. Efter at have udgivet »Die Exceptionen
im bonae fidei judicium« (1874) og »Über
das Vermögen im juristischen Sinne« (1879)
kastede B. sig særlig over Strafferet og Straffeproces
og erhvervede sig hurtig et Navn som en
fremtrædende Repræsentant for den klassiske
Retning i Strafferetsvidenskaben. Han har bl.
a. forfattet: »Über Ursachenbegriff und
Kausalzusammenhang im Strafrecht« (1885), »Die
Lehre von der Teilnahme und die Rechtsprechung
des deutschen Reichsgerichts« (1890),
»Grundrisz zur Vorlesung über das deutsche
Strafrecht« (1890, 7. Oplag 1908), hvori han
bl. a. tager til Genmæle mod Carl Torp's
Afhandling »B. ctr. v. Liszt« i »Tidsskrift
for Retsvidenskab« XX S. 15 o. ff., »Deutsches
Strafprozessrecht« (1898) foruden en lang Række
mindre Skr og Tidsskriftafhandlinger. I sin
Bog »Was lässt von Liszt vom Strafrecht übrig?
Eine Warnung vor der modernen Richtung im
Strafrecht« (1907), rettede B., der selv hylder
en Foreningsteori, et skarpt Angreb paa den af
von Liszt ledede Retning i Strafferetsvidenskaben.
Sammen med Nagler paabegyndte B.,
støttet af en Række Modstandere af den
sociologiske Strafferetsskole, 1908 Udgivelsen af
»Kritische Beiträge zur Strafrechtsreform«; han
leverede hertil »Studien zu dem Hauptgrundsatz
der modernen Richtung im Strafrecht
»Nicht die Tat, sondern der Täter ist zu bestrafen««
(1909) og »Schuld und Gefährlichkeit in
ihrer Bedeutung für die Strafbemessung« (1914).
Under Medvirkning af E. Grueber, P. Hinschius,
K. v. Lilienthal, v. Liszt o. a. udgav B.
»Encyklopädie der Rechtswissenschaft« (1901, 2.
Opl. 1904), hvori han selv behandlede
Strafferetten. B. har desuden skrevet »Der Schutz der
editio princeps« (1899), »Die Reform des
Urheberrechts« (1900) og »Beiträge zur Kritik des
Vorentwurfs' zu einem deutschen Strafgesetzbuch«
(I—III, 1910). Af særlig Interesse for
nordisk Videnskab er hans »Kritik über die
Schrift »Prinzipien einer Strafgesetzreform.
I. Die soziale Aufgabe der Strafe. Das
Strafensystem. Von Dr. Johan C. W. Thyrén«« (Lund
1912). I »Vergleichende Darstellung des Deutschen
und Ausländischen Strafrechts« har han
bearb. »Die Bestechung« (IX Bd, 1906) og »Die
Teilnahme am Verbrechen« (II, 1908). Han er
Medudgiver af »Kritische Vierteljahresschrift
