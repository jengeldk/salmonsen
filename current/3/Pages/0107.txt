Destillerier og Bryggerier. Alle Byer er smaa:
de vigtigste er <sp>Duns</sp> (1911: 2069 Indb.), der
har afløst Greenlaw som Hovedstad, samt
Eyemouth, Coldstream og Lauder. B. sender eet
Medlem til Parlamentet. — Efter Romertiden
blev B. en Del af det angelsachsiske Kongerige
Northumberland, kom efter Slaget ved
Carham (1018) under Skotland og har talrige
Borgruiner som Minde om Kampene mellem
Englændere og Skotter i Middelalderen.
<i>G. Ht.</i>
</chapter>

<chapter name="Berwick (By i U. S. A.)">
<b>Berwick</b> [↱bə.w<sub>i</sub>k], By i U. S. A., Stat
Pennsylvania, ligger 105 km NNØ. f. Harrisburg paa
højre Bred af Susquehannah River. (1910) 5350
Indb. B. driver betydelig Industri.
<i>H. P. S.</i>
</chapter>

<chapter name="Berwick, James Fitzjames, Hertug af">
<b>Berwick</b> [↱ber<sub>i</sub>k], <sp>James Fitzjames</sp>,
Hertug af, fr. Marskal (1670—1734), Søn af
Hertug Jakob af York (senere Kong Jakob II
af England) og hans Elskerinde Arabella
Churchill, Hertugen af Marlborough's Søster.
B., der blev opdraget som Katolik i Frankrig,
deltog som ganske ung i Tyrkerkrigen (1686—87)
og udmærkede sig ved Mohacz. Efter at
være vendt tilbage til England søgte han, der
imidlertid var udnævnt til Hertug af B.,
forgæves at gøre Modstand mod Tronprætendenten
Vilhelm af Oranien; hans Soldater vilde ikke
følge ham, og sammen med sin Fader maatte
han flygte til Frankrig (1689). Samme Aar gik
han til Irland og blev efter fl. sejrrige Kampe
slaaet og saaret ved Boyne-Floden (1690). Hans
landflygtige Fader kaldte ham nu til Frankrig,
hvor han traadte i fr. Tjeneste og blev
naturaliseret. Han deltog derefter i Kampene i
Nederlandene og i den spanske Arvefølgekrig.
1705 sendt Ludvig XIV ham mod Kamisarderne
i Languedoc, hvem han undertvang med stor
Kraft og Grusomhed, og Aaret efter som
Øverstbefalende over de fr. Tropper til Italien, hvor
han (1706) erobrede Nizza. Efter at være
udnævnt til Marskal af Frankrig drog han atter
lil Spanien, sejrede ved Almanza (1707) og
udnævntes derefter til sp. Grande og Hertug
af Liria. 1714 gjorde han Ende paa den sp.
Arvefølgekrig ved Erobringen af Barcelona. B.
arbejdede stedse for Jakobitternes Sag, men
uden Held, og han tog ikke Del i Prætendentens
ulykkelige Tog til Skotland (1715). Under
Ludvig XV beklædte han forskellige høje Embeder,
men levede efter 1723 mest paa sine Godser.
1733 deltog han i den polske Arvefølgekrig,
indtog Kehl, men blev 1734 dødelig saaret ved
Belejringen af Philipsburg. (<sp>Litt</sp>.: <i>Mémoires
du maréchal de B. écrits par lui-même</i> [2 Bd,
Paris 1778]; <sp>Montesquieu</sp>, <i>Eloge
historique du duc de B.</i>; <sp>Wilson</sp>, <i>Duke of B.,
marshal of France</i> [London 1883]).
<i>Chr. Bl.</i>
</chapter>

<chapter name="Berwick-upon-Tweed">
<b>Berwick-upon-Tweed</b> [↱ber<sub>i</sub>k-<sub>ə</sub>pån-↱twi.d],
Havnestad i det eng. Shire Northumberland,
ved den skotske Grænse og ved Nordkysten af
Tweeds Munding, Knudepunkt for Jernbanerne
North Eastern og North British, har tillige
med Forstæderne <sp>Spittal</sp> (Badested) og
<sp>Tweedmouth</sp>, der ligger paa Sydkysten
af Mundingen, og med hvilken B. er forbundet
ved en gl Stenbro og en stor 658 m lang
Jernbanebro, (1911) 13075 Indb. B. udgør fra gl
Tid et særligt Grevskab. Byen har et gammeldags
Udseende og er omgivet af gamle Fæstningsværker.
Raadhuset (opført 1760) har et
45 m højt Taarn. B. har Baadebyggerier,
Jernværker og Fabrikation af Landbrugsmaskiner,
betydeligt Laksefisker! samt Handel med Korn,
Kul og Fisk. Tweeds Munding danner
Havnen, der er beskyttet ved en Stenmole. — B.
var i 12. Aarh. Skotlands vigtigste Havnestad,
men led meget i Krigene mellem Englænderne
og Skotterne, der skiftevis erobrede Byen,
indtil den 1482 kom i varig eng. Besiddelse.
<i>G. Ht.</i>
</chapter>

<chapter name="Berwin, Adolf">
<b>Berwin</b>, <sp>Adolf</sp>, tysk Musikforf., f. 30. Marts
1847 i Posen, d. 29. Aug. 1900 i Rom, studerede
hos Rust i Berlin og Dessoff i Wien. I 1880'erne
kom han til Rom, hvor han gjorde sig bekendt
ved sine musikhistoriske Foredrag. Han blev
knyttet til det rom. kgl. Konservatorium S.
Cecilia, for hvis rige Musikbibliotek han var
Overbibliotekar. Han har bl. a. forfattet en Bog
om den dramatiske Musiks Historie i Italien i
18. Aarh.
<i>A. H.</i>
</chapter>

<chapter name="Berwolde">
<b>Berwolde</b> (<sp>Beerwolde</sp>), se <sp>Bärwalde</sp>.
</chapter>

<chapter name="Berycidæ">
<b>Berycidæ,</b> en mindre Fam. af aborrelignende
Pigfinnefisk, som for en stor Del er ægte
Dybhavsformer med stor Udbredelse, — fl. Arter
lever saaledes baade ved Madeira og Japan.
En Ejendommelighed ved Fam. B. er det store
Antal Straaler i Bugfinnerne (1 Pigstraale og
6—13 Blødstraaler). B. hører til de ældste
Benfisk, talrige navnlig i Kridttiden.
<i>(H. J. P.). Ad. J.</i>
</chapter>

<chapter name="Berygtethed">
<b>Berygtethed.</b> Herved forstaas i alm. jur.
Forstand den Omstændighed, at en Person har
gjort sig skyldig i en i den offentlige Mening
vanærende Handling uden at have faaet
<sp>Æresoprejsning</sp> (s. d.). For Kvinders
Vedk. har B. ogsaa en mere speciel Bet., idet
Kønsfrihedsforbrydelser (s. d.) over for
berygtet Kvinde i det hele antages at være mindre
strafbare end over for uberygtet Kvinde. Ved
Voldtægt er dette udtrykkelig udtalt i Strfl.
Hvad der paa dette Omraade skal forstaas ved
B., er noget tvivlsomt: man kan i saa Henseende
svinge mellem kun at erklære den (ugifte)
Kvinde for uberygtet, der har sin Kønsære
ubeskaaret, ell. kun at erklære den Kvinde for
berygtet, der vitterlig er hengivet til Løsagtighed
som Last. Praksis hælder til den første
Opfattelse ligesom den ældre Teori; den nyere
Teori er mest tilbøjelig til i det væsentlige at
acceptere den sidste Opfattelse.
<i>A. Gl.</i>
</chapter>

<chapter name="Beryl">
<b>Beryl</b> (se farvetrykt Tavle »Ædelsten« Fig.
6 og 7), et Mineral af Sammensætning Be<sub>3</sub>Al<sub>2</sub>Si<sub>6</sub>O<sub>18</sub>, den almindeligste af alle
Berylliumforbindelser. B. krystalliserer heksagonalt, ofte i
meget smukke og veludviklede Krystaller; for
det meste er disse begrænsede af et sekskantet
Prisme med Basis, men der forekommer ogsaa
ofte fladerige Krystaller. Svag Spaltelighed
efter Basis; Haardheden er 7 1/2—8, Vægtfylden
c. 2,7. Farven er meget varierende, mest
blaalig-grøn. Man skelner i Alm. mellem 3
Varieteter:

1) <sp>Smaragd</sp> af ren grøn Farve, der
muligvis skyldes en ringe Mængde Krom.
Smaragden er oftest ret uklar, og selv de klarere er
i højere Grad, end Tilfældet er med andre
Ædelsten, gennemvoksede med forskellige
fremmede Indeslutninger. Rene og smukt farvede
Smaragder har fra gammel Tid været en
