<chapter name="Bézique">
<b>Bézique</b> [bə↱sik] (fr. <i>bésigue</i> [be↱zig]),
Kortspil, der formentlig stammer fra Spanien;
Navnet formodes afledet fra det sp. <i>basa</i>, senere
<i>basico</i> (et lille Kys), refererende til Foreningen
mellem Spader Dame og Ruder Knægt og de
forsk. »Ægteskaber« i Spillet.

B. spilles med to sammenblandede Spil Kort
à 32 Blade (fra 2—6ere borttagne). Kortene
gælder som i Whist, dog at 10en er næsthøjeste
Kort i hver Farve lige efter Esset. B. spilles
i Reglen af 2 Spillere; den, der først faar 1000
Points, har vundet. Hver Spiller har en
Pointstavle. Der gives 8 Kort til hver (3, 2 og 3
skiftevis); det 17. vendes op som Trumf,
medens Talonen lægges ved Siden af denne.
Forhaanden (ikke Kortgiveren) spiller ud;
Kortgiveren lægger et Kort til; han behøver ikke at
stikke over, saa længe der er Kort i Talonen;
Trumf stikker de andre Farver. Den, der tager
Stikket hjem, tager det øverste Kort af
Talonen, den anden Spiller det flg., hvorefter
førstnævnte spiller ud paa ny; saaledes
fortsættes, til Talonen er opbrugt; ved Spillet med
de sidste 8 Kort paa hver Haand skal der
bekendes Kulør og om muligt stikkes med et Kort
af Farven; haves intet, stikkes med Trumf.
Hvert Es ell. 10er, taget hjem i et Stik,
markeres med 10 paa Pointstavlen; sidste Stik
tæller ligeledes 10. Endvidere haves flg.
Meldinger: 1) 7en i Trumf kan byttes med den
oplagte Trumf og tæller 10 (vendes af
Kortgiveren en 7 op som Trumf, faar han derfor
10); 2) Ægteskab (Konge og Dame i samme
Farve) tæller 20; 3) Kongeligt Ægteskab (i
Trumffarven) tæller 40; 4) Sekvens (de 5 højeste
Kort i Trumffarven) tæller 250; 5) B. (Spader
Dame og Ruder Knægt) tæller 40; 6) Dobbelt B.
(begge Spader Damer og Ruder Knægte) tæller
500; 7) 4 Es'er tæller 100; 8) 4 Konger tæller
80; 9) 4 Damer tæller 60 og 10) 4 Knægte tæller
40. — Spillerne maa kun melde, naar de selv
har taget et Stik hjem, og saa længe der endnu
er Talon paa Bordet; kun een Melding maa
afgives for hvert Stik, der tages hjem. Enhver
Melding lægges aabenlyst paa Bordet; en
lavere Melding, der udgør en Del af en højere
Melding, kan ikke meldes efter denne sidste
(f. Eks. man kan ikke melde Kongeligt Ægteskab
efter at have meldt Sekvens), derimod kan
det omvendte finde Sted.

<sp>Tremands B.</sp> spilles af 3 Spillere, alle
imod hverandre, med 3 sammenblandede Spil
Kort, dog at en 8er er udtaget af det ene Spil.
Der spilles til 2000 Points, og 3-dobbelt B.
tæller 1500.

<sp>Firemands B.</sp> spilles med 4 sammenblandede
Spil Kort. 2 og 2 Spillere er
Makkere og sidder lige over for hinanden. Der
spilles til 2000 Points; 3-dobbelt B. tæller 1500.
Naar en Spiller tager et Stik hjem, kan enten
han ell. hans Makker afgiver een Melding. En
Spiller har Lov til at fuldstændiggøre sin
Makkers Melding; har denne f. Eks. meldt
Kongeligt Ægteskab, kan Makkeren lægge Es, 10,
Knægt i Trumffarven paa Bordet og melde
Sekvens.
<i>Carl Br.</i>
</chapter>

<chapter name="Bezirk">
<b>Bezirk</b> [b<sub>ə</sub>↱tsirk], Kreds, Distrikt,
Jurisdiktions- og Forvaltningsomraade i Tyskland og
Østerrig, snart som i Bayern omfattende en hel
Prov., snart som i Preussen et større Distrikt
inden for en Prov. (Regierungsbezirk).
<i>K. B.</i>
</chapter>

<chapter name="Bezoar">
<b>Bezoar</b> er forskelligartede Konkrementer,
der forekommer i Pattedyrs, særlig i Drøvtyggeres
Mave og Tarme. Navnet, der er taget fra
Arabisk og Persisk, betyder Gift og Modgift, og
Konkrementerne har i ældre Tid nydt Ry som
Lægemiddel. Den opr. orientalske <sp>Bezoarsten</sp>
dannes i Bezoar-Gedens Mave; det er bønne-
ell, ægformede, haarde og glinsende
Konkrementer, der udvendig er olivengrønne,
undertiden brunlige, indvendig lysere og tæt lagdelte.
De kan blive af Størrelse som Hønseæg og
bestaar af Ellagsyre. Andre orientalske B. er
Konkrementer, der hidrører fra Antiloper og
Aber; de første menes at være Galdesten og
bestaar væsentligst af Lithofellinsyre. Occidentalske
(sydamerikanske) B. dannes i Maven af
Lamaen og Vikunjaen. Det er lysere ell.
mørkere, indtil sortbrune, matte ell. kun svagt
glinsende Konkreménter, der er lagdelte; i
Modsætning til orientalske B. bestaar de overvejende
af uorganisk Stof, Kalcium og Magniumfosfat,
og efterlader ved Forbrænding en stor Askemængde.
Europæisk ell. tysk B., <sp>Gemsekugler</sp>,
er lette og bestaar af Haar og Plantetaver,
der er indhyllede i Slim; lgn. Haarboller
forekommer hos Husdyr. <sp>Goa-B.</sp> er et
Kunstprodukt, bestaaende af Ler, Ambra og Moskus,
der formes til Kugler med Tragantslim og
forgyldes. De antages anvendte som Amulet.
<i>B. G.</i>
</chapter>

<chapter name="Bezoardicum">
<b>Bezoardicum,</b> tidligere Betegnelse for Gift
og Pest fordrivende Middel. <i>B. animale</i>, tørret
Lever og Hjerte af Hugormen, <i>B. minerale</i>,
Antimon, <i>B. vegetabile</i>, <sp>Bezoarrod</sp>, Roden af
<i>Dorstenia Contrajerva</i>, der var i høj Kurs som
Middel mod Slangebid.
<i>B. G.</i>
</chapter>

<chapter name="Bezoarged">
<b>Bezoarged</b> (<i>Capra ægagrus</i>), se <sp>Geder</sp>.
</chapter>

<chapter name="Bezoarrod (se Bezardicum)">
<b>Bezoarrod,</b> se <sp>Bezardicum</sp>.
</chapter>

<chapter name="Bezoarsten (se Bezoar)">
<b>Bezoarsten,</b> se <sp>Bezoar</sp>.
</chapter>

<chapter name="Bezold, Carl">
<b>Bezold</b> [↱be.tsålt], <sp>Carl</sp>, tysk Assyriolog og
Orientalist, f. 18. Maj 1859 i Donauwörth,
studerede østerlandske Sprog i München,
Strassburg og Leipzig, hvor han tog Doktorgraden
1881 med en Afh. om Darius I's Indskrift ved
Behistan, studerede derpaa i fl. Aar i den
assyriske Samling i <i>British Museum</i>, hvis
Direktion 1888 gav B. det Hverv at beskrive de
Tavler med Kileskrift, som ved Layard's
Udgravninger var fundne paa Højen Kujundshik i
Ninive, og som nu findes i London. Af
Tavlerne, hvoraf de fleste kun var til Stede i
Brudstykker, skulde Indholdet angives for hver
enkelt; Værket, <i>Catalogue of the Cuneiform
Tablets in the Kouyounjik Collection</i> udkom
1889—99 i 5 Bd (6. Bd ved King 1914). B. oversatte
ogsaa Tavlerne fra Tell-el-Amarna. Oversættelsen,
der bærer Direktøren Dr. Budge's Navn,
skyldes B. og udkom 1892. 1893 udgav B.
<i>Oriental Diplomacy</i>, der behandler samme Fund.
1894 kaldtes B. til Prof. i Heidelberg, hvor han
siden har holdt Forelæsninger over Assyrisk og
Æthiopisk, 1897 blev B. tillige Direktør for
det orientalske Seminar i Heidelberg. 1886
udgav B. en fortrinlig Oversigt over oldassyrisk
og oldbabylonsk Litt. B. er med Prof. Hommel
Grundlægger af »Zeitschrift für
