Modtagerapparat. Forskellen i Typehjulenes Udseende
hidrører fra, at de skal anvendes til
Morseapparater med henh. »amerikansk« og »tysk«
Hvilestrøm, se det flg. De øvrige Typehjul
frembringer kun Prikker, ordnede i Grupper, Fig. 7 f.
Eks. Tegnet .... ... ..... , der aflæses
som Tallet 435.

Brandalarmerne forsynes med Galvanoskop,
Lynafleder og, for saa vidt Stationens
Modtagerapparat kan optegne Morsebogstaver, med en
Morsenøgle til Afsendelse af telegrafiske
Depecher til Stationen. Endvidere findes enten en
Telefon ell. en Klinke til Indskydning af en
Lommetelefon og, saafremt Alarmen ikke har
Morsenøgle, en Trykkontakt, hvorved Stationen
kan kaldes. Fig. 10 viser det Indre af
Brandalarmen i Fig. 2.

Brandalarmerne indskydes i moderne Anlæg
i Serie paa en lukket isoleret Ledning, en
saakaldt Sløjfe, der udgaar fra den ene Pol og
vender tilbage til den anden Pol af et Batteri,
der er opstillet paa Brandstationen, hvis
Modtagerapparat naturligvis ogsaa er indskudt paa
Sløjfen, se Fig. 11, der skematisk viser en
Sløjfe med 3 Brandalarmer (afbildet ved
Typehjul og Kontaktfjeder) og et Morseapparat som
Modtagerapparat. Paa Sløjfen er indskudt en
Strømmaaler. Strømmen i Sløjfen er normalt
sluttet (Hvilestrømsdrift) og Strømstyrken
udgør c. 30—40 Milliampère. Et Brud paa
Ledningen vil straks kunne iagttages paa
Strømmaaleren og i øvrigt paa Modtagerapparatet, der
tillige slutter Strømmen til en elektrisk
Signalklokke. I hver Sløjfe anbringes højst 20—30
Brandalarmer; haves fl. Alarmer, anlægges fl.
af hinanden uafhængige Sløjfer med hver sit
særlige Modtagerapparat. Paa Stationen findes
i øvrigt Apparater til Maaling af Ledningernes
Isolationsmodstand og Batterispændingen. Ved
hvert Batteri er i Alm. opstillet et
Reservebatteri; ved en Skifter kan samtidig det ene Batteri
indskydes og det andet udskydes af Sløjfen,
uden at Strømmen afbrydes. Til Batterierne
anvendes navnlig Akkumulatorer, Meidinger
Elementer ell. Tørelementer.

<sp>Ledningerne</sp> er i større Byer
hovedsagelig underjordiske Kabler, der indeholder
to ell. fl. fra hinanden isolerede
Kobberledninger med et Tværsnit af 1,5—2,5 mm<sup>2</sup>. Isolationen
bestaar i den nyere Tid hovedsagelig af
vulkaniseret Gummi ell. af imprægneret Papir og
Trævlestof, og samtlige Ledninger omgives med en
vandtæt Blykappe, der eventuelt beskyttes ved en
Jutebespinding og en Armering med Staaltraad
ell. Jernbaand. Kablerne anbringes i
Rørledninger af Beton ell. Jern ell. lægges direkte i
Jorden. I mindre Byer anvendes ofte
overjordiske Ledninger af 1,5—2 mm Bronzetraade
anbragte paa Isolatorer paa Pæle ell. paa Husene.

<sp>Modtagerstationerne</sp> udføres efter
3 forsk. Systemer, nemlig Morsesystemet,
Etslagklokkesystemet og Viserapparatsystemet.

Ved <sp>Morsesystemet</sp>, der er det ældste
og mest udbredte, anvendes som
Modtagerapparat Morseapparater, paa hvis Papirstrimmel
Brandalarmernes Mærker optegnes enten ved
et Farvehjul, der alt efter Strømslutningernes
ell. -afbrydelsernes Varighed vil skrive Prikker
ell. Streger og derfor baade kan registrere
Brandalarmsmærker, bestaaende af Morsetegn
og af grupperede Prikker (Taltegn), ell. ved en
Perforeringsmekanisme, der kun kan slaa
Huller af een Størrelse og derfor kun kan
registrere Taltegn. I Europa anvendes hyppigst
Morseapparater med Farvehjul, hvorved
opnaas, at der kan telegraferes fra
Brandalarmerne til Stationen. Morseapparaterne er forsynede
med Selvudløsning, og deres Magnetruller er
enten indskudte i Brandalarmsløjfen (saakaldt
»amerikansk« Hvilestrøm) ell. i en lokal
Strømkreds, der normalt er afbrudt, men sluttes af
et i Brandalarmsløjfen indskudt Relais, naar
Strømmen i Sløjfen afbrydes (saakaldt »tysk«
Hvilestrøm).

Ved <sp>Enkelt-Morsesystemet</sp>, se Fig.
11, anvendes eet Morseapparat for hver
Brandalarmsløjfe; alarmeres der samtidig fra to
Brandalarmer i samme Sløjfe, vil disses Mærker falde
imellem hinanden paa Strimlen, saa at man ikke
kan se, hvorfra der er alarmeret. Denne Mangel
kan afhjælpes paa forsk. Maade, simplest ved
<sp>Morsesikkerhedssystemet</sp>, ved
hvilket tillige opnaas, at et Ledningsbrud ikke som
ved Enkelt-Morsesystemet vil hindre
Brandalarmernes Funktion. Systemet fremgaar af
Fig. 12, der skematisk viser en Sløjfe med 2
Brandalarmer, tilvenstre en Alarm af ældre
Type, hvis Typehjul gør fl. Omdrejninger ved
hver Alarmering, og tilhøjre en nyere Alarm,
hvis Typehjul kun gør een Omdrejning. Der
anvendes som vist 2 Morseapparater for hver
Brandalarmsløjfe, og Batteriet, hvis Midte er

<img>Fig. 10. Indre af Brandalarm. Kbhvn.</img>

<img>Fig. 11. Brandalarmsløjfe efter Enkelt-Morsesystemet.</img>
