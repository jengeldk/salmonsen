Stamme, hvis Sprog tales i den største Del af
Landet, er <sp>Kanuri</sp>'erne, en Negerstamme, hvis
Sprog staar nær Tibbuernes, og som vistnok
stammer fra Kanem, Landskabet NØ. f. Søen,
de er udprægede Agerdyrkere. I øvrigt findes
talrige nomadiserende Tuaregs, Fellataher og
Arabere. Alle disse Stammer er ivrige
Muhammedanere, medens Grænsestammerne mod S.,
Musgu, Gamergu, Mandara o. a. endnu er
Hedninger. Kulturen staar gennemgaaende højere
end i de omliggende Landskaber og maa
nærmest karakteriseres som en muhammedansk
Halvkultur. Det alm. Betalingsmiddel er
Kaurier, smaa Snegleskaller, hvoraf c. 4000 gælder
lig med en Maria Theresiadaler; større
Betalinger sker i Tober (blaa Bomuldstøjer). Den
vigtigste By er den tidligere Hovedstad <sp>Kuka</sp>
V. f. Tsad; af andre større Byer kan nævnes
<sp>Ngornu</sp> ved Tsad, <sp>Gudsheba</sp> mod SV. og
<sp>Sinder</sp> mod NV. — <sp>Historie</sp>. B. synes i
Modsætning til de fleste andre Negerstater at
kunne føre sin Historie langt tilbage i Tiden.
Omtr. 900 e. Kr. synes det første Herskerdynasti
at være grundet i det nærliggende Kanem. I
Kanem voksede Kongens Magt, maaske fremmet
ved arab. Indvandring, og derfra synes først
Tibbu-Oaserne, derpaa i 13. Aarh. Fezzan at
være erobret. Det sidste skete 650 efter Hedshra
under Dunama Dibbalami, der endog vandt
Indflydelse i Ægypten. Men snart efter hans
Død styrtede Riget sammen, og fra Kanem
udgik atter Grundlæggelsen af det nuv. B. I Slutn.
af 15. Aarh. fik Riget en glimrende Periode,
hvor dets Magt naaede ud over Niger i V. og
Kanem og Fittrilagunen i Ø. Efter en
Dekadenceperiode naaede det et nyt Højdepunkt i
16. Aarh., men derpaa fulgte p. Gr. a.
Fellatahernes vedvarende Fremtrængen en dyb
Nedgang, der kulminerede med, at Hovedstaden
<sp>Birni</sp> erobredes af Fellataherne 1808. Men
atter denne Gang udgik Fornyelsen fra Kanem,
hvor den fanatiske Fakir Muhammed el Amin
stiftede et nyt Dynasti og efterlod Riget 1835
til sin Søn Omar, en from, men svag
Monark, der er blevet fordelagtig kendt for sin
noble Optræden mod de første europæiske
Rejsende Barth, Overweg, Vogel, Nachtigal og
Rohlfs. Efter Omar fulgte 1882—93 tre af hans
Sønner, indtil den berygtede arab. Slavejæger
El Rabah erobrede Kuka og gjorde Dikoa til
Hovedstad; han kunde imidlertid ikke modstaa
de europæiske Magters Fremtrængen og faldt
1900 i en Kamp mod Franskmændene ved
Shari-Floden. Riget blev derpaa delt
mellem Franskmændene, Englænderne og
Tyskerne. Den centrale og vigtigste Del
tilfaldt Englænderne, der 1902 indsatte
Shehu-Garbai, en Efterkommer af de gamle
Herskere, til Sultan i Kuka, og fra det Øjeblik har
B. været under britisk Administration; der er
lagt Garnison fl. Steder, et Netværk af farbare
Veje er anlagt og en Vandforbindelse med
Nigers Biflod Binuë er tilvejebragt gennem
Floden Gongolo. I den flg. Fredsperiode er Landet
blomstret stærkt frem, og Befolkningen skal,
navnlig ved Indvandring, være tiltaget med 50
% siden 1902. Sultanens Residens flyttedes 1908
fra Kuka til <sp>Maidugari</sp>.
<i>C. A.</i>
</chapter>

<chapter name="Bornukovo">
<b>Bornukovo,</b> Landsby i det mellemste
Rusland, Guv. Nischnij Novgorod, ligger 52 km S. f.
Knjaginin og har c. 1500 Indb. B. har Brud af
Gips og er kendt for sine vældige Gipsgrotter.
<i>G. Ht.</i>
</chapter>

<chapter name="Borny (se Colombey-Nouilly)">
<b>Borny</b> [bår↱ni], se <sp>Colombey-Nouilly</sp>.
</chapter>

<chapter name="Bornyval">
<b>Bornyval,</b> C<sub>4</sub>H<sub>7</sub>COO.C<sub>10</sub>H<sub>17</sub>, er isovalerianesurt
Borneol. Det er en vandklar Vædske af
aromatisk Lugt og Smag, uopløselig i Vand, opløselig
i Vinaand og Æter. Det er anbefalet som
Lægemiddel mod forskellige Nerve- og Hjertelidelser.
Hyppigst anvendes det i saa Fald i Form af smaa
Gelatinekapsler, der hver indeholder 0,25 g B.
<i>E. K.</i>
</chapter>

<chapter name="Bornö">
<b>Bornö,</b> <sp>Store</sp> og <sp>Lille</sp> B. er to smaa
sv. Øer, der hører til Bohuslen og ligger i
Gullmarfjordens ydre Del ud imod Skagerrak.
Paa en Klippeodde paa Vestsiden af Store B.,
hvorfra Havbunden gaar stejlt ned, ligger en
hydrografisk-biologisk Station, der er oprettet
1902 og tilhører den sv. Stat.
<i>G. Ht.</i>
</chapter>

<chapter name="Boro-Budor">
<b>Boro-Budor</b> (<sp>Boro-Bodo</sp>), storartet Ruin,
omtr. midt paa Java, af en gl. Helligdom for
Buddha. Den findes V. f. Floden Progo, der
falder i det indiske Ocean. Bygningen, der er
over 37 m høj, er opført af Trakyt, har en
firkantet Form og er opført paa en Platform, hvis
fire Sider hver har en Længde af 153 m. Oven
paa denne hæver der sig 5 Terrasser, omgivne
af Balustrader, hver med en rigt prydet Port i
Midten. Alle fire Sider er ens, men de danner
brudte, ikke lige, rette Linier, idet de
midterste Partier springer lidt længere frem og
Hjørnerne noget tilbage. Hver Platform har i
Virkeligheden 20 Kanter. I Midten af den øverste
Terrasse findes, fordelte i tre koncentriske
Kredse, 72 Kapeller med Billeder af Buddha,
yderst 32, i næste Kreds 24, inderst 16. Lige i
Midten knejsede opr. en mægtig Kuppelbygning,
over 16 m i Gennemsnit, men den er nu meget
ødelagt. I den fandtes en 4 m høj Buddha.
Foruden de her nævnte Figurer af Buddha var
der endnu mange andre, anbragte i Nicher paa
Terrasserne (104 alene paa Ydersiden af 2.
Terrasse). Mangfoldige af Bygningens Stenflader
er prydede med Billedhuggerarbejder i Relief,
der fremstiller Scener af Buddha's Liv. Mange
fl. tidligere ikke kendte, er komne til ved
Yzerman's Udgravninger 1885. B. blev opdaget 1814
af den eng. Resident, Sir Stamford Raffles, den
Gang Generalguvernør paa Java. Han lod den
holl. Ingeniør Cornelis undersøge Ruinen, der
var dækket af Mos og Jord. Han beskrev selv
B. i sin <i>History of Java</i> (London 1823). Over B.
er der udgivet et Pragtværk med 390 Tavler
med Beskrivelse af Conrad Leemans:
<i>Boro-Boudour dans l'île de Java</i> med Beskrivelse 1873
paa Hollandsk, 1874 paa Fransk. B. antages at
være opført i 8. Aarh. e. Kr.
<i>V. S.</i>
</chapter>

<chapter name="Borodin, Alexander Porphyrievitsch">
<b>Borodin</b> [bå↱råd<sub>i</sub>n], <sp>Alexander
Porphyrievitsch</sp>, russ. Komponist (1834—87),
hørte til en gl. kaukasisk Fyrsteslægt. Skønt
svagelig dyrkede B. dog tidlig med samme Iver
sit Fagstudium, Kemi, og Musikken. I en ung
Alder blev han Lærer i Kemi ved det med.
Akademi, ved hvilket han havde studeret, men
opgav derfor ingenlunde Kunsten. 1856 deltog
han som Militærlæge i Krimkrigen. Indtrykkene
