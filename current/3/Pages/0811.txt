<chapter name="Botero, Giuseppe">
<b>Botero,</b> <sp>Giuseppe</sp>, ital. Digter, f. 1815 i
Novara, d. 1885. Hans Studium var Filologien;
1848 var han med at kæmpe mod Østerrigerne,
derefter var han Skolemand siden 1849, sidst
Direktør for Lyceet i Pavia. Han var en yndet
Fortæller og har skrevet talrige Romaner
(<i>Didimo Frate</i>, <i>Ricciarda</i>, <i>Il Galeotto</i> o. m. fl.); en
egen Specialitet for B. som Forf. er Parablerne,
f. Eks. <i>Viver bene e far il bene</i> (1872). Disse
sidste er oftere udgivne samlede.
<i>(E. G.). E. M-r.</i>
</chapter>

<chapter name="Both, Andries">
<b>Both</b> [båt], <sp>Andries</sp>, hollandsk Maler, f. i
Utrecht c. 1608, d. i Venedig omkr. 1640, blev
uddannet i A. Bloemart's Skole, drog derefter med
sin nedenn. Broder til Rom, hvor han
udviklede sig til en flink Figurmaler med P. de Laer
som Forbillede. Han druknede i en af Venedigs
Kanaler. Selvstændige Billeder af ham er
sjældne. 2) Broderen <sp>Jan B.</sp>, f. c. 1618 i Utrecht,
d. smst. 1652, er en af Hovedmændene for det
holl.-ital. Landskabsmaleri, en dygtig og meget
produktiv Kunstner (repræsenteret ved mange
Billeder i Amsterdams Rijksmuseum og m. a.
Museer). Efter en Læretid under A. Bloemart
kom han til Rom, hvor han blev stærkt
paavirket af Claude Lorrain, med hvis Kunst B.'s
i Komposition storladent skønne, i
Farvevirkning fint fortonede Landskaber har en Del
tilfælles. Senere vendte han tilbage til sin Fødeby,
dannede her Skole og blev 1649 <i>Overmann</i> for
Byens Kunstnerlav. Jan B. har ogsaa udført
udmærkede Raderinger (15), særlig
Landskabskunst. I Kunstmuseet i Kbhvn findes bl. a. Jan
B.'s smukke »Italiensk Landskab«.
<i>A. Hk.</i>
</chapter>

<chapter name="Botha, Louis">
<b>Botha</b> [↱bo.ta], <sp>Louis</sp>, Boergeneral, f. 27.
Septbr 1862 i Transvaal. Ved Udbrudet af
Boerkrigen Efteraaret 1899 var han Feltkornet
og rykkede som saadan i Krigen, hvor han snart
udmærkede sig og forfremmedes
til General. Han overtog ved
Tugela-Linien Dækningen
og Belejringen af Ladysmith,
og afslog med stor Dygtighed
General Buller's Angreb
ved Colenso, Spionkop og
Vaalkranz. I Febr, efter at
hans Styrke var blevet
betydelig formindsket, sloges
han ved Pietershill, og Belejringen af
Ladysmith maatte hæves. Efter General Joubert fik
han Overkommandoen, men kunde ikke
modstaa den eng. Overmagt og maatte gaa tilbage
til Ø. f. Prætoria, hvor han med sin ringe
Styrke sloges af Lord Roberts ved Bergendal
og fratraadte Overkommandoen. 1902 tog han
ivrig Del i Forhandlingerne med Englænderne,
Forhandlinger, der førte til Fred. B. har stadig
virket for en god Forbindelse mellem de britiske
og holl. Elementer, og 1907 kom han i Spidsen
for den nydannede parlamentariske Regering i
Transvaal.

Kort efter den europæiske Krigs Beg. udbrød
Aug. 1914 Oprør i Sydvestafrika. B. tog 22.
Septbr Kommandoen over Regeringstropperne og
ledede Kampen mod de gl. Vaabenfæller fra
Kampen mod Storbritannien for 12 Aar siden,
Beyers, de Wett og Kemp. B. besejrede dem
alle. De Wett fangedes 1. Decbr ved Waterburg,
Beyers druknede 7. Decbr under Tilbagetoget i
Vaal-Floden og Kemp overgav sig i Slutn. af
Jan. ved Kakomas. Hermed var Oprøret knust,
og B. vendte sig nu mod det tyske
Sydvestafrika. Kampen endte her i Beg. af Juli 1915
med hele den i Sydvestafrika staaende tyske
Styrkes Tilfangetagelse.
<i>B. P. B.</i>

<img>L. Botha.</img>
</chapter>

<chapter name="Bothne, Gisle">
<b>Bothne,</b> <sp>Gisle</sp>, norsk-amerikansk Sprog- og
Litteraturforsker, f. i Fredrikshald 7. Septbr
1860. Da hans Familie udvandrede til Amerika,
kom B. til at fortsætte sine Studier, først i
klassisk Filologi, senere i nordiske Sprog og
Litteratur ved forsk. Univ. i Amerika. 1881
blev han Prof. i Græsk og nordiske Sprog ved
<i>Luther College</i>; siden 1907 har han været Prof.
i skandinaviske Sprog og Litt. ved
Statsuniversitetet i Minnesota (Minneapolis), som
efterhaanden, særlig ved hans Initiativ, er blevet et
Centrum for disse Studier i Amerika, hvor de
indtil 1914 var indførte som Forelæsningsfag ved
25 Univ. og <i>Colleges</i>. B. har bl. a. skrevet en
hist. Fremstilling af <i>Luther College</i>'s Udvikling
fra denne Højskoles Oprettelse 1861 indtil 1897,
samt i Forening med den norsk-amer.
Sprogforsker, Pastor Sigv. Sondresen og
Universitetsstipendiat Emil Smith udarbejdet en »Norsk
ordbok«, omfattende ogsaa Rigsmaalets
Norsk-Amerikanismer (Kria 1915). (<sp>Litt.</sp>: <sp>J. B. Wist</sp>,
»Norsk-Amerikanernes Festskrift« [Decorah
1814]).
<i>K. V. H.</i>
</chapter>

<chapter name="Bothner, Harald">
<b>Bothner,</b> <sp>Harald</sp>, norsk Embedsmand og
Politiker, tilhører den gamle norske
Adelsslægt Botner (s. d.) fra Høland, født i
Fredrikshald 30. Novbr 1850, <i>cand. jur.</i> 1872,
Overretssagfører, 1889—96 Statsadvokat i
Stavanger. 1896 blev han udnævnt til Sorenskriver
i Stjør- og Værdalen, Nordre Trondhjems Amt.
Fra dette Amt valgtes han som dets 1.
Repræsentant paa Stortinget for Perioden 1903—06.
Han tilhørte her Venstre. Da Chr. Michelsen
11. Marts 1905 dannede sit
Samlingsministerium, blev B. kaldet til at tage Sæde i dette,
først som Minister ved Statsraadsafdelingen i
Sthlm, fra 25. Novbr s. A. som Justitsminister,
i hvilken Stilling han forblev indtil dets
Afgang 28. Oktbr 1907, da han blev Stiftamtmand
i Trondhjem og Amtmand i Søndre Trondhjems
Amt.
<i>K. V. H.</i>
</chapter>

<chapter name="Bothnia">
<b>Bothnia</b> [↱båt-], middelalderlig-lat. Navn paa
Kystlandene ved den bottniske Bugt.
</chapter>

<chapter name="Bothriocephalus (se Bændelorme)">
<b>Bothriocephalus</b> [-↱ke´falus], se
<sp>Bændelorme</sp>.
</chapter>

<chapter name="Bothriocidaris (se Søpindsvin)">
<b>Bothriocidaris,</b> se <sp>Søpindsvin</sp>.
</chapter>

<chapter name="Bothwell">
<b>Bothwell</b> [↱båðwe£], By i det sydl. Skotland,
Lanarkshire, ved højre Bred af Clyde, 12 1/2 km
SØ. f. Glasgow, har (1911, som Kirkesogn) 13449
Indb. I Nærheden ligger de storartede Ruiner
af <sp>B.-Castle</sp>, hvorhen Greven af B. bortførte
