<chapter name="Borisov">
<b>Borisov</b> [bå↱ris<sub>å</sub>f], By i Vestrusland, Guv.
Minsk, ved venstre Bred af Beresina, har (1897)
14931 Indb., deriblandt c. 10000 Jøder, 2
gr.-kat. og en rom.-kat. Kirke og en Synagoge. B.
har betydelig Handel med Kvæg og Korn,
Bryggerier og Tobaksfabrikker. Ved de 19 km
ovf. Byen liggende Landsbyer <sp>Studjanka</sp>
og <sp>Veselovo</sp> fandt 1812 Franskmændenes
Overgang over Beresina Sted.
<i>G. Ht.</i>
</chapter>

<chapter name="Borisovka">
<b>Borisovka</b> [b<sub>å</sub>ri↱såfk<sub>a</sub>], Flække (<i>Sloboda</i>) i
Storerusland, Guv. Kursk, ved Vorskla og
Gostenka, har (1897) 16288 Indb., et Nonnekloster
og Fremstilling af malede Helgenbilleder.
<i>G. Ht.</i>
</chapter>

<chapter name="Borja">
<b>Borja</b> [↱wårкa], By i det nordøstlige Spanien.
Prov. Zaragoza, ligger 67 km V. N. V. f.
Zaragoza, 441 m o. H. ved Huecha. (1900) 5701 Indb.
B. har gl. Bymure og Slotsruiner og driver
Silke- og Klædeindustri. V. f. B. ved Foden af
Sierra del Moncayo ligger det 1146 grundlagte
Cistercienserabbedi <sp>Beruela</sp> med en smuk
gotisk Kirke.
<i>H. P. S.</i>
</chapter>

<chapter name="Borkar">
<b>Borkar,</b> dansk Sagnhelt, Farfader til Harald
Hildetand.
<i>A. O.</i>
</chapter>

<chapter name="Borketi">
<b>Borketi,</b> By i preuss. Prov. Westfalen,
Regeringsdistrikt Münster, ved Borkener Aa,
Knudepunkt paa Jernbanen
Bismarck—Winterswyk, har (1910) 5199 Indb., Industri og
Handel med Tømmer og Kvæg. B. er omgivet af
gl. Mure.
<i>G. Ht.</i>
</chapter>

<chapter name="Borkenstein, Carl Friedrich">
<b>Borkenstein</b> [-stæ^in], <sp>Carl Friedrich</sp>,
norsk Officer og Militærforfatter, f. 1779 i
Hannover, d. i Kria 1839. B. deltog i Felttogene
1794—98, gik ved den hannoveranske Hærs
Opløsning 1803 i dansk Tjeneste som
Sekondløjtnant i Artilleriet og kommanderedes s. A. til
Norge, hvor han blev Lærer i Artilleri ved
Landkadetkorpset. Han avancerede senere til
Oberst i Generalstaben. B. underkastede
Artillerilæren en fuldstændig rationel
Behandling, hvorved det lykkedes ham at give dette
Fag et hidtil ukendt Opsving. 1822 udgav han
sit Hovedværk: »Versuch zu einem Lehrgebäude
der theoretisch-praktischen
Artillerie-Wissenschaft«. Foruden som Militærforfatter vandt B.
ogsaa Anerkendelse for sine litterære og
videnskabelige Afh. Kria milit. Samfund, bl. hvis
Stiftere B. var, rejste et Mindesmærke paa hans
Grav. (<sp>Litt.</sp>: Biografi af <sp>J. G. Meydell</sp> [Kria
1840]; <sp>Y. Nielsen</sp>, »Norges Historie efter
1814« [II, S. 383—390]).
<i>(J. F. W. H.). M. H.</i>
</chapter>

<chapter name="Borki">
<b>Borki</b> [↱bårki], Landsby i russ. Guv. Charkov v.
Jernbanelinien Kursk—Charkov—Sevastopol, er
bekendt af Jernbaneulykken 29. Oktbr 1888, da
det kejserlige Tog kom ud af Skinnerne, og en
Mængde Mennesker saaredes og dræbtes.
Alexander III og den kejserlige Familie slap uskadt
fra Katastrofen. Aarsagen til Katastrofen blev
aldrig sikkert konstateret.

<chapter name="Borku">
<b>Borku</b> (<sp>Borgu</sp>), Landskab i det østlige
Sahara mellem Fessan og Wadai, bestaar af
udstrakte Sandsletter, i den nordlige Del afbrudt af
Bjerggrupper, de sydlige Udløbere af Tibesti
Bjerge, med en Del smaa Oaser med Skove af
Daddelpalmer. Beboerne (c. 5000) hører til
Tibuerne og ernærer sig af Kamel- og Gedeavl.
Hovedstaden <sp>Jin</sp> er et vigtigt Knudepunkt for
Karavanehandelen mellem Fessan, Wadai og
Kanem. B., der blev besøgt af Nachtigal 1871,
hører nu under fr. Interessesfære.
<i>C. A.</i>
</chapter>

<chapter name="Borkum">
<b>Borkum</b> [↱bår-], den vestligste af de østfrisiske
Øer, ligger i Vesterhavet uden for Mundingen
af Ems, omgivet af Oster- og Wester-Ems,
hører til den preuss. Prov. Hannover, er 36 km<sup>2</sup>
og bestaar af West- og Ostland, som forbindes
ved en Klitrække. Opr. skal Øen have været
c. 1000 km<sup>2</sup>, men blev ved en Stormflod i Slutn.
af 12. Aarh. skilt i 4 Dele, af hvilke den ene
er den mod Ø. liggende Ø Juist. Paa Westland
ligger Landsbyen B. med (1910) 3332 Indb., 2
Fyrtaarne, Redningsstation, Telegrafstation,
Dampskibsforbindelse med Hamburg,
Bremerhaven og Emden.
<i>G. Ht.</i>

B. er meget søgt som Søbadested, aarlig c.
10000 Badegæster og Tilrejsende. Klimaet er
rent Øklima med temmelig ensartet Temp. Der
er godt Bølgeslag, men p. Gr. a. den flade
Strand og en Sandbanke uden for
Strandbredden kan Badning kun finde Sted ved Flodtid.
Der findes Badeanstalt med varme Søbade.
<i>E. F.</i>
</chapter>

<chapter name="Borkvælstof">
<b>Borkvælstof,</b> <sp>Bornitrid</sp>, BN. Bor er et
af de faa Grundstoffer, der forener sig direkte
med Kvælstof; Foreningen indtræder ved
Hvidglødhede; B. fremstilles f. Eks. ved Glødning af
en Blanding af vandfri Natriumborat med
Ammoniumklorid og Udludning af den glødende
Masse med saltsyreholdigt Vand og derpaa med
rent Vand. B. et et hvidt, let amorft Pulver;
ved Glødning i Vanddamp giver det Borsyre og
Ammoniak: BN+3H<sub>2</sub>O=H<sub>3</sub>BO<sub>3</sub>+NH<sub>3</sub>. Ophedet
i en Flamme fosforescerer det med grønlighvidt
Lys.
<i>(O. C.). R. K.</i>
</chapter>

<chapter name="Bormida">
<b>Bormida,</b> Flod i det sydlige Piemont i
Norditalien, opstaar ved Forening af B. di Millesimo
og B. di Spigno, der begge udspringer i de
liguriske Apenniner, og udmunder efter et Løb
paa 146 km i Tanaro ved Alessandria. Ved B.
ligger Marengo.
<i>H. P. S.</i>
</chapter>

<chapter name="Bormio">
<b>Bormio,</b> af Tyskerne kaldet <sp>Worms</sp>, lille
By i Norditalien, Prov. Sondrio, ligger 65 km
NØ. f. Sondrio, 1225 m o. H. i den øvre
Adda-Dal (Val Tellina). (1911) 2126 Indb. B. driver
Kvægavl og Biavl, men det, der giver den gl.
forfaldne By nogen Bet., er dens Beliggenhed
ved Alpevejen over Stilfserjoch (ital. <sp>Giogo di
Stelvio</sp>) samt de berømte Bade, der ligger
2 km NV. f. Byen og særlig benyttes mod Gigt
og Reumatisme. B. var i Middelalderen
Hovedstad i B.-, Worms- ell. Wurmser-Landskabet,
der en Tid var et Grevskab og senere hørte
under Bispen i Chur, indtil det 1512 kom til
Graubünden; 1797 indlemmedes det i den
cisalpinske Republik, 1814 i Østerrig, og endelig 1859
i Kongeriget Italien.
<i>H. P. S.</i>
</chapter>

<chapter name="Bormos">
<b>Bormos</b> [-mås], oldgræsk Heros, nærmest
knyttet til det nordvestlige Lilleasien; ligesom
Hylas skal den skønne, unge Helt efter Myten
være blevet bortført af Nymfer, da han vilde
hente Vand til sine Høstfolk. Sagnet er mulig
af asiatisk Oprindelse.
<i>H. A. R.</i>
</chapter>

<chapter name="Born, Bertran de">
<b>Born,</b> <sp>Bertran de</sp> [bær↱trã-d-↱bårn],
berømt provençalsk Troubadour, f. omtr. 1140 i
Limoges, d. 1215. Han var Herre til Slottet
Hautefort, fra hvilket han bortjog sin Broder
Constantin; denne søgte Hjælp hos Hertugen
af Aquitanien, den unge Prins Richard (senere
