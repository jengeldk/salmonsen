forsk. Bredde, det saakaldte Type- ell.
Mærkehjul. Brandalarmen er saaledes i Virkeligheden
kun en Telegrafnøgle, der automatisk kan
telegrafere et bestemt Signal til Brandvagten. For
at alarmere kræves kun Igangsætning af
Løbeværket, hvilket sker ved en simpel Handling
som Træk i et Haandtag, Drejning af et
Haandgreb, Tryk paa en Knap o. l.

I Boston oprettedes ligeledes 1852 efter Dr.
Channing's Forslag et B.-Anlæg med 50
Brandalarmer, der adskilte sig fra Siemens' Alarm
ved, at Typehjulet ikke omdrejedes automatisk
af et Løbeværk, men af Anmelderen selv ved
Drejning af et Haandsving. De stod derfor i
konstruktiv Henseende langt tilbage for Siemens'
Alarm, idet for hurtig ell. for langsom ell. ujævn
Drejning af Typehjulet let kunde medføre uklar
ell. forvansket Gengivelse af Brandalarmsignalet
paa Stationens Modtagerapparat.

I Kbhvn anlagdes den første B. 1860 og
bestod af to med Siemens' Visertelegrafapparater
forsynede Linier mellem Hovedbrandvagten og
henh. de nærmere og de fjernere liggende
Brandvagter. Senere oprettedes enkelte
særlige Meldestationer, bl. a. i et Ledvogterskur
paa Østerbros Triangel, der ved Ringeledninger
var i Forbindelse med Hovedbrandvagten, men
først 1881 paabegyndtes Opstillingen af
offentlige Brandalarmer.

Siemens' Brandalarm aabnede Vejen for
B.'s videre Udbredelse. Fra den først anvendte
sparsomme Anbringelse af Brandalarmer inde
i saadanne Lokaler, der som Apoteker, Hoteller
o. l. ogsaa om Natten er nogenlunde let
tilgængelige, er man for at opnaa hurtigst mulig
Alarmering af Brandvæsenet efterhaanden
gaaet over til udelukkende at anbringe de til
Offentlighedens Brug bestemte Brandalarmer paa
Gaderne i indbyrdes Afstande af 3—400 m,
enten indbyggede i selvstændige Opstandere, se
Fig. 2, der viser den i Kbhvn benyttede nyere
Type, ell. anbragte paa Lygtestandere og
Telegrafstænger ell. paa Husenes Facader. Den Del
af Brandalarmens Udløsemekanisme, der skal
betjenes af Publikum, anbringes som Regel i
Alarmens Dør inden for en tynd Glasrude;
Betjeningsforskriften lyder derfor saaledes:
Slaa Ruden ind, Tryk paa Knappen (ell. ved
andre Typer: Løft Grebet, Drej Grebet, Træk i
Haandtaget o. l.), Vent paa Sprøjterne.
Gamewell Co. i New York anvender dog i en i
Amerika meget udbredt Type (se Fig. 3) som
Udløsemekanisme et
fremspringende, ubeskyttet
Haandgreb, der skal drejes c.
120°. For at modvirke falske
Alarmeringer indbygges ofte i
Alarmerne et mekanisk Klokkeværk, der
sættes i Virksomhed ved
Alarmeringen. Ved en af
Gamewell Co.'s Konstruktioner
springer den forreste Dør op, naar
Haandgrebet, der igangsætter
Klokkeværket, er drejet en vis Vinkel, og
giver først derved Adgang til det egl.
Alarmeringshaandgreb. Selve Alarmværkerne, der
maa indkapsles omhyggeligt for at beskytte dem
mod Fugtighed og Støv, konstrueres som
omtalt vedblivende efter Siemens' Princip, og
Forskellighederne findes kun i
Detailkonstruktionerne af Løbeværk og Kontaktanordning med
Typehjul. Løbeværket drives ved et Vægtlod ell.
ved Fjederkraft og som Regel saaledes, at det
af Brandvæsenet holdes i optrukket Stand, saa
at der ved Alarmeringen — Trykket paa
Knappen — kun finder en Udløsning af Løbeværkets
Spærremekanisme Sted. Kontaktanordningen
bestaar f. Eks. af en Slæbefjeder, der under
Typehjulets Omdrejning glider hen over dettes
Tænder og Tandmellemrum, og Fjederens
Bevægelse er saaledes begrænset ved Anslag, at
Strømmen afbrydes, naar Fjederens Kontakt
mod Typehjulet passerer et Tandmellemrum.
Nogle Former af Typehjul og
Kontaktanordninger er viste paa Fig. 4—9, af hvilke Fig. 4—7
viser forsk. Udførelser fra Siemens & Halske og
Fig. 8 og 9 Udførelser fra Gamewell Co.
Typehjulene i Fig. 4 og 5 frembringer begge
Morse-tegnet —··— paa Brandvagtens

<img>Fig. 2. Nyere Brandalarm. Kbhvn.</img>

<img>Fig. 3. Gamewell Co.'s
Brandalarm med udvendigt
Haandgreb.</img>

<img>Fig. 4—9. Typehjul med Kontaktanordninger.</img>
