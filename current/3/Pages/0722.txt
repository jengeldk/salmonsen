bl. hvis 12 Børn: Margrethe Sophie B. blev gift
med Prof. i Fysik ved Kria Univ. Hartvig
Christie (1826—73), Christine, gift med sin Fætter,
Oberst, Generaldirektør for de norske
Statsbaner, Statsraad <sp>Lorentz Segelcke</sp>
(1829—1910), Anne Cathrine B., gift med norsk
Medicinaldirektør <sp>Ludvig Dahl</sp> (1826—90),
Mathilde B., Malerinde, f. 1837, gift med Prof.
<sp>Lorentz Dietrichson</sp> (s. d.), og
Statsraad <sp>Jakob Aall B.</sp> (s. d.). —
Ekspeditionschef H. B.'s Søster, Christine B., var Moder
til den højt ansete Biskop <sp>Johan Christian
Heuch</sp> (s. d.). — Læge H. B.'s Søn,
Toldinspektør i Kalundborg <sp>Emanuel B.</sp>, fra
hvem den danske Gren af Slægten stammer,
var Morfar til den kendte Maler <sp>Johan
Thomas Lundbye</sp> (s. d.). (<sp>Litt.</sp>: <sp>Thrap</sp>,
»Familien B. i Norge og Danmark 1715—1900«
[3. Udg., Kria 1900]).
<i>S. H. F-G.</i>
</chapter>

<chapter name="Bonnevie, Jakob Aall og Kristine Elisabeth Heuch og Carl Emil Christian">
<b>Bonnevie,</b> 1) <sp>Jakob Aall</sp>, norsk Politiker,
f. 31. Decbr 1838, d. 13. Juli 1904, Realkandidat
1863. Overlærer i Kristianssand 1865,
Skoledirektør for Trondhjems Stift 1872, fra 1896
Direktør for Statens Pensionsindretning
»Enkekassen«. I 1860—80'erne blev der lagt stærkt
Beslag paa B.'s pædagogiske Indsigt og Dygtighed
som Medlem af forsk. Kommissioner. Han var
Stortingsrepræsentant for Trondhjem 1880—91,
for Fredriksstad 1892—94, for Nedenes Amt
1895—97. B. begyndte paa Stortinget som
Modstander af Forslaget om Statsraadernes Adgang
til Stortinget (d. v. s. af Parlamentarismen),
men sluttede sig snart til den Del af Højre,
der stemte for denne Reform, og fik derved en
Mellemstilling som moderat Højremand. Juli
1889—Marts 1891 var han Medlem af Emil
Stangs første Ministerium og Chef for
Kirke- og Undervisningsdepartementet. Da Stortinget
ved sin Dagsorden af 7. Juni 1895 havde
besluttet at aabne ny Underhandlinger med
Sverige om Oprettelsen af eget norsk
Konsulatvæsen og en Nyordning af det fælles
Udenrigsstyre, fik B. 15. Juni Anmodning af Kongen om
at danne et Koalitionsministerium til Afløsning
af det andet Stang'ske (højre). Det af B. ledede
Forsøg i denne Retning betegnede en
Forskydning af det gl. Højrestandpunkt i
Unionspolitikken over mod en mere liberal Opfattelse, men
strandede efter en lang Krise, der endte med
Dannelsen af den første Hagerup'ske Regering
af 14. Oktbr 1895, hvorefter B. trak sig tilbage
fra det politiske Liv. B. udfoldede i yngre Aar
en omfattende Virksomhed som pædagogisk
Forf., navnlig af matematiske Lærebøger.

2) <sp>Kristine Elisabeth Heuch</sp>, norsk
Zoolog, foreg.'s Datter, f. 8. Oktbr 1872 i
Trondhjem, blev <i>cand. philos.</i> 1893, bearbejdede den
norske Nordhavsekspeditions Indsamlinger af
»Tunicata« (1896), af »Hydroida« (1899),
hvorefter hun blev ansat som Konservator ved det
zool. Laboratorium 1900, opnaaede 1906
Doktorgraden med en Afh. »Untersuchungen über
Keimzellen«, 1. Del af et større Værk med
samme Titel (Jena 1906 ff.) og blev fra 1. Juli
1912 udnævnt til Prof. i Zoologi, den første
Kvinde i Professorstilling ved Kria Univ. Bl.
hendes øvrige Arbejder, for det meste offentliggjorte
i udenlandske Fagtidsskrifter, skal nævnes
»Chromosomenstudien«, I—III i »Archiv f.
Zellforschung« (1908 ff.); <i>Pteropoda. Report of
The Scientific Results of the Michael Sars North
Atlantic Deep Sea Exp. 1910, vol. III, part I:
Zoology</i> (1913); »Mitteilungen über Pteropoden.
I« i »Jenaische Zeitschr.« (1915) og den
racebiol. Afh. »Arvelighedsundersøgelser i Norge« i
»Norsk Mag. f. Lægevidenskab« (1915). Medlem
af Kria videnskabelige Selskab 1911. B. indtager
en fremskudt Stilling i det frisindede
Venstreparti, hvis Repræsentant hun 1914 blev i Kria
Kommunestyres Formandskab.

3) <sp>Carl Emil Christian</sp>, norsk
Politiker, Søn af B. 1) og Halvbroder til B. 2), f.
28. Apr. 1881 i Trondhjem, <i>cand. jur.</i> 1904,
Overretssagfører i Kria 1907—10, tog
Advokaturen 1911, havde imidlertid ophørt med
Sagførerpraksis og har siden 1910 været
Politiassistent i Bodø med Salten. Han havde som
Foredragsholder og i Pressen gjort sig
bemærket som socialradikal Politiker og valgtes som
Repræsentant for Socialdemokraterne til
Stortingsmand for Bodø og Narvik for Perioden
1913—15. I Partiets Stortingsfraktion indtager
han en ledende Stilling, til Trods for, at han i
fl. afgørende Principspørgsmaal, som
Forsvarssagen, hævder et selvstændigt Standpunkt. Bl.
hans Skr er »Kommunal-Socialisme og
Kooperation« (1915) det vigtigste.
<i>K. V. H.</i>
</chapter>

<chapter name="Bonneville">
<b>Bonneville</b> [bån↱vil], By i Frankrig, Dept
Haute-Savoie, ligger 34 km NØ. f. Annecy, 449
m o. H. ved Arve og ved Foden af Mont Môle
(1869 m), (1906) 1399 Indb. B. har et
Lærerseminarium og driver Handel med Vin, Ost og
Kvæg.
<i>G. Ht.</i>
</chapter>

<chapter name="Bonneville, Nicolas de">
<b>Bonneville</b> [bån↱vil], <sp>Nicolas de</sp>, fr. Forf.
(1760—1828). B. redigerede under Revolutionen
forskellige Aviser, tilhørte Gironden, men slap
ud af Fængslet ved Robespierre's Fald. Ogsaa
under Napoleon sad han nogen Tid fængslet
som politisk mistænkt. Han var Medstifter af
Selskabet <i>Cercle social</i>, der selv trykkede og
udgav Flyveskrifter og vigtige Værker.
Foruden Oversættelser af den tyske og den eng.
Litt., navnlig bekendte Dramer, udgav B. en
<i>Histoire de l'Europe moderne</i> (1789—92) og
<i>De l'esprit des religions</i> (1791).
<i>S. Ms.</i>
</chapter>

<chapter name="Bonneville-Søen">
<b>Bonneville-Søen</b> [bån↱vi£-] har man kaldt
en c. 50000 km<sup>2</sup> stor og over 300 m dyb Sø, der
under Istiden udfyldte en Del af det store
Saltsø-Bassin i Nordamerika. Den nuv. Store
Saltsø er en Rest af B., som mange Steder har
efterladt sig smukke Strandterrasser, der ligger
i forskellige Højder og derved viser, at Søens
Vandstand har varieret meget til forskellige
Tider. V. f. B. laa en anden, noget mindre Sø,
<sp>Lahontan-Søen</sp>.
<i>J. P. R.</i>
</chapter>

<chapter name="Bonnier">
<b>Bonnier</b> [fr. bå↱n<i>i</i>e, da. boni↱je, sv. ↱båni<sub>ə</sub>r],
sv. Boghandlerfamilie, der nedstammer fra
Statsmanden B. d'Arco. <sp>Gerhardt B.</sp>, f. 1778
i Besançon, kom 1802 til Kbhvn, hvor han i
Beg. optraadte som Sproglærer, indtil han
oprettede en Boghandel (her lærte bl. a. C. A.
Reitzel). Han døde 1862 og efterlod sig 13 Børn,
hvoraf 3 Sønner blev Boghandlere i Sverige.
Den ældste, <sp>Adolf B.</sp> (1806—67), grundlagde
1827 en Boghandel i Göteborg, flyttede 1833 til
Sthlm og blev 1849 Universitetsboghandler i
