Sammenbrud og af praktiske ikke mindre end
af taktiske, realpolitiske Grunde at slutte et
parlamentarisk Forbund med de »borgerlige«
Radikale og Frisindede. Sin Opfattelse
forsvarede og uddybede han i »Zur Geschichte und
Theorie des Sozialismus« (1900, 4. Udg. 1904)
og en Række senere Tidsskriftafhandlinger. B.
har desuden udg. en fortræffelig indledet
samlet Udg. af F. Lassalle's »Reden und Schriften«
(3 Bd, 1891—93), skrevet bl. a. »Parlamentarismus
und Sozialdemokratie« (1906), en omfangsrig
»Geschichte der Berliner Arbeiterbewegung«
(3 Bd, 1907—10), »Die Arbeiterbewegung« (1910),
hvorhos han siden 1901 har redigeret Maanedsskriftet
»Dokumente des Sozialismus« og siden
1911, sammen med H. Dorn og G. F. Steffen,
Skriftsamlingen »Politische Bibliothek«.
<i>K. V. H.</i>
</chapter>

<chapter name="Bernstein, Georg Heinrich">
<b>Bernstein</b> [↱bærn∫ta^in], <sp>Georg Heinrich</sp>,
tysk Orientalist (1787—1860), studerede
østerlandske Sprog ved tyske Univ. og blev 1812
ekstraordinær Prof. ved Univ. i Berlin, en
Virksomhed han 1813 opgav for at deltage i
Frihedskrigen, under hvilken han forfremmedes til
Ritmester. Efter Freden vendte han tilbage til
sine østerlandske Studier, opholdt sig for disses
Skyld i Holland og England, kom hjem 1819 og
blev 1821 ordinær Prof. i Breslau. Hans første
videnskabelige Arbejder (1816) havde Arabisk
til Genstand; 1817 udgav han en ny Udgave af
Michaëlis' »Arabische Grammatik u. Chrestomathie«
med Tillæg. Senere var Syrisk hans
væsentligste Studium. Man har ham at takke
for fortræffelige Udgaver af syriske Bøger. 1822
og 1847 udgav B. udvalgte Afsnit af Bar
Hebræus' syriske Krønike, 1858 sammes Skolier
til Job. B. har nøje undersøgt den syriske,
saakaldte Harklensiske Oversættelse af Ny Test.
(1837; 2. Udg. 1854) og har 1857 udg. Johannes'
Evangelium efter denne Oversættelse. 1832—36
udgav B. Kirsch's <i>Chrestomathia-Syriaca</i>, til
hvilken han føjede et fortrinligt Leksikon.
<i>V. S.</i>
</chapter>

<chapter name="Bernstein, Henry">
<b>Bernstein</b> [bærn↱stæn], <sp>Henry</sp>, fr. dram.
Forf., f. 1875 i Paris. Som Bankier-Søn vilde B.
først slaa ind paa samme Løbebane, førte 3
Aar igennem et lystigt Fornøjelsesliv, kom i
Spillegæld og blev sat under Formynderskab,
som først hans Teatersuccès'er befriede ham for.
B. udviklede sig til en dristig og dreven
Dramatiker, der griber sine pikante Emner ud af det
moderne og mondæne Storstadsliv og med
spændende Effekt og Sensation bygger Skuespillets
Handling op. Ogsaa uden for Frankrig spilles
han meget. Hans vigtigste Stykker er: <i>Le
marché</i> (1900), <i>Le détour</i> (1902), <i>Joujou</i> (1903),
<i>Le bercail</i> (1904), <i>La griffe</i> (1905), <i>La rafale</i>
(1905), <i>Le voleur</i> (1906, »Tyven«, oversat af S.
Michaëlis, Folketeatret 1907, med Fru Dybwad
i Hovedrollen), »Samson« (1907, paa Dansk ved
C. E. Jensen, Dagmarteatret 1909), »Israël«
(1908), <i>Après moi</i> (1911, <i>Théâtre français</i>), og
<i>L'assaut</i> (1912).
<i>S. Ms.</i>
</chapter>

<chapter name="Bernsten (se Rav)">
<b>Bernsten,</b> se <sp>Rav</sp>.
</chapter>

<chapter name="Bernstorff">
<b>Bernstorff,</b> Slot paa Sjælland, Gjentofte Sogn,
Sokkelunds Herred, Kbhvn's Amt, ligger smukt
midt i en Park og med en prægtig Udsigt,
c. 8 km N. f. Kbhvn, længe Sommerresidens for
Kong Christian IX og efter hans Død for
Sønnen Prins Valdemar. Opr. laa her en af
Christian V 1681 indrettet Fasangaard, der
hørte til Slottet Jægersborg (Ibstrup); men da
Frederik V 1752 skænkede sin Udenrigsminister,
den ældre Bernstorff, Fasangaarden med
Have — hvortil der 1764 føjedes fl. omliggende
Jorder —, lod denne Gaarden ombygge til Slottet
B., der opførtes 1762—64 af den fr. Kunstner
Jardin (Marmorkirkens Bygmester). Slottet (der
først kaldtes »Sommerhus«) opførtes i ital. Stil,
men er i Tidens Løb undergaaet nogle, dog ikke
væsentlige, Forandringer. Endnu i Beg. af 19.

<img>Bernstorff Slot.</img>

<img>Mindesmærke for Kong Christian IX
og Dronning Louise.</img>
