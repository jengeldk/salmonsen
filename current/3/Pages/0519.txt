dog stillet sig meget skeptiske over for
N-Straalernes Realitet, idet de dels ikke har
kunnet reproducere B.'s Forsøg, dels ogsaa ved
Besøg i B.'s Laboratorium har faaet deres
Indtryk af Selvbedrag bestyrket. Dog tæller B. fl.
fremragende fr. Fysikere bl. sine Tilhængere.
1904 fik han af det fr. Videnskabsakademi i
Paris Lecomte-Prisen paa 50000 frc. for sine
Undersøgelser.
<i>E. S. J.</i>
</chapter>

<chapter name="Bloomer, A. (se Bloomerisme)">
<b>Bloomer</b> [↱b£u.mə], <sp>A.</sp>, se <sp>Bloomerisme</sp>.
</chapter>

<chapter name="Bloomerisme">
<b>Bloomerisme</b> [↱b£u.m<sub>ə</sub>r<sub>i</sub>zm], Petticoat
Reform ɔ: Skørtereform. Saaledes benævnes den
1850 i Nordamerika af <sp>Amalia Bloomer</sp>
(1817—94) rejste Bevægelse for Brugen af en
med Hygiejnens Fordringer formentlig mere
stemmende Kvindedragt (Bloomer-Dragt),
nemlig Afskaffelsen af Skørt og i Stedet Benklæder,
Støvler og Frakke, Bevægelsen vandt megen
Udbredelse, ogsaa i England, men er senere
hensygnet ell. har antaget andre Former.
</chapter>

<chapter name="Bloomfield">
<b>Bloomfield</b> [↱b£u.mfi.£d], By i U. S. A., Stat
New Jersey, ligger 6 km NV. f. Newark. (1910)
15070 Indb. B. er Fabrikby.
<i>H. P. S.</i>
</chapter>

<chapter name="Bloomfield, John Arthur Douglas, Lord">
<b>Bloomfield</b> [↱b£u.mfi.£d], <sp>John Arthur
Douglas</sp>, Lord, eng. Diplomat (1802—79),
indtraadte allerede 1818 i den diplomatiske
Tjeneste og blev 1826 Legationssekretær i Sthlm,
hvor hans Fader, <sp>Benjamin B.</sp> (1768—1846),
var eng. Sendemand. 1839 forflyttedes B. til
Petrograd og blev 1845 selv Minister her, 1850
i Berlin og endelig 1860—71 i Wien. Ved sin
Afgang blev B. ophøjet til Peer. Hans Enke
udgav <i>Memoirs of Lord B.</i> (1884).
<i>E. E.</i>
</chapter>

<chapter name="Bloomfield, Maurice">
<b>Bloomfield</b> [↱b£u.mfi.£d], <sp>Maurice</sp>, amer.
Sprogforsker og Indolog, f. 1855 i Østerrig, men
udvandrede 1867 til Amerika, hvor han
studerede ved forsk. Univ. og tog Magister- og
Doktorgraderne (1877 og 1879). Efter et
Studieophold i Berlin og Leipzig blev han kaldet
til Prof. i Sanskrit og sammenlignende
Sprogvidenskab ved Johns Hopkins Universitetet i
Baltimore, hvor han virker endnu. B. har i
Tidsskr offentliggjort talrige Afh., snart
vedrørende sammenlignende Sprogvidenskab, gr.,
lat. ell. ind. Grammatik, snart om mytol. ell.
religionsvidenskabelige Spørgsmaal; hans
vigtigste Arbejder angaar dog den ind. Litt.,
særlig Vedastudiet, paa hvilket Omraade han
besidder en omfattende Lærdom. Særlig bør
fremhæves hans Udgave af <sp>Kauçika-sūtra</sp>
(<i>Journal of the American Oriental Society</i> [Bd
XIV, 1890]), hans Oversættelse af
<sp>Atharva-Veda</sp> (<i>Sacred Books of the East</i>, Bd 42),
hans Index til Bergaigne's Religion <i>védique</i>
(<i>Bibl. de l'école des hautes études</i> [1897]); i
»Grundriss der indo-arischen Philologie u.
Altertumskunde« Afsnittet om »Atharva-Veda«
(1899), af hvilket Værk han sammen med <sp>R.
Garbe</sp> besørgede en stor Faksimile-Udgave
af et enkelt Haandskrift (se <sp>Veda</sp>); <i>Cerberus,
the dog of Hades</i> (1905). <i>A Vedic Concordance,
being an alphabetical Index to every line of
every stanza of the published Vedic Literature
etc.</i> (Cambridge, Mass. 1906) (= <i>Harvard
Oriental Series</i>, Bd X); <i>Religion of the Veda</i> (1908).
<i>D. A.</i>
</chapter>

<chapter name="Bloomington">
<b>Bloomington</b> [↱b£u.m<sub>i</sub>ŋt<sub>ə</sub>n], 1) By i U. S. A.,
Stat Illinois, ligger 88 km NNØ. f. Springfield
og er Jernbanecentrum. (1910) 25770 Indb. B.
har et wesleyansk Univ. I Omegnen findes
Kulgruber, og Byen driver betydelig Industri.

2) By i U. S. A., Stat Indiana, ligger 82 km
SV. f. Indianapolis. (1910) 8850 Indb. B. er
anlagt 1819 og er Sæde for det 1829 stiftede
Statsuniversitet.
<i>H. P. S.</i>
</chapter>

<chapter name="Bloomsburg">
<b>Bloomsburg</b> [↱b£u.mzbəg], <sp>Bloomsboro</sp>,
By i U. S. A., Stat Pennsylvania, ligger 120 km
NNØ. f. Harrisburg ved Fishing Creek. (1910)
7400 Indb. B. er Baneknudepunkt og har en
betydelig Jernindustri.
<i>H. P. S.</i>
</chapter>

<chapter name="Blooteling (se Bloteling)">
<b>Blooteling</b> [↱b£o.t<sub>ə</sub>£<sub>i</sub>ŋ], se <sp>Bloteling</sp>.
</chapter>

<chapter name="Bloster (se Blomst)">
<b>Bloster,</b> se <sp>Blomst</sp>.
</chapter>

<chapter name="Blot">
<b>Blot,</b> er den gotiske Folkestammes gamle
Udtryk for en Ofring; at <sp>blote</sp> Guderne betyder
egl. at tjene, dyrke Guderne. <sp>Blothus</sp>
bruges i gl. Tysk om hedenske Templer og i Norsk
om Smaatempler paa Enkeltmands Gaard;
ellers er det almindeligste Ord i Norsk <sp>Hov</sp>
(s. d.), i Svensk <sp>Harg</sp> og i Dansk <sp>Vi</sp> (s. d.).
Ved Offergilder frembares Blodet i
<sp>Blot-Boller</sp>. En <sp>Blotmand</sp> betegner i
Middelalderens nord. Sprog en Hedning; den svenske
Kong Sven, der c. 1080 fordrev den kristne
Kong Inge og gav Hedenskabet fri Raadighed,
fik Navnet <sp>Blot-Sven</sp>. At »fælde
<sp>Blotspaan</sp>« var at tage Varsel ved Afhugningen af
en Træspaan (øvet f. Eks. af Haakon Jarl). —
Endvidere forekommer Udtrykket at »blote og
bande« i de nord. Sprog; her betyder b. altsaa
at forbande sig ell. at paakalde Guder ell.
Magter.
<i>A. O.</i>
</chapter>

<chapter name="Bloteling, Abraham">
<b>Bloteling</b> [↱b£o.t<sub>ə</sub>£<sub>i</sub>ŋ] (<sp>Blooteling</sp>),
<sp>Abraham</sp>, holl. Kobberstikker og Raderer fra
Amsterdam (1640—90), Elev af C. v. Dalen, vandt
især Ry som Portrætstikker, ogsaa i England,
hvor han virkede fra Beg. af 1673 til c. 1678
(det udmærkede Stik af Hertugen af Norfolk
m. v.). Foruden ved Raderinger og Arbejder i
Liniemaner (mange Portrætstik efter Fr. Hals,
G. Flinck etc., Rytterportræt af P. Muylman
efter Th. de Keyser m. v.) udmærkede han sig
ogsaa i Sortkunsten, hvis Teknik han
forbedrede ved Granerstaalet. B. er godt
repræsenteret i Kobberstiksamlingen i Kbhvn.
<i>A. Hk.</i>
</chapter>

<chapter name="Blot-Sven">
<b>Blot-Sven,</b> sv. Modkonge, faldt fra sin Svoger,
Kong Inge I, da denne for sin Kristeniver blev
bortjaget af de hedenske Svear; derpaa lod han
sig hylde som Svearnes Konge og
højtideligholdt Hedenskabets Sejr med Blot. Deraf fik
han sit Navn. 3 Aar efter lykkedes det dog
Inge at overrumple B.-S. og fælde ham (c. 1080).
Sene Beretninger gør B.-S. til Fader til en
hedensk Modkonge, Erik Aarsæl, og identificerer
denne med Kong Sverker's Fader Kol; men
Erik er kun en Sagnfigur, og Sverker's
Nedstamning fra B.-S. usandsynlig. (<sp>Litt.</sp>: <sp>H.
Schück</sp>, »Den äldsta kristna konungalängden
i Sverige« [Upsala 1914]).
<i>H. O.</i>
</chapter>

<chapter name="Blouët, Paul">
<b>Blouët</b> [blwæ], <sp>Paul</sp>, fr. Forf., kendt under
Pseudonymet <sp>Max O'Reil</sp>, f. i Bretagne 1848,
d. i Paris 1903, deltog som Officer i den
fr.-tyske Krig, toges til Fange ved Sedan, saaredes
haardt under Troppernes Kampe mod
Paris-Kommunen og fik Afsked, levede fra 1873 i
England som Aviskorrespondent og Fransklærer
og skrev en Række aandfulde Skildringer af
