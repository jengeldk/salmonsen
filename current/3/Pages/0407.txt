<chapter name="Black Dome">
<b>Black Dome</b> [↱b£äk-↱do<sub>u</sub>m], <sp>Mount
Mitchell</sp>, det højeste Punkt i Alleghany-Bjergene,
ligger i det vestlige North Carolina i
Black Mountains og er 2048 m.
</chapter>

<chapter name="black drops">
<b>black drops</b> [↱b£äk-dråps] (eng.) (<i>Gouttes
noires</i>) d. v. s. sorte Draaber, er Fællesnavn for
visse sure Opiumsdraaber. Fremstillede efter
den ældre, fr. Farmakopé (1884) svarede 2 Dele
til 1 Del Opium, ifølge en ældre, amer.
Farmakopéforskrift svarede 6,5 Dele til 1 Del Opium,
efter den nyere amer. svarer 10 Dele Acetum
Opii til 1 Del Opium. I øvrigt er der under
samme Navn bragt forsk. Patentpræparater i
Handelen.
<i>E. K.</i>
</chapter>

<chapter name="Blacken">
<b>Blacken</b> [↱blak<sub>ə</sub>n], Fjord i den vestlige Del
af den sv. Sø <sp>Mälaren</sp>.
</chapter>

<chapter name="Blackfeet">
<b>Blackfeet</b> [↱b£äkfi.t], <i>Pieds noirs</i>, Sortfødderne,
en til Algonkinerne hørende Indianerstamme i
det vestlige Nordamerika paa Østsiden af Rocky
Mountains omkr. Saskatschewans Kilder og ved
Øvre Missouri. B. falder i tre Underafdelinger:
Satsika, Keina (Blod-Indianerne) og Piegan. Nu
udgør de ikke engang 10000 i alt, medens de
1830 i britisk Nordamerika alene ansloges til
30000.
<i>H. P. S.</i>
</chapter>

<chapter name="Blackheath">
<b>Blackheath</b> [↱b£äkhi.þ], Fælled og Legeplads
SØ. f. London, ved Greenwichpark, ligger højt
og er omgivet af talrige Landsteder.
</chapter>

<chapter name="Black Mills">
<b>Black Mills</b> [↱b£äk-↱hi£z] og <sp>Black Mountains</sp>,
de »sorte Høje« ell. »sorte Bjerge«, er
ikke sjældent forekommende Bjergnavne i
eng.-talende Lande. Særlig fremhæves <sp>Black
Mountains</sp> i Alleghany-Bjergene med
Kulminationspunktet <sp>Black Dome</sp> (s. d.) samt
B. H. i det nordlige U. S. A. paa Grænsen af
Staterne Wyoming og South Dacota; B. H.,
der i Harney Peak hæver sig til 2350 m, er
en isoleret liggende Bjerggruppe, hvor man
1874 fandt Guld, hvad der bevirkede en
Tilstrømning af Guldgravere og Begyndelsen til
en Kolonisation.
<i>H. P. S.</i>
</chapter>

<chapter name="Blackie, John Stuart">
<b>Blackie</b> [↱b£äk<sub>i</sub>], <sp>John Stuart</sp>, eng. Filolog
og Forf., f. i Glasgow 1809, d. 1895, studerede
i Univ. i Aberdeen og Edinburgh og derefter i
Göttingen og Berlin; en tidlig Frugt af hans
Interesse for tysk Litt. er hans metriske
Oversættelse af Goethe's »Faust« (1834). 1841 blev
han Prof. i Latin ved <i>Marishal College</i> i
Aberdeen og 1852 Prof. i Græsk ved Edinburg Univ.,
fra hvilket Embede han trak sig tilbage 1882.
Til hans Virksomhed for den klassiske
Filologis og det klassiske Aandslivs Omraade hører
flg. Arbejder: En metrisk Oversættelse af
Æschylos (1850), <i>Pronunciation of Greek,
Accent and Quantity</i> (1852), <i>Lays and Legends of
Ancient Greece</i> (1857), <i>Discourse on Beauty,
wilh an Exposition of the Theory of Beauty
according to Plato</i> (1858), <i>Homer and the Iliad</i>
(1866, 4 Bd; de to af Bindene indeholder en
Oversættelse af Iliaden i Ballade-Metrum) og
<i>Horae Hellenicae, Essays and Discussions on
some Important Points of Greek Philology and
Antiquity</i> (1874). Uden for dette Omraade er
han optraadt som Digter og Oversætter i Bøger
som <i>Lyrical Poems in English and Latin</i> (1860),
<i>Musa Burschicosa</i> (en Samling Studentersange
[1869]), <i>War Songs of Germany</i> (et Bd oversatte
tyske Krigssange [1870]), <i>Songs of the Highlands
and Islands</i> (1872) og <i>Lays of Religion
and Life</i> (1876). Som moral-filosofisk Forf. har
han skrevet: <i>Four Phases of Morals: Socrates,
Aristotle, Christianity, Utilitarianism</i> (1871),
<i>Essay on Self-Culture</i> (1873), <i>Natural history of
Atheism</i> (1877), og <i>Essays on Subjects of Moral
and Social Interests</i> (1890). Ogsaa i Drøftelsen
af pædagogiske og politiske Spørgsmaal har han
deltaget. Særlig skotske Forhold har han
behandlet i <i>Language and Literature of the
Scottish Highlands</i> (1876) og <i>Allavona, Fact and
Fiction from my Life in the Highlands</i> (1882);
en Biografi af Burns udgav han 1888 (i <i>Great
Writers</i>-Serien). (<sp>Litt</sp>.: <sp>A. M. Stoddart</sp>,
<i>J. S. B.</i> [1895]).
<i>(Ad. H.). I. O.</i>
</chapter>

<chapter name="Blackmore, Sir Richard">
<b>Blackmore</b> [↱b£äkmå<sub>ə</sub>], Sir <sp>Richard</sp>, eng.
Læge og Forf. (c. 1658—1729), opnaaede som
Læge en betydelig Praksis, blev 1697 adlet og
udnævnt til Læge for Kong William III. Han
har bl. a. skrevet 6 voluminøse episke og
didaktiske Digtninge, hvoraf <i>The Creation</i> er rettet
mod Hobbes. Ved sine omfangsrige Skriverier
var han til stadig Spot for Tidens Skønaander,
og Pope besynger i sin Satire <i>The Dunciad</i> en
Kappestrid mellem Kritikere om, hvem der
uden at falde i Søvn kan høre B.'s Poesier
forelæse: ingen bestaar Prøven.
<i>(Ad. H.). I. O.</i>
</chapter>

<chapter name="Blackmore, Richard Doddridge">
<b>Blackmore</b> [↱b£äkmå<sub>ə</sub>], <sp>Richard
Doddridge</sp>, eng. Romanforfatter (1823—1900).
Efter først at have skrevet en Række episke og
lyriske Digte, der ingen særlig Opsigt gjorde,
tog han fat paa Romandigtningen og opnaaede
en betydelig Succes ved <i>Lorna Doone, a
Romance of Exmoor</i> (1869), der betegnes som en
af de bedste nyere eng. Romaner, og <i>The Maid
of Sker</i> (1872). De hører væsentlig til
Kategorien »hist. Romaner«, er begge holdte i Form
af Autobiografier og udmærker sig ved omhyggelig
anlagt Handling, klar Karakteristik, gode
Skildringer og livlig Dialog.
<i>I. O.</i>
</chapter>

<chapter name="Black Mountains (se Black Hills)">
<b>Black Mountains</b> [↱b£äk-↱ma^unt<sub>i</sub>nz], se <sp>Black
Hills</sp>.
</chapter>

<chapter name="Blackpool">
<b>Blackpool</b> [↱b£äkpu.£], Søstad i det
nordvestlige England, Lancashire, 70 km N. f.
Liverpool, Knudepunkt paa London og
North-Western-Jernbanen, »Nordens Brighton«, med
Akvarium, 3 Landgangsbroer, fl. Teatre og
Fornøjelsesetablissementer, besøges aarlig af c.
100000 Badegæster.
<i>G. Ht.</i>
</chapter>

<chapter name="Black-River">
<b>Black-River</b> [↱b£äk-↱rivə], »den sorte Flod«,
Navn paa fl. Floder i Nordamerika, bl. hvilke
B.-R. i Staten New York er den betydeligste.
Den udmunder efter et 200 km langt, overvejende
vestligt Løb, af hvilke 60 km er sejlbare,
i <sp>Black-River Bai</sp> ved den sydøstlige
Spids af Ontario-Søen.
<i>H. P. S.</i>
</chapter>

<chapter name="Blackrock">
<b>Blackrock</b> [↱b£äkråk], By paa Irlands
Østkyst, Grevskab Dublin (Prov. Leinster), mellem
Dublin og Kingstown, har stærkt besøgte
Søbade og (1911) 9080 Indb.
</chapter>

<chapter name="Blackrod">
<b>Blackrod</b> [↱b£äkråd], By i det nordvestlige
England, Lancashire, 6 km NNØ. f. Wigan, med
(1911) 3896 Indb. og Kulgruber.
</chapter>

<chapter name="Blackstad, Johan">
<b>Blackstad</b> [↱blαkstαd], <sp>Johan</sp>, norsk Jurist,
f. i Bergen 16. Novbr 1832, d. i Kria 8. Novbr
1904. B. blev <i>cand. jur.</i> 1857, var 1860—70 ansat
i Justitsdepartementet, blev 1870 Sorenskriver
i Varanger, 1874 Amtmand i Finmarken, 1882
