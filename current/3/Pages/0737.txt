og Samlingerne er dog senere ødelagte ved
Ildebrand.

B. var en frugtbar Forf. paa fl. Omraader.
Af hans filol. Arbejder kan nævnes: <i>Dissertatio
de Lexicis Græcis et Latinis</i> (1660);
<i>Cogitationes de variis lingvæ Latinæ ætatibus</i> (1675,
dediceret Griffenfeld), begge med Bidrag til
lat. Leksikografi; overhovedet var B. ivrig for
Brugen af det lat. Sprog. <i>Conspectus
præstantiorum scriptorum Latinæ lingvæ</i> (1679), en kort
lat. Litteraturhistorie; <i>Septem dissertationes
academicæ de poëtis</i> (1676—81), udførligere
Behandling af gr. og lat. Digtere; <i>Disseriatio
de causis diversitatis lingvarum</i> (1675),
sammenlignende Sprogbetragtninger i Datidens
Manér. Endvidere har han givet Bidrag til
Kemiens Historie og leveret en Haandbog til
Undersøgelse af Metallerne samt offentliggjort en
Del gode Specialundersøgelser. Paa Medicinens
Omraade virkede han (foruden som
Universitetslærer og praktisk Læge) især for
Indførelsen af ny Medikamenter (metalliske og
mineralske, ogsaa Plantedroguer); derimod skyldes
ingen af den Tids større Opdagelser ham.
(<sp>Litt.</sp>: <sp>E. F. Koch</sp>, »Oluf B.« [Kbhvn 1866]).
<i>A. B. D.</i>
</chapter>

<chapter name="Borchgrevink (norsk Embedsslægt)">
<b>Borchgrevink</b> [↱bårk<sub>ə</sub>rveŋk], norsk
Embedsslægt, kom til Norge med nedenn. Kapelmester M.
B.'s Sønnesøn, <sp>Henrik Christianssøn
B.</sp> (1643—99), Organist ved Domkirken i
Trondhjem. Om <sp>Carsten B.</sp> (s. d.). <sp>Christian
B.</sp>, f. 1841, <i>cand. med.</i> og <i>cand. theol.</i>, kendt
Missionspræst paa Madagaskar, valgt
Tilsynsmand 1888 for den store Indlandsmission.
<sp>Sophie B.</sp>, f. Klouman (1846—1911), fortjent
Bestyrerinde af Den kvindelige Industriskole i
Kria (1888—1911), første kvindelige Medlem af
Kommunestyret 1902—04.
<i>S. H. F.-G.</i>
</chapter>

<chapter name="Borchgrevink, Axel">
<b>Borchgrevink</b> [↱bårk<sub>ə</sub>rveŋk], <sp>Axel</sp>, norsk
Ingeniør, f. 1830, d. 1902, gennemgik den tekn.
Højskole i Karlsruhe, var fra Aabningen 1. Maj
1861 indtil sin Død Driftsbestyrer ved
Nordsjø-Skien-Kanalen, en lang Aarrække tillige
Fløtningsinspektør i Skiensvasdraget samt fra
Aabningen af Bandak-Nordsjø-Kanalen 1892
Overbestyrer ogsaa for denne, ligesom han havde
væsentlig Andel i Anlægget af
Drammen-Skien-Banen. B. indlagde sig herigennem megen
Fortjeneste af Skiens og Bratsberg Amts
økonomiske Udvikling. Han deltog virksomt i Skiens
kommunale Liv og var fl. Aar denne Bys
Ordfører.
<i>K. V. H.</i>
</chapter>

<chapter name="Borchgrevink, Carsten Egeberg">
<b>Borchgrevink</b> [↱bårk<sub>ə</sub>rveŋk], <sp>Carsten
Egeberg</sp>, norsk Sydpolarrejsende, f. i Kria 1.
Decbr 1864, studerede Forstvidenskab i Tharandt,
var 1888—92 Landmaaler i Queensland, 1893—94
Lærer i Naturfag ved Univ. i Sidney. For at
forberede sig for en egen antarktisk
Forskningsfærd tog han 1895 Hyre som Matros paa en
Ekspedition til Sydishavet med Hvalfangeren
»Antarctic«, Kapt. Kristensen. Under denne
Færd, der naaede 74° 10′ s. Br., foretog B.
paa Tilbagerejsen 24. Jan. 1895 selv sjette
Landgang paa det indtil da ubetraadte
Victoria-Land ved Kap Adare. Sine Erfaringer herfra
fremlagde han allerede s. A. for den 6.
internationale geogr. Kongres i London og det flg.
Aar paa en Foredragsrejse i England,
Tyskland, Amerika og Australien og gav derved
Stødet til den internationale
Sydpols-Forsknings Genoptagelse. Den planlagte
Forskningsrejse fik Støtte navnlig af den eng. Forlægger,
Sir George Newnes, der paa Betingelse af, at
Ekspeditionen sejlede under britisk Flag, satte
35000 £ til Raadighed for B.'s Foretagende,
hvis Gennemførelse dermed var økonomisk
sikret. B.'s antarktiske Ekspedition, der blev
foretaget med det af Colin Archer byggede og
for 3 Aars Fraværelse udrustede Skib
»Southern Cross«, Kapt. B. Jensen, forlod Kria 30.
Juni 1898. 30. Decbr naaede Skibet paa 62° s.
Br., 159° 15′ ø. L. Pakisbæltet om Antarctis.
Under store Anstrengelser arbejdede det sig
videre frem til Robertson-Bugten V. f. Kap
Adare og kastede Anker her 17. Febr 1899. B.
opslog selv 10. sit Vinterkvarter paa Land
under 71° 18′ s. Br., medens »Southern Cross«
vendte tilbage til Australien for ikke at fryse
inde med Risiko for at knuses af Ismasserne.
Aaret mellem Febr 1899 og Febr 1900, den
første Overvintring, der overhovedet har fundet
Sted paa det antarktiske Fastland, blev af B.
og hans Folk anvendt til magnetiske og meteorol.
Observationer, geol., bot. og zool. Indsamlinger
under talrige mindre Slædeekspeditioner. Febr
1900 gik B. atter om Bord. Skibet arbejdede
sig saa langt Syd over, som det kunde komme,
til 78° 34′ s. Br., det sydligste Punkt, hvortil et
Skib dengang var trængt frem. Fra den af J. C.
Ross 1842 opdagede Isbarriere foretog B., kun
fulgt af to norske Lapper, en Slædefærd ind
over Landet indtil 78° 50′, 75 km nærmere
Sydpolen end Ross. Sydligere havde aldrig
Mennesker før sat deres Fod.

Navnlig ved denne Bedrift maa han betegnes
som en banebrydende Forløber for Amundsen,
Shackleton og Scott. Apr. 1900 var »Southern
Cross« atter i Ny Zeeland. B. har beskrevet
denne Ekspedition i <i>First on the Antarctic
Continent 1898—1900</i> (1901), norsk. Udg. »Nærmest
Sydpolen Aaret 1900« (1905). Største Delen af
hans Samlinger fra denne Ekspedition tilfaldt
eng. Museer og videnskabelige Institutioner.
1902 foretog B. paa den amer. Marines Skib
»The Dixie« efter Opfordring af <i>National
Geographical Society</i> i Washington geol.
Undersøgelser i Vestindiens Vulkanegne. Senere har
han levet i Norge, optaget af Studier, der har
afsat Frugt i forsk. fagvidenskabelige
Tidsskrifter. B. deltager i Bearbejdelsen af det af
Scott-Ekspeditionen indsamlede videnskabelige
Materiale. (<sp>Litt.</sp>: <sp>O. J. Skattum</sp>,
»Sydpol-Forskning« [Kria 1912]).
<i>K. V. H.</i>
</chapter>

<chapter name="Borchgrevink, Melchior">
<b>Borchgrevink</b> [↱bårk<sub>ə</sub>rveŋk], <sp>Melchior</sp>,
Christian IV's Kapelmester, Fødselsaar og -sted
ukendte, død 1632 i Roskilde. Han stammer
formentlig fra Nederlandene og er
sandsynligvis en Søn af <sp>Bonaventura B.</sp>, der, efter
at have været Kapelmester hos Hertug Adolf
af Gottorp, en kort Tid 1587 var ansat i samme
Egenskab hos Frederik II af Danmark. B.
træffes første Gang nævnte Aar som Sangerdreng
i det danske Hofkapel, men nævnes kort efter
som Instrumentist, 1596 som Organist i samme
Kapel. 1599—1600 opholdt han sig for kgl.
Regning i Venedig for at studere Musik under
