<chapter name="Bourg-en-Bresse">
<b>Bourg-en-Bresse</b> [burk-ã-↱bræs],
gammeldags bygget By i det østlige Frankrig, tidligere
Hovedstad i Landskabet Bresse, nu i Dept. <sp>Ain</sp>
og <sp>Arrondissementet B.</sp>, ligger smukt
i en frugtbar Egn ved Reyssouze og ved
Lyon-Banen, har (1911) 20545 Indb., Industri i
Fajance og kunstige Mineralvande og Handel
med Landbrugsprodukter (Hornkvæg, Fjerkræ,
Korn, Vin). B. har en Handelsret, et <i>Lyceum</i>,
en Sindssygeanstalt, et Museum og et Bibliotek
(25000 Bd). Gaderne er snævre og
uregelmæssige; af Bygninger fremhæves den gotiske Kirke
Notre Dame (1505—45) og den berømte Kirke i
Forstaden Brou, der er bygget i
Renaissancestil (1511—36) af Margrete af Østerrig til Minde
om hendes Gemal Philibert den Smukke af
Savoyen. B., der stammer fra Romertiden, hørte
fra 12. Aarh. til Savoyen, blev i 15. Aarh.
Hovedstad for Prov. Bresse (s. d.) og kom 1601
under Frankrig. Historikeren Edgar Quinet og
Astronomen Lalande er født i B.
<i>G. Ht.</i>
</chapter>

<chapter name="Bourg-en-Retz (d. s. s. Bourgneuf-en-Retz)">
<b>Bourg-en-Retz</b> [burk-ã-↱ræ ell. -↱ræs], d.
s. s. <sp>Bourgneuf-en-Retz</sp>.
</chapter>

<chapter name="bourgeois (Borger, borgerlig)">
<b>bourgeois</b> [bur↱зwa] (fr.), Borger, borgerlig.
</chapter>

<chapter name="Bourgeois (Skriftstørrelse)">
<b>Bourgeois</b> [bursjo↱a], i Bogtrykkerkunsten
en Skriftstørrelse, der staar imellem Petit og
Korpus (Garmond).

<img>Bourgeois Skrifttype</img>

Ordets Etymologi ukendt, Skrivemaaden
derfor ogsaa forsk. (paa Tysk ogsaa Borgois,
Borgis, Bourgois, Burgis); i Frankrig kaldes den
tilsvarende Skriftstørrelse Petit-Romain.
<i>E. S-r.</i>
</chapter>

<chapter name="Bourgeois, Emile">
<b>Bourgeois</b> [bur↱зwa], <sp>Emile</sp>, fr. Historiker,
f. i Paris 24. Juli 1857, blev 1885 Prof. i Lyon
og virker nu som Prof. i diplomatisk og
politisk Historie ved Sorbonne i Paris. Han vandt
sig et Navn ved Skr. <i>Le capitulaire de Kiersy
sur Oise et la législation carolingienne au IX'e
siècle</i> (1885); af hans senere Arbejder mærkes:
<i>Manuel historique de politique étrangère</i> (3 Bd,
1895—1906) og <i>La diplomatie secrète au XVIII'e
siècle</i> [3 Bd, 1909—10]).
<i>Kr. E.</i>
</chapter>

<chapter name="Bourgeois, Léon Victor Auguste">
<b>Bourgeois</b> [bur↱зwa], <sp>Léon Victor
Auguste</sp>, fr. Statsmand, f. 21. Maj 1851, tog jur.
Doktorgrad og blev 1876 ansat i Ministeriet for
de offentlige Arbejder, men
fjernedes herfra under den
reaktionære Regering i
Maj—Decbr 1877. Efter
Republikkens endelige Sejr
blev han Underpræfekt i
Reims 1880 og Præfekt i Dept
Tarn 1882; forstod at mægle
i en stor Bjergværksstrejke i
Carmeaux og blev derefter
Generalsekretær under Seinepræfekten 1883—85.
Han var paa ny Præfekt i et Par Aar og blev 1887
Direktør i Indenrigsministeriet, men overtog i
Novbr s. A. under Præsidentkrisen
Politipræfekturen i Paris og kom — ligesom i sin
tidligere Stilling 1883—85 — til at staa paa en
god Fod med Paris' radikale Byraad. I Febr
1888 valgtes B. til Deputeretkammeret imod
General Boulanger, og blev senere uafbrudt
genvalgt, indtil han 1905 overgik til Senatet.
Allerede i Maj 1888 blev han Understatssekretær
for Indenrigsministeriet under Floquet indtil
Febr 1889, og i Marts 1890
Undervisningsminister under Freycinet indtil Decbr 1892. Han
var derefter Justitsminister indtil Marts 1893
og fik i denne Stilling Anklagen rejst i
Panama-Sagen, hvorved han vandt stor Anseelse. Novbr
1895 blev han Første- og Indenrigsminister for
et radikalt Ministerium, men maatte afgaa
allerede i Apr. 1896 efter en Tvist med Senatet
om et Bevillingsspørgsmaal. Juni—Oktbr 1898
var han paa ny Undervisningsminister. Han
støttede kraftig Ministeriet Waldeck-Rousseau
og var 1902—03 Deputeretkammerets Formand.
Endelig var han Marts—Oktbr 1906
Udenrigsminister, Jan. 1912—Jan. 1913 Minister for
social Forsorg og Marts-Novbr 1913 Første- og
Undervisningsminister. Kort før sin Afgang Jan.
1913 havde han nægtet at lade sig opstille som
Kandidat til Præsidentposten. Desuden var han
1899 og paa ny 1907 Frankrigs Repræsentant
paa Fredskonferencerne i Haag og tog
fremragende Del i deres Arbejder.
<i>E. E.</i>

<img>L. V. A. Bourgeois.</img>
</chapter>

<chapter name="Bourgeoisie">
<b>Bourgeoisie</b> [da. bursjoa↱si´, fr. burзwa↱zi],
Ord af fr. Oprindelse, brugt især efter
Julirevolutionen om den velstillede, besiddende
Middelstand i Byerne og paa Landet i
Modsætning til Aristokratiet og Proletariatet. I den
seneste Tid anvendes det hyppigt som
enstydigt med »Storborgeriet« lige over for
Arbejderstanden.
<i>(C. V. N.). K. B.</i>
</chapter>

<chapter name="Bourges">
<b>Bourges</b> [burз], By i Mellemfrankrig,
tidligere Hovedstad i Landskabet Berry, nu i
Dept Cher og <sp>Arrondissementet B.</sp>,
ligger ved Yèvre samt ved Berry-Kanalen og
Orléans-Banen og har (1911) 39757 (som Kommune
45735) Indb. B. er bygget paa en Høj, der
tidligere var omgivet af Enge og Moser, som dog
nu for en stor Del er forvandlede til Haver og
frugtbare Marker. Den ældre Del af Byen har
snævre Gader og gl. Huse; men mod S. og Ø.
ligger nyere Kvarterer, hvor det industrielle
Liv rører sig. B. har Handel med Korn, Vin
og Træ og en ret betydelig Fabrikation af Klæde,
Skotøj og Knive; men hvad der især præger
B.'s Industri er de store Krudt- og
Ammunitionsfabrikker og Kanonstøberier, som siden
1870 er oprettede i den østlige Del af Byen, hvor
der ogsaa findes store militære Magasiner, en
Artilleriskole, en Artillerikaserne m. fl. militære
Etablissementer. I Forstaden Mazières, 1 km
fra B., er der store Jernværker. B. er Sæde
for 8. Armékorps' Generalkommando, en
Overret og en Handelsret og er et gammelt
Ærkebispesæde (siden 3. Aarh.). Der findes et
Præsteseminarium, et Lærer- og
Lærerindeseminarium, et Lyceum, en Kunstskole, et Museum, et
Bibliotek (20000 Bd) og et Teater. Af de
middelalderlige Bymure (13. Aarh.) er betydelige
Rester bevarede, og der findes endog Levninger
