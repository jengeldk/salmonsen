Brandpolitilovbestemmelser eller Tilsidesættelse af de fra
Forsikrerens Side givne Tilhold eller Paalæg m. H.
t. den overtagne Risiko. Der gives ikke
Erstatning for Genstande, som med Villie udsættes for
at beskadiges under Brand. Adskillige
Forsikringsselskaber — særlig
Bygningsbrandforsikringer, der er godkendte af Justitsministeriet
— garanterer Prioritetshavere Erstatning i
Tilfælde af, at Branden skyldes den Forsikredes
Forsæt ell. Uagtsomhed, dog kun for det Beløb,
for hvilket de ikke paa anden Maade kan blive
dækkede.

I adskillige Selskaber kan der mod
Tillægspræmie tegnes Forsikring for forsk. indirekte
Tab, f. Eks. Huslejetab ved Ildebrand.
Sædvanligvis maa i saadanne Tilfælde den Forsikrede
selv bære en Del af Tabet.

For de under Krigsforanstaltning ell.
Jordskælv opstaaede Tab ved Ildebrand, Sprængning
o. s. v. udredes ikke Erstatning, naar det efter
samtlige Omstændigheder maa antages, at
Branden ell. Sprængningen skyldes umiddelbare
Følger af disse Begivenheder.

Præmierne, som den Forsikrede skal tilsvare,
beregnes paa Basis af de i Aarenes Løb
indvundne Erfaringer i mange Selskaber med et
fast Beløb pr 100 ell. 1000 Kr's Forsikringssum
— under fornødent Hensyn til Risikoens Art,
Bygningsmaade, den større ell. mindre
Brandfare o. s. v. I mange Selskaber fordeles
Skaderne forholdsvis i Henhold til Forsikringssum
og Præmier paa de Forsikrede ved Udgangen
af hvert Regnskabsaar. I de gensidige
Selskaber, der opkræver faste Grundpræmier, maa
de Forsikrede ell. de Grupper af disse, der
paaføres Tab, som overstiger Præmierne, tilsvare
et Ekstrabidrag (Ekstrapræmie), alt efter de
forsk. Selskabers Bestemmelser.

Indtil man fik faste og ordnede
Brandforsikringsforhold, var det Frivilligheden, der
maatte træde til Hjælp i Ildebrandstilfælde. Den
første Lovbestemmelse om Erstatning for
Brandskade stammer fra Island (12. Aarh.), hvor der
dannedes Sogneforeninger. Denne Sag vandt dog
den Gang ikke nævneværdig Tilslutning noget
Sted, og gennem mange Aar erstattedes den
manglende, ordnede B. stadig ad
Velgørenhedens Vej og ved de af Øvrigheden udstedte
saakaldte »Brandbreve«, som gav den, det var
brændt for. Ret til inden for en snævrere
fastsat Grænse at indsamle Penge o. l. for at faa
sit Hus ell. sin Gaard genrejst efter en Brand.

I England og Tyskland kom man først og
stærkere frem m. H. t. Oprettelsen af
Brandforsikringsselskaber. Allerede i Slutn. af 17. og
Beg. af 18. Aarh. arbejdedes der med Energi
derpaa. I Danmark gik det kun smaat med
denne Sag, men efter Branden i Kbhvn 20.
Oktbr 1728 kom der mere Fart i Bevægelsen,
og 1731 blev Kbhvn's B. stiftet. 1761 oprettedes
Købstædernes alm. Brandforsikring, hvori den
Gang ogsaa Landbygninger kunde forsikres,
men 1792 blev der oprettet en særlig B. for
Landbygninger, den alm. B. for Landbygninger.

1778 saa det første
Løsørebrandforsikringsselskab i Danmark — det kgl. oktr. kbhvnske
Brandassurance Kompagni — Dagens Lys, 1798
det kgl. oktr. alm. Brandassurance Kompagni
med Virkefelt for hele Riget (disse Kompagnier
blev senere sammensluttede). 1838 oprettedes
det fynske Brandassuranceselskab for Løsøre og
Effekter, 1841 »Jylland«, 1850 den fynske
Købstædernes B. 1855 oprettedes de mindre
Landejendomsbesidderes B. for Nørrejylland, og
særlig efter den Tid har en Mængde
Brandforsikringsselskaber set Dagens Lys — for
Bygningsbrandforsikringsselskabernes Vedk. for en
Del oprettede i H. t. Loven af 12. Apr. 1889.

Af mere kendte Selskaber nævnes Thisted
Amts B. (1856), det gensidige
Brandforsikringsselskab »Danmark« (oprettet 1861), »Nye Danske
Brandforsikrihgsselskab« (oprettet 1864),
»Østifternes Brandforsikring« (oprettet 1889),
»Nordisk Brandforsikring« (oprettet 1897),
»Husmandsbrandkassen« (oprettet 1909).

Foruden disse danske Selskaber findes der
rundt omkr. i Danmark en Mængde gensidige
Brandforsikringsselskaber med begrænset
Risikoomfang og begrænset Omraade (bestemte
Forsikringstagere, f. Eks. mindre Jordbrugere,
Tyende o. s. v., større ell. mindre Landsdele
[amtsvis, herreds- ell. sognevis]). Endvidere
virker der i Danmark et meget stort Antal
udenlandske Selskaber.

Ligesom der imellem mange af de i Danmark
virkende Selskaber — i Lighed med, hvad der
er Tilfældet i Udlandet — efterhaanden er
opstaaet Fællessammenslutninger paa forsk.
Omraader (f. Eks. til Modarbejdelse af en alt for
hidsig Konkurrence, derved, at der er oprettet
Tarifforeninger, og til fælles Optræden for at
begrænse Ildebrandenes Antal og Omfang,
gennem Foreninger af gensidige danske
Brandforsikringsselskaber), gaar den nyere Tids
Bestræbelser bl. a. ud paa Oprettelsen af
Forsikringstagerforeninger, hvis Hensigt det er under
nærmere foreslaaede Forhold at vejlede og
bistaa Forsikringstagere i Tvivlstilfælde og ved
Ordningen af Præmierne, særlig for industrielle
Ejendomme.

Nedenstaaende Oversigt, taget fra statistisk
Aarbog, giver et Billede af Forholdene m. H. t.
de danske Brandforsikringsselskaber og de her
i Landet arbejdende udenlandske Selskaber.

<table>
<td c 3><sp>Bygnings-Forsikringsselskaber</sp>.
<td><td>Forsikringssum<td>Præmieindtægt
<td><td c>Kr.<td c>Kr.
<td>Københavns Brandforsikring<td r>413635000<td r>349000
<td>Købstædernes —<td r>921855000<td r>945000
<td>Landbygningernes —<td r>2708479000<td r>4979000
<td>Østifternes —<td r>441535000<td r>574000
<td>De mindre Landejendomsbesidderes B. i Nørrejylland<td r>124829000<td r>374000
<td>Thisted Amts Bygnings-B.<td r>42657000<td r>51000
<td>Danske Grundejeres B.<td r>111924000<td r>129000
<td>Husmandsbrandkassen<td r>160543000<td r>288000
<td>Forsikringsselskabet »Vermund«<td r>44436000<td r>91000
<td>Forsikringsselskabet »Himmerland«<td r>20160000<td r>32000
<td><td r>4990053000<td r>7812000
</table>
