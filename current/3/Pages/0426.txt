Bladene. Modsætningen til dem er de
<sp>stamegne</sp> ɔ: saadanne, som kun forløber i
Stænglen.
<sp>V. A. P.</sp>
</chapter>

<chapter name="Bladstilk (se Blad)">
<b>Bladstilk</b> (<sp>bot</sp>.), se <sp>Blad</sp>.
</chapter>

<chapter name="Bladstilling (se Blad)">
<b>Bladstilling</b> (<sp>bot</sp>.), se <sp>Blad</sp>.
</chapter>

<chapter name="Bladsølv (se Bladguld)">
<b>Bladsølv,</b> se <sp>Bladguld</sp>.
</chapter>

<chapter name="Bladtap">
<b>Bladtap,</b> en Tap af Støbejern ell. Smedejern,
forsynet med et Blad, hvorved den fæstes til
sin Aksel, der er af Træ. B. bruges navnlig
ved Vandmøllens Aksel; den benævnes ogsaa
<sp>Vingetap</sp>, idet Bladet opfattes som to i
Plan liggende Vinger. Der haves B. med 3
Vinger og med 4 Vinger (2 over Kors stillede
Blade); de sidste 2 Former udføres næppe uden
af Støbejern. Forbindelsen sikres ved 3 om
Akselenden lagte Smedejernsringe.
<i>(F. W.). E.Th.</i>
</chapter>

<chapter name="Bladtellur">
<b>Bladtellur</b> (<sp>Nagyagit</sp>), en af de faa i
Naturen forekommende Guldforbindelser, af
Sammensætning Au<sub>2</sub>Pb<sub>14</sub>Sb<sub>3</sub>Te<sub>7</sub>S<sub>17</sub>; danner
tavleformede, sortegraa, stærkt glinsende rombiske
Krystaller af Vægtfylde c. 7, der findes i Ungarn
og Colorado. Nærstaaende Forbindelser, der
ligesom B. i nyere Tid spiller en ret betydelig
Rolle som Guldmalme ved Siden af det gedigne
Guld, er <sp>Krennerit</sp>, Forbindelse af Tellur,
Guld og Sølv i vekslende Mængdeforhold
(Au,Ag)Te<sub>2</sub>; den er stærkt glinsende, gullig
sølvhvid; Krystalformen er rombisk; Krenneritten
er fundet ved Nagyag i Siebenbürgen.
Omtr. samme Sammensætning har <sp>Sylvanit</sp>
(Skriftmalm); sølvhvide, stærkt glinsende
monokline Krystaller, der ofte er ordnede saaledes
i Tvillingstilling til hinanden, at de ligner
Skrifttegn; forekommer i Siebenbürgen, Amerika
og Australien. <sp>Calaverit</sp> fra Amerika og
Australien er næsten rent Guldtellur, AuTe<sub>2</sub>;
blegt bronzegule, monokline Krystaller.
<i>O. B. B.</i>
</chapter>

<chapter name="Bladtorn">
<b>Bladtorn</b> (<sp>bot</sp>.), et til en Torn omdannet
Blad. Er i Reglen en Forvandlingsform af
Løvbladet og kan i Misdannelsestilfælde
tilbagedanne sig til et saadant. B. findes f. Eks. hos
<i>Berberis</i>, hvis Akselknopper derfor udvikles
proleptisk (s. d.), <i>Xanthium spinosum</i>, flere
<i>Astragalus</i>- og <i>Caragana</i>-Arter. Hos
Kaktusfamilien er Tornene omdannede Knopskæl; hos
<i>Robinia</i> og de kaktusagtige Euforbier er de
omdannede Akselflige. Hos mange Planter,
saasom Tidsler, Kristtorn, Agaver, <i>Pandanus</i>, er
Tornene, i det mindste de i Bladranden
siddende, omdannede Bladafsnit. Hos <i>Acacia
cornigera</i>, hvor Tornene er omdannede Akselflige,
bliver de meget store og hule og tjener ofte til
Opholdssted for Myrekolonier.
<i>V. A. P.</i>
</chapter>

<chapter name="Blad, vandrende">
<b>Blad,</b> vandrende (<i>Psyllium siccifolium</i> L.),
en til Spøgelsernes Fam. hørende, ejendommelig
Slægt med korte Følehorn, stærkt fladtrykt
Legeme, bladdannede Laar og store bladdannede,
stærkt ribbede Forvinger; Bagvingerne,
der mangler hos ♀, er klare og gennemtrukne
med fine Ribber. Ligner ved sin hele Form,
Vingernes Ribber, der skuffende minder om
Nerverne i et Blad, samt ved den lysegrønne,
ved Indtørring afblegede Farve, om Blade og
ejer ved den Overensstemmelse, der er
mellem disse og Dyret selv, et udmærket Middel
til at undgaa sine Fjender (særlig insektædende
Fugle). Faa Arter udbredte over Ostindien og
det ind. Ørige.
<i>C. W.-L.</i>

<img>Vandrende Blad.</img>
</chapter>

<chapter name="Bladvikler (se Viklere)">
<b>Bladvikler,</b> se <sp>Viklere</sp>.
</chapter>

<chapter name="Bladzeolit (se Zeolitter)">
<b>Bladzeolit</b> [-seo↱lit], se <sp>Zeolitter</sp>.
</chapter>

<chapter name="Blaenavon">
<b>Blaenavon</b> [b£e<sub>i</sub>↱ne<sub>i</sub>v<sub>ə</sub>n ell. b£i-], By i det
vestlige England, Grevskab Monmouthshire,
vigtigt Knudepunkt paa Great Western Jernbanen,
ligger i en bakket Egn 24 km NV. f. Newport
og har (1911) 12010 Indb., Kulgruber og
betydelige Jernværker.
<i>G. Ht.</i>
</chapter>

<chapter name="Blaeu, Willem Janszoon">
<b>Blaeu</b> [b£a^u], <sp>Willem Janszoon</sp>, holl.
Bogtrykker og Kartograf (1571—1638), havde
en Tid været Tycho Brahe's Medhjælper paa
Hveen. Han forbedrede Bogtrykkerpressen,
udgav geografiske Kort og erhvervede sig et agtet
Navn ved Fabrikation af Jord- og Himmelglober,
der overtraf alle tidligere ved deres
Nøjagtighed; bl. a. ejer det store kgl. Bibliotek
i Kbhvn to Himmel- og to Jordglober af hans
Arbejde, af hvilken den ene er dediceret til
Christian IV. Hans Bogtrykker- og
Boghandelforretning i Amsterdam var vel kendt. (<sp>Litt</sp>.:
<sp>Baudet</sp>, »Leven en werken van W. J. B.«
[Utrecht 1871—72]).
<i>J. Fr. S.</i>
</chapter>

<chapter name="Blágnýpujökull">
<b>Blágnýpujökull</b> [↱bla^ugni.pø↱jökødl], den
sydvestlige Del af den store isl. Gletschermark
Arnarfellsjøkull (s. d.).
<i>Th. Th.</i>
</chapter>

<chapter name="Blagodat">
<b>Blagodat</b> [b£<sub>a</sub>gå↱dat<sub>j</sub>], <sp>Gora Blagodat</sp>,
et 353 m højt Bjerg i det østlige Rusland, Guv.
Perm, 22 km Ø. f. Uralryggen, har berømte
Magnetjernstenslejer.
<i>G. Ht.</i>
</chapter>

<chapter name="Blagovjeschtschensk">
<b>Blagovjeschtschensk</b> [b£<sub>a</sub>gå↱v<sub>j</sub>e∫t∫<sub>e</sub>nsk],
betydelig Handelsstad i det sibiriske Guv.
Amurprovinsen, paa venstre Bred af Amur, der her
optager Seja, med (1910) 58420 Indb.,
Jernstøberi, Dampmøller, Dampskibsfart og
Handel (særlig med Te og Korn). Byen er
hyppig udsat for Oversvømmelser. B., der
grundlagdes 1856 under Navnet Ust-Sejskaja
Staniza, fik 1858 sit nuv. Navn (efter Kirken B.,
ɔ: Maria's Bebudelse) og blev samtidig
Hovedstaden i Amurdistriktet, medens Kosakbefolkningen
udvandrede og 7 km længere op ad
Floden grundlagde <sp>Verchne-Blagovjeschtschensk</sp>.
14. og 15. Juli 1900 blev
Byen bombarderet af Kineserne.
<i>M. V.</i>
</chapter>

<chapter name="Blagovjeschtschenskia">
<b>Blagovjeschtschenskia</b> [b£<sub>a</sub>gå↱v<sub>j</sub>e∫t∫<sub>e</sub>nsk<sub>ia</sub>], en
1756 anlagt Bjergværksby i det sydøstlige
Rusland, Guv. Ufa, ved Bjelaja, havde tidligere
store Kobberminer, men er nu sunket ned til
en By med c. 1000 Indb. og fabrikerer
Landbrugsredskaber.
<i>G. Ht.</i>
</chapter>

<chapter name="Blaine, James Gilpin">
<b>Blaine</b> [b£e<sub>i</sub>n], <sp>James Gilpin</sp>, nordamer.
Statsmand, f. 31. Jan. 1830 i Pennsylvania, d.
27. Jan. 1893 i Washington, var af velstaaende
