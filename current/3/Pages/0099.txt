<chapter name="Bertelsen, Iver">
<b>Bertelsen,</b> <sp>Iver</sp>, dansk Teolog (c. 1530—83),
var en Fiskersøn fra Middelfart. Efter at have
været Kapellan i Kolding studerede han med
kgl. Understøttelse og Niels Hemmingsen's
Anbefaling i Wittenberg, hvor han sluttede sig til
den filipistiske Retning. 1559 blev han Prof. i
Retorik ved Kbhvn's Univ. Han ventede
Verdens nære Undergang og revsede herudfra i
et Skr. Tidens Fordærvelse. Den kritiske Sans,
han herved lagde for Dagen, fik hans Kolleger
personlig at føle, og han kom saaledes paa Kant
med dem, at han 1561 fik sin Afsked. Efter
atter at have opholdt sig en Tid i Wittenberg
blev han 1565 først <i>Professor paedagogicus</i> i
Kbhvn og derefter Sognepræst i Stege.
Slotsfogeden her, der paa alle Maader søgte at
forbitre B. Livet, fik ham anklaget for at have
udeladt Eksorcismen ved Daaben og for at
have hævet Trolovelsen med en borgerlig Pige
for at kunne ægte en adelig, og 1567 blev B.
af Konsistorium dømt til at miste sit Embede
p. Gr. a. Ulydighed mod Øvrighedens Befaling.
Han blev sat i Fængsel i Sorø Kloster, hvor han
gav sig af med historiske Studier og i to Skr
viste, at Eksorcismen hverken havde Hjemmel
hos Kirkefædrene ell. hos Niels Hemmingsen,
hvorover den sidste blev ikke lidt vred. I en
Samtale med B. opdagede Frederik II, at han
var for godt et Hovede til at indespærres. 1570
blev han sat paa fri Fod og udnævnt til
Klosterforstander i Ringsted. Senere blev han Abbed
i Sorø, men flyttedes til sidst tilbage til Ringsted.
1573 blev han gift med den adelige Dame, Else
Mule.
<i>L. M.</i>
</chapter>

<chapter name="Berteroa (se Kløvplade)">
<b>Berteroa,</b> se <sp>Kløvplade</sp>.
</chapter>

<chapter name="Berthe elelr Bertha">
<b>Berthe</b> [bært] (fr.) ell. <sp>Bertha</sp>, lægget ell.
rynket Besætning, der er anbragt i Kanten af
et helt udringet Kjoleliv ell. paa et højhalset
Liv paa det Sted, hvor Udringningen kunde
tænkes at skulle være.
<i>R. H.</i>
</chapter>

<chapter name="Berthe (fransk Dronning)">
<b>Berthe</b> [bært], fr. Dronning, gift med Pipin
den Lille og Moder til Karl den Store, døde i
Choisy 783; i øvrigt melder Historien intet om
hendes Liv. I den fr. Heltedigtning lever
imidlertid Mindet om hende i en <i>chanson de geste</i>,
som dog kun foreligger i en sen Redaktion af
Adenet le Roi: <i>Berte au grand pied</i>. I dette
Epos, hvor Dronningen fremstilles som den fra
Eventyrets Verden velkendte, uskyldig
anklagede Brud, der først efter mange Trængsler
indtager sin retmæssige Stilling, findes intet
andet historisk end Heltindens Navn. Hvad
Tilføjelsen <i>au grand pied</i> angaar, synes her at
foreligge Indflydelse fra den tyske Sagnfigur
»Berchte mit dem Fusze«.
<i>Kr. N.</i>
</chapter>

<chapter name="Berthelot, Pierre Eugène Marcelin">
<b>Berthelot</b> [bær↱t<sp>ö</sp>lo], <sp>Pierre Eugène
Marcelin</sp>, fr. Kemiker, f. i Paris 27. Oktbr
1827, d. smst. 18. Marts 1907, studerede først
Medicin, men kastede sig senere over Kemien;
blev 1850 Assistent hos Pelouze, 1851—59
<i>Préparateur</i> hos Balard og 1859—76 Prof. i organisk
Kemi ved <i>École supérieure de pharmacie</i>, fra
1864 tillige Prof. i organisk Kemi ved <i>Collège
de France</i>, til hvilket 1883 knyttedes en Land-
og Skovejendom ved Meudon, der satte B. i
Stand til at realisere et allerede 1860 fremsat
Ønske om at studere de kem. Omdannelser i
selve Planten. B. var en ualmindelig maalbevidst
og frodig Forsker, hvis talrige Arbejder
(op imod 1800 Meddelelser) har været af
overordentlig Bet. for Kemien; de spænder over
saa at sige alle dennes Omraader, søger at
almengøre vundne Erfaringer, finde almengyldige
Love og Metoder — og herudfra maa de bedømmes.
De enkelte kem. Individer interesserer kun B.
som Sten til Bygningen, i de eksperimentelle
Undersøgelser tilstræbes og naas ikke altid
ønskelig Nøjagtighed, ofte nøjes B.
i Tillid til sit Skarpsyn, med kvalitativ
Paavisning, hvor kvantitativ Bestemmelse var
ønskelig, men saa stor var B.'s Genialitet, at han
som oftest saa rigtigt. B. vilde opbygge Kemien
paa Syntesen og i Tilslutning hertil paa den
kemiske Mekanik og Termokemien, og hans
Arbejder paa disse Omraader er fremragende.
Allerede fra 1853 foreligger hans klassiske
Undersøgelser over Glycerin, derefter over
polyvalente Alkoholer og over Syntese af Myresyre,
Alkoholer og Kulbrinter, Acetylen, Benzol, af
kulstofrigere Tjærebestanddele og af Cyanbrinte,
hvis Resultater B. samlede i <i>Chimie organique,
fondée sur la synthèse</i>, 2 Bd 1860. B.
opdagede Enzymet Invertin, gennemarbejdede de
organiske Forbindelsers Reduktion med
Jodbrinte og førtes gennem sine Undersøgelser over
Dannelse og Sønderdeling af Alkylsalte
(sammensatte Æterarter) ind paa Arbejder paa
Termokemiens Omraade, hvis Resultater han
samlede i <i>Essai de mécanique chimique</i>, 2 Bd 1879,
og <i>Thermochimie: données et lois numériques</i>,
2 Bd 1897. — Under Paris' Belejring beskæftigede
B. sig som Præsident for <i>comité scientifique
pour la défense de Paris</i> med Salpeterfremstilling
og Undersøgelser over Sprængstoffer
(<i>Sur la force de la poudre et des matières
explosibles</i>, 1870) og udførte 1885—1907 en
omfattende Række agrikulturkemiske Arbejder
(<i>chimie végétale et agricole</i>, 4 Bd 1899). I
samme Tidsrum skabtes hans betydelige Arbejder
inden for Kemiens Historie, for hvilken
hans Interesse fik Næring ved Samværet med
fremragende Ægyptologer, da han 1869
repræsenterede fr. Videnskab ved Sues-Kanalens
Indvielse (<i>Les origines de l'Alchémie</i> 1885,
<i>Collections des anciens Alchimistes grecs</i>, 3 Bd
1887—88, <i>La chimie au moyen âge</i>, 3 Bd 1893, <i>La
Révolution chimique. Lavoisier</i>, 1890 o. fl.). Og
i samme Periode fremkom den Række
ejendommelige filosofiske, historiske og sociale
Skildringer, B. udgav under Titlerne: <i>Science et
Philosophie</i> 1886, <i>Sciences et Morale</i> 1897, <i>Science et</i>

<img>P. E. M. Berthelot.</img>
