Hanseaterne havde et Faktori her indtil 1470.
Sognekirken, St Botolph, opført 1309, er en
pragtfuld got. Bygning og har et 86 m højt Taarn,
der anvendes som Fyrtaarn.
<i>G. Ht.</i>
</chapter>

<chapter name="Boston (By i U. S. A.)">
<b>Boston</b> [↱båst<sub>ə</sub>n], By i U. S. A., Hovedstad i
Staten Massachusetts, ligger 378 km NØ. f. New
York ved Charles River's Udmunding i
Massachusettsbai. (1910) 670585 Indb. og efter
Beregning 1914 733802 Indb. Det ældste og egentligste
B. indtager en 5 km lang og 1,6 km bred Halvø,
der opr. kun mod SV. stod i Forbindelse med
Land ved den smalle Landtunge (B. Neck). Nu
er der ved Opfyldning tilvejebragt en bredere
Forbindelse. Paa Halvøen hæver sig 3 Høje,
hvoriblandt den 45 m høje Beacon Hill; fra disse
Høje stammer det opr. Navn Tremont. Skilt
fra det egl. B. ved Charles River og ved fl. a.
forgrenede Indskæringer ligger dels paa
Halvøer, dels paa Øer forsk. Bykvarterer, der dog
endnu til Dels udgør selvstændige
Bykommuner; dette gælder saaledes de NV. f. Charles
River liggende <sp>Cambridge</sp> og
<sp>Somerville</sp> samt <sp>Chelsea</sp>, der ligger N. f.
Mystic River og Chelsea Creek. Derimod blev
allerede 1875 flg. Byer indlemmede i B.: det SV. f.
det gl. B. liggende <sp>Highland</sp>, der indtil da
hed Roxbury, de sydøstligere liggende
<sp>Dorchester</sp> og <sp>South B.</sp> samt
<sp>Charlestown</sp> N. f. Gammel B. og <sp>East B.</sp>, der
ligger paa Noddles Island. I det gl. B. er Gaderne
snævre og krumme, medens de i de nyere
Kvarterer er lige og brede. Hovedgader er
Washington Street og Tremont Street samt
Commonwealth Avenue; Byens naturlige Centrum
er Haymarket Square. I Gammel B. ligger
ogsaa den smukke Park <i>Common</i> samt de
offentlige Haver med Washington's Statue og et
Krigermonument. Bl. B.'s 200 Kirker er den 1722
byggede biskoppelige Kristuskirke ældst;
endvidere fremhæves den kat. Katedral. Bl. de
verdslige Bygninger fremhæves Statspalæet
(State House), der er opført 1798, City Hall,
Postbygningen, Toldbygningen, Børsen,
Frimurertemplet, Oddfellows Hall og det 1742
opførte Faneuil Hall, »Frihedens Vugge«, i hvis
Sal Uafhængighedstanken først udtaltes.
Desuden er Byen rig paa Statuer af fremragende
Mænd, baade Amerikanere og Fremmede;
eksempelvis nævnes Alexander Hamilton, B.
Franklin, W. L. Garrison og Leif Eriksson, Amerikas
allerførste Opdager. I Charlestown har U. S. A.
et Orlogsværft med stor Tørdok. B. Havn, der
med sine talrige Øer frembyder et malerisk og
livligt Skue, er i Slutn. af 1890'erne omdannet
til Krigshavn og befæstet med Forter og
Batterier. I øvrigt hører den til de bedste i Amerika;
den er sjældent spærret af Is, og Skibe af
enhver Dybde kan anløbe den. De 1912 i Havnen
indgaaende Skibe i udenrigsk Fart havde en
Tonnage paa over 3 Mill. t; hertil kom Skibe i
Kystfart med 12 1/4 Mill. t. B. har regelmæssig
Dampskibsforbindelse med Liverpool,
Antwerpen, New York o. fl. a. amer. Havne. Ogsaa
som Fiskerihavn er B. af Vigtighed. Den
største Indtægtskilde for B. og det, der har gjort
B. til en rig By, er dog Handelen. 1912
indførtes der over B. Varer til en Værdi af 570
Mill. Kr, medens der udførtes for 260 Mill. Kr.
De vigtigste Indførselsvarer var Huder og
Skind, Uld, Bomuld, Plantefibre og Sukker,
medens Udførselsvarerne var Bomuld og
Bomuldsvarer, Læder og Lædervarer, Kød og
Mejeriprodukter, Jern og Staal. Som Industriby er B.
ogsaa af Vigtighed, og der frembringes i Byens
Fabrikker aarligt Varer til en Værdi af henved
1 Milliard Kr.; særlig fremhæves
Møbelfabrikkerne, Sukkerraffinaderierne, Jernstøberierne,
Maskinfabrikkerne, Trykkerierne samt de
mange Værksteder for Fremstilling af Herreklæder.

B. er i U. S. A. det vigtigste Sæde for
aandelig Kultur og Videnskab. 1637 grundedes i
Nærheden af B. <i>Harvard University</i>, der er det
berømteste Univ. i U. S. A. I selve B. findes det
metodistiske Boston-Univ., der er grundlagt
1869 og har Afdelinger for Jura, Teologi og
Musik, en medicinsk Skole for Kvinder (<i>New
England Medical College</i>), det 1863 af
Jesuitterne organiserede B. College, det 1861
grundlagte Massachusetts <i>Institute of Technology</i>, der
er den mest fremragende polytekniske
Læreanstalt i U. S. A., samt det 1836 af J. Lowell
stiftede Lowell Institut for Udbredelsen af
almennyttige Kundskaber. Yderligere nævnes det
1852 aabnede Stadbibliotek med henved 1 Mill.
Bd, det 1807 stiftede Athenæum med et
offentligt Bibliotek paa 1/4 Mill. Bd, det 1780 stiftede
Akademi for Kunst og Videnskab samt den
naturhistoriske Forening med sit Museum. Byens
offentlige Skolevæsen er i fortræffelig Tilstand.
Desuden findes en Række store humane
Institutioner som Blindeinstituttet, Døvstummeskole,
fl. store Sygehuse m. m.

<sp>Historie</sp>. B. er grundlagt 1630, da en Skare
puritanske Kolonister under Ledelse af John
Winthrop slog sig ned her. Først kaldtes
Pladsen Tremont ell. Trimountaine, men meget
hurtigt fik den dog sit nuv. Navn til Ære for en
af de første Kolonister, der var fra B. i
Lincolnshire. I B. kom den amer. Frihedskrig til
Udbrud. Allerede 5. Marts 1770 skete et
Sammenstød mellem Borgere og Soldater i B. (<i>B.
Massacre</i>), 1773 indtraf i B. de eng. Teskibes
Udplyndring (<i>tea riot</i>). 17. Juni 1775 forefaldt
Slaget ved Bunker Hill. Og endelig blev Marts
1776 de britiske Tropper tvungne til at
forlade B., hvorefter Amerikanerne besatte Byen.
2. Juni 1812 indtraf foran Havnen en Søkamp
mellem Englænderne og Amerikanerne. 1882
afholdtes i B. en stor international
Industriudstilling. (<sp>Litt.</sp>: <sp>J. Winsor</sp>, <i>Memorial History
of B.</i> [B. 1881]; <sp>Lodge</sp>, <i>B.</i> i <i>Historic towns
series</i> [B. 1891]).
<i>H. P. S.</i>
</chapter>

<chapter name="Boston (Selskabsdans)">
<b>Boston</b> [↱båstån, eng. ↱båst<sub>ə</sub>n], en moderne
Selskabsdans fra Beg. af 20. Aarh., hvis
hæslige, lade Bevægelser og hele uskønne og
lascive Form dog hurtig drev den ud af det
gode Selskab og indskrænkede dens Forekomst
til de laveste Dansebuler, ja endog hist og her
fremkaldte Politiforbud.
<i>S. L.</i>
</chapter>

<chapter name="Boston (gammelt nordamerikansk Kortspil)">
<b>Boston</b> [↱båst<sub>ə</sub>n], gl. nordamer. Kortspil,
spilles oftest af 4 Spillere med alm. Whistkort,
der gælder som i Whist. Kortgivning til venstre
(3, 3, 3 og 4 til hver). Af det andet Spil
oplægges »bedste« Farve; den anden røde ell.
sorte Farve er »næstbedste«, de to andre
»simple«. Det gælder om at gøre saa mange Stik som
