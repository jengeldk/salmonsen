fortyndet Salpetersyre spaltes B., idet Blydioxyd,
PbO<sub>2</sub>, bliver uopløst tilbage, medens Blyoxyd
gaar i Opløsning som Blynitrat. B. kan derfor
betragtes som Blysaltet af en hypotetisk
Blysyre, H<sub>4</sub>PbO<sub>4</sub> (se <sp>Blydioxyd</sp>), hvorefter dets
Formel kunde skrives Pb<sup>II</sup><sub>2</sub>Pb<sup>IV</sup>O<sub>4</sub> B. er alm. kendt
under Navn af <sp>Mønje</sp> og har betydelig tekn.
Anvendelse (herom, se <sp>Mønje</sp>).
<i>(O. C.). R. K.</i>
</chapter>

<chapter name="Blümlisalp">
<b>Blümlisalp</b> [↱bly.mlis↱alp], ogsaa kaldet <sp>Den
hvide Dame</sp>, Tinde i Berneralperne, se
<sp>Finsteraarhorn</sp>.
</chapter>

<chapter name="Blümner, Hugo">
<b>Blümner</b> [↱bly.m-], <sp>Hugo</sp>, tysk Arkæolog og
Filolog, f. 1844 i Berlin. Uddannelse i Breslau,
Berlin og Bonn, 1875 Prof. i Königsberg, 1877 i
klassisk Filologi i Zürich. B. har sammen med
Hitzig udg. Pausanias (3 Bd, 1896—1910).
Fremdeles: »Technologie u. Terminologie der
Gewerbe u. Künste bei den Griechen u. Römern«
(4 Bd 1874—87), »Das Kunstgewerbe im
Altertum« (2 Bd, 1884—85), »Leben u. Sitten der
Griechen« (3 Bd 1887); en ny Udg. af K. F.
Herrmann's »Lehrbuch d. gr. Privataltertümer«
udarbejdedes fra 1882. Fremdeles har B.
udsendt Oversættelser, bl. a. af rom. Satirer og
Apulejus' »Amor og Psyche«, samt udg.
Lessing's »Laokoon« med Oplysninger.
<i>H. A. K.</i>
</chapter>

<chapter name="Blynitrat">
<b>Blynitrat,</b> Pb(NO<sub>3</sub>)<sub>2</sub>, fremstilles ved
Opløsning af Bly, Blyoxyd ell. Blykarbonat i
fortyndet Salpetersyre. Det danner farveløse,
vandfri, regulære Oktaëdre, naar det er
udkrystalliseret af en svagt sur Opløsning, medens
det af en ren neutral vandig Opløsning
udskiller sig i mælkehvide Krystaller; dets Vægtfylde
er 4,5; 100 Dele Vand opløser ved 10° 48 Dele,
ved 100° 140 Dele B. Ved Kogning af dets
Opløsning med Blyoxyd giver det forsk. <sp>basiske</sp>
B. Ved Ophedning af tørt B. faas
Kvælstofdioxyd, Ilt og Blyoxyd, Pb(NO<sub>3</sub>)<sub>2</sub>=PbO+O+2NO<sub>2</sub>.
B. finder Anvendelse i Farveriet, Tøjtrykkeriet,
til Fremstilling af Malerfarver og Lakfarver, i
Tændstikfabrikationen, som Perlemorbejdse for
Horn, som Iltningsmiddel i
Fuchsinfabrikationen m. m.
<i>(O. C.). R. K.</i>
</chapter>

<chapter name="Blynyre (se Bindheimit)">
<b>Blynyre,</b> se <sp>Bindheimit</sp>.
</chapter>

<chapter name="Blyokker (d. s. s. Blyoxyd)">
<b>Blyokker,</b> d. s. s. <sp>Blyoxyd</sp>.
</chapter>

<chapter name="Blyoxyd">
<b>Blyoxyd</b> (<sp>Blyilte</sp>, <sp>Massicot</sp>), PbO,
dannes, naar Bly forbrænder i Luften, og faas
ved den saakaldte »Afdrivning«, naar Sølv
indvindes af Værkbly; herfra stammer
Benævnelsen <sp>Sølverglød</sp>. Det fremstilles ved svag
Glødning af Bly under Luftens Adgang ell. ved
Ophedning af Blykarbonat ell. Blynitrat. Ad
den vaade Vej fremstilles B. ved Fældning af
en kogende Opløsning af Blyacetat med en
Opløsning af Baryumhydroxyd; det danner da
gullige ell. rødlige Krystalblade. Alm. B. er et gult
Pulver, der har Vægtfylden 9,36 ved 4°; efter
Smeltning har det Vægtfylden 9,5. Ved
Ophedning bliver det brunrødt, men efter Afkøling
atter gult; ved Hvidglødhede er det noget
flygtigt. B. er det eneste af Blyets Oxyder, der har
basiske Egenskaber; det tiltrækker Kulsyre af
Luften og er i ringe Grad opløseligt i Vand
under Dannelse af Blyhydroxyd. B. er
opløseligt i Eddikesyre og i fortyndet Salpetersyre
under Dannelsen af tilsvarende Salte. Saltsyre
og Svovlsyre omdanner det henh. til det
tungtopløselige Blyklorid og det næsten uopløselige
Blysulfat. Ogsaa i en kogende Opløsning af
Kaliumhydroxyd er B. opløseligt og
udkrystalliser er heraf ved Afkøling i rombiske Prismer;
i en Sukkeropløsning opløses det i rigelig
Mængde. Ved Kogning med fede Olier giver det
Plaster. Det reduceres let af Kul og
Kaliumcyanid til metallisk Bly. B. anvendes ved
Fremstilling af Glas, Glasurer, Fernis, Blyplaster,
Kit, Blysukker, Blyhvidt og Mønje m. m.
<i>(O. C.). R. K.</i>
</chapter>

<chapter name="Blyoxyd, rødt (d. s. s. Blymellemilte)">
<b>Blyoxyd,</b> <sp>rødt</sp>, d. s. s. <sp>Blymellemilte</sp>.
</chapter>

<chapter name="Blyoxydul">
<b>Blyoxydul</b> (<sp>Blysuboxyd</sp>,
<sp>Blyunderilte</sp>), Pb<sub>2</sub>O, er ikke nøjere kendt, men angives
at dannes, naar Blyoxalat ophedes til 300° uden
Luftens Adgang, og faas da som et mørkt
Pulver, der med Syrer giver Blysalte og metallisk
Bly.
<i>(O. C.). R. K.</i>
</chapter>

<chapter name="Blyoxyklorid">
<b>Blyoxyklorid.</b> Forsk. Oxyklorider af Bly
finder Anvendelse som Farver. Saaledes
<sp>Pattinson's Blyhvidt</sp>, et Produkt, der faas
ved Sønderdeling af en Opløsning af Blyklorid
med Kalkvand ell. af Blyklorid og en
koncentreret Blyacetatopløsning; dets Sammensætning
er Pb(OH)Cl. <sp>Turner's Gult</sp>
(<sp>Patentgult</sp>) dannes bl. a. ved Indvirkning af en
Kogsaltopløsning paa Blyoxyd og derpaa flg.
Udvaskning og Ophedning ell. Smeltning af det
dannede Produkt. <sp>Kasseler Gult</sp>,
7PbO.PbCl<sub>2</sub>, opstaar ved Smeltning af Blyoxyd med
Ammoniumklorid og er guldgult.
<i>(O. C.). R. K.</i>
</chapter>

<chapter name="Blyplader">
<b>Blyplader</b> støbes, og valses i kold Tilstand
tyndere. De fremstilles indtil 10 mm tykke,
indtil 3,25 m brede og indtil 15 m lange og
forsendes i Ruller. Alm. Tykkelser koster 36—45 Kr
pr 100 kg. De bruges til Tækning af
monumentale Bygninger og til sammensatte Tage, til
hvilke de er særligt egnede, da de nemt kan
bøjes efter Tagets Form og loddes sammen;
de maa dog helst falses. Blytage er mindre
varige end Kobbertage, men billigere. Pladerne
maa være ret tykke (1,5—3,5 mm, Længden er
gerne 2,5—3 m, Bredden 0,5—1 m), hvorved
Taget bliver tungt, og Blyets lave Smeltepunkt
er en Ulempe i Ildebrandstilfælde. B. egner sig
bedst til flade Tage, paa meget stejle er det
svært at faa dem til at hænge p. Gr. a. Blyets
Tyngde og Blødhed. B. bruges endvidere til
kem. Apparater, særlig til Blykammer og til
Akkumulatorbatterier, i Bygningsfagene som
Mellemlag til Trykfordeling ell. Isolering mod
Fugtighed. Da Bly kan angribes af Cement,
bruges som vandstandsende Lag i
Betontunneler o. l. undertiden 0,1—0,3 mm tyk B.
indklæbet mellem to Lag Tjærepap. (<sp>Siebel's
Isolering</sp>). Tynde B. benævnes undertiden
<sp>Blyblik</sp>, af hvilket indtil 12 Lag samtidig føres
gennem Valserne. Endnu tyndere (ned indtil
0,05 mm) er <sp>Blyfolie</sp> til Indpakning af Te,
Tobak m. m. Af Sundhedshensyn bliver
Tobakblyet nu belagt med Tinfolie paa begge Sider
ved Valsning.
<i>E. Su.</i>
</chapter>

<chapter name="Blyplaster">
<b>Blyplaster,</b> <sp>Sølverglødplaster</sp>
(<i>Emplastrum oxydi plumbici</i>), er et meget anvendt
farmaceutisk Præparat, der fremstilles ved at
koge Olie ell. Fedt med Sølverglød. 7 Dele
Olivenolie koges under Tilstedeværelse af Vand
med 3 1/2 Dele Sølverglød, saa længe indtil
