Formuepost, der bringer ogsaa denne Konto
til at saldere, ell. den krediteres de to
Kapitalkonti med Halvdelen hver forinden deres
Overførsel til Balancekonto, hvorved denne ogsaa
salderes, og de to Kapitalkonti udviser da, hvor
meget Virksomhedens Indehavere nu i alt har
indestaaende i den.

Er Resultatet for det forløbne Aar paa denne
Maade opgjort, da begynder B. for det ny Aar
med, at alle Saldoerne paa Balancekonto
<sp>fremføres i ny Regning</sp>, som det kaldes ɔ:
atter føres tilbage hver til sin Konto, saaledes
at et Par af dem eksempelvis kommer til at
se saaledes ud:

<img></img>

Fra Gevinst- og Tabskonto bliver iflg. Sagens
Natur ingen Saldo ført frem i ny Regning. De
vedk. Konti begynder ganske blanke, beredte
til at modtage Notering af de Udgifts- og
Indtægtsposter, som Forretningsbegivenhederne i
det ny Aar efterhaanden bringer med sig.

Om Afskrivninger i, respektive Tilskrivninger
til Aktivernes bogførte Værdi og den
Indflydelse, saadanne har paa Aarets Resultat, se
<sp>Status</sp>.

I Praksis vilde det ved enhver Virksomhed af
blot nævneværdig Bet. være i høj Grad
uhensigtsmæssigt at indføre alle Noteringer direkte
i Hovedbogen. Denne vilde ved den derved
nødvendiggjorte Udførlighed i Noteringerne faa
et alt for stort Omfang og blive lidet
overskuelig. Den vilde desuden stedse være ubekvem til
den øjeblikkelige Notering af alle forefaldende
Forretningsbegivenheder, som er aldeles
nødvendig, for at intet skal blive glemt. Hyppige
Rettelser i Tal og Tekst vilde blive
uundgaaelige, og den Properhed og Pyntelighed, som
stedse maa kræves i en Hovedbog, vilde blive
ganske uopnaaelig. Endelig vilde en ofte
hensigtsmæssig Arbejdsdeling, idet f. Eks. en
Funktionær har at føre Regnskab med Kassen, en
anden med de udgaaende Varer og de Kunder,
der skal debiteres for dem o. s. v., blive
umuliggjort, naar alt straks skulde indføres i den
samme Bog. Man benytter derfor stedse de
saakaldte <sp>Primanoteringsbøger</sp>, i hvilke
alle Noteringer først udførligt og detailleret
indføres, for dernæst konfererede og ordnede, i
forkortet og sammentrængt Form, at indføres i
Hovedbogen. Medens Hovedbogens Indretning
og Førelse ved alle B. uden Undtagelse i sit
Princip maa blive nøjagtig den samme som
ovf. beskrevet, og Forskelligheder kun kan
fremkomme i Enkelthederne, efter de for de
forsk. Virksomheder ejendommelige reale
Forhold, m. H. t. Kontoernes Antal og Benævnelse
og Noteringernes faktiske Indhold, saa gør sig
m. H. t. Primanoteringsbøgernes Antal og
Indretning dels ganske i Alm. forsk. Principper
gældende (se <sp>amerikansk B.</sp>), dels kræver
de forsk. Virksomheder efter deres Art,
Omfang og Driftsmaade hver for sig en forsk.
Ordning. I Danmark bruges hyppigst det saakaldte
<sp>tyske B.</sp> med 2 Primanoteringsbøger, en
<sp>Kassebog</sp> for alle kontante Ind- og
Udbetalinger, og en <sp>Memorial</sp>, ogsaa kaldet
<sp>Primanota</sp>, <sp>Journal</sp>, <sp>Kladde</sp>, for alle
andre Noteringer. <sp>Kassebogen</sp> faar ganske
samme Indretning og Indhold som den ovf.
beskrevne Kassekonto i Hovedbogen. Alle
kontante Indbetalinger indføres paa Debetsiden og
alle kontante Udbetalinger paa Kreditsiden.
Saldoen angiver Kassebeholdningen. Enhver
saaledes i Kassebogen indført Post skal dernæst
overføres til Hovedbogen. Alt, hvad der er
indført paa Debetsiden, skal debiteres Kassekonto
og krediteres andre Konti, alt, hvad der er
indført paa Kreditsiden, skal krediteres
Kassekonto og debiteres andre Konti. Det er
hensigtsmæssigt og alm. Regel straks ved hver
Post i Kassebogen at anføre, paa hvilken Konto
i Hovedbogen den skal indføres. At indføre alle
de enkelte Kassebogsposter detailleret paa
Kassekonto i Hovedbogen vilde være ganske
overflødigt. Man debiterer og krediterer derfor
