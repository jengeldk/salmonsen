Paa en B. fra Vadstena ses hele den ældre
Række af Runetegn; andre
Runesammenstillinger har man forsøgt at tyde saaledes, at de
indeholder en virkelig Mening (mest et Navn),
uden at det dog hidtil er lykkedes at paavise
Sammenhæng mellem Indskrift og Billede.
Enkelte B.-Billeder er med nogen Rimelighed
tydede i Retning af den (senere) nordiske
Mytologis Gudeskikkelser (Odin, Thor). Ikke sjælden
er der fundet fl. B. med samme Præg, stundom
sammen, men ogsaa paa vidt skilte Steder.
Behandling og Udførelse varierer stærkt.

Størrelsen er skiftende, mest 2—3 cm i
Tværsnit, sjældnere større, op til 12 cm. Ved de store
B. er dog selve Midtbilledet i Reglen kun af
sædvanlig Størrelse, medens den øvrige Del af
Fladen optages af dekorative Kredsbælter, mest
fine, indstemplede Linieornamenter.

Der kendes mellem 5 og 600 B. De er fundne
og har hjemme i Norden, ganske overvejende i
de gl. danske Lande, ikke faa i Sverige, færre
i Norge; fremdeles, men sjældent, i Hannover,
Belgien, Nord- og Mellemtyskland, samt
endvidere i England (afvigende). Fra det nuv.
Danmark er op imod 250. De er fremdragne
enkeltvis ell. fl. sammen, indtil 14 (større Fund bl. a.
i Darum ved Ribe, 2 Fund ved Aars,
Nordjylland; i Norge indtil 15, Sletner). Enkelte
Gange er B. fundne sammen med Glasperler,
Guldspiraler o. lgn., med hvilke de har udgjort et
samlet Smykke. At de ogsaa har været
betragtede som Amuletter, er sandsynligt. De er i
Danmark altid fundne i Mark og Mose, aldrig i
Grave. De ældste er fra 5. Aarh. e. Kr., men
fortrinsvis tilhører de 6. Aarh., idet dog ikke
faa er endnu yngre. — I Vikingetiden
anvendtes Smykker af lgn. Form i Guld ell. Sølv, men
med anden Dekoration, uden kendelig
Forbindelse med B.

De nordiske Guld-B. har gennem Tiderne
fremkaldt mange forsk. Fortolkningsforsøg,
saaledes af <sp>J. J. A. Worsaae</sp> (Aarb. f. n. Oldk.
1870) og <sp>Jap. Steenstrup</sp> (Yak-Lungta-B.,
Vidensk. Selsk. Skr., Hist. filos. Kl., 6. R., I, 2,
1893; Oprindelsen forlægges her til Asien; denne
Tydning har ikke fundet Tilslutning). I større
Omfang er de fremdeles behandlede af
<sp>Sophus Müller</sp> (bl. a. i »Vor Oldtid«), <sp>O.
Montelius</sp> og <sp>Bernh. Salin</sp> (De nordiska
Guldbracteaterna, [Svensk] Antiquarisk tidskrift,
XIV, 1899); Runerne af <sp>Stephens</sp>, <sp>Sophus
Bugge</sp> og <sp>Magnus Olsen</sp>.
<i>H. A. K.</i>

<img>Fig. 7. (1/1). Forbilledet
havde Omskrift: D. N.
FL. CONSTANS P. F.
AVG. (ɔ: Constans,
337—350 e. Kr.).</img>

<img>Fig. 8. (1/1).
Vadstenabrakteaten.
I Midten: Rytter, Fugl.</img>

<img>Fig. 9. (1/1). I Midten Hoved med Runeomskrift (tolket
[Bugge]: I to, du Huo og Hugi fra Viduloh).</img>

<img>Fig. 10. 1/1). »Odin med de hellige Slanger«.</img>

<img>Fig. 11. (1/1). I Midten opløst Dyrefigur.</img>
</chapter>

<chapter name="Brakvand">
<b>Brakvand</b> er et Overgangsled mellem Salt-
og Ferskvand, idet dets Saltholdighed er
mindre end det normale Havvands; dog er det
næppe muligt at sætte et bestemt Skel mellem
B. og Saltvand lige saa lidt som mellem B. og
Ferskvand. I Reglen regnes dog Vand med
0,5—2,5 % Salt for brakt. B. findes særlig i
Havbugter, der kun har daarlig Forbindelse med
Havet, men derimod stærk Tilstrømning af
Flodvand. Østersøen er saaledes et eneste stort
Brakvandshav, hvis Saltholdighed i den
vestlige Del er c. 2 %, i den nordligste Del
