Komponist Bishop's Hustru, der rømte fra Mand og
Børn for at følge B. paa en Række omfattende
Koncertrejser, der førte ham gennem hele
Europa, Amerika og Australien. Paa disse gæstede
Kunstnerparret ogsaa <sp>Kbhvn</sp>, hvor de en
Tid lang (Sæsonen 1839—40) spillede en ikke
ubetydelig Rolle. De optraadte paa det kgl.
Teater, og Begejstringen for dem og Tilløbet til
deres Koncerter var saa uhyre, at alle andre
musikalske Forestillinger i den Sæson led
derunder. Da B. tillige var kendt som en
udmærket Syngelærer — han havde under sit Ophold
her deltaget i Sangindstuderingen ved Teatret
— en habil Komponist og en dygtig
Orkesterdirigent, kom det fl. Gange til alvorlige
Forhandlinger mellem Hoffet, Teaterchefen og ham
om at ansætte ham i Siboni's Stilling som
Syngemester; men Forhandlingerne strandede
paa de uhyre Fordringer, som B. stillede. Et
varigere Minde om B.'s Ophold ved det kgl.
Teater foreligger i nogle Numre af Musikken
til Balletten »Erik Menved's Barndom«, som B.
komponerede paa Opfordring af Bournonville.
B. udgav en <i>Méthode pour la Harpe</i> og har,
foruden de ovennævnte Operaer, komponeret
en Mængde Sager for Harpe, en Del
Kirkemusik, Symfonier, Ouverturer, et Oratorium
<i>Le déluge</i> og et melodramatisk-symfonisk
Tonemaleri i 7 Afdelinger »Tonernes Magt«.
<i>S. L.</i>
</chapter>

<chapter name="Bochum">
<b>Bochum</b> [↱båкum], gl By i Preussen, Prov.
Westfalen, 14 km Ø. f. Essen, Knudepunkt paa
Jernbanen Ruhrort—Holzwickede, 108 m o. H.,
har (1910) 136916 Indb., deraf omtr. Halvdelen
Protestanter, over 1000 Jøder og Resten
Katolikker. Den er en af Westfalens vigtigste
Industribyer, et Centrum for Jern-, Staal- og
Kulindustrien, og kappes i denne Henseende med
Dortmund og Essen; især fremhæves den store
Støbestaalfabrik, som tilhører »Bochumer Verein
für Bergbau und Gussstahlfabrikation«. Der er
ogsaa Industri i Tin og Zink, Tagpap,
Stenkulstjære og Kemikalier. B. har fl. kat. og
protestantiske Kirker, en Synagoge, et
Gymnasium og en Bjergværksskole.
<i>G. Ht.</i>
</chapter>

<chapter name="Bock (d. s. s. Bockbier)">
<b>Bock</b> [båk], d. s. s. <sp>Bockbier</sp>.
</chapter>

<chapter name="Bock, August Carl og Karl Ernst">
<b>Bock</b> [båk], 1) <sp>August Carl</sp>, tysk
Anatom (1782—1833), var fra 1814 til sin Død
Prosektor i Anatomi i Leipzig. Han gjorde sig
navnlig bekendt som Lærer og ved sin
Færdighed i at lave anatomiske Præparater. Han har
udg. talrige Skr udelukkende af anatomisk
Indhold.

2) <sp>Karl Ernst</sp>, tysk Læge (1809—74),
foreg.'s Søn. Fra 1833 var han Docent og
senere Prof. i Leipzig; i Beg. docerede han især
Anatomi, senere ogsaa Medicin, men
efterhaanden gav han sig mere og mere af med sin
enorme Konsultationspraksis og med
Udgivelsen af sine talrige populære Arbejder, der især
fremkom i »Gartenlaube«. Ved disse populære
Arbejder skaffede han sig et meget stort Navn
ikke blot i Tyskland. Nogle af hans Skr er
oversatte paa forsk. Sprog, ogsaa paa Dansk.
<i>G. N.</i>
</chapter>

<chapter name="Bock, Carl Alfred">
<b>Bock,</b> <sp>Carl Alfred</sp>, norsk
Opdagelsesrejsende, f. i Kbhvn af norske Forældre 17.
Septbr 1849, kom efter 6 Aars Tjeneste ved det
norsk-sv. Konsulat i Grimsby 1875 til London,
hvor han opnaaede privat Understøttelse,
navnlig af Markien af Tweeddale, til en
Opdagelsesekspedition, foretaget 1878—79 til de vestlige
dengang lidet undersøgte Egne af Sumatra og
til Borneo. Med Støtte af Kongen af Siam
berejste han i 7 Maaneder 1881 det Indre af Siam
og Lao. 1883 vendte han tilbage til Norge. 1886
blev han norsk-sv. Vicekonsul, 1893
Generalkonsul i Shanghai, fra hvilken Stilling han tog
Afsked ved Udgangen af 1902. Sine Rejser beskrev
B. i »Reis in Oost- en Zuid-Borneo«, 2 Bd med
Atlas (Haag 1881—87), <i>The Head-Hunters of
Borneo</i> (London 1881, norsk Udg.
»Hovedjægerne paa Borneo«, Kria 1883, ogsaa paa
Tysk 1882) og i <i>Temples and Elephants</i> (1885,
norsk Udg. »Templer og Elefanter« og tysk Udg.
»Im Reiche der weissen Elefanten«, s. A.),
hvorhos han i eng. og fr. Tidsskr meddelte
nogle zool. og etnogr. Afh. samt til Almenlæsning
udgav en, til Dels af jap. Kunstnere illustreret,
lille Samling »Orientalske Eventyr« (Kria
1885). Af B.'s ret omfattende Samlinger etnogr.
og naturvidenskabelige Genstande havnede den
overvejende Del i eng. Museer, en Række
sjældne og værdifulde Buddha-Figurer i Bronze i
Kria's etnogr. Museum. Siden 1906 har B.
været bosat i Bryssel, hvor han ogsaa var under
den tyske Okkupation 1914—15.
<i>K. V. H.</i>
</chapter>

<chapter name="Bock, Franz">
<b>Bock</b> [båk], <sp>Franz</sp>, tysk Kunstforfatter og
Præst, f. 3. Maj 1823 i Burtscheid, d. 3. Maj
1899 i Aachen, har indlagt sig store
Fortjenester af Paramentikkens,
Kirkeudsmykningskunstens, Udvikling, dels som Stifter af det
ærkebiskoppelige Museum,
Stiftskunstforeningen i Köln m. m. og af fl.
Guldsmedeværksteder for kirkelige Brugsgenstande, dels som
Forf. af Værker som »Die Kleinodien des
heiligen römischen Reichs deutscher Nation nebst
den Kroninsignien Böhmens, Ungarns und der
Lombardei« (Wien 1864, med 48
kromolitograferede Tavler), »Geschichte der liturgischen
Gewänder des Mittelalters« (3 Bd, Bonn
1861—71) m. m. fl.
<i>A. Hk.</i>
</chapter>

<chapter name="Bock, Hieronymus">
<b>Bock</b> [båk], <sp>Hieronymus</sp>, kaldet
<sp>Tragus</sp>, tysk Botaniker (1498—1554), en af
»Botanikkens Fædre«. B. blev 1523 Skolelærer i
Zweibrücken samt Forstander for den
fyrstelige Have smst.; 1532 blev han Præst og Læge
i Hornbach. Da han var Protestant, blev han
fordrevet fra sin Stilling, men fandt Tilflugt hos
Grev Filip af Nassau, indtil han kunde vende
tilbage til Hornbach, hvor han efter 16 Aars
Lidelser afgik ved Døden. Han hører til den
Tid i Videnskaben, da denne ved virkelige og
planmæssige Iagttagelser var i Begreb med at
arbejde sig ud af den Tilstand, i hvilken den
var overleveret fra Aristoteles' og Theofrasts
Dage. B. er en af Forf. til de gl. »Urtebøger«
og har som saadan den væsentlige Fortjeneste,
at han ikke fortabte sig i mere ell. mindre
filos., bot. Spekulationer, som Datiden formedelst
sin Mangel paa virkelig positiv Viden dog ikke
kunde magte, men søgte ved, saa vidt muligt,
nøjagtig Beskrivelse af et større ell. mindre
Antal Arter at fremme Kundskaben om
Planterne samt deres med. Egenskaber. B. har
forfattet en »New Kreuterbuch von Underscheidt,
Würkung und Namen der Kreuter, so in
