Dygtighed som en af Hovedførerne under Krigen i
det vestlige Grækenland; særlig udmærkede han
sig ved Forsvaret af Missolongi (1822—23); han
ledede her Natten mellem 20. og 21. Aug. 1823
det berømte Angreb ved Karpenisi, hvor hans
350 Sulioter fuldstændig slog den tyrk.
Fortrop, der bestod af c. 4000 Albaner, men B.
selv faldt. Mindet om ham lever endnu i gr.
Folkesange og Folkeviser, hvor han prises for
Tapperhed og ædel Karakter, Skønhed,
Klogskab og Sangkunst. Marco's Broder <sp>Kosta</sp>
(Konstantin) B., som havde deltaget i Kampen
ved Karpenisi, blev General og Senator i
Grækenland (d. 1853). Marco's Søn, <sp>Dimitri B.</sp>
(1813—70), var 3 Gange Minister under
Kongerne Otto og Georg. En Broder til den
ovenfornævnte Kitzo B., <sp>Nothi B.</sp>, deltog ogsaa
i den gr. Frihedskrig og undkom med Kosta
fra Missolongi 1826 (d. 1831). (<sp>Litt.</sp>: <sp>G.
Finlay</sp>, <i>Hist. of the Greek Revolution</i>, 1—2
[London 1861]; <sp>Samme</sp>, <i>Hist. of Greece from the
Roman conquest to the modern time</i>, VI
[London 1867]).
<i>L. K.</i>
</chapter>

<chapter name="Botzen (se Bozen)">
<b>Botzen</b> [bo.ts<sub>ə</sub>n], se <sp>Bozen</sp>.
</chapter>

<chapter name="Bouc, Port de">
<b>Bouc, Port de</b> [på.r-d<sub>ö</sub>-↱buk], en lille Havn
ved Mundingen af <sp>Canal de B.</sp> ell. <sp>Canal
de Caronte</sp>, der forbinder Etang de <sp>Berre</sp>
med Middelhavet.
</chapter>

<chapter name="Boucaniers">
<b>Boucaniers</b> [buka↱n<sub>i</sub>e], en Sørøverbande i
Vestindien i 17. Aarh., har faaet deres Navn af
det karaibiske Ord <i>Buccan</i>, en Rist til at tørre
Kød paa i Solen. B., der ogsaa kaldes
<sp>Flibustierne</sp>, var først Navnet paa de fr.
Kolonister, som fra 1625 drev Kaperi fra Øen St
Christoph. 1630 forlod de denne Ø og nedsatte
sig paa Haïti og den lille Ø Tortuga.
Indvandrere fra Frankrig sluttede sig til dem, og de
kom snart i bitter Strid med Spanierne, som
angreb deres Kolonier. 1655 gav B. paa Haïti sig
under fr. Beskyttelse og dannede Kernen af den
fr. Koloni St Domingo; men B. paa Tortuga
dannede en Sørøverbande, som snart ogsaa
angreb Stæderne paa det sp. Fastland og
udviklede sig til en farlig Magt. Bl. deres Førere
mærkes den languedocske Adelsmand
<sp>Monbars</sp>, Englænderen <sp>Morgan</sp>, som 1670
erobrede Panama, og Nederlænderen <sp>v. Horn</sp>,
som 1683 overfaldt Veracruz og med 1500
Fanger sejlede bort gennem en stor sp. Flaade.
Men da B. 1697 havde erobret Cartagena, blev
de angrebne og oprevne af en holl.-eng. Flaade,
og de opløste sig derpaa efterhaanden.
</chapter>

<chapter name="Boucaut">
<b>Boucaut</b> [bu↱ko], Rummaal i fr. Vestindien.
— For Sirup 1 B. = 397,458 l, for Rom 1 B. =
431,525 l.
</chapter>

<chapter name="Bouchain">
<b>Bouchain</b> [bu↱∫ǣ] (Oldtidens <i>Buccinium</i>), By
i Nordfrankrig, Dept. Nord, Arrondissement
Valenciennes, 18 km SØ. f. Douai, ved Escaut
(Schelde) og ved Nordbanen, er Fæstning af
fjerde Rang og har (1911) 2214 Indb.,
Roesukkerfabrikation, Farveri og Kvæghandel. Ved to
Sluser kan det omliggende Land i Krigstilfælde
hurtig sættes under Vand. B. var i
Middelalderen Hovedstad i Landskabet Ostrevant, blev
fransk ved Freden i Nijmegen 1678, erobredes
vel af Marlborough 1711, men faldt tilbage til
Frankrig ved Freden i Utrecht 1713; 1815—18
var B. Hovedkvarter for det lille danske Korps,
der deltog i Okkupationen af Frankrig.
<i>G. Ht.</i>
</chapter>

<chapter name="Bouchard, Charles-Jacques">
<b>Bouchard</b> [bu↱∫a.r], <sp>Charles-Jacques</sp>,
fr. Læge, f. 6. Septbr 1837 i Montier-le-Der, blev
1879 Prof. ord. ved det medicinske Fakultet i
Paris. B. har bl. a. skrevet: <i>Les maladies par
ralentissement de la nutrition</i> (1882) og
<i>L'autoinloxication dans les maladies</i> (1887). Tillige
har han deltaget i Redaktionen af <i>Traité de
médecine</i> (1891—93) og <i>Traité de pathologie</i> (1895)
og er en af Udgiverne af <i>Journal de physiologie
et de pahthologie générale</i>.
<i>J. S. J.</i>
</chapter>

<chapter name="Bouchardon, Edme og Jacques Philippe">
<b>Bouchardon</b> [bu∫ar↱dǡ], 1) <sp>Edme</sp>, fr.
Billedhugger (1698—1762). B. gik paa Coustou d. æ.'s
Værksted, blev Akademiets Pensionær til Rom,
hvor han var 9 Aar (Buste af Pave Clemens XII
o m. a.), hjemkaldtes af Kongen 1732, 1745
Medlem af, 1746 Prof. ved Akademiet i Paris.
B. fik talrige Bestillinger og var ogsaa en dygtig
Billedhugger med fortræffelig tekn. Færdighed.
Han udførte bl. m. a. »Amor« (snittende en Bue
af Herkules' Kølle) i Louvre, den smukke
Fontæne i Rue de Grenelle i Paris, Rytterstatue af
Ludvig XV (fuldendt af Pigalle, indsmeltet 1792),
en Mængde Værker for S. Sulpice i Paris,
Relieffet med den hellige Borromeo (Versailles'
Slotskapel). (<i>Litt.</i>: <sp>Carnandet</sp>, <i>E. B.</i>
[1855]). — 2) Broderen <sp>Jacques Philippe</sp>
(1711—53) blev 1741 sv. Hofbilledhugger og
udførte en Mængde dekorative Figurer m. v. i
Rokokostil for Sthlm's Slot; gode Portrætbuster
af Karl XII m. fl.
<i>A. Hk.</i>
</chapter>

<chapter name="Bouchardy, Joseph">
<b>Bouchardy</b> [bu∫ar'di], <sp>Joseph</sp>, fr.
dramatisk Forf., f. i Paris i Marts 1810, d. i Chatenay
28. Maj 1870. B. var opr. Kobberstikker og har
udført fl. Blade i Akvatinta. Med <sp>Eugène
Deligny</sp> skrev han en Række Vaudeviller og
Dramaer, der røber et stærkt og kraftigt Talent,
som konstruerer fortræffelige sceniske
Virkninger ved Knaldeffekt, men mangler Finhed
og Dannelse. Af hans mest bekendte Dramaer
kan nævnes <i>Gaspardo le pêcheur</i> (1837), <i>Le
sonneur de Saint-Paul</i> (1838), <i>Lazare le pâtre</i>
(1840), <i>Paris le bohémien</i> (1842), <i>Les enfants
trouvés</i> (1843), <i>La sœur du muletier</i> (1845),
<i>Bertram le matelot</i> (1847), <i>La croix de
Saint-Jacques (1850)</i>, <i>Le secret des cavaliers</i> (1857),
<i>Micael l'esclave</i>; hans sidste Dramaer, <i>Philidor</i>
(1863) og <i>L'armorier de Saint-Jago</i> (1868), havde
ikke de førstes Held.
<i>S. Ms.</i>
</chapter>

<chapter name="bouche">
<b>bouche</b> [bu∫] (fr.), Mund, Munding; <i>b. close</i>
[↱bu∫-↱klo.z], hold Mund! Tand for Tunge!; <sp>bonne b.</sp>
[↱bån-↱bu∫], Lækkerbisken, behagelig Eftersmag.
</chapter>

<chapter name="Boucher, Alexandre Jean">
<b>Boucher</b> [bu↱∫e], <sp>Alexandre Jean</sp>,
talentfuld, men ekscentrisk fr. Violinvirtuos, f. 11.
Apr. 1770 i Paris, d. 27. Decbr 1861 smst.,
gjorde i sin Tid stor Opsigt, ikke alene ved sit
Spil, men ogsaa ved sin Lighed med Napoleon
I. Der var i ham en forunderlig Blanding af
Naivetet, Galskab og smidigt Forretningstalent.
1795—1805 var han Soloviolinist hos Karl IV af
Spanien. (<sp>Litt.</sp>: <sp>Gust. Vallat</sp>, <i>Études
d'histoire</i> etc. [1890]).
<i>S. L.</i>
</chapter>

<chapter name="Boucher, Alfred">
<b>Boucher</b> [bu↱∫e], <sp>Alfred</sp>, fr. Billedhugger,
f. 1850 i Nogent-sur-Seine (Aube). B., Elev af
P. Dubois og Dumont, har bl. a. udført <i>Au but</i>
(Luxembourg-Haven i Paris), »Jordarbejder«,
(1891, <i>Mus. Galliera</i>), <i>Le repos</i> og <i>Aux champs</i>
