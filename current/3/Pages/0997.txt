Kirkeordning. Han var en fremragende Ekseget
og ogsaa en betydelig Dogmatiker. I sin Lære
om Kristus fremhævede han, at Kristi
menneskelige Natur i Fornedrelsen baade ejede og
brugte de guddommelige Egenskaber, men paa
skjult Vis, en Opfattelse, hvorom der har staaet
megen Strid. B.'s Skr udgaves i 8 Bd 1576—90.
(<sp>Litt.</sp>: <sp>Hartmann und Jäger</sp>, »J. B.«
[Hamburg 1840—42]).
<i>A. Th. J.</i>
</chapter>

<chapter name="Brenøe (se Nielsen, A. H. D.)">
<b>Brenøe,</b> se <sp>Nielsen, A. H. D.</sp>
</chapter>

<chapter name="Brenøerne">
<b>Brenøerne,</b> <sp>Brenneyjar</sp>, en Øgruppe ved
Grænsen mellem det danske og det norske Rige
(Halland og Ranrike); de omtales oftere som et
Tilholdsted for Vikinger og som et passende
Mødested for Kongestævner; særlig er de
bekendte for Mødet mellem Kongerne Magnus den
Gode og Hardeknud (1036) og den da trufne
Bestemmelse om Rigerne, naar en af Kongerne
døde. Jfr <sp>Daneholmen</sp>.
<i>F. J.</i>
</chapter>

<chapter name="Brera (se Milano)">
<b>Brera,</b> se <sp>Milano</sp>.
</chapter>

<chapter name="Brescello">
<b>Brescello</b> [bre↱∫æl.o], By i Norditalien, Prov.
Reggio nell' Emilia, ligger 12 km V. f. Guastalla
paa den sydlige Bred af Po. (1911) 4749 Indb.
B. hed i Oldtiden <i>Brixellum</i>. Ved B. sejrede
Venetianerne under Bembo 1427 over Hertug
Filippo Maria Visconti af Milano.
<i>H. P. S.</i>
</chapter>

<chapter name="Bresche (d. s. s. Breche)">
<b>Bresche</b> [↱bræsj<sub>ə</sub>], d. s. s. <sp>Breche</sp>.
</chapter>

<chapter name="Bresci, Gaetano">
<b>Bresci</b> [↱bræ∫i], <sp>Gaetano</sp>, ital. Anarkist
(1869—1901), opr. Silkevæver, udvandrede 1897
til de forenede Stater, hvor han sluttede sig til
de yderliggaaende Anarkister. Som Redskab for
et internationalt Komplot af saadanne mod
Umberto I af Italien vendte han tilbage til Europa
og myrdede Kongen i Monza 29. Juli 1900.
Dømt til livsvarigt Strafarbejde hængte B. sig i
Fængslet.
<i>K. V. H.</i>
</chapter>

<chapter name="Brescia">
<b>Brescia</b> [↱bræ∫<sub>i</sub>a], Prov. i Norditalien, den
østlige Del af Landskabet Lombardiet, grænser
mod NØ. til Tyrol og er ellers mod Ø., S., V.
og N. omgivet af Prov. Verona, Mantova,
Cremona, Bergamo og Sondrio. Arealet er 4679
km<sup>2</sup> med (1911) 608229 Indb. ell. 129 pr km<sup>2</sup>.
B. omfatter de til Italien hørende Omraader
mellem Lago di Garda og Lago d'Iseo, der
opfyldes af Alpernes sydlige Udløbere fra
Adamello-Gruppen, hvortil kommer den af Oglio
gennemstrømmede Val Camonica mellem Monte
Adamello (3548 m) og Bergamasker-Alperne samt
endelig længst mod S. en Del af den
lombardiske Slette. B. er saaledes en fra N. til S.
meget langstrakt Prov. med en stærkt vekslende
Natur fra Monte Adamellos Gletschere til
Slettelandets frugtbare Marker, hvor der dyrkes
Majs, Hvede, Ris, Vin og Morbærtræer samt
stedvis endog Oliven. Af Mineraler brydes
noget Marmor og Jernmalm; noget vigtigere er
Industrien. Prov. gennemskæres i den nordlige
Del fra V. til Ø. af Banen fra Milano til
Venedig. Den deles i 5 Kredse: Breno, B., Chiari,
Salo og Verolanuova.

Prov.'s Hovedstad B. ligger 99 km Ø. f.
Milano, 140 m o. H. paa den lombardiske Slette
paa en af Alpernes yderste Udløbere. (1911)
83338 Indb. B., der næstefter Milano er
Lombardiets vigtigste By, er opr. anlagt i en
Firkant og er en ret regelmæssig bygget By. De
tidligere Fæstningsværker er nu forvandlede til
smukke Promenader. I den nordlige Del af Byen
ligger paa en Højde det gl. Citadel. Af
monumentale Bygningsværker fremhæves den gl.
Domkirke, den 1604—1825 opførte ny Domkirke,
det biskoppelige Palads, der har et betydeligt
Bibliotek (<i>Biblioteca Quirinana</i>), Raadhuset
samt det store Palads Broletto, hvis Oprindelse
gaar tilbage til 12. Aarh., og som tidligere var
Sæde for Byens Regering. Byen har fl.
værdifulde Samlinger af romerske Oldsager samt af
gammelkristelig, middelalderlig og nyere Kunst.
Byens Kirkegaard (<i>Campo Santo</i>) har mange
Gravmæler i antik Stil. Af
Undervisningsanstalter har B. et Lyceum, fl. Gymnasier og en
tekn. Skole, og af humane Institutioner
nævnes det 1447 grundlagte store Hospital, en
Sindssygeanstalt og 2 Døvstummeinstitutter. B. har
en betydelig Haandværks- og
Industrivirksomhed; fra gl. Dage er Byen navnlig kendt for
sin Tilvirkning af Knive og Geværer. Foruden
med Byens Industriprodukter drives Handel
med Silke, Vin, Korn og Ost. B. ligger ved
Hovedbanen mellem Verona og Milano og er
Udgangspunkt for fl. Smaabaner. — I B. fødtes
Malerne Moretto og Romanino samt Arnold fra
B., for hvem der 1882 rejstes et Monument. —
B., Oldtidens <i>Brixia</i>, var sandsynligvis opr. en
etruskisk Koloni, der efter Gallernes Indvandring
blev Hovedstad for Cenomanerne. Senere blev B.
rom. Koloni og en betydelig By i <i>Gallia
Transpadana</i>. 452 ødelagdes B. af Attila. Efter
Genopbyggelsen kom B. under Longobarderne. Den
tog Del i det lombardiske Forbund mod Frederik
Barbarossa og fik ved Freden i Konstanz 1183
Anerkendelse af sin Uafhængighed, som den dog
ret snart atter tabte. Efter forsk. Omskiftelser
kom B. 1428 under Venedig, som den derefter
delte Skæbne med. Allerede Marts 1848 gjorde
B. Opstand mod Østerrigerne, der fordreves
fra Byen, men efter Slaget ved Custozza atter
tog den i Besiddelse. Marts 1849 greb B. atter
til Vaaben, men allerede 2. Apr. maatte den
overgive sig til den østerrigske General
Haynau. 1859 stillede B. sig straks paa Sardiniens
Side og indlemmedes derpaa i denne Stat.
<i>H. P. S.</i>
</chapter>

<chapter name="Brescia (se Arnold fra Brescia)">
<b>Brescia</b> [↱bræ∫a], se <sp>Arnold fra Brescia</sp>.
</chapter>

<chapter name="Bresciano (se Savoldo)">
<b>Bresciano</b> [bre↱∫ano], se <sp>Savoldo</sp>.
</chapter>

<chapter name="Brese, Johan Leopold Ludwig">
<b>Brese,</b> <sp>Johan Leopold Ludwig</sp>, tysk
Ingeniørofficer (1787—1878), traadte 1805 ind i
det preussiske Ingeniørkorps, deltog i Danzigs
Forsvar 1807 og i dens Belejring 1813 og
avancerede efterhaanden til Chef for
Ingeniørkorpset, indtil han 1860, efter at være blevet adlet
under Navnet <sp>B. Winiary</sp> og udnævnt til
General i Fodfolket, tog sin Afsked. Han deltog i
Grundlæggelsen og den videre Udvikling af det
ny-preussiske Befæstningssystem, anlagde bl. a.
Fæstningen Posen efter dette System og virkede
ved sine 1844 udgivne »Vorlesungen« meget
befrugtende paa alt preuss. Ingeniørvæsen, men
savnede dog noget Blik for Bet. af det riflede
Skyts.
<i>Sch. P.</i>
</chapter>

<chapter name="Bresiny">
<b>Bresiny</b> [b<sub>r</sub>зæ↱zin<sub>y</sub>], By i det russisk-polske
Guv. Piotrkóv, har et Familien Oginski
tilhørende Palads, c. 8000 Indb. og Industri i Klæde
og Læder.
<i>G. Ht.</i>
</chapter>

<chapter name="Breslau">
<b>Breslau,</b> Regeringsdistrikt i den midterste
Del af den preuss. Prov. Schlesien, er 13486
