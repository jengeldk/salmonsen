Rørsukker (Saccharose), som ved Hydrolyse giver
Monoserne d-Glukose og d-Fruktose.
<i>R. K.</i>
</chapter>

<chapter name="Bioskopi">
<b>Bioskopi</b> (gr.), Undersøgelse, om Liv og
Livsevne har været til Stede.
</chapter>

<chapter name="Bioson">
<b>Bioson</b> er en Æggehvide-Jern-Lecithin-Forbindelse,
som fremstilles af Kasein, og som
indeholder 0,24 % Jern og 1,2 % Lecithin. Det
anvendes som et jernholdigt Ernæringspræparat
og danner et brunt Pulver, som er næsten
fuldstændig opløseligt i Vand.
<i>E. K.</i>
</chapter>

<chapter name="Biot, Gustave Joseph">
<b>Biot</b> [b<sub>i</sub>o], <sp>Gustave Joseph</sp>, belgisk
Kobberstikker og Maler, f. i Bryssel 1833, d. i
Antwerpen 1905. B. blev uddannet af Calamatta
i <i>École de gravure</i> i Bryssel, opnaaede 1855
Romerprisen og blev 1884 Medlem af det
belgiske Akademi. Allerede Alba's Portræt efter
Tizian (1849) vakte berettiget Opsigt, og i sine
senere Hovedblade viser B. stor Formfølelse og
en udviklet tekn. Færdighed, der retter sig nøje
efter Originalerne, særlig »Spejlet« efter
Czermak (1872), »Franz Joseph« efter Angeli (1873)
og »Galathea's Triumf« efter Rafael (1878). 1890
Prof. ved Kunsthøjskolen i Antwerpen. I sine
senere Aar dyrkede B. ogsaa Malerkunsten.
(<sp>Litt</sp>.: <sp>Hymans</sp> i »Vervielf. Kunst der
Gegenwart« II [Wien 1889]).
<i>A. R.</i>
</chapter>

<chapter name="Biot, Jean Baptiste">
<b>Biot</b> [b<sub>i</sub>o], <sp>Jean Baptiste</sp>, fr. Fysiker,
Matematiker og Astronom, f. 21. Apr. 1774 i
Paris, d. smst. 3. Febr 1862. B. gik 1792
frivillig med Nordarmeens Artilleri, besøgte
derefter den nylig oprettede polytekniske Skole
i Paris og kom senere til Beauvais som Lærer
ved Centralskolen. Løsningen af en mat.
Opgave bragte ham i Berøring med Laplace, som
herefter ydede ham sin værdifulde Bistand. 1800
blev B. Prof. ved <i>Collège de France</i>, 1804 ved
Observatoriet i Paris, blev tidlig Medlem af
Akademiet og af Længdebureauet, i hvis
Tjeneste han gik paa Gradmaaling til Spanien
sammen med Arago. Han foretog senere fl.
videnskabelige Rejser, var en flittig Forf., men deltog
nødig i det offentlige Liv. Et Embede som
Maire, han en kort Tid beklædte, havde han
næppe megen Glæde af. — B. har maalt Lydens
Hastighed i faste Legemer, sammen med Arago
Luftarters Lysbrydning, og han har med Held
studeret Elektricitet og Magnetisme (se
<sp>Biot-Savart's Lov</sp>). Hans vigtigste fys. Arbejder
angaar dog Lyset, dets Brydning og Polarisation,
og ved at undersøge Polarisationsplanens
Drejning i Sukkeropløsninger blev han
Grundlæggeren af den optiske Sukkerbestemmelse.
Hans videnskabelige Arbejder findes især i
Akademiets Skr og i <i>Annales de chimie et de
physique</i>. B.'s udstrakte Kundskaber paa
Fysikkens, Matematikkens og Kemiens Omraader
gjorde ham særlig skikket til at samle Videnskabens
Resultater, og hans store Lærebog,
<i>Traité de physique experimentale et
mathématique</i> (1816, 4 Bd), er et meget betydeligt
Arbejde. Af hans mange andre Skr maa nævnes:
<i>Traité elementaire d'astronomie physique</i> (1805,
2 Bd, 3. Opl. 1841—57, 5 Bd).
<i>K. S. K.</i>
</chapter>

<chapter name="Biota (se Thuja)">
<b>Biota,</b> se <sp>Thuja</sp>.
</chapter>

<chapter name="Biotit (se Glimmer)">
<b>Biotit,</b> se <sp>Glimmer</sp>.
</chapter>

<chapter name="Biot-Savart's Lov">
<b>Biot-Savart's</b> [↱b<sub>i</sub>o-sa↱va.r-s-] <b>Lov</b>. 30. Oktbr.
1820 meddelte J. B. Biot Akademiet i Paris
som Resultat af sine og Savart's Undersøgelser,
at en uendelig lang, retlinet elektrisk
Strømleder virker paa en Magnetpol med en Kraft,
der er omvendt proportional med Polens
Afstand fra Strømlederen. Kraften staar vinkelret
paa Planen gennem Lederen og Magnetpolen.
Om Lovens Konsekvenser og Anvendelse se
<sp>Elektromagnetisme</sp>.
<i>K. S. K.</i>
</chapter>

<chapter name="Bioxyd">
<b>Bioxyd,</b> d. s. s. <sp>Dioxyd</sp>, Betegnelse for
saadanne Ilter (Oxyder), der indeholder to
Iltatomer i Molekylet.
<i>(O. C.). R. K.</i>
</chapter>

<chapter name="Bipedes">
<b>Bipedes</b> (lat.), tobenede Dyr; <sp>bipédisk</sp>,
tobenet; <sp>bipedal</sp>, holdende to Fod.
</chapter>

<chapter name="Bipest (se Biernes Sygdomme)">
<b>Bipest,</b> se <sp>Biernes Sygdomme</sp>.
</chapter>

<chapter name="Bipinnaria (se Søstjerner)">
<b>Bipinnaria,</b> se <sp>Søstjerner</sp>.
</chapter>

<chapter name="Biplaneter eller Drabanter">
<b>Biplaneter</b> eller <sp>Drabanter</sp> (Maaner,
Satelliter), Himmellegemer i vort Solsystem, der
bevæger sig om en Planet og med denne om
Solen. Jorden har 1 Maane, Mars 2. Jupiter 9,
Saturn 10, Uranus 4 og Neptun 1. Merkur og
Venus er maaneløse.
<i>J. Fr. S.</i>
</chapter>

<chapter name="bipolar Induktion (se Induktion)">
<b>bipolar Induktion,</b> se <sp>Induktion</sp>.
</chapter>

<chapter name="Bipontiner">
<b>Bipontiner</b> (<i>Editiones Bipontinæ</i>), de
berømte Zweibrücken-Udgaver af gr. og rom.
Klassikere.
</chapter>

<chapter name="Biprodukter ved Planternes Stofskifte (se Affaldsstoffer, Planternes)">
<b>Biprodukter</b> ved Planternes Stofskifte se
<sp>Affaldsstoffer</sp>, Planternes.
</chapter>

<chapter name="Biquet">
<b>Biquet</b> [bi↱kæ] (fr.), Vægt for Guldmønter;
<i>biquetere</i> [bik<sub>ə</sub>↱te´r<sub>ə</sub>], veje Mønt paa Guldvægt.
</chapter>

<chapter name="Bir (d. s. s. Brønd)">
<b>Bir</b> (<sp>arab.</sp>) d. s. s. Brønd, sjældnere Kilde,
forekommer hyppig i Stednavne i Lande, hvor
Arabisk er Folkesprog; særlig som Navn paa
Stationer paa Karavanvejene.
<i>V. S.</i>
</chapter>

<chapter name="Bir (se Biredshik)">
<b>Bir,</b> se <sp>Biredshik</sp>.
</chapter>

<chapter name="Birago, Karl">
<b>Birago,</b> <sp>Karl</sp>, østerrigsk Friherre og
Ingeniørofficer, f. 1792 i Norditalien, d. 1845 i Wien. B.
har navnlig indlagt sig Berømmelse som
Opfinder af det efter ham benævnte Feltbrosystem,
hvis Princip har vundet Indgang i mange af
Europas Stater, saaledes ogsaa i den danske
Hær. 1825 fremtraadte han med sin lette
Feltbro, der 1828 blev indført i den østerrigske Hær.
1830 var han som Ingeniørkaptajn beskæftiget
ved Befæstningen af Linz og opfandt her en
hensigtsmæssig Affutage for Taarnskyts. Efter
1835 at have ledet Befæstningen af
Po-Overgangen ved Brescello N. f. Parma, hvor han
byggede en Bro af en sværere Type, afgik han
som Major til Ingeniørtropperne, og kastede sig
nu over Udviklingen af det af ham opfundne
Brosystem, der 1841 var saa udviklet, at det
s. A. indførtes i den østerrigske Hær. 1844 blev
han Brigadekommandør over de forenede
Pioner- og Pontonerkorpser og ophøjedes samtidig
i Friherrestanden.
<i>Sch. P.</i>
</chapter>

<chapter name="Birago's Feltbrosystem">
<b>Birago's Feltbrosystem</b> bestaar af følgende
Hoveddele: Pontoner, Bukke, Strækbjælker og
Dækplanker samt Surrebjælker og udmærker sig
i Sammenligning med ældre Tiders Feltbromateriel
ved sin Lethed og ved den geniale Maade,
paa hvilken de enkelte Dele er afpassede og
tildannede, saaledes at de uden Vanskelighed kan
forbindes indbyrdes med hverandre. Pontonen
bestaar saaledes af 1 Midteponton og 2
Endepontoner, der efter den Bæreevne, Broen skal
have, kan anvendes selvstændigt ell. indbyrdes
sammenkoblede. Bukken, den saakaldte
<sp>biragoske Buk</sp>, bestaar af et Bukkehovedstykke,
der i hver Ende er forsynet med et skraat Hul
