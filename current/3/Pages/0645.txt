Akademiet i Rouen. — Ogsaa hans Brodersøn
<sp>Jacques François B.</sp> var Fabeldigter.
<i>S. Ms.</i>
</chapter>

<chapter name="Bois-brûlés">
<b>Bois-brûlés</b> [↱bwa-bry↱le] (fr.), i Nordamerika
Navnet paa Personer, fødte af
fransk-kanadiske Mænd og indianske Kvinder, af
Englænderne kaldede <sp>Half-Breeds</sp>. Man finder
dem navnlig i Dominion of Canada og de
nordvestlige Dele af U. S. A., hvor de lige til Nutiden
fortrinsvis har levet som Jægere og
Handelsmænd. Navnet (»brændt Træ«) har de faaet p.
Gr. a. deres Hudfarve. De udgør 20—30000
Mennesker, der efterhaanden absorberes af
Kolonistbefolkningen.
<i>H. P. S.</i>
</chapter>

<chapter name="Bois de Boulogne (se Boulogne sur Seine)">
<b>Bois de Boulogne</b> [↱bwa-d-bu↱lån<sub>j</sub>], se
<sp>Boulogne sur Seine</sp>.
</chapter>

<chapter name="Boisdeffre, Raoul François Charles Le Mouton">
<b>Boisdeffre</b> [d<sub>ö</sub>-bwa↱dæfr], <sp>Raoul
François Charles Le Mouton de</sp>, fr. General,
f. 6. Febr 1839 i Alençon. Som Adjutant hos
General Chanzy gik han 1868 til Algier og tog
her Del i General Wimpffen's Ekspedition til
det Indre. 1870 stod han som
Generalstabsofficer i Korps Vinoy. Med Ballon gik han op
fra det belejrede Paris, ansattes i General
Chanzy's Stab og deltog i Kampene ved Le
Mans. 1878 blev han Militærattaché i Petrograd
og fik 1893 Kommandoen over 10. Division,
indtil han kort efter blev Chef for
Generalstaben. Han modsatte sig Revisionen af
Dreyfus-Processen og støttede Major Esterhazy og
Oberst Henry, hvorfor han maatte træde tilbage
1898.
<i>B. P. B.</i>
</chapter>

<chapter name="bois durci (se Træstuk)">
<b>bois durci</b> [↱bwa-dyr↱si], se <sp>Træstuk</sp>.
</chapter>

<chapter name="Boisduval, Jean Alphonse">
<b>Boisduval</b> [↱bwa-dy↱val], <sp>Jean Alphonse</sp>,
fr. Læge og Naturforsker, f. 17. Juni 1801 i
Ticheville, d. smst. 30. Decbr 1879. Hans to
Hovedværker, der ligesom hans øvrige
naturvidenskabelige Arbejder omhandler
Sommerfuglene, er <i>Histoire générale et iconographie des
lépidoptères et des chenilles de l'Amérique
septentrionale</i>, som han udgav sammen med
Leconte (1829—47) og <i>Icones historiques des
lépidoptères d'Europe</i> (1832—41).
<i>(J. C.). R. H. S.</i>
</chapter>

<chapter name="Boisé City">
<b>Boisé City</b> [bwa↱ze<sub>i</sub>-↱sit<sub>i</sub> ell. ↱bå^ize<sub>i</sub>-], By
i U. S. A., Hovedstad i Staten Idaho, ligger ved
Boisé River i Nærheden af Fort B. (1910) 17358
Indb. I Nærheden findes Guldgruber, og
Omegnen skal være rig paa varme Borekilder,
hvis Vand anvendes i Byen.
<i>H. P. S.</i>
</chapter>

<chapter name="Boisen, Frederik (Frits) Engelhart">
<b>Boisen,</b> <sp>Frederik</sp> (Frits) <sp>Engelhart</sp>
(»Budstikke-B.«), dansk Præst, f. 11. Febr 1808,
d. 17. Septbr 1882. Søn af nedenn. P. O. B.,
blev 1825 Student fra Nykjøbing, teol. Kandidat
1830. Som Lærer i Kbhvn var han Grundtvig's
stadige Tilhører i Frederikskirken og stod i
nøje Forhold til Brødrene P. Chr. og Søren
Kierkegaard. 1834 blev han Kateket i
Storehedinge, 1837 Sognepræst for Skørpinge. Her
i »det hellige Land« blev hans Præstegaard et
Midtpunkt for de gudelige Forsamlingskristne;
men efter et Besøg hos Grundtvig 1845 vendte
han sig mod det pietistiske hos dem og holdt
oplysende Foredrag i St f. som tidligere Taler
i de gudelige Forsamlinger. B. var Medlem af
den grundlovgivende Rigsforsamling og 1849
Medlem af Folketinget; men 1850 nedlagde han
sit Mandat, da han blev kaldet til Sognepræst
for Vilstrup ved Haderslev. Herfra arbejdede
han paa kristelig og folkelig at fremme det
danske Aandsliv i Sønderjylland, i hvilket
Øjemed han begyndte Udgivelsen af »Budstikken«,
et Folkeskrift til Oplysning og Opbyggelse, der
udkom til 1879. Da han 1859 blev forflyttet til
Stege paa Møen, blev der holdt en Afskedsfest
for ham i Haderslev, til hvilken Lembcke skrev
»Vort Modersmaal er dejligt!«. I og fra Stege
virkede han for Kristenlivets Trivsel; men
Politikken optog ham ogsaa meget; han var ivrig
Venstremand, og 1866 stemte han som Medlem
af Landstinget mod Grundlovsændringen. 1881
tog han sin Afsked som Præst. B. var en rigt
begavet Prædikant og Taler, ildfuld og
begejstret for, hvad han ansaa for ret. (<sp>Litt.</sp>: <sp>P.
Boisen</sp>, »Budstikkens Udgiver, Præsten Fr.
E. B.'s Liv og Levned« [1883]; <sp>V. Birkedal</sp>,
»Frits B.« [1884]; <sp>J. F. Fenger</sp>, »Det
sydvestsjællandske Broderkonvent« [1890]).
<i>L. M.</i>
</chapter>

<chapter name="Boisen, Fr. (se Bojsen)">
<b>Boisen,</b> <sp>Fr.</sp> (Frede), se <sp>Bojsen</sp>.
</chapter>

<chapter name="Boisen, Lars Nannestad">
<b>Boisen,</b> <sp>Lars Nannestad</sp>, dansk
Orientalist og Gejstlig, Søn af nedenn. P. O. B., f. 8.
Febr. 1803 i Vesterborg, d. smst. 22. April 1875.
B., der blev Student 1819, teol. Kandidat 1824,
rejste, efter et Aar at have været Adjunkt ved
Nykjøbing Skole, udenlands for at fortsætte
sine østerlandske Sprogstudier, særligt Hebraisk,
Syrisk, Arabisk og Sanskrit, først i Halle, siden
i Bonn og Paris. I Bonn traf B. sammen med
E. B. Pusey, hvis dybe, alvorlige Fromhed
gjorde et stærkt Indtryk paa ham. Under
Omgang med ham blev hans Interesse for
Præstevirksomheden saa levende, at han opgav alle
Tanker om at blive Universitetslærer. Efter
1828 at være blevet Magister i Kbhvn ved sin
Disputats <i>Carmen Maksura dictum Abu Becri
Muhamedis Ibu Hoseini Ibn Doseidi Azdiensis</i>
etc., blev B. 1829 Præst i Assens og Klakring; 1831
forflyttedes B. til Vesterborg og Birket, hvor
han virkede i 44 Aar til sin Død. B., der i
religiøs Henseende havde sluttet sig til Grundtvig,
var Medudgiver af »Christelig Samler«; han
har skrevet mange Artikler i kirkelige Tidsskr,
udgivet fl. Taler m. m. 1831 udgav B.
»Kortfattet arabisk Grammatik«; 1834 »Østerlandske
Blomster« (Saml. Oversætt. fra østerl. Sprog)
og »Israels Historie« (1847—62).
<i>V. S.</i>
</chapter>

<chapter name="Boisen, L. P. (se Bojsen)">
<b>Boisen,</b> <sp>L. P.</sp>, se <sp>Bojsen</sp>.
</chapter>

<chapter name="Boisen, Peter Outzen">
<b>Boisen,</b> <sp>Peter Outzen</sp>, dansk Biskop og
Seminarieforstander, f. 17. Novbr 1762 i
Emmerslev ved Tønder, d. 10. Maj 1831 i
Vesterborg paa Lolland. B. var Søn af en Gaardejer
og Kniplingshandler og blev 1785 teol. Kandidat
fra Kiels Univ., hvor Prokansler Cramer »tændte
den virksomste Gavnelyst« i hans Sjæl. Endnu
i sin Manddomsalder følte han sig stedse
omsvævet af Cramer's Aand. Efter paa ny at
have taget Embedseksamen i Kbhvn blev han
paa Cramer's Anbefaling 1787 kaldet af Grev
C. Reventlow til Sognepræst i Vesterborg og
Birket, og her forblev han til sin Død. B. var
en ivrig Skolemand i Oplysningstidens Retning;
og under Paavirkning af Cramer, der i Kiel
havde faaet oprettet det første Seminarium i
det danske Monarki, og C. Reventlow, der var
Hovedmanden for Reformen af den danske
Almueskole, blev Skolen for ham det vigtigste
Middel til Almenvels Fremme. Han deltog i de
lokale Skolereformer paa Christianssæde, og
