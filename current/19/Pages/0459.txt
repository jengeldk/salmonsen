Materialet til Dels taget fra Udgravningen af
Havnen. Den er som en kunstig anlagt By meget
regelmæssig bygget med kun faa monumentale
Bygninger, saaledes Kanalselskabets
Kontorbygning og <i>the British barracks</i>, Depotbygning
for Hollandsk Handel. — P. S.'s Bet. er knyttet
til Kanalen og Havnen. Yderhavnen dannes af
to Bølgebrydere, egl. Kanalens Sidedæmninger,
paa den vestlige staar en kolossal Statue af
Ferdinand de Lesseps. Inderhavnen bestaar af
tre Dok'er, hvortil der 1903 og 1909 er
kommet et Par ny baade paa Øst- og Vestsiden. —
I Beg. var P. S. næsten udelukkende en
Kulstation, men efter at den 1904 blev sat i
Forbindelse med Kairo ved en Jernbane, har den
tilrevet sig det meste af Østægyptens Handel,
navnlig med Bomuld, og konkurrerer stærkt
med Alexandria. Ny Forstæder er opstaaet, og
Byens sociale Status, som tidligere stod meget
lavt (»her mødes Østens og Vestens Laster«),
er blevet højnet. Fra Kontorerne i P. S. ledes
Trafikken igennem Kanalen.
<i>C. A.</i>
</chapter>

<chapter name="Port-Sainte-Marie">
<b>Port-Sainte-Marie</b> ['på.r-sæ.t-ma'ri], By i
i det sydvestlige Frankrig, Dept
Lot-et-Garonne, 20 km V. f. Agen, nær Garonne og ved
Banen Bordeaux—Cette. 2000 Indb. P.-S.-M.
har Fabrikation af Lærred, Bomuldsvarer,
Hatte, Fajance og Tønder og betydelig Handel med
Frugt og Druer.
<i>E. St.</i>
</chapter>

<chapter name="Port Sandwich">
<b>Port Sandwich</b> ['på.<sub>ə</sub>t-'sändw<sub>i</sub>t∫], se
<sp>Malikolo</sp>.
</chapter>

<chapter name="Portsea">
<b>Portsea</b> [på.<sub>ə</sub>t'si.], se <sp>Portsmouth</sp>.
</chapter>

<chapter name="Portslade-by-Sea">
<b>Portslade-by-Sea</b> ['på.<sub>ə</sub>t-s£e<sub>i</sub>d-ba^i-si.], By i
det sydlige England, Sussex, ligger 4 km V. f.
Brighton. (1921) 7696 Indb. P. har store
Bryggerier og er desuden kendt for sin delvis
normanniske Kirke fra 12. Aarh.
<i>(H. P. S.). G. G.</i>
</chapter>

<chapter name="Portsmouth (Engelsk By)">
<b>Portsmouth</b> ['på.<sub>ə</sub>tsməþ], Storby og
Krigshavn ved den eng. Kanalkyst, paa den
sydvestlige Side af Øen <sp>Portsea</sp>, der ved et
smalt Farvand er skilt fra en vestligere Halvø
med Byerne <sp>Brockhurst</sp>, <sp>Gosport</sp> og
<sp>Alverstoke</sp>. P. bestaar egl. af 4 Byer, idet
den er vokset sammen med det nordligere
liggende <sp>Portsea</sp> og Forstæderne <sp>Southsea</sp>
og <sp>Landport</sp>, til en By paa 247343 Indb.
(1921). I disse Forhold minder P. meget om
Newcastle, der er en Samling Byer omkring
en Flodfjord, men endnu mere om Plymouth,
hvor den Omstændighed, at Havet sender en

<img>Situationsplan over Portsmouth.</img>
