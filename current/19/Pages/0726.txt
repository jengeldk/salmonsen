mest udprægede Barokskulptører, paavirket af
Bernini, men »mere Bernini'sk end Bernini
selv«, dreven Virtuos i Faget, med Evne for
det monumentale, og spillende paa de stærkeste
Affekter. Karakteristisk i saa Henseende er hans
berømte anatomiske Kunststykke: S. Sebastian
(Sa. Maria di Carignano i Genua), der vrider
sig som en Orm af Smerte; i samme Kirke ses
den mislykkede »Beato Alessandro Sauli«;
endvidere i samme By to Statuer, »Immaculée
Conception« i Albergo de' Poveri og S. Filippo
Neri; i Louvre, i Salle de B i Paris: »Milon fra
Croton« (1660), »Perseus og Andromeda« (1684),
begge fra Versailles, »Hvilende Hercules«,
Basrelieffet: »Alexander hos Diogenes«: i Toulons
Stadshus to pragtfulde Karyatider (1655 ff.);
Malerier i Mus. i Marseille (»Konstantin's
Daab«, »Frelseren«), Jesuitterkirken i Aix
(»Bebudelsen«) m. m. <sp>Sønnen</sp> F. P. (1640—1707)
efterlignede som Billedhugger Faderen; hans
Værker forveksles ikke sjælden med dennes.
(<sp>Litt</sp>.: <sp>Lagrange</sp>, <i>P. P.</i> [1868]; <sp>P.
Auquier</sp>, <i>P.</i> [1903]; <sp>F. Servian</sp>, <i>P. P. intime</i>
[Marseille 1920]).
<i>A. Hk.</i>
</chapter>

<chapter name="Pugets Sund">
<b>Pugets Sund</b> ['pju.dз<sub>i</sub>ts-], fjordagtig
Indskæring paa Vestkysten af U. S. A., Stat
Washington, udgaar fra den inderste Del af
<sp>Juan-de-Fuca-Strædet</sp> og skærer sig som en
stærkt forgrenet Fjord dybt imod S. indtil 47°
n. Br. Dens nordligste Del bærer Navnet
<sp>Admiralty Inlet</sp>. P. er 90—240 m dybt og
dækker 5200 km<sup>2</sup>. Kysterne og de talrige Øer
hæver sig brat op af Havet og dækkes af tætte
Naaleskove. Ved P., der er at betragte som een
uhyre Naturhavn, ligger flere opblomstrende
Havnebyer, der udfører Tømmer og Fisk.
<i>G. Ht.</i>
</chapter>

<chapter name="Puggaard, Hans">
<b>Puggaard,</b> <sp>Hans</sp>, dansk Købmand, f. i
Kbhvn 3. Septbr 1788, d. smst. 8. Apr. 1866.
Han var efter sin Konfirmation Skriver hos
en Dispachør, tog derefter Landmaalereksamen
og blev 1809 Kopist paa Frederiksværks
Kontor. 1810 og 1812 ledsagede han Værkets Chef,
Tscherning, i hemmelige Missioner for Frederik
VI til Sverige og benyttede Lejligheden til at
udføre Kommissionsforretninger og knytte
Forretningsforbindelser. Efter en Rejse til England
tog han 1813 Grossererborgerskab og begyndte
en Forretning, som udvidedes efter Krigen. P.
ægtede 1816 en Datter af Købmand C. F. Hage
i Stege og kom ogsaa i Henseende til
Forretninger i nær Forbindelse med Hage's Familie.
1832 oprettede P. en Filial i Nakskov, som
bestyredes af hans Svoger Alfred Hage; men
nogle Aar efter gik denne til Kbhvn som
Medbestyrer af Hovedforretningen, medens
Ledelsen af Forretningen i Nakskov overdroges til
hans Broder Christoffer. Efter A. Hage's
Tiltrædelse udvidedes Forretningen meget
betydelig. Den bestod væsentlig i Indførsel af
Kolonialvarer og Kornhandel, navnlig Udførsel af
Hvede til England i Forbindelse med
Skibsrederi. Forholdet mellem de to Svogre, som
begge var vanskelige Personer, udviklede sig
ikke heldigt, og Følgen deraf blev, at Ledelsen
efterhaanden gik over til Hage, som var den
mest energiske og begavede af de to. P. trak
sig mere og mere tilbage fra den aktive
Ledelse og tilbragte en stor Del af sin Tid med
lange Rejser til Italien. Forretningen gik
senere over til hans Søn Rudolph P. I Kbhvn og
paa sit Landsted ved Ordrup førte P. et meget
gæstfrit Hus, der i hans kunstinteresserede og
kunstforstandige Hustrus Levetid besøgtes af
Tidens fremragende Kunstnere. Senere,
navnlig efter at Orla Lehmann var blevet hans
Svigersøn, samledes de ledende Politikere af alle
Partier hos ham. Selv var P. 1854—58 og
1861—64 Folketingsmand og 1864—66 Medlem af
Rigsraadets Landsting, men han passede ikke
til den politiske Virksomhed. Han samlede
efterhaanden en stor Formue og anvendte en
ikke ringe Del deraf til Godgørenhed. Han
understøttede trængende Studerende,
Haandværkere og Arbejdere og skænkede 1853 200000
Kr til et Legat for kbhvn'ske Drengebørns
Opdragelse og ved Testamente et lgn. Legat til
Pigebørns Opdragelse. (<sp>Litt</sp>.: <sp>H. Lehmann</sp>,
»H. P.« [Kbhvn 1888]).
<i>(E. M.). J. Th.</i>
</chapter>

<chapter name="Puggaard, Hans Christopher Wilhelm">
<b>Puggaard,</b> <sp>Hans Christopher
Wilhelm</sp>, dansk Geolog, f. i Kbhvn 23. Maj 1823,
d. 14. Aug. 1864 i Caen (Normandiet). P.
studerede ved Polyteknisk Læreanstalt i Kbhvn og
underkastede sig 1846 Eksamen i »anvendt
Naturvidenskab«. Paa talrige Rejser besøgte han
derpaa en stor Del af Europa. Som Forf. var
P. kun lidet produktiv; hans mest kendte
Arbejde er hans »Møens Geologie« (1851), der
fremkom som en med Univ.'s Guldmedaille
belønnet Besvarelse af en 1847 udsat Opgave. Et
Uddrag paa Tysk af dette Arbejde skaffede
ham 1851 den filos. Doktorgrad ved Univ. i
Bern. Endvidere fremkom 1852 en noget
ændret og forkortet Udg. paa Tysk. Særlig kendt
er dette Værk blevet ved det medfølgende store
Profil af hele Møens Klint. P. offentliggjorde
desuden nogle Smaaafhandlinger i forskellige
Tidsskrifter.
<i>J. P. R.</i>
</chapter>

<chapter name="pugillares">
<b>pugillares</b> (lat.), Skrivetavler.
</chapter>

<chapter name="Pugin">
<b>Pugin</b> ['pjudj<sub>i</sub>n] er Navnet paa en engelsk
Kunstnerslægt af Arkitekter og Akvarelmalere.
Allerede <sp>Auguste P.</sp>, f. i Frankrig 1762, d.
i London 1832, var en ivrig Forkæmper for
Nygotikken og udgav fl. store illustrerede,
arkitektoniske Værker; hans Søn <sp>Augustus
Welby Northmore P.</sp> (1812—52)
varligeledes en begejstret Dyrker af den gotiske Stil
og har i denne bygget en Rk. eng. Kirker; bl.
hans litterære Arbejder kan fremhæves:
<i>Glossary of ecclesiastical ornament and costume</i>
(1844). Dennes Søn <sp>Edvard Welby P.</sp>
(1834—75) fortsatte i samme Spor og opførte mange
Kirker og Skolebygninger i gotisk Stil.
<i>C. A. J.</i>
</chapter>

<chapter name="Pugnani, Gaetano">
<b>Pugnani</b> [pu'n<sub>j</sub>ani], <sp>Gaetano</sp>, ital. Violinist,
f. 27. Novbr 1731 i Turin, d. smst. 15. Juni
1798, studerede under Somis, der var Elev af
Corelli og Tartini, og førte igen Traditionerne
fra disse den gamle ital. Skoles Mestre videre
gennem sine Elever, bl. a. Viotti. 1752 blev P.
Violinist i Hoforkestret i Turin, 1754—70
foretog han talrige Koncertrejser og opholdt sig
længere Tid i Paris og i London, hvor han en
Tid stod i Spidsen for Operaen. 1770 slog han
sig ned i sin Fødeby som Hofkapelmester. P.
har ogsaa skrevet en stor Del Musik, 7
Operaer, 9 Violinkoncerter, Sonater, Kvartetter,
Kvintetter o. s. v.
<i>S. B.</i>
</chapter>
