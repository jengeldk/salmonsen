Rowan-Systemets Vedk. kan man lade
Tillægget stige stærkere ell. svagere end den
forholdsvise Tidsbesparelse. Fælles for Halsey's og
Rowan's Systemer og alle deres Variationer er,
at de alle er Mellemformer mellem Akkord- og
Timeløn; begge disse to Lønsystemers Fortrin
og Mangler genfindes derfor i alle disse P. i
afsvækket Form.

Et særligt P. er <sp>Taylor-Systemet</sp>. Taylor
vil for hver enkelt lille Del af em Arbejdsydelse
(hvert Arbejdselement) fastsætte den normalt
nødvendige Tid for Arbejdets Udførelse.
Summen af disse Tidsenheder udgør den
nødvendige Tid for det samlede Arbejdes Udførelse.
Til Udfindeise af denne nødvendige Tid regner
Taylor ikke med den Tid, der kræves til
Arbejdets Udførelse efter den Maade, paa hvilken der
normalt arbejdes, men han analyserer de
Bevægelser og Greb, der udføres under Arbejdet,
og udvælger de mest hensigtsmæssige og
udskyder de unødvendige. Foruden denne
<i>Motion-study</i> forlanger Taylor Standardisering af
Værktøj og Maskiner og en fast.
hensigtsmæssig Organisation i Fabrikkerne. I Forbindelse
med denne rationelle Fabrikledelse, <i>Scientific
Management</i>, ønsker Taylor et særligt
Lønsystem. Paa Grundlag af den fastsatte
Normaltid for et Arbejdes Udførelse fastsættes
Differential-Akkordsatser, saaledes at der betales en
lavere Akkordsats, naar Arbejdsydelsen ikke
naar en vis Grænse, medens der, hvis Ydelsen
overstiger denne Grænse, betales efter en
højere Sats.
<i>Sv. N.</i>
</chapter>

<chapter name="Præmis">
<b>Præmis</b> (lat.) er i Logikken Betegnelsen paa
Domme, for saa vidt de benyttes til Bevis for
en Paastand eller som Grundlag for en
Slutning. Endvidere kan P. betegne de
Forudsætninger, der benyttes til at fælde en Afgørelse.
<i>Edg. R.</i>
</chapter>

<chapter name="Præmisser">
<b>Præmisser,</b> Begrundelse, særlig brugt om
skriftlige Dommes Begrundelse (jfr <sp>Dom</sp> og
<sp>Konklusion</sp>). Efter den danske
Retsplejelovs § 218 skal Domme og Kendelser ledsages
af Grunde, hvorimod andre Beslutninger af
Retten (bortset fra Anholdelsesbeslutninger) ikke
behøver at begrundes. P. skal indeholde alt,
hvad der er nødvendigt til at begrunde
Dommens Resultat, altsaa dels en Fremstilling eller
Angivelse af Sagens Sammenhæng og Parternes
Paastande, dels en Gengivelse af det
Ræsonnement, som har ledet Retten til Resultatet. Iflg,
forsk. Lovbestemmelser skal derhos danske og
norske Domme indeholde en udtrykkelig
Udtalelse om, hvorvidt der under Sagen har vist
sig Overtrædelser af Stempelloven, samt i
offentlige og beneficerede Sager, om de
beskikkede Sagføreres Behandling deraf har været
forsvarlig.
<i>E. T.</i>
</chapter>

<chapter name="Præmolarer">
<b>Præmolarer</b> (nylat.) (<i>præmolares</i>. <i>sc. déntes</i>,
de foran Kindtænderne — <i>molares</i> — siddende
Tænder) er et nyere, udstrakt benyttet,
Fagudtryk for de <sp>smaa Kindtænder</sp>.
<i>E. H-p.</i>
</chapter>

<chapter name="Præmonstratenserordenen">
<b>Præmonstratenserordenen,</b> en Munke- og
Nonneorden, stiftet af Norbert i Beg. af 12.
Aarh. i Prémontré i Champagne; pavelig
Stadfæstelse fik Ordenen 1126. Munkene er
præsteviede Kanniker, der lever efter den af Norbert
skærpede Regel for Korherrer. Norbert vilde,
at der i Nærheden af Munkeklostrene skulde
ligge Nonneklostre, og foruden
præmonstratensiske Korherrer og Korfruer var der en tredje
Orden (en Tertiarorden) af Præmonstratensere,
som levede i Verden, men forpligtede sig til
visse Fromhedsøvelser. Ordenen var delt i
Provinser ell. Circarier, hvoraf der i sin Tid var
30; over dem stod en Circator. Den største Ære
som Ordenens Fædre nod Abbederne i
Prémontré (her boede Generalabbeden), St Martin,
Floreff og Cuissy, de havde Ret til at visitere
alle Klostre. I Spidsen for et
Præmonstratenserkloster stod en Abbed ell., hvis Klosteret
udgjorde et Domkapitel, en Provst. Ordenen stod
umiddelbart under Paven. Dragten var hvid.
Munkene skulde i Klosteret ved Bønner og
Andagtsøvelser og ved Studium dygtiggøre sig til
Prædikegerningen og saa gaa ud for at vække
og oplyse de dorske og uvidende og gendrive
Kættere. Kun i Sygdomstilfælde maatte de i
Beg. nyde Kød, og Æg, Ost og Mælkemad kom
ikke paa Bordet, men efterhaanden blev
Klostrene rige, og Munkene forsagede ikke altid
Verdens Goder. P. voksede i 12. Aarh. hurtig,
Ærkebiskop Eskil førte den til Norden. Omtr.
1150 grundlagde han Skt Peter's og Skt Poul's
Kloster i <sp>Tommerup</sp> i Skaane; herfra
udgik <sp>Værkloster</sp>, der senere flyttedes til
<sp>Bækkeskov</sp>; samtidig med det i
Tommerup grundlagdes et andet Skaansk
Præmonstratenserkloster »Helligtrefoldighedsklosteret« i
<sp>Øvits</sp>. Medens de skaanske Klostre fik deres
Munke fra Prémontré. fik Klosteret i
<sp>Børglum</sp> sine Munke fra det tyske Kloster
Steinfeld. Klosteret i Børglum var Domkapitel for
Vendsyssels Biskop, og det styredes af en
Provst. Fra Børglum grundlagdes Korfruernes
Kloster i Vrejlev. Fra Børglum forplantedes
Ordenen til Norge. For Tiden har Ordenen
Missionærer i Danmark.
<i>L. M.</i>
</chapter>

<chapter name="præmortel">
<b>præmortel</b> (nylat.), hvad der gaar
umiddelbart forud for Dødens Indtræden.
</chapter>

<chapter name="Præneste">
<b>Præneste,</b> By i Latium i Oldtiden, omtr. 35
km Ø. f. Rom, nu <sp>Palestrina</sp>. Det var en
stærk Fæstning. Det var en af de ældste Byer
i Latium; i en tidlig Tid blev den rom. Koloni.
<i>H. H. R.</i>
</chapter>

<chapter name="prænumerando">
<b>prænumerando</b> (lat.), ved Forudbetaling.
</chapter>

<chapter name="Prænumeration">
<b>Prænumeration</b> (lat.), Forudbetaling,
Betaling af en Vare, før den leveres Køberen.
</chapter>

<chapter name="Prænumerationskøb">
<b>Prænumerationskøb</b> er et Køb, hvor
Købesummen skal betales forud for den købte
Genstands Levering.
<i>A. D. B.</i>
</chapter>

<chapter name="prænumerere">
<b>prænumerere</b> (lat.), forudbetale, abonnere
ved Forudbetaling.
</chapter>

<chapter name="Præpalataler">
<b>Præpalataler,</b> se <sp>Palataler</sp>.
</chapter>

<chapter name="Præparand">
<b>Præparand</b> (lat.), en Discipel, der skal
forberedes. P.-Anstalter kaldes i Tyskland
saadanne Forseminarier, i hvilke unge Mennesker
forberedes til Indtrædelse i et Seminarium.
<i>Cl. W.</i>
</chapter>

<chapter name="Præparat">
<b>Præparat</b> (lat.). Herved forstaas i Kemien
et ved en Rk. kem. Operationer fremstillet Stof.
I Alm. forstaas ved P. kunstmæssig tilberedte
Sager.
<i>(O. C.). R. K.</i>
</chapter>

<chapter name="præparere">
<b>præparere</b> (lat.), forberede, tilberede,
udruste o. l. <sp>Præparation</sp>, Forberedelse,
Indrettelse til et bestemt Formaal.
</chapter>
