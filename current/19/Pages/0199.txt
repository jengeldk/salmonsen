Omgang, saaledes at et nyt Kammer med en frisk
Patron kommer bag Løbet. Naar alle 6 Skud
er affyrede, udtages Patronhylstrene, og
Kamrene lades paany. Skal Skuddene affyres
hurtigt efter hverandre, kan dette ske alene ved
Hjælp af Aftrækkeren <i>A</i>. Føres nemlig
Aftrækkeren tilbage, vil
under den
første Del af dens
Bevægelse
Hanen <i>H</i> blive
spændt og
Tromlen <i>T</i> drejet 1/6 Omgang, og under den
sidste Del af dens Bevægelse vil Hanen slaa
ned og Skuddet blive affyret. Naar
Fingeren derefter et Øjeblik slipper
Aftrækkeren, gaar denne igen frem i sin
oprindelige Stilling, og et nyt Skud kan nu atter
affyres ved et Tryk paa Aftrækkeren. Denne
Skydemaade, Revolvering, der kræver en større
Kraftudfoldelse af Fingeren, giver dog en
temmelig usikker Skydning. Ved de ældre
Revolvere fandtes bag Tromlen en Klap, der kunde
aabnes, naar de tomme Patronhylstre skulde
udtages og frisk Ammunition indføres. Ved de
nyere Konstruktioner (Fig. 1) har man for at
spare Tid indrettet det saaledes, at P. kan
»knækkes over« (ligesom ved Jagtgeværer), og
alle Patronhylstre paa en Gang føres ud af
Kamrene ved en selvvirkende Udtrækker.

<sp>Selvladepistolerne</sp> ell. de
<sp>automatiske</sp> P. — undertiden bruges ogsaa
herhjemme det specifikt danske Navn: Rekylpistol
— der nu er ved at fortrænge Revolverne, fordi
de i Skudhastighed, Skudsikkerhed, Slagkraft og
let og hurtig Ladning og Afladning staar
betydeligt over disse, er konstruerede efter to af de
under <sp>Maskingevær</sp> nævnte Principper,
idet de enten har <sp>Bundstykkerekyle</sp>
ell. <sp>Piberekyle</sp>. De har i Reglen en
<sp>Blokmekanisme</sp>, der dog undertiden nærmer sig
stærkt til en Ligetrækscylindermekanisme.
<sp>Magasinet</sp> er oftest en udtagelig Blikbeholder,
der rummer 6—10 Patroner, men fl. P. kan lades
med paasat Magasin ved Hjælp af en
Ladeskinne ligesom Mausergeværerne. Magasinet kan
være anbragt i Pistolgrebet (Fig. 2 og 3) ell.
under Laasestolen (Fig. 4). Den førstnævnte
Metode har den Fordel, at P. kan formes mere
afrundet, men giver P.'s Tyngdepunkt en
uheldig Plads og gør Laasens Konstruktion og dens
Adskillelse og Sammensætning mere indviklet.
<sp>Hanen</sp> er paa nogle P. synlig og har et Greb
ligesom Revolvernes (17, Fig. 4). Paa andre P.
er Hanen fuldstændig skjult (Fig. 2 og 3). Alle
P. har en <sp>Sikring</sp>, der kan hindre den
spændte Hanes Nedslag og Laasens Aabning;
nogle P. har tillige en
automatisk virkende Sikring mod
Affyring, før Laasen er helt
lukket (Aftrækkersikringen <i>25</i>, Fig.
4). Kaliberet gaar fra 7,65 mm
til 11,25 mm, oftest er det 9 mm.

Som Eksempel paa en moderne P. med
Bundstykkerekyle kan nævnes Browningpistolen (Fig.
2), der er indført i flere Hære og desuden gaar
i Handelen i forsk. Størrelser og Kalibre og
bruges som Lommepistol. Af P. med Piberekyle
kan nævnes Parabellumpistolen (Fig. 3). Som en
af de kraftigst virkende og sikrest skydende
moderne P. med Piberekyle kan nævnes den
<sp>danske P. 1910/21</sp>, om hvis Konstruktion
der her skal gøres nogle korte Bemærkninger
under Henvisning til Fig. 4 a og b. Den er 25 cm
lang og vejer 1 kg; Løbvidden er 9 mm; Pibens
Længde 10 cm. En Laaseramme <i>4</i>
sammenholder alle P.'s Dele. Foroven i Laaserammen er
der Leje for Piben <i>1</i>, Laasestolen <i>2</i> og
Lukkestykket <i>3</i> og en Udskæring for Kærvstykket <i>5</i>.
Lukkestykket er rammeformet og kan bevæge
sig lidt op og ned i en Udfræsning i Laasestolen.
I denne sidder Bundstykket <i>10</i>, der atter har
Udboring for Slagbolt <i>12</i> og Lukkefjeder <i>14</i>, hvis
Bagende støtter mod den nederste Del af
Kærvstykket, medens Forenden støtter mod den
forreste Del af Bundstykkets Udboring. Fortil
forneden i Laaserammen er Udskæring for
Magasinet, i hvilket en Patronfører <i>27</i> med Fjeder

<img>Fig. 1. Revolver.</img>

<img>Fig. 2. Browningpistol.</img>

<img>Fig. 3. Parabellumpistol.</img>
