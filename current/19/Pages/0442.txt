<chapter name="Porfyrinuri">
<b>Porfyrinuri</b> eller <sp>Hæmatoporfyrinuri</sp>,
en rød Farvning af Urinen, som især er
iagttagen hos Patienter, der i lang Tid har brugt
Sulfonal ell. Trional.
<i>(A. F.). H. I. B.</i>
</chapter>

<chapter name="Porfyrio, Pomponius">
<b>Porfyrio,</b> <sp>Pomponius</sp>, en rom.
Grammatiker i 2. ell 3. Aarh. e. Kr., har efterladt os
en Kommentar til Horats' Digte. Den er
udgiven af W. Müller (Leipzig 1874).
<i>H. H. R.</i>
</chapter>

<chapter name="Porfyrion">
<b>Porfyrion,</b> en af Giganterne, Deltager i
deres store Kamp mod Zeus og de øvrige
olympiske Guder. Stundom kaldes han
Giganternes Konge. Hans Modstander var Apollon
ell. Zeus selv. Hos Apollodoros hedder det, at
Zeus indgav ham Kærlighed til Hera, men med
sit Lyn slyngede ham til Jorden, da han vilde
forgribe sig paa Himmeldronningen.
<i>H. A. K.</i>
</chapter>

<chapter name="Porfyrios">
<b>Porfyrios,</b> gr. Filosof (c. 232 e. Kr.—c. 300),
var født i Tyros i Syrien, men kom 30 Aar gl
til Rom, hvor han sluttede sig nær til Plotinos;
han levede siden i længere Tid paa Sicilien,
men synes at være død i Rom. Han samlede,
ordnede og udgav Plotinos' Skrifter, og
anvendte største Delen af sit Livs Kræfter paa at
gøre sin Lærers Filosofi kendt og let
tilgængelig i videre Kredse, at gennemarbejde den
systematisk og udforme den i alle Enkeltheder.
Han skrev talrige Skr, bl. hvilke de vigtigste
var Kommentarer til Platon og Aristoteles;
gennem hans Kommentar til Platon's
Timaios, der stærkt benyttede Poseidonios,
bevarede den ældre gr. Filosofi stærk Indflydelse
saavel paa kirkelig som paa nyplatonisk
Tænkning, og hans Indledning og Kommentarer til
Aristoteles' logiske Værker lagde en fast logisk
Grund for Nyplatonismen, som nedarvedes til
og blev af afgørende Bet. for Middelalderens
Filosofi; hans Indledning til Logikken oversattes
ikke blot til Latin, men ogsaa til orientalske
Sprog og vedblev siden i den muhammedanske
Verden at være den alm. Lærebog. Mod den
sejrende Kirke vendte P. sig i sit store Værk:
»Mod de Kristne«, der ulykkeligvis er tabt, men
om hvis klare videnskabelige Tankegang,
indtrængende Skarpsindighed og omfattende
Lærdom de bevarede Fragmenter giver
Vidnesbyrd. P. var i det hele en universel Aand, og
ved sit Arbejde med hele Oldtidens Videnskab
fik han grundlæggende Bet. for den alsidige
Udvikling af de nyplatoniske Skoler, idet han
samtidig ved sin stærke Betoning af det
religiøs-asketiske kom til at bevirke, at den gr.
Filosofi endnu et Par Aarh. gav Liv og Næring
til mange Mennesker og paa mange Maader fik
varig Indflydelse ogsaa paa den flg. Tids
kirkelige Tænkning. (<sp>Litt</sp>.: <sp>J. Bidez</sp>, <i>Vie de P.</i>
[Gand 1913]).
<i>W. N.</i>
</chapter>

<chapter name="porfyrisk, porfyritisk">
<b>porfyrisk, porfyritisk,</b> se <sp>Porfyr</sp>.
</chapter>

<chapter name="Porfyrit">
<b>Porfyrit,</b> et Gruppenavn for gammelvulkanske
Bjergarter med porfyrisk Struktur, og i hvilke
den væsentlige Feldspatbestanddel er en
Plagioklas. Efter kemisk Sammensætning tilhører de
de Hovedgrupper, der i Reglen betegnes som
Diorit- og Gabbro-Gruppen. De til sidstnævnte
hørende P. kaldes <sp>Augitporfyrit</sp>; de til
Dioritgruppen hørende P. inddeles atter i
<sp>Dioritporfyrit</sp>, hvis Grundmasse er
fintkornet, og som oftest optræder i Gange, og
<sp>egentlig P.</sp>, hvis Grundmasse i Reglen er
tæt, og hvis Hovedforekomstmaade er som
Dækker. Disse P. svarer derfor til Andesitterne,
fra hvilke de kun adskiller sig ved højere
geologisk Alder. Efter Strøkornenes Beskaffenhed
adskiller man ofte Kvartsporfyrit,
Glimmerporfyrit, Hornblendeporfyrit, Labradorporfyrit o.
s. v.; dog gør der sig i Betegnelsesmaaden en
Del Vilkaarlighed gældende. Egl. P. er udbredte
i Mellemeuropas Karbon- og Permformationer,
saaledes i Harzen, Thüringen, Sachsen o. m. a.
St.
<i>(N. V. U.). O. B. B.</i>
</chapter>

<chapter name="Porfyrit">
<b>Porfyrit,</b> et af A/B Skanska Cementgjuteriet,
Malmø, fremstillet Mørtelmateriale
indeholdende Cement og Sand af udvalgt Kvalitet og
Farve og egnet til at efterligne Natursten. Det
bruges baade til Støbning og Pudsning, og
Overfladebehandlingen kan enten være en
Opkradsning straks efter Størkningen ell. en
Ophugning med Stenhuggerværktøj efter mere
fremskreden Hærdning.
<i>E. Su.</i>
</chapter>

<chapter name="Porfyrius, Publilius Optatianus">
<b>Porfyrius,</b> <sp>Publilius Optatianus</sp>, rom.
Digter, levede paa Kejser Konstantin d. Store's
Tid. Vi har af ham en Samling Digte,
deriblandt en Lovtale over Kejseren, hvorved han
opnaaede at blive tilbagekaldt fra
Landflygtigheden. Digtene, som er i høj Grad kunstlede,
er udgivne af L. Müller (Leipzig 1877).
<i>H. H. R.</i>
</chapter>

<chapter name="Porfyrogennetos">
<b>Porfyrogennetos</b> [gr. -'gen-], »født i
Purpur«, kaldtes i det græsk-byzantinske Kejserrige
de Prinser, som var fødte, medens Faderen var
Kejser. Den mest bekendte Kejser med dette
Tilnavn er Konstantin VII.
<i>H. H. R.</i>
</chapter>

<chapter name="Porfyroid">
<b>Porfyroid</b> kaldes visse skifrede,
kiselsyrerige Bjergarter med porfyragtigt Udseende
(Strøkorn af Kvarts og Feldspat og en lys
glimmerrig og finkrystallinsk Grundmasse); de findes
som tilsyneladende Lag mellem palæozoiske
Dannelser i stærkt foldede Egne, bl. a. i
Harzen, og anses for at være opstaaede ved
Omdannelse af Kvartsporfyr ell. af Tufaflejringer.
<i>(N. V. U.). O. B. B.</i>
</chapter>

<chapter name="Porfyrtuf">
<b>Porfyrtuf</b> kaldes gammelvulkanske
Tufaflejringer, som bestaar af findelt Porfyrmateriale
ell Fragmenter af Porfyrer.
<i>(N. V. U.). O. B. B.</i>
</chapter>

<chapter name="Porifera">
<b>Porifera,</b> se <sp>Svampe</sp>.
</chapter>

<chapter name="Porismer">
<b>Porismer,</b> se <sp>Eukleides</sp>.
</chapter>

<chapter name="Porla Brunn">
<b>Porla Brunn</b> ['på.rla-j, Badested i
Midtsverige i den sydvestlige Del af Nerike, ved
Laxå—Charlottenborg-Banen. Stedet har
kulsyreholdige Jernkilder, som benyttes til Drikke-
og Badekure. Vandet forsendes ogsaa. Der
behandles særlig Patienter med Anæmi, Mave- og
Tarmsygdomme, ogsaa Nyresygdomme,
Hjertesygdomme og rheumatiske Lidelser. Sæson fra
1. Juni til 2. Aug.
<i>E. F.</i>
</chapter>

<chapter name="Porneia">
<b>Porneia</b> [-'næ^i-] (gr.). Utugt.
</chapter>

<chapter name="Pornic">
<b>Pornic</b> [pår'nik], By og Udskibningssted i
det vestlige Frankrig, Dept Loire-Inférieure,
ligger ved Baie de Bourgneuf, VSV. f. Nantes,
og er Endestation paa Banen Nantes—P., 2000
Indb. P. har en Havn med en Mole og gode
Kajer. Handel, Skibsbygning, jernholdige
Mineralkilder og Søbade.
<i>(M. Kr.). E. St.</i>
</chapter>

