Etablissementer, hvoraf især mærkes det
mægtige Skibsværft og Fabriksanlæg samt
Maskinistskolen (<i>Engineering College</i>). Et lgn. Præg har
East Stonehouse (Stonehouse), den
yngste af de 3 Byer, med Marinekaserner og et
stort Marinehospital (1200 Senge). <i>Royal
William Victualling Yard</i>, der spænder over 5,7
ha og omfatter fl. Bryggerier og Bagerier, er
et uhyre Provianteringsdepot for Flaaden. For
Grundlæggeren, Vilhelm IV, er der ved
Indgangen rejst en Statue. — P. er en af
Englands stærkeste Fæstninger. Foruden de gamle
Volde omkr. Devonport, Mont Wise Fortet og
det gamle Citadel findes der Panserbatterier
ved Indgangen til Havnen, og en Række
fremskudte Forter omgiver Byen paa Landsiden.
Sammenlignet med de offentlige Virksomheder
er Byens <sp>Industri</sp> — især Skibsbygning,
Fabrikation af Lervarer, Sæbe og Stivelse — kun
ringe. Som den af Englands Byer, der har den
korteste Vej til de store Have, har den ikke
alene faaet Bet. som Orlogshavn, men ogsaa
som en Forhavn til London paa Handelens
Omraade. Rejsende og Udvandrere vælger med
Forkærlighed P. som Udskibningssted for at
afkorte Sørejsen. Mange store eng.
Ekspeditioner udgik herfra: Drake's 1577, Flaaden mod
den sp. Armada 1588, »Pilgrimsfædrene« 1620,
James Cook's 1772. Store Handelsskibe ses altid
i Great Western Docks og Cattewater. Den ind-
og udgaaende Tonnage var hver 2,5 Mill. Reg. T.
(1920). <sp>Importen</sp> omfatter navnlig Korn (fra
Argentina), Petroleum, Sukker, Faarekød, Hamp
og Salpeter. <sp>Udførslen</sp> er mindre (Kobber,
Tin, Granit, Porcelænjord, Mursten og Fisk).
P. er endelig et Badested. Byens Navn var i
Sachsertiden <sp>Tameorworth</sp> og senere
<sp>Sutton</sp> (Sydby). Navnet P. forekommer
første Gang 1434, da Byen fik sine Privilegier. I
14. og 15. Aarh. led P. gentagne Gange ved
fr. Angreb og fik 1512 sine Befæstningsanlæg
forstærkede. I Krigen mod Karl I stod P. paa
Parlamentets Parti og holdt i 4 Aar Stand mod
de Kongeligsindede. 26. Aug. 1652 slog den
holl. Admiral Ruyter den eng. Flaade under
Ayscue uden for P. og sikrede derved
Hollænderne fri Fart gennem Kanalen. Først 1824
blev Devonport erklæret for en By. De nuv.
Fæstningsværker paabegyndtes 1862. 1914
indlemmedes Devonport og East Stonehouse
administrativt i P. (<sp>Litt</sp>.: <sp>Jewitt</sp>, <i>History of P.</i>
[London 1873]; <sp>Worth</sp>, <i>History of P.</i> [1891]).
<i>(M. Kr.). G. G.</i>
</chapter>

<chapter name="Plymouth (Byer i U. S. A.)">
<b>Plymouth</b> ['p£im<sub>ə</sub>þ], 1) By i U. S. A.,
Massachusetts, ligger 59 km SØ. f. Boston. (1920)
13045 Indb. P. har en Havn, der nu efter
Uddybning kan modtage Skibe paa indtil 5 1/2 m
Dybgaaende. Der findes store Rebslagerier. P.,
Ny Englands ældste By, grundedes af de første
hvide Kolonister, de saakaldte »Pilgrimsfædre«,
der landede paa P. Rock 21. Decbr 1620.
Pilgrim Hall indeholder mange Minder om
Nybyggertiden. Navnet P. hidrører fra, at
Nybygger-Skibet »Mayflower« var sejlet ud fra
P. i England. 2) By i U. S. A., Pennsylvania, ved
Susquehanna, er en vestlig Forstad til
Wilkesbarre.
<i>G. Ht.</i>
</chapter>

<chapter name="Plymouth-Brødre">
<b>Plymouth-Brødre</b> ['p£im<sub>ə</sub>þ-] eller
<sp>Darbyister</sp> er Navnet paa en kristen Sekt, som
fremstod i England 1820—30, og som navnlig i
Plymouth vandt mange Tilhængere. Sorg over
Kirkens Udvorteshed drev fromme Mænd af
de højere Stænder sammen til Møder, hvor
de samledes til fælles Opbyggelse og holdt
Nadver sammen. En Fører fik de i Præsten Darby,
men hans Virksomhed faldt for største Delen i
Schweiz; numerisk har Sekten aldrig været
stærk, og gentagne Spaltninger har yderligere
svækket den. Bl. dens Tilhængere var George
Müller i Bristol, Tregelles og Grattan Guinness.
P. er Modstandere af enhver kirkelig Ordning
og mener, at Aanden taler gennem alle enkelte
Kristne; Forventningen om Herrens Genkomst
er stærkt fremme. (<sp>Litt</sp>.: <sp>Herzog</sp>, <i>Les
frères de Plymouth et John Darby</i> [Lausanne 1845];
<sp>Neatby</sp>, <i>History of the P.-B.</i> [London 1902]).
<i>(H. O-d.). A. Th. J.</i>
</chapter>

<chapter name="Plymouths Rocks">
<b>Plymouths Rocks</b> ['p£im<sub>ə</sub>þ-'råks], se <sp>Høns</sp>,
S. 136.
</chapter>

<chapter name="Plymouth-Sund">
<b>Plymouth-Sund</b> ['p£iməþ-], se <sp>Plymouth</sp>.
</chapter>

<chapter name="Plympton St Mary og Plympton Maurice">
<b>Plympton St Mary og Plympton Maurice</b>
['p£<sub>i</sub>mt<sub>ə</sub>n-s<sub>ə</sub>n(t)-'mæ.ri; --'mår<sub>i</sub>s], to smaa Byer i
det sydl. England, Devonshire, tæt ved Floden
Plym og 7 km Ø. f. Plymouth, har Kirke- og
Borgruiner, mange gl. Huse og (1921)
tilsammen 5191 Indb. Maleren Joshua Reynolds er f. i
P.
<i>(M. Kr.). G. G.</i>
</chapter>

<chapter name="Plyndergreve">
<b>Plyndergreve.</b> Sømandsudtryk for
Kreaturpasseren i Orlogsskibe, hvor der paa længere
Rejser ofte medgives levende Kreaturer, særlig
Svin.
<i>C. B.-h.</i>
</chapter>

<chapter name="Plyndring">
<b>Plyndring</b> (fr. og eng. <i>pillage</i>), er i
Folkeretten den retsstridige, aabenlyse Tilegnelse —
ikke den midlertidige Brug — af Genstande,
tilhørende den fjendtlige Civilbefolkning, og
udøvet i Krigstid under Benyttelse af
Krigsfrygten ell. den øjeblikkelige militære
Overlegenhed. Sker Tilegnelsen ikke aabenlyst, foreligger
Tyveri e. l. Under P. falder ogsaa efter dansk
Ret det Tilfælde, at den folkeretlig anerkendte
Adgang til at udskrive Kontributioner paa det
besatte Omraade misbruges i egennyttig Hensigt.
Derimod er det berettiget, i det Omfang,
Øjeblikkets Behov kræver, egenmægtigt at tilegne sig
Levnedsmidler, Foder, Brændsel o. l. til Brug
for den paagældende selv, hans Afdeling og de
dertil hørende Heste, selv om der ikke er Tid
til formeligt at rekvirere saadanne
Fornødenheder fra den fjendtlige Civilbefolkning.
Haagreglementet af 18. Oktbr 1907 om
Krigsførelse til Lands forbyder i Art. 28 udtrykkeligt
at overgive selv en med Storm indtagen By ell.
Plads til P. Samme Forskrift findes i Art. 7 i
den 9. Haagkonvention af 1907 om
Bombardement fra Skibe i Krigstid, ligesom Art. 47 i det
nævnte Landkrigsreglement forbyder P. under
Besættelse af fjendtligt Territorium.

Straffen for P. er foreskrevet i de enkelte
Landes Lovgivning. Saaledes fastsætter § 149 i
den danske militære Straffelov af 7. Maj 1881,
der i øvrigt behandler Plyndringsforbrydelsen
ret udførligt, indtil 6 Aars Strafarbejde for
»den, som i et fjendtligt Land uden udtrykkelig
Tilladelse af vedk. Befalingsmand ell. endog
mod givet Forbud med aabenbar Magt eller
