med Faunus o. a. Navnlig hedder det, at han
beskytter Agerbruget og har lært Menneskene
at gøde Jorden, ell. han kaldes Picumnus,
Broder til <sp>Pilumnus</sp> og gift med Pomona.
Indbyggerne i Laurenrum, Kong Latinus'
Hovedstad, kaldte ham Søn af Saturnus, Fader til
Faunus og selv Konge. Hans Palads skildres i
Æneiden med stærke, poetiske Farver. I en
anden eventyrlig Fortælling hedder det, at han
elskede Skovnymfen Canens (Sangersken), men
selv attraaedes af Circe, der, da han ikke vilde
have med hende at gøre, forvandlede ham til
en Træpikker. P. fremstilledes som en
Træpikker paa Søjle, senere som en ung Mand med en
Spætte paa Hovedet.
<i>H. A. K.</i>
</chapter>

<chapter name="Pidgin-English">
<b>Pidgin-English</b> ['pidз<sub>i</sub>n-in£<sub>i</sub>∫], Navn paa
det eng.-kin. Forretningssprog, der er meget
udbredt i Østen. Det stammer opr. fra Kanton,
og Navnet kommer af det eng. Ord <i>business</i>,
der af Kineserne udtales <i>pidgin</i>. Sproget er
forvansket Engelsk med Iblanding af kinesiske,
malajiske o. a. østasiatiske Ord.
<i>(T. L.). I. O.</i>
</chapter>

<chapter name="Pidoll, Karl v.">
<b>Pidoll</b> [pi'dål], <sp>Karl v.</sp>, Baron, østerrigsk
Maler, f. 7. Jan. 1847 i Wien, d. 17. Febr 1901
i Rom (ved Selvmord). Hans Kunst var, med
Bibeholdelse af Selvstændighedspræget, stærkt
paavirkes af Böcklin og Marées (nøgne
Figurer i Landskab); han var overhovedet en ivrig
Talsmand for sidstnævntes Kunstanskuelse
(udgav 1887 efter Marées' Død »Aus d. Werkstelle
eines Künstlers«). Mange dygtige Landskaber og
Portrætter. Ogsaa Originallitografier. Virkede
fornemmelig i Frankfurt a. M.; en Del af hans
Værker kom til Schleissheim-Slottet.
<i>A. Hk.</i>
</chapter>

<chapter name="Pie (Ret)">
<b>Pie</b> [eng. pa^i] er en særlig eng. Ret, der
allerede omtales i 14. Aarh. Den bages i et
ildfast Ler- ell. Fajancefad, der indvendig
beklædes med en tyndt udrullet Plade af Dej, f. Eks.
Mørdej; heri fyldes saa kogt ell. stegt Kød, Fisk,
Grønsager ell. Frugt, Sovs ell. Sukkersirup
hældes paa, et Lag af Dej lægges over, og P. bages
i Ovnen. Til en tarveligere P. bliver Kød etc.
lagt lige ned i P.-Fadet og kun overdækket med
en Plade af Dej.
<i>R. H.</i>
</chapter>

<chapter name="Pie (Regningsenhed)">
<b>Pie</b> [pa^i], Regningsenhed i britisk Ostindien
= 1/3 Pice = 1/12 d. (Nominalværdi).
<i>Th. O.</i>
</chapter>

<chapter name="Pièce">
<b>Pièce</b> [dansk 'pjæ.s<sub>ə</sub>, fr. p<sub>i</sub>æs] (<sp>Pjece</sp>) (fr.),
Stykke (Musikpjece, Teaterpjece etc.); lille Skr.,
lille Teaterstykke; Stykke Skyts. <i>P. de rideau</i>
[pjæsdø.rido'], lille Teaterstykke før Aftenens
Hovedstykke, <i>P. de résistance</i>, noget »til at staa
imod med«; Hovedret ved et Maaltid.
</chapter>

<chapter name="pied">
<b>pied</b> [p<sub>i</sub>e], ældre fr. Maal (Fod), <i>P. usuel</i>
= 333,333, <i>P. de roi</i> = 324,839, i Bordeaux =
356,74, i Lyon = 341,758 mm.
<i>Th. O.</i>
</chapter>

<chapter name="Piedecuesta">
<b>Piedecuesta</b> [p<sub>i</sub>æðæ'k<sub>u</sub>æsta], By i Colombias
Østcordillere, 1009 m o. H., c. 10000 Indb.,
driver Fabrikation af Straahatte.
<i>M. V.</i>
</chapter>

<chapter name="Piedestal">
<b>Piedestal</b> [pje-], se <sp>Pjedestal</sp>.
</chapter>

<chapter name="Piedimonte d'Alife">
<b>Piedimonte d'Alife</b> [p<sub>i</sub>edi'monte-d-a'life],
By i Syditalien, Prov. Caserta, ligger ved Foden
af Matese-Bjerget og har gl. Murrester. (1911)
5800 Indb. P. driver Vinavl, Fabrikation af
Kobbervarer samt Uldindustri.
<i>C. A.</i>
</chapter>

<chapter name="Piegan">
<b>Piegan</b> ['pi.g<sub>ə</sub>n], Stamme af
Siksika-Forbundet (Blackfeet), der hører til
Algonkin-Indianerne og bebor Østsiden af Rocky Mountains N. f.
Missouris øvre Løb. P. lever nu i et Antal af c.
2000 i Montana, U. S. A„ mens c. 500 bor i den
sydøstlige Del af Prov. Alberta i Dominion of
Kanada.
<i>(H. P. S.). K. B.-S.</i>
</chapter>

<chapter name="Piehl, Karl">
<b>Piehl</b> [pi.l], <sp>Karl</sp>, sv. Ægyptolog, f. i Sthlm
30. Marts 1853, d. 9. Aug. 1904 i Sigtuna,
studerede Sprogvidenskab i Upsala og tog 1876 filos.
Kandidat- og 1881 Licentiateksamen, hvorpaa
han s. A. promoveredes til <i>Dr. phil.</i> P. kastede
sig tidlig over Ægyptologien, i hvilken
Videnskab han paa egen Haand arbejdede sig ind.
P. foretog 1878—79 og senere 1882—88 flere
Studierejser til ægyptiske Museer i Europa og
gentagne Gange til Ægypten, hvorefter han 1888
blev Docent i Ægyptologi ved Upsala Univ. og
derpaa Professor. P. har foruden en Mængde
værdifulde filol. Studier i udenlandske Tidsskr.
udgivet 1881: <i>Petites études égyptologiques</i> (der
belønnedes med Upsala Filos. Fakultets
Ærespris) og 1882: <i>Dictionnaire du Papyrus Harris
Nr. 1</i>. Af et stort Indskrifts værk, uudgivne
Hieroglyftekster med fr. Oversættelse:
<i>Inscriptions hiéroglyphiques copiées en Europe et en
Égypte</i> er hidtil 3 Bd udkomme (1886—96). 1897
begyndte P. i Upsala Udgivelsen af det
ægyptologiske filologisk-kritiske, paa Fransk skrevne
Tidsskrift <i>Sphinx</i>, som i adskillige Aar fortsattes
af hans Discipel og Efterfølger som Docent i
Ægyptologi Ernst Andersson, i de sidste Aar
bistaaet af Prof. Foucart i Aix. I <i>Sphinx</i> VIII
læses en Biografi af P., forfattet af E.
Andersson, og i Bd IX en nøjagtig Fortegnelse over alle
af P. forfattede Værker og Afhandlinger, alle af
stor videnskabelig Bet.
<i>V. S.</i>
</chapter>

<chapter name="Pielach">
<b>Pielach</b> ['pi.lak] ell. <sp>Bielach</sp>, højre
Biflod til Donau i Nedre-Østrig, udspringer N. f.
Ötscher og udmunder ndf. Melk.
<i>(Joh. F.). O. K.</i>
</chapter>

<chapter name="Piémont">
<b>Piémont</b> [p<sub>i</sub>e'må], <sp>Piemonte</sp>, Landskab i
det nordvestlige Italien, udgjorde indtil 1859 den
vigtigste Del af Kongeriget Sardinien og deles
nu i de 4 Provinser Alessandria, Cuneo, Novara
og Torino.
<i>C. A.</i>
</chapter>

<chapter name="Piemonte">
<b>Piemonte</b> [piæ'månt<sub>æ</sub>], Agerbrugskoloni i
Uruguay, grundlagt af italienske Valdensere,
der dyrker Hvede, Vin og Frugt.
<i>M. V.</i>
</chapter>

<chapter name="Piemontit">
<b>Piemontit</b> (<sp>Piedmontit</sp>), se <sp>Epidot</sp>.
</chapter>

<chapter name="Pienemann, Jan Willem">
<b>Pienemann</b> ['pi.n<sub>ə</sub>man], <sp>Jan Willem</sp>,
holl. Maler (1779—1853), fra 1820 Direktør for
Amsterdam-Akademiet, har malet
Historiebilleder, især store Slagstykker: Waterloo-Slaget
(1824, Rijksmus. i Amsterdam, her ogsaa mange
Portrætter). Scener af Prinsen af Oraniens
Bedrifter etc., i Museet Fodor i Amsterdam
Portræt af Fodor. Sønnen <sp>Nicolaas P.</sp>
(1810—60) malede især Portrætter: Faderens, Vilhelm
III's m. m. i Amsterdams Rijksmus.
<i>A. Hk.</i>
</chapter>

<chapter name="pieno">
<b>pieno</b> ['p<sub>i</sub>æno] (ital.: »fuld«); <i>organo p.</i>,
fuldt Værk (se <sp>Orgel</sp>); <i>Coro p.</i>, fuldt, blandet
Kor, bestaaende af baade Mands- og
Kvindestemmer.
<i>S. L.</i>
</chapter>

<chapter name="Pien-wai">
<b>Pien-wai</b> (kinesisk: uden for Grænsen), 1)
Distrikt i Mantshuriet ved den koreanske
Grænse, var opr. bestemt til at danne et neutralt
Omraade, og Forbud var udstedt mod at bo der.
Dette Forbud er ikke hlevet overholdt, men
Distriktet er blevet koloniseret af kinesiske
Nybyggere. 2) Den Del af Provinsen Petschili i
Nordkina, som ligger uden for den store kinesiske
Mur.
<i>M. V.</i>
</chapter>
