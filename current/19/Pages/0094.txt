er byggede op af Silur og Devon. Alluvialzonen,
der med en Bredde fra 5 til 20 km strækker sig
fra Mundingen af Narova, langs Sydkysten af
den finske Bugt samt paa begge Sider af Neva
indtil Ladoga, bestaar af Lag af Sand og Ler
med en stor Mængde erratiske Blokke. Den mest
udbredte Silurdannelse er en Kalksten, der
foraarsager Strømsnævringer, hvor den
gennembrydes af Vandløbene. Devonet har en Lagfølge
af Sandsten, Mergel og Kalksten. P. afvandes
enten direkte til den finske Bugt gennem Neva,
Luga og Narova med Pljussa ell. indirekte
gennem Volchov, Sjasz og Pascha til Ladoga og
Sheltscha til Peipus. Klimaet er fugtigt og
meget ustadigt. Dette gælder ikke alene Temp. og
Nedbør, men ogsaa Vindene, der pludselig kan
springe fra V. til Ø. Navnlig er disse
Svingninger at mærke paa Istmen og omkr. Byen
P., hvilke Egne ligger ubeskyttede til begge
Sider, hvorimod man længere S. paa nyder godt
af Skovenes Læ. Foraaret kan spores i den
første Halvdel af April, men det er ikke sjældent,
at der falder Sne i Maj. Aarets varme og
solklare Dage strækker sig ikke ud over et
Tidsrum af 5 Uger og ingenlunde stadigt, da
Termometeret i Løbet af faa Timer kan falde fra
25° til 5°. Efteraaret begynder i Slutn. af Aug.
og giver sig til Kende ved Regn, Storm og tæt
Taage. I Novbr tager Vinteren fat. Det er
sjældent, at man har ud over 25° Frost, og denne
afbrydes af Tø, hver Gang Vinden blæser fra V.
I Gennemsnit er Floderne tilfrosne i 147 Dage
ell. c. 2/5 af Aaret. I selve Byen P. er
Aarets Middeltemp. + 3,7°; Gennemsnittet for Jan.
er ÷ 9,3°, for Apr. + 2,1°, for Juli + 17,7° og
for Oktbr + 4,5°. Den opr. Plantevækst i Guv.
var udstrakte Naaleskove; men navnlig i Egnen
om Byen P. er store Arealer ryddede.
Alligevel har P. endnu 40 % Skov, og af Resten
er 13 % Agerland og 21 % Eng- og Græsland.
Befolkningen i disse Egne bestod opr.
udelukkende af Finner, men saa faa i Tal, at
Folkemængden i hele Ingermanland 1664 kun
udgjorde c. 15000 Personer. Nutildags er
Hovedmassen ortodokse Russere. Tillige findes c. 1/4 Mill.
Protestanter, 40000 Katolikker, 20000
Raskolniker og lige saa mange Muhammedanere samt
10000 Jøder. 1910 var 82 % af Befolkningen
Russere, 15 % Finner, 1,8 % tyske Kolonister og
0,5 % Ester. Agerbruget spiller en meget ringe
Rolle. I den nordlige Del lægger man
Hovedvægten paa Køkkenurter o. l., der kan afsættes i
Hovedstaden, hvorimod man mod SV. dyrker
Rug, Byg, Havre, Kartofler og Hør. Kvægavlen
er heller ikke stor. Der fandtes efter Tællingen
1920: 101901 Heste, 247373 Stk. Hornkvæg og
151533 Faar. Af større Bet. er Skovhugsten og
Ferskvandsfiskeriet. Mineralproduktionen
bestaar kun i Sandsten og Ler til Teglværksbrug
og Fajance. Industri og Handel er
koncentrerede i Hovedstaden. Foruden de fra denne
udgaaende Hovedlinier har Guv. fl. Lokalbaner, bl.
hvilke særlig nævnes Ruslands ældste Jernbane
P.—Zarskoje Zelo. Guv. deles i 8 Distrikter: P.,
Nova ja Ladoga, Schlüsselburg, Zarskoje Zelo,
Peterhof (nu Leninsk), Jamborg (nu Kingissep),
Luga og Gdov.

2) (hermed et Kort), <sp>By</sp> og eget Guv. (250 km<sup>2</sup>
med [1920] 705908 Indlb.), indtil 1918 Ruslands
Hovedstad. Indtil 1. Septbr 1914 hed Byen
Sankt Petersborg, af den russ. Almue kaldet
<i>Piter</i>; men Navnet forandredes da gennem
kejserlig Befaling til P., en Benævnelse, som
tidligere var anvendt af ikke-russ. Slaver.
Sovjetregeringen har atter
forandret dette Navn, idet
Sovjetkongressen vedtog 28. Jan.
1924, at P. til Ære for den
i Jan. s. A. afdøde Lenin for
Fremtiden skal hedde
<sp>Leningrad</sp>. P. ligger 588 km
NV. f. Moskva, 691 km Ø. f.
Sthlm, under 59° 57′ n. Br.
og 30° 18′ ø. L. og var
saaledes Verdens nordligste
Hovedstad, idet Kria
ligger paa 59° 55′ n. Br. Byen
ligger paa begge Sider af Neva, der inden
for dens Omraade er indtil 700 m bred
og 14 m dyb, samt paa de talrige Øer
mellem Nevas Mundingsarme. Terrainet er opr.
lavt og sumpet og hæver sig trods Opfyldning
endnu kun 18 m o. H., hvorfor det kan hænde,
at Floden efter voldsom Nedbør i Ladogas
Opland skyller over sine Bredder. Nogle af de
frygteligste og mest ødelæggende
Oversvømmelser i P. fandt Sted 1777, 1824, 1903 og
September 1924. Som oftest er Neva dog en
ret rolig Strøm, der holdes inden for sit
Leje mellem de stensatte Kajer. Selve Byen,
hvis Beskrivelse paa Grund af de meget
mangelfulde og usikre Oplysninger, der kan faas,
her væsentlig maa gælde Tilstanden før
Revolutionen, minder i Anlægsplanen noget om en
Vifte, der har sin aabne Side mod V. Dens
Omkreds er 47 km; den dækker et Areal af 92 km<sup>2</sup>,
hvoraf 52 km<sup>2</sup> tilhører Nevas egl. Delta. Den
nuv. Bys Centrum ligger paa venstre Neva-Bred
S. f. den Fæstning, der 1703 anlagdes af Peter
den Store, og som er at betragte som
Bylegemets Kim. I admin. Henseende deles P. i 12
Bykvarterer og 4 Forstæder, der ligger dels paa
Flodbredderne, dels paa Øerne, af hvilke 17 er
bebyggede. Byens fornemste og paa offentlige
Bygninger rigeste Parti ligger som nævnt S. f.
den saakaldte Peter-Pauls-Fæstning og
omflydes mod NV. af Nevas Hovedarm Store Neva
(Bolschaja Neva) og paa de andre Sider af den
smalle Kanal Fontanka. Ved andre Kanaler som
Moika og Katharina-Kanalen deles dette Parti
yderligere i 4 Kvarterer, der tidligere kaldtes
de 4 Admiralitetskvarterer, men af hvilke nu
kun eet bærer dette Navn, medens de andre
benævnes de Kasan'ske, Spasski'ske og
Kolomen'ske Kvarterer. I en Bue SV.—NØ. uden om
Fontanka-Kanalen ligger Narva-Kvarteret, der
har tarvelige Huse og en fattig
Arbejderbefolkning, Moskva-Kvarteret, der ligeledes er
Fattigkvarter, samt Litejnij-Kvarteret, der ligger
mellem Nevskij Prospekt og Neva og har mange
aristokratiske Paladser. Narva-Kvarteret
gennemskæres V.—Ø. af Novo-Obvodnij-Kanalen,
der mod Ø. udmunder i Neva; længst mod Ø.
ligger de to Fattigkvarterer Reshdestvenskij og
Alexander Nevskij (Karenitji), af hvilke det
sidste gennemskæres af Ligovskij-Kanalen og for

<img>Petrograds
Byvaaben.</img>
