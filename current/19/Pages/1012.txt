en Landsby, som var indbefattet under
Jordfællesskabet, og Begrebet forsvandt derfor
ogsaa sammen med dette (se nærmere
<sp>Jordfællesskab</sp>, S. 183).
<i>(Ludv. H.). P. J. J.</i>
</chapter>

<chapter name="Rebec">
<b>Rebec</b> [r<sub>ö</sub>'bæk], et middelalderligt
Strygeinstrument, med hvælvet Lydkasse ligesom en
Lut. Da Lutten er af arabisk Herkomst, og da
et med R. nærbeslægtet Strygeinstrument,
»Rebab«, ligeledes er arabisk, har man i Alm.
sluttet, at R. er bragt til Europa i 8. Aarh. med
den arabiske Ind vandring til Spanien. Da R.
fremdeles hører til de ældste
Strygeinstrumenter, man kender, har man videre sluttet, at
disse i det hele skulde have deres Oprindelse
fra Araberne. Denne Teori om
Strygeinstrumenternes Oprindelse fra den arabiske R. maa
dog optages med stor Forsigtighed. Vi ved ikke
bestemt, om R. virkelig er et indført arabisk
Instrument, desuden kender vi andre gamle
Former, der ikke er arabiske (den indiske
»Ravanastron«, den walisiske »Crwth«, den finske
»Stråkharpa«). — R. og de dermed
beslægtede Strygeinstrumenter, »Rubeba«, »Fidula«
og »Gige«, nød stor Popularitet i Middelalderen.
R. var et Diskantinstrument, havde i Alm. 3
Strenge og spilledes ligesom en Violin. Fra R.
nedstammer den lutformede »Pochette«.
Efterhaanden fortrængtes R. af de senere
fremkomne, mere fuldkomne Viola- og Violinformer og
fristede til sidst Livet som et simpelt
Spillemandsinstrument rundt om paa Kroer og
Kipper. Endnu i 18. Aarh. forekommer R. Nu. f. T.
er den ganske forsvunden, findes end ikke paa
Museerne. Instrumentmuseet i Kbhvn besidder
dog et ganske lgn. ital. Instrument fra 18.
Aarh., »Rubecchino« ved Navn.
<i>A. H.</i>
</chapter>

<chapter name="Rebekka">
<b>Rebekka,</b> hebr. <i>ribqa</i>, Datter af Aramæeren
Betuel, Søster til Laban, udkaaredes af
Abraham's Tjener til Brud for Isak, da hun ved
Brønden tilbød at give ham og hans Kameler
Vand. Efter lang Tids Barnløshed fødte hun
Tvillingerne Esau og Jakob og blev saaledes
Stammoder til Edomitterne og Israelitterne.
Hun viste sin Forkærlighed for Jakob ved at
hjælpe ham til at tilsnige sig Velsignelsen. Hun
begravedes i Makpela's Hule i Hebron, i hvis
nuv. Moske der findes et Kenotaf for hende.
Fortællingerne om R. viser det nære Slægtskab
mellem Israelitter, Edomitter og Aramæer.
J. P.
</chapter>

<chapter name="Rebel">
<b>Rebel</b> (lat.), Urostifter, Oprører.
<sp>Rebellion</sp>, Oprør.
</chapter>

<chapter name="Rebello da Silva, Luis Agosto">
<b>Rebello da Silva</b> [r<sub>a</sub>'wæl<sub>u</sub>-ð<sub>a</sub>-'si£va], <sp>Luis
Agosto</sp>, portugisisk Historiker, f. 2. April
1822, d. 19. Septbr 1871. Begyndte sin
Løbebane som Journalist, blev Redaktør af den
officielle Avis <i>Diario do Governo</i> og steg
efterhaanden til højere Stillinger. 1848 valgtes han ind
i den lovgivende Forsamling, hvor han
udmærkede sig som en slagfærdig Taler. 1862 blev
han Medlem af 1. Kammer og traadte endelig
1869 ind i Regeringen som Marineminister.
Allerede 1853 valgte Videnskabernes Akademi i
Lissabon ham til Medlem. R. d. S. har skrevet
en Del hist. Romaner, som blev meget læste
(<i>Odio velho não cança</i> [2 Bd, 1849], <i>A mocidade
de D. João V</i> [4 Bd, 1852] o. a.), samt nogle
Dramaer. Hans Undersøgelser over Portugals
diplomatiske Forhold til Udlandet foreligger
i 3 Bd (1858—60). Portugals Historie i 17. og
18. Aarh. har han behandlet i <i>Historia de P.
nos seculos XVII e XVIII</i> (5 Bd, 1860—71).
<i>Chr. H.</i>
</chapter>

<chapter name="Reber, Napoléon Henri">
<b>Reber</b> [r<sub>ö</sub>'bæ.r], <sp>Napoléon Henri</sp>, fr.
Komponist (1807—80), var Elev af Reicha og
Lesueur og blev 1851 Prof. i Harmonilære ved
Paris' Konservatorium, 1862 Halévy's
Efterfølger som Kompositionslærer: da han 1880 trak
sig tilbage fra denne Virksomhed, efterfulgtes
han af Saint-Saëns. R.'s ret omfangsrige
Virksomhed omfattede Operaer, Kirkemusik og
Sange, men hans Talent udfoldede sig
betydeligst i hans Instrumentalmusik (Symfonier,
Ouverturer, Suiter og Kammermusik, hvilken
sidste indeholder meget værdifuldt). Hans <i>Traité
d'harmonie</i> er et ofte oplagt, anset Værk.
<i>W. B.</i>
</chapter>

<chapter name="Rebiček, Josef">
<b>Rebiček</b> ['ræbit∫ek], <sp>Josef</sp>, bøhmisk
Violinist, f. i Prag 7. Febr 1844, d. 24. Marts 1904
i Berlin, Elev af Konservatoriet smst.,
Koncertmester og senere Kapelmester ved forsk.
Operascener, 1897 Dirigent for Berliner
Philharmonisk Orkester, 1898 kgl. Hofkapelmester i
Berlin.
<i>S. L.</i>
</chapter>

<chapter name="Rebikov, Władimir">
<b>Rebikov,</b> <sp>Władimir</sp>, russ. Komponist, f.
1. Juni 1866 (i Sibirien), studerede i Moskva og
siden i Berlin, har levet i Rusland som
Dirigent, senere i Berlin og Wien; som Komponist
har han eksperimenteret med Datidens ny
tonale og harmoniske Effekter og er for saa
vidt en Forløber for en vis Retning i
modernistisk Musik, ikke blot i Rusland; hans
Kompositioner er Klaverstykker, Korsange,
Melodramaer og saadanne Nyforsøg som »Melomimik«,
ɔ: Musik forenet med Mimik, »Dramatiske
Fabler« (Parodier), et musikpsykologisk Drama:
»Kvinden med Dolken« etc.
<i>W. B.</i>
</chapter>

<chapter name="Rebild">
<b>Rebild</b> (1477 <i>Rebell</i>), Landsby i det
nordøstlige Jylland (Himmerland), Skørping Sogn,
Hellum Herred, Aalborg Amt. Byen, som
ligger 21 km SØ. f. Nibe og 2 km V. f. Skørping
Station, er særlig kendt p. Gr. a. det lidt V. f.
den liggende storslaaede, lyngklædte
Bakkeparti »R. Bakker«, hvis højeste Punkt,
Sønderkol er 102 m. Af dette er et Areal paa c. 127
ha 1910 erhvervet af Dansk-Amerikanere og
overdraget til Staten som Nationalpark paa
Betingelse af, af det stedse skal henligge i
Naturtilstand. 1924 er der her afsløret et
Mindesmærke »Cimbrerstenen« til Erindring om
Cimbrertoget.
<i>M. S.</i>
</chapter>

<chapter name="Rebi-ul-ewwel Rebi-ul-achir">
<b>Rebi-ul-ewwel</b> og <b>Rebi-ul-achir</b> (arab.,
ɔ: »første« og »sidste Foraarsmaaned«) er den
tredie og fjerde Maaned i det muhammedanske
Maaneaar; Navnene stammer fra den Tid, da
Araberne endnu havde Solaar.
<i>J. Ø.</i>
</chapter>

<chapter name="Rebning">
<b>Rebning,</b> se <sp>Jordfællesskab</sp>, S. 181.
</chapter>

<chapter name="Rebolledo, Bernardino de">
<b>Rebolledo</b> [ræwå'l<sub>j</sub>æð<sub>å</sub>], <sp>Bernardino de</sp>,
Greve, sp. Digter, f. 30. Maj 1597 i Leon, d. 27.
Marts 1676 i Madrid. Han var af gammel Adel
og traadte allerede 1611 ind i den sp.
Krigsmagt; i en lang Aarrække tjente han derpaa
sin Konge som tapper Officer, saavel til Lands
som til Søs, idet han efterhaanden svang sig
op til General. R. deltog i mange Søkampe paa
Middelhavet, i den mantuanske Arvefølgekrig
kæmpede han i Italien, og i Trediveaarskrigen
havde han vigtige Kommandoposter og udførte
mere end een betydelig Bedrift i Nederlandene
og Tyskland. Særlig gjorde han sig bemærket
1641—47 som Kommandant i Frankenthal og

