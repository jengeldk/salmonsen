Retsvidenskaben er symboliseret i tre mindre
Kompositioner. I »Stanza d'Eliodoro« (c. 1511—14) tiltager
Elevernes Medhjælp, og Farverne er anlagte
paa mere malerisk Illusion end i »Camera d.
segnatura«. Hovedbilledet er udført (c. 1512) over
Motiver fra Makkabæernes Historie,
Heliodoros, der af Engle uddrives af Jerusalems
Tempel, som han vil plyndre. I samme Værelse
findes »Messen i Bolsena« (c. 1511), — en
Præst, der har tvivlet om
Transsubstantiationsdogmet, overbevises om dets Sandhed ved at
se Blod dryppe fra Hostien —, Attila, der af
Apostlene Petrus og Paulus standses paa sit
Tog mod Rom (et Arbejde med Rafaeliske
Motiver, men næppe komponeret af R. selv), og
endelig Petrus' Udfrielse fra Fængslet, et
Maleri med kostelig Lysvirkning (efter Piero dei
Francesca's Eksempel). Det tredie Værelse
synes med Undtagelse af »Borgo« væsentlig
overladt Elever. Det kaldes »Stanza del incendio«
efter Billedet (c. 1514) af Branden i Borgo,
som standser paa Pave Leo IV's Bud, et
storstilet Genrestykke med pragtfuldt formede og
bevægede Grupper af Mænd og Kvinder, der
søger at frelse sig selv og hverandre fra den
overhængende Fare; de tre andre Malerier i
Værelset, der var Leo X's Spisesal, er »Slaget
ved Ostia 849«, »Karl den Store's Kroning« og
»Pave Leo III's Renselsesed«. Hovedbilledet i
Salen, der støder til sidstnævnte Stanze, »Sala
di Costatino«, er udført af Giulio Romano og
forestiller Konstantin den Store's Sejr over
Maxentius. I Stanzerne har R. naaet sin
Storheds Højdepunkt — den fulde Frihed og
Skønhed i Kompositionen, den højeste Grad af
dramatisk Liv og Klarhed og af Dybde i
Figurernes Karakteristik. Udførelsen er i de forsk.
Billeder af meget ulige Værd, efter som
Mesteren personlig har haft større ell. ringere
Del i dem; i de to første Stanzer har han selv
arbejdet meget med; i den tredie er, som
nævnt, i alt Fald det meste Elevarbejde og en
Del af det ret tarveligt i Forhold til Anlægget;
Billederne i Stanzerne led allerede tidlig meget
ved Vanrøgt og raa Mishandling, og de
Restaurationsforsøg, der er foretagne med dem (det
vigtigste af Carlo Maratti), har været meget
haardhændede, og Kopister har ved Kalkering
ofte skamskændet Billederne.

Samtidig med, at R. arbejdede i Stanzerne,
fik han af Leo X det Hverv at skabe to andre
omfattende Rækker af Kunstværker. Ud til
Vatikanets forreste store Gaard aabner sig i
tredie Stokværk et Arkadegaleri; nu er
Aabningerne lukkede med Glasruder, der skal skærme
Dekorationerne i »R.'s Loggier« (1517—19) mod
Vejrligets Indflydelse. 52 Figurkompositioner,
næsten alle Emner fra det gl. Testamente (»R.'s
Bibel«, s. d.), dækker Kuppelhvælvingerne;
Væggene og Pillerne er dekorerede af Giovanni
da Udine (s. d.) med en aandfuldt anlagt og
udført Ornamentik i den rom. Kejsertids Aand
og Stil (»Grottesker«); i det figurlige var Penni
og Perino del Vaga medvirkende. Det andet
betydelige Arbejde var Udførelsen af en Rk.
farvelagte <sp>Kartoner til Tapeter</sp>, der
ved særlig festlige Lejligheder skulde pryde
det sixtinske Kapels Vægge. 7 af Kartonerne
findes i Kensington-Museet i London;
Tapeterne (10 Tæpper), der blev vævede i Bryssel (i
Uld, Silke og Guldtraad) i Pieter van Aelst's
Værksted under Barent van Orley's Opsyn,
bortførte under Roms Plyndring 1527),
bevares — falmede og paa anden Maade
skadelidte — i Vatikanet, andre Eksemplarer i
Dresden, Berlin og Madrid; de i Wien
opbevarede, udført kort efter Vatikanets og de
bedst bevarede af alle Serierne, kom efter
Verdenskrigen tilbage til Mantua. Emnerne er
tagne af Apostelhistorien: Det vidunderlige
Fiskedræt, Petrus modtager Nøglerne, den Haltes
Helbredelse ved Tempelporten, Ananias' Straf,
Troldmanden Elymas blindes, Ofringen i Lystra
og Paulli Prædiken i Athen; de er behandlede
med et saadant Mesterskab, at
Tapetkartonerne (selv om de næppe er udført direkte af R.,
men af Penni efter Tegninger i mindre
Maalestok af R.) vel maa regnes for Mesterens mest
fuldendte dram. Kompositioner. Loggierne stod
færdige 1519; Kartonerne fuldendtes 1515—16.
Andre monumentale Værker havde R. lidt
tidligere udført i forsk. rom. Bygninger, i Kirken
Sta. Maria della Pace saaledes sine Sibyller
(ganske væsentlig ved Elever), i Villa Farnesina
Galathea's Triumf (c. 1513), et af R.'s mest
formfulde Værker med dets klare
Silhuetvirkning og fine Linierytme; paa sidstnævnte Sted
malede senere hans Elever (Penni) efter hans
alm. Ordning og under hans Tilsyn de
aandfulde Billeder til Amor's og Psyche's Historie
(muligvis er Fresken »Jupiter kysser Amor«, c.
1518, af R. selv).

Foruden disse omfangsrige Suiter udførte R. i
Rom en Mængde <sp>Staffelibilleder</sp>, der
nu findes spredte i de forsk. større Samlinger,
og hvoraf her kun de færreste kan nævnes,
deriblandt enkelte af hans mest berømte
Madonnaer. I Galleria Pitti findes hans »Madonna
della Sedia« (c. 1512), et Rundbillede med
Maria, der, hvilende i en Lænestol, trykker
Jesusbarnet til sit Bryst med et Udtryk af
kærlighedsfuld Moderstolthed, medens den lille
Johannes tilbedende staar ved Siden. Madonna
di Fuligno, Vatikanets Pinakotek, er en af
Mesterens ejendommeligste Kompositioner og i
malerisk Henseende et af hans betydeligste
Værker (anses dog af nogle som
Værkstedsarbejde). Maria og Barnet, som hun bærer paa
Armen, ser fra Skyerne, paa hvilke de troner i
en Glorie af Englehoveder, mildt ned mod
Jorden; under dem til venstre knæler den hellige
Franciscus og skuer med forklaret Andagt op
imod Himlen, medens Døberen Johannes, der
staar ved hans Side, ser ud mod Beskueren og
med en Haandbevægelse henleder dennes
Opmærksomhed paa de Hellige; til højre knæler
Billedets Stifter, der af den bagved staaende
S. Hieronymus anbefales til Himmeldronningens
Naade. I dette Billede er alle de 4
Mandsskikkelser individuelt opfattede Karakterer, og
deres Former gennemførte med dyb Realisme
uden derved at miste noget af deres ophøjede
Præg: Landskabet er af overordentlig Skønhed
og Duft. I Madonna med Fisken, Madrid (Prado
Mus.) troner Maria foran et halvt tilbageslaaet
Forhæng; Barnet, som hun har sat op paa
