Rodstok, hvorfra den overjordiske Stængel udgaar;
denne bærer to haandformet delte Blade og
een ell. fl. hvide Blomster, hvis Bloster bestaar
af fire 3-tallige Kranse. Frugten er et Bær. 5
Arter. <i>P. peltatum</i> L. lever i det atlantiske
Nordamerika og vokser paa fugtige Steder i
Skovene. Bærrene spises, men saavel de over-
som de underjordiske Skud er giftige; de
indeholder <sp>Podofyllin</sp>, der benyttes til
afførende Mider.
<i>A. M.</i>

<i>P. Emodii</i> Wall., Himalaya, 40—50 cm høj.
Blomsten hvid, rødlig ved Grunden; den
blomstrer i April—Maj. <i>P. peltatum</i>, 25 cm,
Blomsten hvid og fremkommer i Maj. Formeres ved
Frø ell. Deling og egner sig bedst for Stenhøj.
<i>P. F.</i>
</chapter>

<chapter name="Podrinje">
<b>Podrinje,</b> Dept i det nordvestlige Serbien,
Jugoslavien; Arealet er 3351 km<sup>2</sup> med 182358
Indb. ell. 51 pr km<sup>2</sup>. P. udmærker sig ved sin
Rigdom paa sølvholdigt Bly, Antimon, Kobber
og Jern. Kredsens Hovedstad er <sp>Loznica</sp>
(s. d.).
<i>(H. P. S.). N. H. J.</i>
</chapter>

<chapter name="Podura, Poduridæ">
<b>Podura, Poduridæ,</b> se <sp>Springhaler</sp>.
</chapter>

<chapter name="Poë">
<b>Poë,</b> se <sp>Honningfugle</sp>.
</chapter>

<chapter name="Poe, Edgar Allan">
<b>Poe</b> [po<sub>u</sub>], <sp>Edgar Allan</sp>, amer. Digter,
f. i Boston 19. Jan. 1809, d. i Baltimore 7. Oktbr
1849. Han stammede fra Irland, dog næppe,
som det er blevet sagt, fra den adelige Familie
de la Poer.
Hans Forældre
var omrejsende
Skuespillere,
der kæmpede
haardt med
Fattigdom og
Nød og døde
unge, saa at
Edgar blev
forældreløs, da han
var to Aar gl.
En skotsk
Købmand i
Richmond ved Navn
Allan tog
Drengen til sig, og
hos ham
voksede Edgar op
i gode Kaar
og rimeligvis dygtig forkælet. Da han var
seks Aar gammel, tog Plejeforældrene ham
med til England, hvor han blev sat i Skole tæt
uden for London. Her var han i fem Aar, indtil
Allan vendte tilbage til Amerika; da blev han
sat i en privat Latinskole i Richmond og kom
senere til Virginia-Universitetet. Her levede han
som de fleste af Studenterne et uregelmæssigt
Liv og paadrog sig en Del Gæld, hvorfor Allan
tog ham fra Universitetet og anbragte ham paa
et Kontor, hvad der endte med, at han løb bort.
Han rejste til Boston, hvor han fik udgivet sin
første Digtsamling Tamertan 1827. Da det snart
viste sig, at han ikke kunde leve af sin Pen,
lod han sig hverve til Soldat og gjorde Tjeneste
i et Par Aar, til Plejefaderen løskøbte ham.
Han kom nu ind paa Kadetskolen i West Point,
og paa Vejen dertil fik han i Baltimore udgivet
sin anden Digtsamling: <i>Al Aaraaf, Tamerlane,
and Minor Poems</i> (1829). P. havde hidtil haabet
at skulle arve sin velhavende Plejefader; men
da denne efter sin første Kones Død atter
giftede sig og fik Børn, svandt dette Haab, hvad
der synes at have haft en uheldig Indflydelse
paa P. Han sørgede selv for at blive afskediget
fra Kadetskolen og tog til New York, hvor en
tredje Samling Digte udkom 1831. I de flg. fire
Aar synes han at have levet mest i Baltimore,
optaget af sine Prosahistorier, hvoraf 5 blev
trykt i <i>Philadelphia Saturday Courier</i> 1832, og
en sjette — for hvilken han vandt en Pris af
50 Dollar — i <i>Baltimore Saturday Visiter</i> 1833.
1835 blev han Medarbejder — senere
Hovedredaktør af <i>The Southern Literary Messenger</i>,
som han arbejdede frem til en hidtil ukendt
Popularitet, og stolende paa sin Lykke giftede
han sig 1836 med den 14-aarige Virginia Clemm.
Hans Tilbøjelighed til Drik og deraf flg.
vaklende Helbred var Aarsag til, at han allerede i
Beg. af 1837 fik sin Afsked fra <i>The Messenger</i>.
I de flg. Aar var han mere ell. mindre løst
knyttet til forsk. Blade. 1845 offentliggjorde han i
New Yorkerbladet <i>The Evening Mirror</i> <i>The Raven</i>,
der gjorde ham til den mest omtalte litterære
Personlighed i Amerika; han knyttedes til <i>The
Broadway Journal</i>, blev snart Bladets Redaktør
og senere dets Ejer, udgav en samlet Udgave af
sine Digte: <i>The Raven and other Poems</i>, samt
et Bd af sine Prosaarbejder, men allerede inden
Aarets Udgang maatte han forlade Bladet. 1847
mistede han sin Hustru, der i mange Aar havde
været svagelig, og han var nu ganske ved at
synke samarien i Selvopgivelse og Drik. Et Par
Forsøg gjorde han paa atter at blive gift, og det
var i den Anledning, at han foretog en Rejse
til New York i Slutn. af 1849; men han naaede
ikke længere end til Baltimore. Her faldt han
rimeligvis i Hænderne paa Valgagenter, der
drak ham fuld og slæbte ham rundt paa
Valgstederne: i hvert Fald blev han funden paa et
af disse Steder i en ynkelig Forfatning og bragt
til et Hospital, hvor han døde. — Som dette
flygtige Rids af hans Liv viser, var P. en.
uligevægtig Natur, der aldrig kunde finde sig til
Rette i det borgerlige Samfund, særlig da ikke
i det amerikanske, hvor Interessen for
Litteratur paa hans Tid var meget ringe. Han havde
da ikke nogen stærk Opfordring til at
producere, og hans Digtning bliver ikke omfangsrig.
Foruden de i det foregaaende nævnte
Digtsamlinger bestaar den af: <i>Narrative of Arthur
Gordon Pym</i> (1838), <i>Tales of the Grotesque
and Arabesque</i> (1839), <i>Tales</i> (1845), <i>Eureka; A
Prose Poem</i> (1848), hvortil endnu kan føjes
nogle kritiske Afhandlinger, trykte i forsk.
Tidsskrifter. Men næppe gælder det for nogen
Digter i højere Grad end for ham, at det er
Kvaliteten, ikke Kvantiteten, det drejer sig om.
Næsten alle hans Digte er ejendommelige,
nogle ganske enestaaende i musikalsk Stemning,
som <i>The Raven</i>, <i>Annabel Lee</i>, <i>The Bells</i>,
<i>Ulalûme</i>. Hans korte Fortællinger er enten rene
Stemningsmalerier, Digte i Prosa som <i>The Fall
of the House of Usher</i>, <i>Ligeia</i>, ell. de er
skarpsindige Analyser af et opstillet Problem, hyppig
en Kriminalhistorie, som <i>The Murders in The
Rue Morgue</i>; i Reglen bevæger de sig paa det
uhyggeliges Omraade. Ogsaa P.'s kritiske

<img>E. A. Poe.</img>
