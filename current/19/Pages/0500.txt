Statskassen refunderer hver Budgettermin
P. et Beløb for Befordring af portofri Post.
Dette udgjorde for 1922—23 3400000 Kr.

Antal faste Poststeder:
<table>
<td>1880<td r>920
<td>1890<td r>1455
<td>1900<td r>2413
<td>1910<td r>3328
<td>1921<td r>3908
<td>1922<td r>3942
<td>1923<td r>3950
</table>

De rejsende Postekspeditioners Antal var
1923 200.

Det samlede Antal Tjenestemænd:
<table>
<td>1880<td r>1328
<td>1890<td r>2079
<td>1900<td r>3897
<td>1910<td r>5850
<td>1921<td r>9635
<td>1922<td r>9625
<td>1923<td r>9375
</table>

Af det samlede Antal Tjenestemænd 1923 var
8223 Mænd og 1152 Kvinder.

Samlet Antal Postforsendelser:
<table>
<td>1880<td r>26739000
<td>1890<td r>55297000
<td>1900<td r>115110000
<td>1910<td r>199066000
<td>1921<td r>323471000
<td>1922<td r>330138000
<td>1923<td r>329355000
</table>

Den samlede Postmængde 1923 fordeler sig
saaledes paa de forsk. Slags Forsendelser:
<table>
<td><td r>Indenrigs<td r>Til Udlandet<td r>Fra Udlandet
<td>Brevpostforsendelser<td r>116234000<td r>12136000<td r>16095000
<td>Pakker<td r>2657000<td r>166000<td r>825000
<td>Postanvisninger<td r>2827000<td r>164000<td r>45000
<td c>—<td r>Kr 201778000<td r>Kr 4734000<td r>Kr 4419000
<td>Aviser<td r>174828000<td r>1163000<td r>2212000
</table>

<sp>Postopkrævningsforsendelser
1923</sp>: Indenrigs 771645 Beløb 16193181 Kr; til
Udlandet 6758 Beløb 204333 Kr; fra Udlandet
122116 Beløb 2259344 Kr. Tilsammen 900519
Beløb 18656858 Kr.

<sp>Postinkassationer 1923</sp>: Indenrigs
2355 Beløb 101418 Kr. Udenrigs 560 Beløb
27663 Kr.

<sp>Postkreditiver 1923</sp>: 21 til Beløb
17400 Kr.

Længden af Jernbanepostruter var 1923 3456
km og det tilbagelagte Kilometertal i disse Ruter
i Aarets Løb 5511725, for Dampskibs- og
Motorbaadspostruter henh. 69608 km (frem og
tilbage) og 8567978 km, Bipostruter 21735 km
(frem og tilbage) og 3666784 km,
Landpostbudruter (1922) 44793 km (frem og tilbage) og
7912840 km. (<sp>Litt</sp>.: <sp>M. Birkeland</sp>, »Om det
norske Postvæsen i dets Oprindelse og
Begyndelse« [trykt i »Smaaskrifter, tilegnet A. F.
Krieger«, 1887]; <sp>Hans Berrum</sp>, »Det norske
Postvæsens Historie 1647—1814«; <sp>Sverre
Steen</sp>, »Kristiania Postvesen 1647—1921«;
Det norske Postmandslags Fagorgan
»Posthornet«; Poststyrets »Cirkulærer«; »Norges officielle
Statistik«).
<i>J. C. Aall.</i>
</chapter>

<chapter name="Posør">
<b>Posør,</b> se <sp>posere</sp>.
</chapter>

<chapter name="Pot (ældre Hulmaal)">
<b>Pot,</b> ældre Hulmaal i Danmark = 1/2
Kande = 0,9661 og tidligere i Norge = 0,9651 l.
</chapter>

<chapter name="Pot (i Billard og Keglespil)">
<b>Pot,</b> spille en P. i Billard og Keglespil. »Der
skal spilles <sp>smaa Potter</sp>, saa at mange kan
deltage i kort Tid« (Reglerne for Keglespil paa
Sorø Akademi 1828).
<i>Fr. K.</i>
</chapter>

<chapter name="Potala">
<b>Potala,</b> se <sp>Lassa</sp>.
</chapter>

<chapter name="Potamochørus">
<b>Potamochørus</b> [-'kø.-], se <sp>Svin</sp>.
</chapter>

<chapter name="Potamogalidæ">
<b>Potamogalidæ,</b> en Insektæderfamilie blot
omfattende een Slægt, <sp>Odderspidsmusene</sp>
(<i>Potamogale</i>) med kun 2 Arter, udbredte i
Vestafrika. Udprægede Vanddyr, der i Ydre og
Legemsform mest ligner vor alm. Odder, men
er meget mindre, idet Kroppen blot er c. 30 cm
lang, Halen af en lgn. Længde Hovedet er
langt og fladt med paafaldende bred Snude
med lange Knurhaar; Næseborene kan, som hos
mange Vanddyr, lukkes med en Slags Klap.
Ørerne smaa og smalle, men rager lidt ud af
Pelsen. Kroppen lang og smidig og gaar jævnt
over i den lange meget kraftige, sammentrykte
Svømmehale, der ved Grunden er meget tyk og
derefter aftager jævnt i Tykkelse ud til
Spidsen. Benene smaa og lave, ingen Svømmehud
mellem Tæerne. Nøgleben mangler. Pelsen tæt
og kort, Farven paa hele Dyrets Overside brun,
delvis med lidt Metalglans; Bugen hvidlig. De
lever ved Bredden af, klare Vandløb o. l., hvor
de, skjult under Stenene, lurer paa Fiskene,
som de med stor Behændighed springer ud efter
og fanger. De svømmer fortrinligt, udelukkende
ved Halens Hjælp, idet Lemmerne lægges ind
til Kroppen. Den mest kendte Art er <i>P.
velox</i>, som opdagedes i Gabun af den bekendte
Afrikarejsende Du Chaillu;
den findes ogsaa i
Kamerun, Kongobækkenet og i
Angola, men synes at være
sjælden og faatallig. I nyeste
Tid er endnu en Art opstillet,
nemlig <i>P. allmanni</i>.
<i>R. Hg.</i>
</chapter>

<chapter name="Potamogeton">
<b>Potamogeton,</b> se <sp>Vandaks</sp>.
</chapter>

<chapter name="Potamogetonaceæ">
<b>Potamogetonaceæ,</b> se <sp>Vandaksfamilien</sp>.
</chapter>

<chapter name="Potamotherium">
<b>Potamotherium</b> [-'te'-], se <sp>Odder</sp>.
</chapter>

<chapter name="Potapenko, Ignatij Nikolajevitsch">
<b>Potapenko</b> [p<sub>a</sub>'tap<sub>i</sub>nk<sub>å</sub>], <sp>Ignatij
Nikolajevitsch</sp>, russ. Romanforfatter, f. 1856 i
Guv. Kherson. Hans Fader var først
Ulanofficer, men blev senere Præst, hans Moder var
Bondepige. Han begyndte 1881 sin litterære
Virksomhed med en Række Fortællinger og
Skitser, der udkom i fl. Oplag, og har siden
skrevet en Mængde Romaner, Noveller og
Fortællinger, af hvilke de fleste først fremkom i
Tidsskrifter. P. er en af Ruslands frugtbareste
Forfattere, men hans Fortællinger er af meget
forsk. Værd, fordi hans Pen er i en ustandselig
Bevægelse. Enkelte af dem hæver sig meget
højt, saaledes »Na dějstvitelnoj službě« (»I
Embede«). Værdifulde er ligeledes hans Skildringer
af Landsbygejstlighedens Liv, som han kender
nøje gennem Selvsyn. Erindringer fra hans egen
Studietid paa Musikkonservatoriet har givet
Anledning til den smukke Fortælling
»Prokljataja slava« (»Den forbandede Berømmelse«).
De fleste af hans Fortællinger er
gennemtrængte af Humor, saaledes »Sekretar jego
prevoschoditelstva« (»(Hans Ekscellences Sekretær«),
»Svjatoe iskusstvo« (»Den hellige Kunst«), o. fl.
Af hans Drameir gaar »Žizn« (»Livet«) og
»Čužie« (»De fremmede«) hyppigt over den
russiske Skueplads.
<i>(W. Gerstenberg). H. C-e.</i>
</chapter>

<chapter name="Potaro">
<b>Potaro</b> [på'tar<sub>å</sub>], Flod i brit. Guyana, Biflod
til Essequibo, danner det store <sp>Kaieteur</sp>
Fald, Hindring for Sejladsen.
<i>M. V.</i>
</chapter>

<chapter name="Potaske">
<b>Potaske,</b> d. s. s. <sp>Kaliumkarbonat</sp>.
</chapter>
