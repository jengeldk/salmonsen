Stykker, og der hugges da hvert Aar paa 1 af
dem. Foryngelsen foregaar oftest ved
Selvsaaning, undertiden ved Plantning. Næsten alt
Skovbrug er begyndt som P., men gaar
efterhaanden over til ordnet Højskovsdrift; dog kan
P. endnu være rimelig i Værnskove og
Lystskove, hvor Hovedsagen er, at hele Arealet
altid er træbevokset, samt i afsidesliggende (Bjerg-)
Skove, hvor kun de største Træer har Værdi,
og hvor der ikke kan sættes Arbejde ind paa
Foryngelsen.
<i>C. V. P.</i>
</chapter>

<chapter name="Plum, Claus">
<b>Plum,</b> <sp>Claus</sp>, dansk Lovkyndig, f. Juli 1585,
vistnok i Kbhvn, d. 16. Marts 1649, Student
1604, studerede i over 10 Aar ved Univ. i
Tyskland, England, Frankrig og Italien, blev 1615
efter Leonhard Metzner's Afgang kaldet til
<i>Prof. juris</i> ved Kbhvn's Univ., men tiltraadte
først Embedet 1617, <i>Dr. jur.</i> 1621. akademisk
Værge for Frue Kirke, 4 Gange <i>Rector
magnificus</i>. P.'s Udnævnelse betegnede et Brud med
den tidligere Praksis, for saa vidt som han var
den første indfødte Danske, der efter
Reformationens Indførelse beskikkedes til Prof. i
Lovkyndighed, men nogen nævneværdig Indsats
til Fremme af den nationale Rets ell.
Retsvidenskabs Udvikling ses han ikke at have ydet.
Hans Tid har vistnok i alt væsentligt været
optaget af praktiske Gøremaal; fraregnet nogle
faa Disputatser — <i>De jure connubiorum</i> (I—III,
1627) o. a. — har han ikke offentliggjort noget.
Sin Interesse for Fædrelandets Ret lagde han
for Dagen ved sin effektive Medvirkning til C.
Ostersen Veile's <i>Glossarium juridicum
Danico-Norvegicum</i>. P. var den første af Slægten P.,
der bar dette Efternavn.
<i>Fz. D.</i>
</chapter>

<chapter name="Plum, Povl August">
<b>Plum,</b> <sp>Povl August</sp>, dansk Genremaler,
f. i Kbhvn 13. Maj 1815, d. i Fredensborg 27.
Juli 1876, udstillede som Elev af Kunstakademiet
i 1834 sit første Billede: »En Dreng, som sælger
Cigarer«, der vakte en Del Opmærksomhed;
n. A. købte Kronprins Christian hans »En gl.
Kone, som læser i Bibelen«; og fra de flg.
Udstillinger erhvervedes ikke faa af hans Arbejder
til Kunstforeningens Bortlodninger; to Billeder
af ham solgtes til Statens Samling, men er nu
magasinerede. Fra 1845—47 deltog han i
Galathea's Jordomsejling og udførte en Mængde
Landskabs- og Figurtegninger; efter
Hjemkomsten fik han Rejsestipendium og tilbragte et Par
Aar i Udlandet, særlig i Düsseldorf, af hvis
Kunst han modtog stærk Paavirkning. P. hørte
i en Rk. af Aar — han udstillede sidste Gang i
1873 — til vore meget skattede og efterspurgte
Genremalere.
<i>(S. M.). P. J.</i>
</chapter>

<chapter name="Plum, Peter Andreas Julius">
<b>Plum,</b> <sp>Peter Andreas Julius</sp>, dansk
Kirurg, f. 19. Maj 1829, d. 2. Marts 1915. P. tog
med. Eksamen 1854, var Reservekirurg ved
Frederiks Hospital 1863—66, <i>Dr. med.</i> 1866 med en
Afh. »Om Brokinkarceration«, et Arbejde af
blivende Værdi, 1866—67 Livlæge hos Storfyrstinde
Maria Feodorowna (Prinsesse Dagmar) i
Petrograd. Sammen med F. Howitz oprettede han
den første danske gynækol. Klinik 1869, var
1869—72 Docent i Kirurgi under A. Buntzen's
Sygdom, blev 1872 Lektor og 1876—92 Overkirurg
ved en nyoprettet Afdeling af Frederiks
Hospital, Prof. ord. 1880—1899. P. var en fortræffelig
Operatør, hvis plastiske Operationer var
berømte. Begavet med et stort Skuespillertalent —
han havde medvirket ved Uropførelsen af
»Genboerne« — og en særdeles vittig og
underholdende Form, var han en søgt og meget afholdt
Lærer, hvis Virksomhed i sjælden Grad var
præget af alm. sund Fornuft og fri for den
akademiske Form.
<i>J. S. J.</i>
</chapter>

<chapter name="Plumage">
<b>Plumage</b> [dansk ply'ma.sj<sub>ə</sub>, fr. ply'ma.з]
(fr.), Fjer; Fjerprydelse paa Hatte o. l.
</chapter>

<chapter name="Plumatella">
<b>Plumatella,</b> se <sp>Mosdyr</sp>.
</chapter>

<chapter name="Plumbaginaceæ">
<b>Plumbaginaceæ,</b> se <sp>Hindebægerfamilien</sp>.
</chapter>

<chapter name="Plumbago (ældre Betegnelse for Grafit/Blyglans)">
<b>Plumbago,</b> en ældre Betegnelse dels for
Grafit, dels for Blyglans.
<i>O. B. B.</i>
</chapter>

<chapter name="Plumbago (Slægt af Hindebægerfamilien)">
<b>Plumbago</b> L., Slægt af Hindebægerfamilien,
Stauder ell. Halvbuske, hvis Blomster sidder i
Aks, Hoved ell. Klase. Bægeret er rørformet og
tyndhudet mellem de 5 Ribber; Støvdragerne
er ikke sammenvoksede med Kronen, og
Griflen kun mod Spidsen delt. 10 Arter. <i>P.
capensis</i> Thumb. (Kap) har kortstilkede, ovale og
temmelig smtaa Blade og lyseblaa Blomster,
hvis Bæger er beklædt med lange Kirtelhaar.
Den dyrkes i Koldhus og Stue.
<i>A. M.</i>
</chapter>

<chapter name="plumbati">
<b>plumbati,</b> ogsaa kaldet »martiobarbuli«, smaa
Kastespyd, der anvendtes af det sværtbevæbnede
rom. Fodfolk og bares paa Skjoldets Inderside.
P. bestod af en lille Spydspids, forsynet med
Modhager, derunder en Blykugle for at give
Kastet Kraft, samt et kort Skæfte, forsynet med
Styreflige. — Lgn. svære Kastespyd benyttes
endnu i vore Dage af indfødte Elefantjægere i
Centralafrika. Navnet har Vaabenet efter
Blykuglen (Bly, lat. <i>plumbum</i>).
<i>C. H.</i>
</chapter>

<chapter name="Plumbogummit">
<b>Plumbogummit,</b> se <sp>Blygummi</sp>.
</chapter>

<chapter name="Plumbokalcit">
<b>Plumbokalcit</b> er en blykarbonatholdig
Varietet af Kalkspat fra Bleiberg i Kärnthen og
Leadhills i Skotland.
<i>(N. V. U.). O. B. B.</i>
</chapter>

<chapter name="Plumbudding">
<b>Plumbudding</b> (eng. <sp>Plumpudding</sp>), se
<sp>Pudding</sp>.
</chapter>

<chapter name="plumbum">
<b>plumbum</b> er det lat. Navn for Bly: Pb.
</chapter>

<chapter name="Plumer, Sir Herbert Charles Onslow">
<b>Plumer</b> ['plu.mə], Sir <sp>Herbert Charles
Onslow</sp>, eng. Feltmarskal, f. 1857, traadte
ind i Hæren 1876 og deltog i nogle
Kolonialkrige. P. udmærkede sig meget i Boerkrigen
(1890—1902), navnlig ved Mafeking, og
avancerede under denne til Oberst og Generalmajor.
Ved Verdenskrigens Udbrud var han
Generalløjtnant og Chef for Northern Command. Maj
1915 til Novbr 1917 førte P. II eng. Armé paa
Vestfronten og gjorde sig særlig bemærket ved
Messines og Ypern (1917). Novbr 1917—Marts
1918 var P. med eng. Tropper i Italien og
overtog derefter igen II Armé, der havde stor Andel
baade i Standsningen af den sidste store
tyske Offensiv og senere under
Ententetroppernes Fremrykning i Flandern. P. udmærkedes
med Baronettitelen, Udnævnelse til
Feltmarskal samt en stor Donation. Efter
Vaabenstilstanden befalede han en Tid de eng. Tropper
ved Rhinen og gik Juni 1919 som Guvernør til
Malta.
<i>E. C.</i>
</chapter>

<chapter name="Plummer, Henry Crozier og William Edward">
<b>Plummer</b> ['p£amə], 1) <sp>Henry Crozier</sp>,
eng. Astronom, nedenn.'s Søn, f. 24. Oktbr 1875
i Oxford, hvor han studerede og 1901 blev
ansat ved Univ.-Observatoriet smst. 1907—08
studerede P. ved Lick Observatory. 1912 blev P.
Prof. i Astronomi ved Univ. i Dublin og <i>Royal
Astronomer for Ireland</i>, 1921 Prof. i Matematik
