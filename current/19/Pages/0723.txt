et krigersk Rytterfolk, hvis Kvægrøverier og
Overfald paa Nybyggerne varede ved, lige til
den argentinske Regering 1880 »rensede« deres
Omraade med Vaabenmagt og trængte de
tiloversblevne mod S., hvor de siden næsten er
uddøde.
<i>K. B.-S.</i>
</chapter>

<chapter name="Puénte">
<b>Puénte</b> ['p<sub>u</sub>ænt<sub>æ</sub>], sp. Bro, et alm. Stednavn i
Spanien og Spansk Amerika, f. Eks. 1) <sp>P. Genil</sp>
['puæntæ-kæ'nil], By i Sydspanien, Prov.
Cordoba, ligger ved venstre Bred af Genil, hvor
Jernbanen Cordoba—Malaga krydser Floden.
(1920) 15500 Indb. Silke-, Vin- og
Olivendyrkning. 2) <sp>P. Areas</sp>, By i det nordvestlige
Spanien ved Minhos Biflod Tea. (1920) 14700 Indb.
Tilvirkning af Brændevin, Porcelæn og Læder.
3) <sp>P. la Reina</sp> ['puæntæ-la-'ræina], By i
Nordspanien, Prov. Navarra, ligger 20 km SV.
f. Pamplona, har Vinavl og spillede en Rolle i
Karlistkrigene. (1920) 3000 Indb.
<i>C. A.</i>
</chapter>

<chapter name="Puente Nacional">
<b>Puente Nacional</b> ['p<sub>u</sub>ænt<sub>æ</sub>-naþ<sub>i</sub>å'nal], By i
Colombias Østcordillere ved Rio Suarez, 10000
Indb., Jerngruber.
<i>M. V.</i>
</chapter>

<chapter name="pueril">
<b>pueril</b> (lat.), barnlig, barnagtig.
</chapter>

<chapter name="Puerpera">
<b>Puerpera</b> (lat.), Barselkvinde; <sp>puerpral</sp>,
hvad der hører til Barselseng (<sp>Puerperĭum</sp>).
</chapter>

<chapter name="Puerperalfeber">
<b>Puerperalfeber,</b> se <sp>Barselfeber</sp>.
</chapter>

<chapter name="Puerto">
<b>Puerto</b> ['p<sub>u</sub>ært<sub>å</sub>] (sp.), Havn. P. benyttes
ofte i Navne paa Havnebyer i Spanien og
forhenværende Spansk Amerika. P. kan ogsaa
betyde Bjergpas ell. Bjergkløft, saaledes <i>P.
Lápice</i>, kendt fra <i>Don Quijote</i>.
<i>E. G.</i>
</chapter>

<chapter name="Puerto Belo">
<b>Puerto Belo</b> ['p<sub>u</sub>ært<sub>å</sub>-'wæl<sub>å</sub>], Havneplads paa
Nordkysten af Panamá, var i tidligere Aarh.
Samlingsplads for de sp. Sølvflaader, nu uden
Betydning.
<i>M. V.</i>
</chapter>

<chapter name="Puerto Cabello">
<b>Puerto Cabello</b> ['p<sub>u</sub>ært<sub>å</sub>-ka'wæl<sub>jå</sub>], Havneby
paa Nordkysten af Venezuela. 15000 Indb.,
ligger paa en lav, fremspringende Halvø.
Havnen er beskyttet ved nogle foranliggende
Smaaøer. Fra Byen fører en Jernbane over Bjergene
til Valencia. Der udføres Kaffe.
<i>M. V.</i>
</chapter>

<chapter name="Puerto Colombia">
<b>Puerto Colombia</b> ['p<sub>u</sub>ært<sub>å</sub>-kålåmb<sub>i</sub>a], se
<sp>Sabanilla</sp>.
</chapter>

<chapter name="Puerto Cortez">
<b>Puerto Cortez</b> ['p<sub>u</sub>ært<sub>å</sub>-kår'tæs], forhen
<sp>Puerto Caballos</sp>, Havneplads ved
Nordkysten af Honduras, udfører Bananer og
Kokosnødder.
<i>M. V.</i>
</chapter>

<chapter name="Puerto de Islay">
<b>Puerto de Islay</b> ['p<sub>u</sub>ært<sub>å</sub>-ð<sub>æ</sub>-is'laj], <sp>Islay</sp>,
ubetydelig Havneplads ved Kysten af Peru.
</chapter>

<chapter name="Puerto de la Cruz">
<b>Puerto de la Cruz</b> ['p<sub>u</sub>ært<sub>å</sub>-ð<sub>æ</sub>-la-'kruþ],
<sp>Puerto Orotava</sp>, Havneplads paa
Nordkysten af Tenerife, Canariske Øer, forbundet
med Byen Orotava ved en Kørevej.
Vinteropholdssted for Englændere.
<i>M. V.</i>
</chapter>

<chapter name="Puerto de la Libertad">
<b>Puerto de la Libertad</b> ['p<sub>u</sub>ært<sub>å</sub>-la-liwær'tað],
se <sp>Libertad</sp>.
</chapter>

<chapter name="Puerto de Santa Maria">
<b>Puerto de Santa Maria</b> ['p<sub>u</sub>ært<sub>å</sub>-ð<sub>æ</sub>--], By
i Sydspanien, Prov. Cadiz, ligger 9 km NØ. f.
Cadiz ved Mundingen af Guadelete. (1920) 20120
Indb. P. d. S. M. er en meget gl By med talrige
gl. Klosterbygninger og Ruiner af et maurisk
Citadel. Byen driver nu lidt Industri og er
Hovedudførselshavnen for den berømte Vin fra
det 10 km nordligere liggende Jerez de la
Frontera. S. f. Byen paa Sletterne ved
Guadelete stod 711 det berømte Slag, hvorved
Spanien faldt i Maurernes Hænder.
<i>C. A,</i>
</chapter>

<chapter name="Puerto la Mar">
<b>Puerto la Mar</b> ['p<sub>u</sub>ært<sub>å</sub>-], se <sp>Cobija</sp>.
</chapter>

<chapter name="Puerto Mahon">
<b>Puerto Mahon</b> ['p<sub>u</sub>ært<sub>å</sub>-ma'ån], se <sp>Mahon</sp>.
</chapter>

<chapter name="Puerto Montt">
<b>Puerto Montt</b> ['p<sub>u</sub>ært<sub>å</sub>-'månt], Havneby ved
den sydlige Ende af Chiles store Længdedal og
Endepunkt for den chilenske Længdebane,
Badested, Udførsel af Landbrugsprodukter.
<i>M. V.</i>
</chapter>

<chapter name="Puerto Plata">
<b>Puerto Plata</b> ['p<sub>u</sub>ært<sub>å</sub>-'plata], Havnestad paa
Nordkysten af den dominikanske Republik
Haïti med (1921) 7807 Indb., Endepunkt for en
Jernbane til Øens Indre, udfører Kaffe, Sukker
og Farvetræ. Prov. P. P. har (1921) 59025 Indb.
<i>M. V.</i>
</chapter>

<chapter name="Puerto Principe">
<b>Puerto Principe</b> ['p<sub>u</sub>ært<sub>å</sub>-'prinsip<sub>æ</sub>] (Ciudad
del Principe), Hovedstad i Prov. P. P. i
Republikken Cuba, ligger i den sydøstlige Del af
Cuba i en fugtig Lavning. Husene er byggede
paa Pæle for at undgaa Regntidens
Oversvømmelser. Byen har Fabrikation af Cigarer samt
Handel med Tobak og Sukker. Med sin
Havnestad <sp>San Fernando de Nuevitas</sp> paa
Nordkysten er Byen forbundet ved en
Jernbane. Byen er gaaet betydelig tilbage og tæller
kun 20000 Indb.
<i>M. V.</i>
</chapter>

<chapter name="Puerto Real">
<b>Puerto Real</b> ['p<sub>u</sub>ært<sub>å</sub>-r<sub>æ</sub>'al], By i Sydspanien,
Prov. Cadiz, ligger 8 km Ø. f. Cadiz ved det
inderste af Cadiz-Bugten og har en lille Havn,
Skibsværft, Saliner. (1920) 12200 Indb. P. er
Romernes <i>Portus Gaditanus</i>.
<i>C. A.</i>
</chapter>

<chapter name="Puerto Rico">
<b>Puerto Rico</b> ['p<sub>u</sub>ært<sub>å</sub>-'rik<sub>å</sub>] (<sp>den rige
Havn</sp>, fordrejet til <sp>Portorico</sp>), Ø i
Vestindien, tilhørende U. S. A., ligger Ø. f. Haïti
og har et Areal af 9314 km<sup>2</sup> med (1920) 1299809
Indb., hvoraf 948709 Hvide, 49246 Negre, 301816
Mulatter, Sproget er Spansk. Gennem Øen
strækker sig fra Ø. til V. fl. lave Bjergkæder,
af hvilke Sierra de Luquillo i det nordøstlige
Hjørne kulminerer med El Yunque (1128 m).
Sydkysten dannes af en smal, sandet Slette,
inden for hvilken Bjergene hæver sig med
stejl Skraaning. Mod N. er Skraaningen
gennemgaaende mere jævn. Klimaet er tropisk.
San Juan har i Middeltemp. for Febr 24,4°, for
Aug. 27,5°. Passaten blæser med stor Stadighed
og fremkalder paa Øens Nordside en stærk
Brænding, saa at Havnene er usikre. Til
Gengæld bringer den til Nordsiden stor
Luftfugtighed og megen Regn, medens Sydsiden ofte i
Aarevis kan lide af Tørke. Saaledes falder i
Hacienda Perla paa Nordsiden 343,9 cm Regn
i Aarsgennemsnit, og ingen Maaned er
regnfattig, medens San Juan paa Sydsiden kun faar
145,0 cm Regn aarlig; Febr og Marts er
regnfattige. Paa denne Side af Øen er
Plantevæksten derfor fattig, og Agerbrug trives bedst ved
Hjælp af kunstig Vanding. Mod N. veksler
derimod frodige Plantager med yppige Skove. Det
vigtigste Produkt af Agerbruget er Sukker,
dernæst Tobak, Kaffe, Ananas, Pompelmus og
Appelsiner. Af Korn og Rodfrugter dyrkes
Majs, Ris, Jams, Kassava og Batater. Øen er
rig paa Metaller og Kul, der dog ikke
udnyttes. Industrien er ringe. Den frembringer
navnlig Cigarer, Cigaretter, Hatte, Broderier. 1922
udførtes Sukker for 40,8 Mill. Doll., Tobak for
9 Mill. Doll., Kaffe for 5,4 Mill. Doll., Oranger
for 0,9 Mill. Doll., friske Ananas for 0,8 Mill.
Doll. I alt udførtes Varer for 72,2 Mill. Doll.,
medens Indførslens Værdi var 64,2 Mill. Doll.
