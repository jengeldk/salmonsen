god Skolegang. 1701 blev han sat i Lære hos
en Parykmager i Edinburgh og startede 1708
sin egen Forretning, som han drev til 1719, da
han blev Boghandler. Allerede som ung blev
han Medlem af et litterært Selskab, i hvis
Publikationer hans Digte — ofte i skotsk Dialekt —
først saa Lyset. 1721 udkom de samlede i
<i>Poems</i>. Senere udgav han to Samlinger af gl.
skotske Digte — hvoraf dog en Del var af ham
selv —, nemlig: <i>The Tea Table Miscellany</i> og
<i>The Evergreens</i>. 1725 udkom hans Hovedværk:
<i>The Gentle Shepherd</i>, et Hyrdespil, der giver
en efter hans eget Skøn realistisk Skildring af
skotsk Landliv. R.'s hele Livsværk betegner den
begyndende Reaktion mod Klassicismen og den
vaagnende Interesse for det nationalt
særprægede og er sammen med Ferguson Forløber for
Burns.
<i>I. O.</i>
</chapter>

<chapter name="Ramsay, Allan (Maler)">
<b>Ramsay</b> ['rämz<sub>i</sub>], <sp>Allan</sp>, skotsk Maler, f.
1713 i Edinburgh, d. 1784 i Dover. Han
studerede et Par Aar paa London-Akademiet (bl.
a. under Hogarth), senere i Italien under
Solimena m. fl., malede derefter med god
malerisk og karakteriserende Evne Portrætter <i>en
masse</i> i sin Fødeby. Senere flyttede han til
London, hvor han stod i høj Gunst hos Kong
Georg III (1767 Hofmaler) og malede talrige
Portrætter af Kongen og Hoffets Medlemmer.
R.'s Blomstringstid falder i Perioden 1740—60.
Han var en begavet Portrætmaler, der til sidst for
at tilfredsstille den stærke Efterspørgsel maatte
male Portr. halvt fabriksvis ved Hjælp af en stor
Skare Elever. R. var en Mand med litterære
Evner (skrev fl. Essays, <i>Investigation</i> [1762])
og bred Dannelse og stod i nært Forhold til fl.
af Datidens største Aander: Hume, Rousseau,
Johnson etc. Flere af disse har han portræteret;
»andre kendte Portrætter: Lord Bute, Lady
Hervey, Kunstnerens Hustru etc. Arbejder af
ham ses i de større offentlige Samlinger i
England og Skotland, i Londons og Edinburghs
Portrætgaleri, Londons National Gall., Gal. i
Glasgow, et skønt Portræt af Kunstnerens
Hustru i det skotske Nationalgaleri, Mandsportræt
i Irlands Nationalgaleri m. m. Kunstmuseet i
Kbhvn ejer et stort Portræt af R. »Georg III«
i fuld Figur.
<i>A. Hk.</i>
</chapter>

<chapter name="Ramsay, Andrew Crombie">
<b>Ramsay</b> ['rämz<sub>i</sub>], <sp>Andrew Crombie</sp>, eng.
Geolog, f. i Glasgow 1814, d. smst. 11. Decbr
1891. Efter at have studeret i Glasgow blev R.
1841 Assistent ved <i>Geological Survey</i>, 1845
Lokaldirektør for England og Wales og endelig
ved Murchison's Død (1871) Generaldirektør for
hele Institutionen. Samtidig virkede han som
Prof. i Geologi ved <i>Royal school of mines</i> i
London. Ved Siden af sin Embedsvirksomhed
beskæftigede R. sig meget med den fysiske og
dynamiske Geologi. Særlig kendt blev han ved
sine Undersøgelser af Istidens Gletschere i
Wales og Skotland. Hans Hovedværker er en
geologisk Beskrivelse af Nordwales (1866; 2. Udg.
1881) samt et geologisk Kort over England og
Wales (1859; 5. Udg. 1881). Kendt er ligeledes
hans <i>Physical geology and geography of Great
Britain</i> (London 1804; 5. Udg. 1878).
<i>J. P. R.</i>
</chapter>

<chapter name="Ramsay, August">
<b>Ramsay</b> ['ramse], <sp>August</sp>, finsk Bankmand,
f. 1859, blev <i>Dr. phil.</i> 1882 og var til 1895 dels
Lærer i Matematik, dels Rektor. Efter at have
forladt Skolen blev han admin. Direktør for
de finske Byers Hypotekkasse og var 1892—1901
Tilsynsførende ved Forsikringsvæsenet. R. har
været Medlem ell. Formand i fl. Udvalg. En
kortere Tid var han Medlem af Senatet. Som
Hovedmand for Slægten R. deltog han i
Ridderskabet og Adelen i Landdagene 1885—1906
samt var Medlem af Ridderhusets Styrelse.
R. blev 1902 Chef for finske Industridrivendes
gensidige Brandforsikringsselskab. Han har
virket i mange industrielle Organisationer og
Foretagender og blev 1913 valgt til Chef for
Foreningsbanken. Ogsaa Turistbevægelsen har
hans store Interesse og skylder ham sin første
Blomstring. Som Skolemand har R. udgivet
Lærebøger og offentliggjort en Mængde
Publikationer fra Opdragelsens Omraade, samtidig
med, at han har skrevet meget om
Spørgsmaal vedrørende Industri, Forsikrings- og
Pensionsindretninger samt Sygekasser o. s. v. Han
har købt Familiens gamle Gods i Esbo, hvor
det især har været ham magtpaaliggende at
opføre Mønsterboliger for sine Arbejdere. —
R.'s Hustru i første Ægteskab, Jully R., f.
Ekstrøm, var kendt som genealogisk Forfatter og
udgav Værket »Frälsesläkter i Finland intill
Stora ofreden« (I, 1909, II 1911).
<i>Eva M.</i>
</chapter>

<chapter name="Ramsay, Georg Edvard">
<b>Ramsay</b> ['ramse], <sp>Georg Edvard</sp>, finsk
Forretningsmand og Forf. (1832—1910), hørte til en
kendt, opr. over Sverige fra Skotland indvandret
Krigerslægt, hvoraf mange har udmærket sig i
finske Krige, som f. Eks. de af Runeberg i
»Främlingens Syn« (»Fänrik Stål's sägner«)
besungne to Brødre. Efter et mangeaarigt
Ophold i Udlandet flyttede R. til sit Hjemland,
hvor han paa sine gamle Dage skrev en meget
yndet Samling Erindringer i 8 Dele: »Från
barnaår till silfverhår« (1904—07). Han
forberedte Udgivelsen af en stor hist. Romanserie:
»Genom sekler«, hvoraf han kun naaede at
udgive de to første Bind (1908—09).
<i>Eva M.</i>
</chapter>

<chapter name="Ramsay, Wilhelm">
<b>Ramsay</b> ['ramse], <sp>Wilhelm</sp>, finsk Geolog, f.
20. Jan. 1865 paa Dalsbruk i Sydvestfinland.
Student fra Helsingfors 1882; studerede Kemi og
Mineralogi og deltog om Sommeren i den geol.
Undersøgelses Arbejder. Han fortsatte sine
Studier ved Sthlm's Højskole, ved fl. Univ. i
Tyskland og i Paris. 1888 blev han Docent og er
siden 1899 Prof. i Mineralogi og Geologi ved
Helsingfors Univ. R. har deltaget i fl.
Ekspeditioner til Kola-Halvøen og har udstrakt sine
Undersøgelser til Egnene mellem det Hvide Hav
og Onega-Søen. Desuden har han foretaget
kvartærgeologiske Undersøgelser i forsk. Egne
af Finland og har ogsaa arbejdet paa
mineralogiske og krystallografiske Omraader. Af hans
talrige offentliggjorte Afh. kan fremhæves
»Ueber die geologische Entwicklung der
Halbinsel Kola in der Quartärzeit« (1898) og »Das
Nephelinisyenitgebiet auf der Halbinsel Kola« (2
Bd, 1894 og 1898; 1. Bd udarbejdet sammen med
V. Hackmann). Endvidere kan nævnes
»Orogenesis und Klima« (1910), hvori han paaviser
Sammenhængen mellem Klima og
Jordskorpebevægelser, samt <i>On Relations between Crustal
Movements and Variations of Sea-level</i> (1924).
Meget benyttede er hans Lærebøger »Geologiens
grunder« (1909; 2. Udg. 1912—13) og »Finlands
