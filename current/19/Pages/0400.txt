Forplantningsorganerne dannes snart i Yder-, snart i
Inderlaget og er hyppigst ret afsondrede
Organer; Kønnet er i Reglen adskilt; af Ægget
udvikles en oval, fimreklædt Larve (Planula);
desuden optræder i Reglen en Formering ved
Knopskydning; de dannede Individer forbliver
næsten altid i Forbindelse med hinanden og
danner en Koloni; hvor Gople- og Polypformen
findes hos samme Art, er de forbundet i et
regelmæssigt Generationsskifte. P. er næsten alle
Havdyr, kun faa lever i fersk Vand; de lever
af dyrisk Føde, der dræbes ved Nældecellerne.
P. Gr. a. Bygningens store Simpelhed maa de
opfattes som de oprindeligste af alle Metazoer.
Til P. regnedes tidligere Svampene, der dog er
meget afvigende og maaske slet ikke beslægtede
med andre Metazoer; i nyere Tid fjernes ofte
Ribbegoplerne fra P. og opstilles som en særlig
Række, saa P. kun omfatter de 2 Hovedgrupper
Gopler og Koraldyr, hvortil henvises, og hvortil
i det foregaaende udelukkende er taget Hensyn.
<i>T. K.</i>
</chapter>

<chapter name="Polyplectron">
<b>Polyplectron,</b> en lille Slægt af Hønsefugle,
hørende til Faisanfuglene (<i>Phasianidæ</i>), levende
i Bagindien og paa Sunda-Øerne. Fjerdragten,
ens hos begge Køn, er graa ell. brunlig med
metalglinsende Øjne paa Ryg, Vinger og Hale.
<i>O. H.</i>
</chapter>

<chapter name="Polypodiaceæ">
<b>Polypodiaceæ,</b> se <sp>Engelsødfamilien</sp>.
</chapter>

<chapter name="Polypodium">
<b>Polypodium</b> L. (<sp>Engelsød</sp>, norsk
<sp>Sisselrod</sp>). Slægt af Engelsødfamilien (<i>Polypodieæ</i>),
har oftest ensdannede Blade, hvis Stilke løsnes
med en tydelig Arflade. Frugthobene er runde
ell. noget aflange, uden Slør. Sporene er
bilaterale. C. 200 Arter, de fleste i
Troperne. P. vulgare L. (<sp>Alm.
Engelsød</sp>, <sp>Alm. Sisselrod</sp>) har en
krybende Rodstok med brune Skæl (se
<sp>Bregner</sp>, Fig. 1) og aflange, dybt
fjersnitdelte Blade, hvis Afsnit er
helrandede ell. svagt savtakkede; de er
desuden noget læderagtige og glatte.
De brungule Frugthobe er kredsrunde
og fremkommer i Juni—Oktbr. Hele
Plantens Højde er 10—30 cm. Den
vokser ved Gærder, i Krat og Skove, paa
Klipper o. s. v. og er meget hyppig
baade i Danmark og Norge, ligesom
den i det hele taget har en
overordentlig stor Udbredelse i mere
tempererede Egne. Rodstokken har en sød
Smag (deraf Navnet »Engelsød«) og
anvendtes tidligere som Lægemiddel.
Flere udenlandske Arter ses dyrkede i
Bregnehuse (se <sp>Bregnekultur</sp>).
<i>A. M.</i>
</chapter>

<chapter name="Polyporaceæ, Polyporus">
<b>Polyporaceæ, Polyporus,</b> se
<sp>Poresvampe</sp>.
</chapter>

<chapter name="Polyprion">
<b>Polyprion,</b> se <sp>Aborrefamilien</sp>.
</chapter>

<chapter name="Polypterus">
<b>Polypterus,</b> se <sp>Ganoider</sp>, S. 416.
</chapter>

<chapter name="Polyptychon">
<b>Polyptychon</b> [-kån] (gr.). Dokument,
bestaaende af flere Blade; særlig <i>P. ecclesiasticum</i>,
Fortegnelse over Kirkegodser, kirkelige Gave-
og Købebreve o. l.
<i>H. H. R.</i>
</chapter>

<chapter name="Polysaccharider">
<b>Polysaccharider</b> [-'ka-], se <sp>Kulhydrater</sp>.
</chapter>

<chapter name="Polysiphonia">
<b>Polysiphonia,</b> se <sp>Alger</sp>, S. 497.
</chapter>

<chapter name="Polysperchon">
<b>Polysperchon</b> [-kån] (paa samtidige
Indskrifter <sp>Polyperchon</sp>), makedonisk
Statsmand og Hærfører, udmærkede sig under
Alexander den Stores Krigstog i Asien. Senere blev
han ved Antipatros' Død (319 f. Kr.) udnævnt til
Rigsforstander for hele det makedonisk-persiske
Rige. Men han var ikke denne Stilling voksen og
formaaede ikke at hævde Rigets Enhed mod de
Mænd, der herskede i de forsk. Prov.,
Kassandros, Antigonos, Ptolemaios o. a. Forgæves søgte
han Støtte hos Alexander's Moder, Olympias,
hvem han kaldte tilbage fra Epeiros til
Makedonien, og hos de gr. Stater, som han søgte at
vinde ved at tilstaa dem politisk Frihed.
Olympias blev dræbt af Kassandros, og de fleste gr.
Stater blev ogsaa afhængige af ham. En dygtig
Hjælper havde P. i Eumenes, men denne faldt
316 i Kampen mod Antigonos. Senere sluttede
P., der havde beholdt Magten i nogle enkelte gr.
Stater (deriblandt Ætolien), sig til Antigonos, da
denne var kommen i Strid med de andre
Fyrster. Han søgte at skabe sig et selvstændigt
Herredømme paa Peloponnes og beredte sig 310
til et Indfald i Makedonien efter at have
udraabt Herakles, en uægte Søn af Alexander, til
Konge. Men han lod sig lokke af Kassandros til
at forraade Herakles, som blev dræbt, men
mistede derved al Anseelse. Kassandros gav ham
en milit. Kommando paa Peloponnes, men han
opnaaede aldrig nogen Bet. mere. Hans senere
Skæbne er ukendt.
<i>H. H. R.</i>
</chapter>

<chapter name="Polystichum">
<b>Polystichum</b> [-kum] L. (<i>Aspidium</i>,
<sp>Skjoldbregne</sp>, norsk <sp>Taggbregne</sp>),
Engelsødfamilien (<i>Aspidieæ</i>), anselige og smukke
Bregner med Blade af mere ell. mindre fast og
næsten læderagtig Beskaffenhed; Bladranden
har stikkende Tænder. Frugthobene er runde
og dækkede af et Slør, der oftest er
skjolddannet. C. 75 Arter, de fleste tropiske. <i>P.
aculeatum</i> (L.) Roth (<sp>Tornfliget
Skjoldbregne</sp>) har lancetdannede og dobbelt
fjersnitdelte Blade, der kan blive over 1 m lange
og har ægdannede ell. skævt rudeformede
Flige; brune Avner findes paa Stilke og Midtribbe.
I Danmark er den meget sjælden; i Norge ikke
alm.; den vokser paa Klipper og fruktificerer

<img><i>Aspidium.</i></img>
