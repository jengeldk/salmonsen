udtrykte Proportionsforhold er igen blevet
gængse, og ikke mindst herhjemme er
Interessen for Middelalderens Proportionssystemer
bleven vakt ved Macody Lund's Studier vedrørende
Trondhjems Domkirke og den derefter flg.
Diskussion. Dette Forsøg skyder sikkert over
Maalet; en gl Domkirke lader sig ikke uden videre
rekonstruere ad denne Vej, og det har sikkert
for ensidigt lagt Vægt paa det gyldne Snit, der
maaske kun bør stilles i anden Række som et
mere tilfældigt, traditionsbundet Udtryk for en
bagved liggende Kvadratur. Endnu maa det
vel siges, at P. historisk og teoretisk set
langtfra er tilstrækkelig udredet, men
Proportionslæren har atter vundet ivrige Tilhængere og
praktisk Betydning. (<sp>Litt</sp>.: <sp>Tiersch</sp>,
»Handbuch der Architektur« IV, 1. [Darmstadt 1883];
<sp>Dehio</sp>, »Ein Proportionsgesetz« [Strasbourg
1895]; <sp>Dedekam</sp>, »Gotik og geometriske
Proportioner« [Trondhjem 1916]; <sp>Macody Lund</sp>,
<i>Ad quadratum</i> [Kria 1919]; <sp>K. Kroman</sp>,
»Macody Lund« [Kria 1920]; <sp>V. Marstrand</sp>,
»Arsenalet i Piræus og Oldtidens Byggeregler«
[Kbhvn 1923]).
<i>C. A. J.</i>
</chapter>

<chapter name="proportional">
<b>proportional</b> (mat.). At nogle Størrelser,
<i>a, b, c</i> ... er p. med nogle andre, <i>m, n, p</i> ...,
vil sige, at <i>a/m</i> = <i>b/n</i> = <i>c/p</i> = ... Afhænger <i>y</i>
saaledes af <i>x</i>, at en Multiplikation af <i>x</i> med <i>n</i>
medfører, at <i>y</i> multipliceres ell. divideres med
<i>n</i>, siges <i>y</i> at være henh. ligefrem ell. omvendt
p. med <i>x</i>; Antallet af Arbejdere, der kræves til
at udføre et vist Arbejde i en vis Tid, er
ligefrem p. med Arbejdet, omvendt p. med Tiden.
At <i>y</i> er ligefrem p. med <i>x<sub>1</sub></i> og <i>x<sub>2</sub></i> omvendt p.
med <i>z<sub>1</sub></i>, <i>z<sub>2</sub></i> og <i>z<sub>3</sub></i>, udtrykkes ved Ligningen <i>y</i> =
<i>k</i> <i>x<sub>1</sub></i> <i>x<sub>2</sub></i>/<i>z<sub>1</sub></i> <i>z<sub>2</sub></i> <i>z<sub>3</sub></i>, hvor <i>k</i> er uafhængig af <i>x</i>'erne og <i>z</i>'erne.
<i>Chr. C.</i>
</chapter>

<chapter name="proportionaliter">
<b>proportionaliter</b> (lat.), forholdsvis.
</chapter>

<chapter name="Proportionalitetsgrænse">
<b>Proportionalitetsgrænse,</b> se <sp>Elasticitet</sp>.
</chapter>

<chapter name="proportioneret">
<b>proportioneret</b> (af lat. <i>proportio</i>, Forhold).
Vel p., ɔ: harmonisk formet.
</chapter>

<chapter name="propos">
<b>propos</b> [prå'po], se <sp>à propos</sp>.
</chapter>

<chapter name="propositio major og minor">
<b>propositio major og minor</b> (lat.) er i den
ældre Logik Betegnelser for Over- og
Undersætningen i en Syllogisme. <i>P. maior</i>, den mere
omfattende Sætning, indeholder Slutningens
Prædikat, <i>P. minor</i>, den mindre omfattende,
Slutningens Subjekt.
<i>W. N.</i>
</chapter>

<chapter name="Proposition (Forslag)">
<b>Proposition</b> (lat.), Forslag.
</chapter>

<chapter name="Proposition (politisk)">
<b>Proposition</b> (lat.) er saavel efter norsk som
sv. Statsret Benævnelsen paa de fra Kongen og
Regeringen til Repræsentationen (henh.
Stortinget og Rigsdagen) indbragte Lov- og
Bevillingsforslag i Modsætning til »Forslag« (i
Sverige »Motioner«), som skyldes det private
Initiativ (s. d.). Ændringsforslag kaldes i
Sverige »Anmærkninger«.
<i>(C. V. N.). K. B.</i>
</chapter>

<chapter name="Proposition (i Væddeløb)">
<b>Proposition</b> (lat.) for et Væddeløb er det
Forslag, som Væddeløbskomiteen sender
Hesteejerne, og som indeholder Betingelserne for
Løbet, navnlig saavidt angaar Tid, Sted,
Indskud, Forfeit, Distance og Anmeldelsesfrist. Saa
snart en Hesteejer har underskrevet P., er han
ikke alene bunden til Betingelserne, men ogsaa
underkastet vedk. Komités Væddeløbsreglement
m. H. t. alt, hvad der angaar Løbet. Paa den
anden Side kan Komiteen ikke uden
Hesteejerens Samtykke forandre P., efter at den er
underskreven. P., ell. i ethvert Fald et Uddrag
af den, findes i Reglen paa
Væddeløbsprogrammerne anført for hvert Løb umiddelbart oven
over Fortegnelsen over de til Løbet anmeldte
Heste.
<i>(C. G. B.). O. P.</i>
</chapter>

<chapter name="propositum">
<b>propositum</b> (lat.), Hensigt, Plan.
</chapter>

<chapter name="Proposta">
<b>Proposta</b> [pro'posta] (ital.: »Forsætning«),
det første Tema, der angives i Kanon ell. Fuga.
</chapter>

<chapter name="Proppemaskiner">
<b>Proppemaskiner,</b> se <sp>Flasker</sp>.
</chapter>

<chapter name="Propper">
<b>Propper,</b> se <sp>Kork</sp>.
</chapter>

<chapter name="Proprehandel">
<b>Proprehandel,</b> ɔ: Handel for <sp>egen</sp>
Regning i Modsætning til Handel for fremmed
Regning, f. Eks. Kommissionshandel.
<i>Ch. V. N.</i>
</chapter>

<chapter name="Propria">
<b>Propria,</b> lille Havneby ved Rio São
Francisco i Staten Sergipe, Brasilien, udfører Huder.
</chapter>

<chapter name="propria auctoritate">
<b>propria auctoritate</b> (lat.), af egen
Magtfuldkommenhed.
</chapter>

<chapter name="propria causa">
<b>propria causa</b> (lat.), i egen Sag.
</chapter>

<chapter name="propria manu">
<b>propria manu</b> (lat.), med egen Haand.
</chapter>

<chapter name="proprie">
<b>proprie</b> (lat.), egentlig, i egentlig Forstand.
</chapter>

<chapter name="Proprietarius">
<b>Proprietarius</b> (lat.), Ejendomsbesidder.
</chapter>

<chapter name="Proprietet">
<b>Proprietet</b> (nylat.), Ejendom, Ejendomsret.
</chapter>

<chapter name="Proprietær">
<b>Proprietær</b> (lat.), Ejendomsbesidder, Ejer
af en større Landejendom, som dog ikke er stor
nok til at kaldes en Herregaard. (Smlg.
<sp>Frigaarde</sp>). I Danmark vil man i rund Alm.
regne Ejerne af Gaarde med fra 12 til 20 Tdr
Hartkorn som hørende til P.-Klassen.
<i>H. H-l.</i>
</chapter>

<chapter name="pro primo">
<b>pro primo</b> (lat.), for det første.
</chapter>

<chapter name="proprio Marte">
<b>proprio Marte</b> (lat.), paa egen Haand, for
egne Midler.
</chapter>

<chapter name="proprio motu">
<b>proprio motu</b> (lat.), af egen Drift.
</chapter>

<chapter name="Proprium">
<b>Proprium</b> (lat.), Egennavn. Kaldes ogsaa
<i>Nomen p.</i>
</chapter>

<chapter name="Proprætor">
<b>Proprætor</b> kaldtes hos Romerne en
Embedsmand, der fungerede i en Prætors Sted. Særlig
brugtes Ordet om, en forhenværende Prætor, der
efter sit egentlige Embedsaars Udløb havde
faaet Bestyrelsen af en Provins. Se i øvrigt
<sp>Prokonsul</sp>.
<i>H. H. R.</i>
</chapter>

<chapter name="Propulsion">
<b>Propulsion,</b> Tilbøjelighed til at falde forover
ved Gangen, saaledes at Patienten for at
forhindre Fald maa løbe med smaa hurtige Skridt.
Findes særlig ved <i>paralysis agitans</i>.
<i>K. H. K.</i>
</chapter>

<chapter name="Propyl">
<b>Propyl,</b> Navnet paa Alkoholradikalet C<sub>3</sub>H<sub>7</sub>.
</chapter>

<chapter name="Propylaldehyd">
<b>Propylaldehyd,</b> se <sp>Propionaldehyd</sp>.
</chapter>

<chapter name="Propylalkohol">
<b>Propylalkohol,</b> C<sub>3</sub>H<sub>8</sub>O. Der eksisterer to
isomere P., nemlig den primære, <sp>normale P.</sp>,
CH<sub>3</sub> . CH<sub>2</sub> . CH<sub>2</sub>OH, og den sekundære
<sp>Isopropylalkohol</sp> ell.
<sp>Dimethylkarbinol</sp>, CH<sub>3</sub> . CHOH . CH<sub>3</sub>. Den førstnævnte findes
i Raasprit og Fuselolie og kan vindes heraf. I
sine ydre Egenskaber ligner den alm. Alkohol
(Ætylalkohol) og kan blandes med Vand i alle
Forhold; af den vandige Opløsning kan den
udskilles igen ved Tilsætning af Potaske. Den har
ved 0° Vægtfylde 0,8177 og koger ved 97,4°, og
finder Anvendelse i Parfumeriet og i
Kosmetiken. Ved Iltning med Kromsyre giver den
Propionaldehyd, C<sub>3</sub>H<sub>6</sub>O, og derefter
<sp>Propionsyre</sp>, C<sub>3</sub>H<sub>6</sub>O<sub>2</sub>. —
<sp>Isopropylalkohol</sp> faas bl. a. ved Indvirkning af
Natriumamalgam paa en Blanding af 1 Rumfang
Acetone og 5 Rumfang Vand og er en farveløs
Vædske, som er opløselig i Vand i alle Forhold
og atter udskilles ved Tilsætning af Potaske;
