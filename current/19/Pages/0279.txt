<chapter name="Plov">
<b>Plov,</b> et vigtigt Agerdyrkningsredskab, hvis
Hovedopgave er at vende Jorden, samtidig
finder en Smuldring, Blanding og Løsning Sted.
Dens Bet. er fastslaaet derved, at den betragtes
som Jorddyrkningens Sindbillede, og gennem
P.'s større ell. mindre Fuldkommenhed
karakteriseres det paagældende Agerbrugs højere ell.
lavere Standpunkt.

Hvor tidlig P. har været brugt, kan ikke
afgøres med Sikkerhed; den omtales allerede i
første Mosebog paa Josefs Tid. Der findes dog
kun sparsomme Levninger af Oldtidens P., men
i billedlige Fremstillinger, Helleristninger o. l.,
har man et ganske godt Materiale til Belysning
af Fortidens simple Redskaber. De forsk.
P.-Former kan henføres til enkelte Grundtyper,
nemlig: 1) Krydsploven ell. den todelte Plov, 2)
Suleploven ell. den firesidede Plov, og som en
Mellemform staar 3) Saaleploven ell. den
tredelte Plov. Af disse er den todelte Form
sandsynligvis ældst og for Nordens Vedk. Oldtids-P.
I Nationalmuseet opbevares en saadan P., som
1884 blev fundet i Døstrup Mose, Hindsted
Herred; man formoder, den stammer fra
Jernalderen, og der er megen Overensstemmelse mellem
den og de Redskaber, som er gengivet i sv.

<img>Fig. 1. Gammel Krydsplov,
fundet i Døstrup Mose.</img>

<img>Fig. 2. Pløjescene (gammelt Kalkmaleri).</img>

<img>Fig. 3. Gammel dansk Hjulplov.</img>

<img>Fig. 4. Freeborns Plov.</img>

<img>Fig. 5. Dansk Enkeltplov.</img>

<img>Fig. 6. Tysk Karreplov.</img>

<img>Fig. 7. Amerikansk Sulky-Plov.</img>

<img>Fig. 8. Dansk Dobbeltplov.</img>

