Frihed, og efter den Tid har Byen med sin for
Handel og Skibsfart ganske bekvemme
Beliggenhed tiltaget meget. Som Ladested laa P.
under Skien. 1807 blev P. Købstad, men under
Skiens Jurisdiktion; først ved Lov af 1842 blev
den selvstændig Købstad. P. blev eget
Sognekald 1762. Dette har nu 2 Kirker, en paa hver
Side af Elven, hvorhos her findes en kat. Kirke
og fl. Bedehuse. Byen har nu en højere
Almueskole, en Folkeskole, en tekn. Aftenskole og
»Skiensfjordens mekaniske Fagskole«, oprettet
1887. I Sejlskibenes Tid byggedes mange Skibe
i P.; nu er der kun et Par Værfter til
Reparation af Skibe. For øvrigt findes ikke liden
industriel Virksomhed, hvilken imidlertid for
største Delen er vakt til Live i de sidste Decennier.
Saaledes findes »P.'s Porcelænsfabrik«, anlagt
1887, endvidere »P. Savbrug og Høvleri«, et
Savbrug paa Roligheden, en Brynestensfabrik,
Baandfabrik, Knappefabrik m. m. I P. findes
ogsaa fl. Banker o. l. — Straks uden for
Bygrænsen ligger P. Jernbanestation paa den
bredsporede Drammen—Skien Jernbane.
Gennem Byen fører Hovedvej fra Skien, hvilken
derpaa i Eidanger deler sig med en Arm til
Larvik og en til Brevik. Ogsaa vestre P. staar i
direkte Vejforbindelse med Skien og desuden
gennem Solum med Bygderne paa Sydsiden af
Norsjø i Telemiarken. Paa Skienselven og
Langesundsfjorden underholdes en livlig
Dampskibstrafik. 23. Juni 1905 hjemsøgtes Byen af en
Ildebrand, hvorved 61 Huse i de nedre Bydele
og største Delen af Broen nedbrændte. Ny Bro,
Betonbro, blev opført kort efter. Byen fejrede
1907 sit 100 Aars Jubilæum ved en Udstilling
(aabnet 20. Septbr). Et kommunalt
Elektricitetsværk blev oprettet 1901. »Porsgrunds mekaniske
Værksted« er blevet omdannet til et
tidssvarende Etablissement med over 200 Arbejdere.
Toldintraderne udgjorde 1922 195000 Kr.
Handelsflaaden bestod 1923 af 14 Dampskibe med
18490 t. 19 Motorfartøjer med 3318 t og 4
Sejlskibe med 3429 t. Den antagne Formue var
1923 29355000 Kr og Indtægten 11993000 Kr.
(<sp>Litt</sp>.: <sp>Carl Lund</sp>, »P. 1807—1907« [P.
1907]; »P.-Udstillingen 1907. Et hundreaars
jubilæum« [Kria 1907]; <sp>Amund Helland</sp>,
»Bratsberg Amt« [1900]).
<i>(P. N.). M. H.</i>

<img>Situationsplan over Porsgrund.</img>
</chapter>

<chapter name="Porsild, Morten Pedersen">
<b>Porsild,</b> <sp>Morten Pedersen</sp>, dansk
Botaniker, f. 1. Septbr 1872, Student 1893,
Magisterkonferens i Botanik 1900. P. deltog 1898 i
K. J. V. Steenstrup's Ekspedition til
Vestgrønland og ledede selv 1902 en anden til Disko.
Medens han fra 1898—1905 paa forsk. Vis
assisterede i Universitetets bot. Have, har han,
særlig over Mosser, skrevet forsk. Afh. og i
1902: »Bidrag til en Skildring af Vegetationen
paa Øen Disko« (»Medd. om Grønland«, 25.
Bd). I en Aarrække havde P. agiteret for
Oprettelsen af en dansk naturvidenskabelig
Station i Grønland (»En national Opgave for
Danmark« [»Dansk Tidsskrift«, 1903]); paa hans
Initiativ blev 1906 »Den danske arktiske
Station« grundlagt paa Disko, og han blev dens
Leder. Under sit Ophold paa Øen har P. især
i »Meddelelser om Grønland« publiceret en Rk.
Afh. over naturhistoriske og etnogr. Emner, bl.
a. <i>Studies on the material culture of the Eskimo
in West-Greenland</i>. Om de administrative
Forhold i Vestgrønland har P. udtalt sig i Pjecen:
»Foran Revisionen af Loven om Grønlands
Styrelse« (1920).
<i>A. M.</i>
</chapter>

<chapter name="Porson, Richard">
<b>Porson</b> ['på.<sub>ə</sub>s<sub>ə</sub>n], <sp>Richard</sp>, eng. Filolog
(1759—1808), blev Prof. i Græsk i Cambridge 1792
og Bibliotekar ved <i>Royal Institution</i> i London
1806. Han var en overordentlig skarpsindig
Tekstkritiker og har leveret fl. værdifulde
Udgaver af gr. Digterværker, saaledes af
Aischylos' Tragedier (1794) og Euripides' <i>Hekabe</i>
(1797), <i>Orestes</i> (1798), <i>Phoenissæ</i> (1799) og
<i>Medea</i> (1801). En stor Del Skr af ham udkom
først efter hans Død, saaledes <i>Adversaria</i> (1812),
<i>Tracts and miscellaneous criticisms</i> (1815) og
hans Udgave af Fotios (1822).
<i>H. H. R.</i>
</chapter>
