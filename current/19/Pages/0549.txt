Stykket er trykket kraftig sammen og tørret.
Naar dette lille Apparat indlægges i en snæver
Kanal, vil der suges Vædske til fra
Omgivelserne, hvorved P. vil vokse i Tykkelse; herved
udvides den Kanal, hvori P. er lagt (f. Eks. en
Fistel, Indgangskanalen til Livmoderen). I St f.
P. kan anvendes Stykker af <i>Laminaria</i> (en
Alge).
<i>(E. A. T.). V. Sch.</i>
</chapter>

<chapter name="presset Glas">
<b>presset Glas,</b> Glas, der er formet ved
Presning, se <sp>Glas</sp> S. 768.
</chapter>

<chapter name="Pressetørv">
<b>Pressetørv,</b> se <sp>Moseindustri</sp>.
</chapter>

<chapter name="Pression">
<b>Pression</b> (lat.), Tryk, Tvang.
</chapter>

<chapter name="Pressler, Max Robert">
<b>Pressler</b> ['præsl<sub>ə</sub>r], <sp>Max Robert</sp>,
sachsisk Forstmatematiker (1815—86), var 1840—83
Prof. ved Forstakademiet i Tharand. P. rejste
en stærk Bevægelse paa Skovbrugsøkonomiens
Omraade, idet han søgte at grundlægge de
økonomiske Udregninger paa rationelle
matematiske Formler og hævdede, at Brugets
Formaal var det største, vedvarende
<sp>Nettoudbytte</sp> af Jorden (»Bodenreinertrag«) i
Modsætning til den gængse Opfattelse, som
tilstræbte den »højeste Skovrente«; Stridens
Kernepunkt m. H. t. Praksis var Fastsættelse
af Omdriften. For at gøre sin Opfattelse mere
tilgængelig og derved vinde de udøvende
Skovbrugere opstillede P. en Mængde
Tilnærmelsesformler og Regnetavler. Hans hele System
havde dog for lidt Rod i virkelige Iagttagelser
til at kunne blive holdbart, hvorimod den ivrige
og langvarige Drøftelse af det har virket
fremmende paa Udbredelsen af dets rigtige
Grundtanke baade i Tyskland og i andre Lande, dog
forholdsvis lidt i Danmark, hvis Skovbrug
allerede var et godt Stykke foran det tyske paa
Økonomiens Omraade. En af P.'s mest kendte
Formler, den saakaldte <sp>Driftsrente</sp>
(»Weiserprocent«), har saaledes aldrig fundet
Indgang i dansk Skovbrugspraksis. P. opfandt en
Rk. Redskaber, af hvilke kun
<sp>Tilvækstboret</sp> endnu har nogen Interesse; det er en
hul Keglestub af Staal med ophøjede skarpe
Proptrækkervindinger paa den ene (tynde)
Halvdel og et Haandtag paa den modsatte
Ende; naar det trykkes mod Barken og bores
ind i Træet, dannes der en tynd cylindrisk
Træprop inden i Boret, og paa den kan man da
maale Tilvæksten, ɔ: Aarringenes Bredde; til
Boret horer nogle Regnetavler, hvis
Brugbarhed dog er meget tvivlsom. (<sp>Litt</sp>.:
»Tharander forstl. Jahrbuch« [1887] og »Tidsskr. for
Skovbrug« Bd I).
<i>C. V. P.</i>
</chapter>

<chapter name="Prest">
<b>Prest</b> (norsk), se <sp>Præst</sp>.
</chapter>

<chapter name="Prestebakke">
<b>Prestebakke,</b> stor Gaard i Enningdalen, Id
Præstegæld, nær Ørsjøen. Her blev 10. Juni
1808 en sv. Postering under Oberstløjtnant
Baron Knorring's Kommando angreben af en Del
af Fredrikshalds Garnison — søndenfjeldske
Regiment og et Par frivillige Korps, i alt c.
1000 Mand — under Ledelse af Kaptajn Arild
Huitfeldt. Efter en hidsig Kamp blev Knorring
med c. 450 Mand tagen til Fange.
<i>(O. A. Ø.). Edv. B.</i>
</chapter>

<chapter name="Presteigne">
<b>Presteigne</b> [pre'sti.n ell. -'ste<sub>i</sub>n], By i Wales,
Radnorshire, i Lugg-Flodens Dal, ved den eng.
Grænse, har mange gl. Bygninger og er trods
sin Lidenhed (1921 1799 Indb.) Shirets Hovedby.
<i>(M. Kr.). G. G.</i>
</chapter>

<chapter name="Prestel, Johann Gottlieb">
<b>Prestel</b> ['præst<sub>ə</sub>l], <sp>Johann Gottlieb</sp>,
tysk Maler og Kobberstikker, f. i Grünenbach
1739, d. i Frankfurt a. M. 1808. Som Maler har
P. særlig udført Portrætter, saaledes bl. a. et
af Goethe; større Bet. havde hans Stik, i hvilke
han især har gengivet en Mængde gl.
Haandtegninger med Anvendelse af forskelligartet
Teknik for at komme Originalerne saa nær
som muligt. Hans Hustru, <sp>Maria
Catharina</sp>, drog til London, hvor hun udførte et
bet. Antal Akvatinta-Blade.
<i>L. S.</i>
</chapter>

<chapter name="Prestige">
<b>Prestige</b> [da. præ'sti.sj<sub>ə</sub>, fr. præ'sti.з] (fr.),
egl. Blendværk, Hekseri; stor Indflydelse, Anseelse.
</chapter>

<chapter name="presto">
<b>presto</b> ['præsto], i Musikken det hurtige
Tempo, der kun overgaas af Superlativen
<sp>prestissimo</sp>, saa hurtig som muligt.
<i>S. L.</i>
</chapter>

<chapter name="Preston">
<b>Preston</b> ['prest<sub>ə</sub>n], By i det nordvestlige
England, Lancashire, malerisk beliggende paa
stejle Højder ved Mundingen af Floden Ribble,
hvorover der fører fl. Broer. Det ny Raadhus
(fra 1867) har et højt Taarn og er et Værk af
G. Scott. Af andre fremtrædende Bygninger
nævnes Børsen, Folkebiblioteket og Museet, der
grundlagdes 1882 af Harris (hvem ogsaa en
højere Læreanstalt skyldes), desuden den ny
gotiske Hovedkirke og den kat. Valpurgiskirke
i gammelengelsk Stil (1854). Byen har fire
smukke Parkanlæg. P., som 1921 talte 117426
Indb., er Arkwright's Fødeby og udmærker sig
ved sin storslaaede Bomuldsindustri, der
stammer fra 1777 og beskæftiger c. 85 % af Byens
Arbejdere. P. har desuden Jernstøberier,
Maskinfabrikation (især elektrisk) og Skibsbygning, og
Byens Handelsflaade driver livlig Kysthandel,
navnlig Udførsel af Stenkul. Byen var af stor
Bet. tidligere og var Skueplads for Kampe
mellem Englændere og Skotter, men det er dog
især Industrien, Uddybning af Floden (begyndt
1844), Dokanlæg (5 m's Dybde) og
Kanalforbindelsen med Kendal, der har bidraget til dens
Vækst. P.'s Byret (fra 1179) skriver sig fra
Henrik II. 1322 blev P. ødelagt af Robert Bruce,
og 17. Aug. 1648 besejredes Royalisterne her af
Cromwell. 1715 blev Byen stormet af Kong
Georg I's Tropper og maatte overgive sig.
<i>(M. Kr.). G. G.</i>
</chapter>

<chapter name="Preston, Georgius">
<b>Preston</b> ['prest<sub>ə</sub>n], <sp>Georgius</sp>,
Kapelmester (»Sangmester«) ved det kgl. danske Kapel
(»Cantori«) under Christian III's Regering.
Efter hans Navn at dømme stammer han
sandsynligvis fra England, hvor Musikken paa hans
Tid jo stod paa et højt Trin. I de endnu
bevarede Nodeboger fra det kgl. danske Cantori
fra Anno 1541 (Kgl. Bibl., Kbhvn) findes af ham en
R. 4—8-stemmige Kompositioner, der viser ham
som en forfaren Mester i Kontrapunktikkens
høje Kunst, saaledes bl. a. Christian III's
Yndlingssalme »Christ ist erstanden«. Efter en som
det synes ikke længere Tjenestetid døde han
1553 af Pesten i Kbhvn. At han blev sat højt
her, fremgaar af de smukke og prydelige
Sørgedigte, hvormed han ved sin tidlige Bortgang
blev hyldet. (<sp>Litt</sp>.: <sp>A. Hammerich</sp>, »Dansk
Musikhistorie«, Pag. 132 ff.).
<i>A. H.</i>
</chapter>

<chapter name="Prestonpans">
<b>Prestonpans</b> [prest<sub>ə</sub>n'päns], By i det
sydøstlige Skotland, Haddington County, 14 km Ø. f.
Edinburgh, har en mindre Havn, et Saltværk,
der er drevet siden 12. Aarh., Teglværker, et
