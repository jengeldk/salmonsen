i Charleville i Irland. Efter at have studeret i
Oxford blev han 1725 ansat som Præst ved
Lismore Katedralkirke. Fra 1733 foretog han fl.
Rejser i Frankrig, Italien o. a. Lande i Europa.
1737 kom han til Alexandria og berejste derpaa
Ægypten indtil Øen Filæ. P. besøgte derpaa det
hellige Land, Grækenland o. a. Lande og beskrev
sine Iagttagelser i et med mange Kobbertavler
udstyret, meget læst Værk, <i>Description of the
East and some other countries</i> (1743—45). I dette
Værk giver P. fl. ret korrekte Afskrifter af
fønikiske Indskrifter, af hvilke man tidligere kun
havde haft meget upaalidelige Afskrifter. Netop
ved den Tid begyndte Videnskaben i Frankrig
og England at prøve paa at tyde de fønikiske
Indskrifter. P. blev siden Ærkedegn i Dublin og
1756 Biskop i Ossory, hvorfra han kort før sin
Død forflyttedes til Bispesædet i Meath. Han
berejste senere Schweiz, besteg Bjerge og
vandrede over Jøkler, ligesom han ogsaa undersøgte
Skotlands mindst kendte Bjergegne. Han er en
af Grundlæggerne af de britiske Øers Topografi.
Af hans efterladte Manuskripter er en Del i de
sidste Aar blevne udgivne.
<i>V. S.</i>
</chapter>

<chapter name="Podagra">
<b>Podagra,</b> se <sp>Gigt</sp>.
</chapter>

<chapter name="Podaleirios">
<b>Podaleirios</b> [-'læ^i-], Søn af Asklepios, Broder
til Machaon, nævnes i de trojanske Sagn som
berømt Læge, og det hedder, at han deltog i
Toget som en af Førerne for Thessalerne.
Efter Toget skal han have bosat sig i Karien.
En Helligdom for ham fandtes i Apulien.
<i>H. A. K.</i>
</chapter>

<chapter name="Podarge">
<b>Podarge,</b> den fodrappe, en af <sp>Harpyierne</sp>.
</chapter>

<chapter name="Podbielski, Eugen Anton Theophil">
<b>Podbielski</b> [påtbi'ælski], <sp>Eugen Anton
Theophil</sp>, preuss. General, f. 1814, d. 1879.
Han var avanceret til Chef for en Rytterbrigade,
da han ved Udbruddet af den dansk-tyske Krig
blev ansat som Overkvartermester hos General
Wrangel. Efter Krigen gjorde han Tjeneste i
Krigsministeriet, men var baade i 1866 og 1870
Generalkvartermester og er fra 1871 særlig kendt
for sine udmærkede Meddelelser om Krigens
Forløb.
<i>(B. P. B.). E. C.</i>
</chapter>

<chapter name="Podbielski, Viktor v.">
<b>Podbielski</b> [påtbi'ælski], <sp>Viktor</sp>, v. tysk
Politiker, f. 1844, d. 1916, deltog i Krigene 1866
og 1870—71, var efter at være udtraadt af
Hæren som Generalmajor Medlem af den tyske
Rigsdag 1893—97 og derefter Statssekretær for
Rigspostvæsenet til 1901, da han overtog det
Preuss. Landbrugsministerium. Han var
brandenburgsk Godsejer og hævdede de
storagrariske Interesser over for den liberale Opposition,
der til Gengæld med Virkning kritiserede hans
Forbindelse med det Firma, som havde
Leverancen til Kolonierne. Efter sin Tilbagetræden
1906 virkede han med stort Held for det
moderne Idrætslivs Udvikling i Tyskland.
<i>P. L. M.</i>
</chapter>

<chapter name="Podebask">
<b>Podebask,</b> se <sp>Putbus</sp>.
</chapter>

<chapter name="Podebusk, Henning">
<b>Podebusk,</b> <sp>Henning</sp>, dansk Drost, d. omtr.
1388. P., der tilhørte en adelig Slægt fra Rygen,
traadte 1350 i Valdemar Atterdag's Tjeneste;
Kongen fattede Tillid til ham og benyttede
hyppig i den flg. Tid hans Tjeneste; da Drosten
Klavs Limbæk sluttede sig til Oprøret mod
Valdemar, gjorde denne (omtr. 1365) P. til Drost.
Snart efter drog Valdemar udenlands, idet han
veg for det store Forbund af nordtyske Fyrster
og Stæder, og P. førte under Kongens
Fraværelse Styret sammen med Rigsraadet. Han
benyttede sig med Snildhed af Modsætningen
mellem Fyrster og Stæder og fik de sidste til at
slutte en særlig Fred i Stralsund (1370), der dog
kun kunde opnaas mod store Indrømmelser.
Men Rigets Fjender var splittede, og Valdemar
kunde snart efter vende tilbage. Da Kongen døde
(1375), traadte P. atter i Spidsen for Rigets
Styrelse og havde sikkert en Hovedandel i, at Oluf
(s. d.) toges til Konge. I de flg. Aar var han en
Hovedstøtte for Margrete i hendes Regerings
Førelse, ikke mindst over for de nordtyske
Stæder. Han døde kort efter den unge Kong Oluf.
<i>J. O.</i>
</chapter>

<chapter name="Podejord">
<b>Podejord,</b> Muld, der forudsættes at
indeholde saadanne Mikroorganismer, som fremmer
Plantevæksten, og som i smaa Mængder tilføres
Jorder, der antages at mangle disse
Organismer. P. finder navnlig Anvendelse ved
Dyrkning af <sp>Bælgplanter</sp>. Under
<sp>Kvælstoffets Assimilation</sp> (15. Bd, S. 77) er det
omtalt, at Bælgplanterne ved visse Bakteriers
Hjælp kan faa deres Kvælstofforsyning fra
Luften. Dette Forhold forklarer den Erfaring, at
Bælgplanter, f. Eks. Lupiner, formaar at vokse
kraftig til paa de magreste Sandjorder, der er
yderst fattige paa Kvælstofnæring, og at en
saadan Bælgplanteafgrøde netop er i Stand til
at forøge Jordens Beholdning af kvælstofholdige
Stoffer. Betingelsen herfor og for, at
Bælgplanter overhovedet skal vokse paa Jorder, der er
fattige paa tilgængelig Kvælstofnæring, er
imidlertid, at den paagældende Jord indeholder de
nævnte kvælstof assimilerende Bakterier. De for
de alm. dyrkede Bælgplanter — Kløver, Ærter,
Vikker — fornødne Bakterieformer forekommer
vistnok i omtrent al ældre Agerjord. At
adskillige mere sporadisk dyrkede Bælgplanter,
saasom Sneglebælg-Arter, ofte ikke vil trives, selv
paa gode, sunde Jorder, beror ofte paa, at de
fornødne Bakterier savnes. Men navnlig kan
det forudsættes; at »Bælgplantebakterierne« ofte
ell. vel endog som Regel savnes ell. forekommer
sparsomt i nyopdyrkede Hede- og Mosejorder.
Overalt, hvor man har Grund til at tro, at de
fornødne Bakterier savnes, kan Mangelen
afhjælpes ved Tilførsel af P., og Erfaring viser,
at Bælgplanterne derefter trives, forudsat at
alle andre Betingelser for deres normale
Udvikling er tilstede. Som P. benytter man
simpelt hen Muld fra en Mark, hvor man ved, at
den Bælgplante, man agter at dyrke, trives godt
og plejer at være velforsynet med Rodknolde.
Man tilfører 2000—4000 kg Muld pr ha, spreder
det jævnt ud og blander det <sp>straks</sp> med
Jorden ved Harvning, for at det ikke skal være
udsat for Solskin. Tilførselen foregaar helst om
Foraaret, kort før Arealet skal tilsaas. I St f.
P. benyttes nu som oftest Kulturer af de
paagældende Bakterieformer (Nitragin).
<i>K. H-n.</i>
</chapter>

<chapter name="Podesta">
<b>Podesta</b> (ital., egl. Magt, lat. <i>potéstas</i>),
Benævnelse paa en højere municipal Embedsmand
i nogle ital. Byer, omtr. det samme som
Borgmester. I Middelalderen betød P. opr. visse
Embedsmænd, som Kejser Frederik I Barbarossa
paa sit Hærtog til Italien satte til at
repræsentere Kejsermagten i de fleste lombardiske
Stæder; kun een ad Gangen fungerede, og det
