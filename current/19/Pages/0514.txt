vendte han tilbage til Kbhvn, hvor han døde paa
Alm. Hospital 10. Maj 1826. (<sp>Litt</sp>.: <sp>J.
Davidsen</sp>, »Fra det gamle Kongens Kjøbenhavn«
[Kbhvn 1881, S. 110 ff.]).
<i>(C. F.). C. A. T.</i>
</chapter>

<chapter name="Poulsen, Johannes">
<b>Poulsen,</b> <sp>Johannes</sp>, dansk Skuespiller
og Sceneinstruktør, Søn af ovenn. C. E. P.,
f. 17. Novbr 1881 i Kbhvn. P. blev 1899
Student samtidig med Broderen Adam P., med
hvem han — efter at være forberedt af
Faderen — debuterede 9. Novbr 1901 som
Filippo i »Renaissance« paa Dagmarteatret, hvor
han forblev til 1905, for derefter een Sæson
sammen med »de otte« at optræde i Kria, men
fra 1906 tilhørte han atter Dagmarteatret,
indtil han 1909 knyttedes til Nationalscenen, hvor
han siden har virket, fra 1917 ogsaa som
Sceneinstruktør. P. sejrede først ved sine
indtagende personlige Egenskaber, Legemets maskuline
Skønhed, Stemmens melodiske Klang og sin
sikre musikalske Sans; senere røbede han i
moderne Roller som Lagerist Sørensen i »Tante
Cramer's Testamente«, Ferdinand i »Brødrene
Hansen« og Anton i »Haardt mod Haardt« en
stilfærdig karakteriserende Evne, og i Roller
som Vilhelm i »Axel og Valborg« og Taylor i
Bjørnson's »Maria Stuart« fandt han smukke
Udtryk for blid Resignation, medens han med
en ret udvendig fysisk Kraft gennemførte en
Del deklamatoriske Helteroller (f. Eks.
Drachmann's Hallfred Vandraadeskjald). Paa det
kgl. Teater udviklede P. yderligere sit
omfattende Talent, og han staar nu (1925) ved Siden
af P. Reumert i første Række bl. Tidens
Skuespillere. Hans klassiske Repertoire tæller højst
interessante hist. Skikkelser, f. Eks.
Strindberg's Erik XIV og Shakespeare's Julius
Cæsar, begge fremstillet med rig hist. Fantasi, og
hans Paafund at spille Tordenskjold med norsk
Akcent bragte Teatret efter »Aladdin« den
hidtil største Oehlenschläger-Sukces i det
ny Aarhundrede; da han gentog
Paafundet over for Frasemageren Steensgaard i
»De Unges Forbund«, fulgte Heldet ham
atter. Bl. P.'s Holberg-Figurer findes et Par
Nyskabninger, Jean de France og
Kandestøberdrengen, den første lige saa præget af franske
Moder som den anden af et kbhvn'sk
Smaaborgermilieu, men hans Henrik'er og Apicius
er Efterligninger af Olaf P.'s Typer uden
Mesterens <i>vis comica</i>. Dybt originale er derimod
fl. af P.'s Nutidsmennesker, f. Eks. Grosserer
Levin i »Indenfor Murene«, Kontorchefen i
»Affæren« og den gale Dr. Vitus i »Munken
gaar i Enge«, og i mimiske Roller som Arlequino
i »Pierrettes Slør« og Bjørn i »Valkyrien« har
P. virket fængslende ved talende Stumhed. Hans
Styrke er frodig Fantasi, Situationsfølelse og
Maskeringstalent; hans Svaghed er en ikke
altid gennemarbejdet Replik og en Trang til at
nøjes med det farverige Udkast (Den
Stundesløse; Shylock). Paa talrige Rejser i Udlandet
har P. studeret moderne Scenekunst;
Paavirkninger fra Moissi var kendelige i hans
Fremstilling af den skibbrudne Aristokrat i »Det
levende Lig«, og med Max Reinhardt som
Forbillede har P. iscenesat nogle Forestillinger,
bl. hvilke navnlig Oehlenschläger's »Aladdin«
(1919), som han delte i to Aftener, og hvori han
selv spillede Titelrollen, vakte stor
Opmærksomhed ved en i Teatrets Historie hidtil ukendt
malerisk Pragtudfoldelse. Et andet, men ikke
saa værdifuldt Resultat af en Rejse Jorden
rundt, som P. foretog, var Bogen »Gennem de
fagre Riger« (1916). Han har optraadt som Gæst
paa norske og sv. Scener og turnerer ofte i de
danske Provinser. (<sp>Litt</sp>.: <sp>Henri
Nathansen</sp>, »Johannes P. og Poul Reumert« [Kbhvn
1918]).
<i>R. N.</i>
</chapter>

<chapter name="Poulsen, Jonas Nicolai Johannes">
<b>Poulsen,</b> <sp>Jonas Nicolai Johannes</sp>,
dansk Højesteretsdommer, f. 2. Marts 1836 i
Nidløse, d. 4. Aug. 1914 i Hornbæk, Student
1854, <i>cand. jur.</i> 1860, 1861 Volontær i
Justitsministeriet, 1871 Fuldmægtig, 1875 Kontorchef
smst., 1878 Assessor (Dommer) i den kgl. Lands-,
Over- samt Hof- og Stadsret, 1888—1912 i
Højesteret, 1871—77 Sekretær ved
Proceskommissionen, 1878—80 og 1878 Medlem henh. af
Kommissionen til Udarbejdelse af Forslag til
Love om Retsafgifter og om Udgifterne ved
Strafferetsplejen. 1882—88 og 1891—1903 Censor
ved de jur. Examina. 1896 Medlem af
Direktionen for Thorvaldsen's Mus., 1904—09
administrerende Direktør for den Suhr'ske Stiftelse.
P. var et ualmindelig skarpt jur. Hoved, en
myndig og selvstændig Personlighed, en
Cato-Skikkelse. I den alm. Bevidsthed stod han som
et af Højesterets mest fremragende og
indflydelsesrige Medlemmer. I Litteraturen er P. ikke
optraadt.
<i>Fz. D.</i>
</chapter>

<chapter name="Poulsen, Olaf Rye">
<b>Poulsen,</b> <sp>Olaf Rye</sp>, dansk Skuespiller, f.
26. Apr. 1849 i Kbhvn, d. 26. Marts 1923 i
Fredensborg. Ligesom sin Broder Emil havde P.
taget Faderens dram. Begavelse i Arv, og da
han havde
bestaaet
Præliminæreksamen,
aflagde han
Prøve for
Teaterdirektionen, der
imidlertid fandt
ham for
umoden, men
Phister, som
hørte, at en
Aspirant havde
spillet i Holberg,
uden at han
var tilkaldt som
Dommer, lod
ham atter
prøve og med det
Udfald, at P.
fra April 1866 fik Teatrets store
Holberg-Skuespiller til Lærer. 16. Apr. 1867 debuterede
P. som Jakob i »Erasmus Montanus«, i hvis
Titelrolle Broderen samtidig optraadte første
Gang, men medens denne straks viste sig som
en selvstændig Kunstner, var P. i Beg. blot en
Kopi af sin Lærer, der ikke taalte nogen
Afvigelse fra Holberg's Tekst ell. den nedarvede
Tradition. Metoden var slavisk, men sund for
et Geni i Svøb. Phister arbejdede paa længere
Sigt, naar han gav sin Arvtager det tekniske
Fundament, paa hvilket han i moden Alder
kunde opføre sin selvstændige kunstneriske

<img>O. R. Poulsen.</img>
