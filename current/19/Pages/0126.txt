Væksthuse og Stuer som Prydplanter, saaledes
<i>P. cannæfolium</i> Schott (Brasilien) med
elliptiske Blade, hvis Stilke er tykke og undertiden
oppustede, <i>P. Simsii</i> Kunth (Guyana) med
hjertedannede Blade, <i>P. eximium</i> Schott (Brasilien),
<i>P. bipinnatifidum</i> Schott (Brasilien) med
lappede ell. fjersnitdelte Blade, og endnu andre.
Om <i>P. pertusum</i>, se <sp>Monstera</sp>.
<i>A. M.</i>

<img>Philodéndron pertusum.</img>

<i>P.</i> er Bladplanter, som i deres Hjemstavn i
Reglen klatrer op ad gl Træstammer og
Klipper, og kan man i Varmehusene skaffe dem lgn.
Forhold at vokse under, f. Eks. i Tufstensvægge,
er det at foretrække. I Sommertiden fordrer
de rigelig Vanding og hyppig Oversprøjtning.
Som Stueplante i Potte maa den opbindes ved
en Stok. De formeres ved Stiklinger af Top- og
Sideskud ell. ved Stængelstykker forsynede med
Bladiknopper og Luftrødder, der da plantes
hver i sin Potte.
<i>(L. H.). P. F.</i>
</chapter>

<chapter name="Philodinidæ">
<b>Philodinidæ</b> [fi-], se <sp>Hjuldyr</sp>.
</chapter>

<chapter name="Philodrominæ">
<b>Philodrominæ</b> ['fi-], se
<sp>Krabbeedderkopper</sp>.
</chapter>

<chapter name="Philonotis">
<b>Philonotis</b> [fi-], se <sp>Mosser</sp>, S. 348.
</chapter>

<chapter name="Philopterinæ">
<b>Philopterinæ</b> [fil-], d. s. s. Fjerlus, se
<sp>Mallophaga</sp>.
</chapter>

<chapter name="Philtrum">
<b>Philtrum</b> ['fil-], se <sp>Filtron</sp>.
</chapter>

<chapter name="Phister, Joachim Ludvig">
<b>Phister</b> ['fist<sub>ə</sub>r], <sp>Joachim Ludvig</sp>, dansk
Skuespiller, f. 23. Maj 1807 i Kbhvn, d. 15.
Septbr 1896 smst. 27. Maj 1817 begyndte P.'s
Teaterliv, idet han paa denne Dag blev antaget
som Danseelev ved det kgl. Teater i Kbhvn;
takket være sin frejdige Opvakthed blev han snart
anvendt i Repertoirets Børneroller; hans
Udførelse af disse, særlig af Bondedrengen i
Thaarup's »Høstgildet« (15. Maj 1819), vakte
Kenderes Opmærksomhed, og ved Instruktør
Lindgreen's Indflydelse rykkede han snart efter fra
Danseelevernes op i de dram. Elevers Rækker.
Dog Lindgreen's Interesse indskrænkede sig
ingenlunde hertil; han anede maaske i Drengen
at have fundet den, der skulde fortsætte hans
Gerning, og han indprentede ham Respekt for
Kunsten, Kærlighed til Holberg og Sanddruhed
i Fremstillingen. Som en Kopi af Læreren viste
P. sig, ikke fyldt 18: Aar, 6. Maj 1825 i sin første
holbergske Hovedrolle:
Drengen i »Den pantsatte
Bondedreng«, men til Trods for de
uomtvistelige komiske Evner,
han her lagde for Dagen, fandt
han i den nærmest flg. Tid ikke
Anvendelse inden for det
komiske Fag, men i Elskerroller;
Teatret havde nemlig paa den
Tid en Rk. Komikere i fuld
Kraft, derimod trængte det til
lyrisk Ungdom. Dog, som
Elsker paa Scenen havde P. trods
sin kønne Sangstemme kun
lidet Held, og han var nu i nogle
Aar henvist til at leve af de
Krummer, der faldt fra de
Riges Bord; saa lidt som han her
var nogen Kostforagter, men
udførte en Mængde Smaaroller,
lige saa lidt holdt han sig
ængstelig tilbage, naar store
Opgaver tilbød sig, og ved en Række
i Henseende saavel til
Indstuderingstid som til Opgavernes
Vanskelighed næsten forvovne
Rolledubleringer gjorde han sig
nyttig for Teaterdirektionen,
samtidig med at han
erhvervede sig Navn og
Anerkendelse hos Publikum og
Kunstfæller. Alligevel vedblev han at staa i
Elevernes Klasse, selv da han i Maj 1827 paa en halv
Snes Dage lærte og udførte Leporello's' Parti
i »Don Juan« til Prof. Siboni's fulde
Tilfredshed, og først
1829, Aaret
efter at han som
Poul i
»Ungdom og
Galskab« havde
vist sig som en
lige saa
musikalsk Sanger
som opfindsom
Komiker,
ansatte Direktionen ham med
300 Rdlr. om
Aaret, dog
foreløbig paa 3
Aar. Dog,
dette Forbehold
kunde den
gode Direktion
have sparet
sig, thi allerede i Løbet af det følgende
Teateraar (1829—30) viste P. sig som saa dygtig en
Kunstner, at Udnævnelsen til kgl. Skuespiller
ikke kunde holdes tilbage (Septbr 1830). Fra nu

<img>J. L. Phister.</img>
