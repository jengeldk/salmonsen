den kombinerede Hær- og Flaadeekspedition,
som skulde sættes i Værk mod den russ. Styrke,
som stod i Västerbotten. At denne Ekspedition
— Kampene ved Säfvar og Ratan —
mislykkedes, var ikke P.'s Skyld. 1814 førte P. under
Karl XIII's Overbefaling Flaaden mod Norge.
1812—15 var P. Statsraad. P. var 1797 blevet
adlet, blev 1809 Friherre og 1814 Greve. Den
friherrelige Slægtsgren uddøde 1854, den
grevelige 1857; paa Kvindesiden uddøde Slægten
1896.
<i>(A. S.). G. C.</i>
</chapter>

<chapter name="Pukkel">
<b>Pukkel</b> kalder man i Naturhistorien en
mere ell. mindre udviklet Udvækst paa
Ryggen af et Individ. Oftest dannes hos Dyrene
denne P. af Fedtvæv, men har i øvrigt forsk.
Bygning og Bet. hos Dyreklasserne, hvor den
findes (smlg. P. hos Dromedar og Kamel).
Dernæst anvendes P. i Lægevidenskaben om en
Misdannelse af Ryggen, mindende om Dyrenes
P. Denne Misdannelse bestaar i, at Ryggen
skyder sig vinkeldannet ell. bueformet bag ud.
Som Regel er det Brystpartiet af Rygsøjlen, der
danner P., men den kan ogsaa dannes i
Halsdelen ell. Lændedelen af Hvirvelsøjlen.
Misdannelsen opstaar ved Sygdom i Hvirvlerne, der
bliver bløde og derved ikke modstaar
Legemsvæksten. De to hyppigste af disse Sygdomme er
Tuberkulose af een ell. fl. Hvirvler (se
<sp>Spondylitis</sp>) og eng. Syge (Rakitis). Den første af
disse giver Anledning til spidsvinklede P.
(Pott's P. efter Kirurgen P.), medens den anden
medfører Dannelsen af bueformede P. Men
ogsaa Kræft kan i sjældne Tilfælde føre til
Dannelsen af en P. Den bueformede P. er ofte
forenet med Skævhed og Sidedrejning af
Rygsøjlen; i saa Tilfælde dannes P. ofte mere af den
ene Side af Brystvæggen med Skulderbladet,
hvad enten det nu er eng. Syge ell. Muskel- og
Nervelidelser ell. Skrumpning af den ene Lunge,
der medfører Misdannelse af Brystkassen.
Ogsaa hos gamle kan den med Alderen følgende
»runde Ryg« føre nær hen til Dannelsen af P.
— P. har fra tidlig Tid, foruden den Rolle, den
spiller som Sygdom, haft en vis kulturel Bet.,
idet man forhen tillagde dem, der bar P.,
frastødende Egenskaber, som ikke fandtes hos de
rankvoksne Mennesker. Saaledes har man
tillagt Hekse og Trolde den Særegenhed at bære
P. I gl Tid var Hofnarren ofte pukkelrygget
(se <sp>Gibbositet</sp>).
<i>(E. A. T.). V. Sch.</i>
</chapter>

<chapter name="Pukkelhval">
<b>Pukkelhval,</b> se <sp>Finhvaler</sp>.
</chapter>

<chapter name="Pukkelkvæg">
<b>Pukkelkvæg,</b> se <sp>Okser</sp>.
</chapter>

<chapter name="Pukkellæbe">
<b>Pukkellæbe</b> (<i>Herminium</i> L,), Slægt af
Gøgeurtfamilien med udelte Rodknolde og
mangeblomstrede Klaser af smaa Blomster, i hvilke
Blosterbladene er lige fremad rettede ell.
sammenbøjede; Læben er hul ved Grunden og er
2- ell. 3-lappet, uleddet; Støvknappen er helt
sammenvokset med Griffelstøtten. 4 Arter.
<sp>Grøn P.</sp> (norsk <sp>Honningblomst</sp>, <i>H.
monorchis</i> [L.], R. Br.) er 8—20 cm høj; den
unge og gl. Knold er fjernede fra hinanden. Den
har to grundstillede Blade og grønne Blomster.
Den vokser paa Enge, er ikke alm. i Danmark,
sjælden i Norge, og blomstrer i Juni—Juli.
<i>A. M.</i>
</chapter>

<chapter name="Pukkelokse">
<b>Pukkelokse,</b> d. s. s. Zebu, se <sp>Kvæg</sp>, S. 45.
</chapter>

<chapter name="pukkelrygget">
<b>pukkelrygget,</b> se <sp>Pukkel</sp>.
</chapter>

<chapter name="Pukværk">
<b>Pukværk</b> er Maskiner til Finknusning af
malmholdige Sten. Arbejdet bestaar i, at
<sp>Pukstemplerne</sp>, som er firkantede jernskoede
Træstænger ell. runde Jernstænger, hæves op
for at falde ned paa Godset, der ligger udbredt
paa et haardt Underlag, <sp>Puksaalen</sp>, og
foretage Knusningen ved deres levende Kraft.
Bevægelsen foregaar ved, at Pukstemplerne, der
er ledede af <sp>Puksøjlen</sp>, og som er
forsynede med Fremspring, <sp>Dymlinger</sp>, bliver
hævede af Hævarme ell. <sp>Knaster</sp>, som er
anbragte paa en Valse ell. Aksel.
Konstruktionen kan udføres i Træ (det ældre P.) eller i
Jern (det kaliforniske P.). Pukningen foregaar
enten vaad ell. tør. I første Tilfælde ligger
Puksaalen i en kasseformet Beholder,
<sp>Puktrauget</sp>, hvori der ledes en Vandstrøm med
tilstrækkelig Styrke til at tage med sig de
færdigknuste Korn, der enten over Traugets Kant
ell. gennem Sigt som en tynd Vælling bliver
førte til den videre Opberedning. Ved
Tørpukningen, som især bruges for færdige Produkter,
bruges ikke Puktraug. P. bruges ofte som Navn
for det hele Opberedningsværksted.
<i>(A. G.). O. B. B.</i>
</chapter>

<chapter name="Pulawara-Smør">
<b>Pulawara-Smør,</b> se <sp>Bassia-Smør</sp>.
</chapter>

<chapter name="Pulawy">
<b>Pulawy</b> [pu'wavy], <sp>Nova Alexandria</sp>,
Kredsby i Vojvodi Lublin, Polen, ligger ved
Weichsel 50 km NV. f. Lublin, (1921) 7202 Indb.
I P.'s smukke Slot, der tidligere tilhørte
Familien Czartoryski, findes nu en
Opdragelsesanstalt for unge Piger samt et agronomisk
Institut.
<i>N. H. J.</i>
</chapter>

<chapter name="Pulcheria, Ælia Augusta">
<b>Pulcheria</b> [-'ke'-], <sp>Ælia Augusta</sp>, den
øström. Kejser Theodosios II's Søster, førte
Regeringen i sin 2 Aar yngre Broders Navn,
ikke alene da han var Barn, men ogsaa senere,
da han aldrig blev skikket til at regere. Hun
udmærkede sig saavel ved Dygtighed som ved
Fromhed og optraadte med Iver mod forsk.
kætterske Bevægelser. Efter Theodosios' Død
ægtede hun Marcianus, som derved opnaaede
Kejserværdigheden. Hun blev senere gjort til
Helgen.
<i>H. H. R.</i>
</chapter>

<chapter name="Pulci">
<b>Pulci</b> ['pult∫i], toskansk Adelsfamilie, af hvis
Medlemmer 3 Brødre gjorde sig bekendte i den
ital. Litteratur paa Lorenzo de' Medici's Tid.
<sp>Bernardo P.</sp> (1438—88) digtede religiøse
Sange (<i>Laude</i>) og Skuespil (<i>Rappresentazioni</i>);
det samme var Tilfældet med hans Hustru,
<sp>Antonia</sp>, født Giannotti. Som ung skrev
Bernardo ogsaa verdslig Lyrik, navnlig ret smukke
erotiske Digte, og oversatte Vergil's Hyrdedigte.
<sp>Luca P.</sp> (1431—70) skrev et mytologisk Digt
<i>Il Driadeo d'Amore</i>, 18 <i>Epistole</i>, og paabegyndte
et Heltedigt <i>Ciriffo Calvaneo</i>, som dog ikke blev
fuldendt. Den betydeligste af Brødrene og en
af de mest fremragende Personligheder i 15.
Aarh.'s Litteratur er ubetinget <sp>Luigi P.</sp>, f.
i Firenze 15. Aug. 1432, d. i Padova Novbr
1484. Man ved ikke meget om hans Liv.
Lucrezia Tornabuoni, Lorenzo's Moder, var hans
Beskytterinde, og da han 1465 forvistes fra
Byen tillige med Broderen Luca som Følge af
dennes mindre heldige Pengeforretninger,
kaldtes han snart tilbage ved Lorenzo's
Indflydelse. Han hørte nu til Lorenzo's stadige
Omgang og benyttedes af Medici'erne til
diplomatiske Hverv; paa en af disse Rejser døde
