Mundingen af Nelson River; her ligger en
Handelsstation, som anløbes aarlig af
Provianteringsskibe. P. N. er Endestation paa den
endnu ikke fuldførte Hudson Bay Jernbane.
<i>G. Ht.</i>
</chapter>

<chapter name="Port Nicholson">
<b>Port Nicholson</b> ['på.<sub>ə</sub>t-'nik<sub>ə</sub>£s<sub>ə</sub>n], Havbugt
paa Sydspidsen af New Zealands Nordø mellem
Forbjergene Pencarrowhead og Palmerhead.
Ved P. N. ligger Byen Wellington.
<i>M. V.</i>
</chapter>

<chapter name="Porto">
<b>Porto</b> er det Gebyr, der erlægges for en
Forsendelses Befordring med Posten. Dette Gebyr
kan erlægges forud af Afsenderen ell. bagud af
Modtageren. Enkelte Arter af Postforsendelser
som Postanvisninger, anbefalede Breve m. v.
er Frankotvang undergivne, d. e., P. skal
erlægges forud. Brevforsendelser, for hvilke P.
ikke ell. kun delvis er forudbetalt, sættes i en
P. lig den manglende Franko + 20 Øre, dog
aldrig mere end det dobbelte af den manglende
Franko. Forudbetaling af P. sker som Regel
ved, at Forsendelserne paaklæbes et tilsvarende
Beløb i Frimærker. Ved Afsendelse af store
Antal Brevforsendelser volder dog
Paaklæbningen af Frimærker Afsenderen en ikke ringe
Ulejlighed, og der er derfor i fl. Lande indført
den Ordning, at P. for »Masseforsendelser« kan
betales kontant ved Indleveringen, hvorefter
Forsendelserne af Postvæsenet stemples med et
særligt Stempel, som viser, at P. er betalt.
Stemplingen sker ved Maskine, der samtidig
tæller Antallet af Forsendelserne. For det
Beløb, Afsenderen betaler i P., faar han udleveret
Frimærker, der naturligvis samtidig annulleres,
men da disse Frimærker lyder paa store Beløb,
medgaar der selv til en stor Sending kun faa
Frimærker. Denne Form for Forudbetaling af
P. er indført i Danmark Decbr 1923 som
gældende for Brevforsendelser, der indleveres fra
samme Afsender i et Antal af mindst 100. Om
Betaling af Svarporto, se <sp>Brevkort</sp> og
<sp>Svarmærke</sp>.
<i>Fr. O.</i>
</chapter>

<chapter name="Porto (se Oporto)">
<b>Porto</b> ['port<sub>u</sub>], se <sp>Oporto</sp>.
</chapter>

<chapter name="Porto Alegre">
<b>Porto Alegre</b> ['port<sub>u</sub>-<sub>a</sub>'lægr<sub>ö</sub>] eller
<sp>Portalegre</sp>, Havneby i det sydlige Brasilien,
Hovedstad i Staten Rio Grande do Sul, ved
Rio Guahyba, en Indskæring fra Strandsøen
Lagoa dos Patos, som danner Mundingen af
den sejlbare Rio Jacuhy. Byen ligger
terrasseformig, er regelmæssig bygget og har (1920)
179263 Indb., deraf mange Tyskere, overvejende
velstaaende Købmænd, Fabrikanter ell.
Haandværkere. Byen er Sædet for en Domstol og en
Biskop, har en Domkirke, polytekn. Læreanstalt,
teol. Højskole, Latinskole, Teater, Raadhus,
Hospital, Militærskole og Lærerseminarium.
Industrien, der navnlig omfatter Savmøller,
Stolefabrikker, Bryggerier og Brænderier, er i
Opgang: men langt betydeligere er dog Handelen.
Indførslen omfatter en Mængde forsk. eng. og
tyske Varer. Der udføres Huder, Tobak, Haar
og Uld til Udlandet og til Kystbyerne
Levnedsmidler, navnlig Maté. Havnen, der er forsynet
med Moler og Skibsværfter, er p. Gr. a.
Rio-Grande-Barren kun tilgængelig for Skibe med
indtil 4 m Dybgaaende. Mod N. fører en Bane
til San Leopoldo, som er Knudepunkt for
Jernbaner i fl. Retninger.
<i>(M. Kr.). M. V.</i>
</chapter>

<chapter name="Porto Alegre, M.">
<b>Porto Alegre</b> ['port<sub>u</sub>-<sub>a</sub>'lægr<sub>ö</sub>]<sp>, M.</sp>, se
<sp>Araujo</sp>.
</chapter>

<chapter name="Portobello">
<b>Portobello</b> [på.<sub>ə</sub>t<sub>å</sub>'be£o<sub>u</sub>], Forstad til
Skotlands Hovedstad Edinburgh, 4 km længere mod
Ø. ved Firth of Forth, med (1921) 18680 Indb.
P. Gr. a. sin smukke Strand er den blevet et
stærkt besøgt Badested. Der drives Fabrikation
af Flasker, Teglsten og Fajance.
<i>(M. Kr.). G. G.</i>
</chapter>

<chapter name="Porto d'Anzio">
<b>Porto d'Anzio</b> ['pårto-'d-ants<sub>i</sub>o], se <sp>Antium</sp>
og <sp>Anzio</sp>.
</chapter>

<chapter name="Porto di Civitanova">
<b>Porto di Civitanova</b> ['pårto-d<sub>i</sub>-t∫ivita'nåva],
se <sp>Civitanova Marche</sp>.
</chapter>

<chapter name="Porto Empedocle">
<b>Porto Empedocle</b> ['pårto-], se <sp>Girgenti</sp>.
</chapter>

<chapter name="Porto Ercole">
<b>Porto Ercole</b> ['pårto-'ærkole], se
<sp>Monte Argentario</sp>.
</chapter>

<chapter name="Porto Farina">
<b>Porto Farina</b> ['pårto-], By paa Nordkysten
af Tunis, ligger ved Lagunen
<sp>Ghar-el-Melah</sp> N. f. Medjerdas Munding med vigtige
Saliner; den var tidligere en af de tunesiske
Sørøveres mest berygtede Havne med Beyernes
Arsenal, men har nu kun ringe Bet. p. Gr. a.
Havnens Tilsanding og kun c. 1500 Indb.
<i>C. A.</i>
</chapter>

<chapter name="Porto ferrajo">
<b>Porto ferrajo</b> ['pårto-], By paa Øen Elba,
der hører til den mellemitalienske Provins
Livorno. P. ligger mellem Bjerge paa Nordkysten
af Øen, hvis Hovedstad den er. (1911) 9560
Indb. P. har et Gymnasium og et
Militærhospital og driver Vinavl, Fangst af Tunfisk samt
Udførsel af Jernmalm og Salt. Havnen, der er
stærkt befæstet, staar i regelmæssig
Dampskibsforbindelse med Livorno og Piombino. Paa
Klipperne højt over Havnen ligger Citadellerne
Falcone og Stella, mellem hvilke findes Villa
San Martino, hvor Napoleon I boede fra 5.
Maj 1814 til 26. Febr 1815.
<i>(H. P. S.). C. A.</i>
</chapter>

<chapter name="Portofrihed">
<b>Portofrihed</b> eller Fritagelse for at betale
Porto saavel af de af dem afsendte som til dem
ankommende Postforsendelser havde i
<sp>Danmark</sp> opr., foruden Kongehuset,
Regeringskollegierne og Statens Embedsmænd, de sidste
dog kun for saa vidt Korrespondancen angik
Statens Tjeneste, samt forsk. Personer, som
Kongen tilstod denne Frihed. Struensee
indskrænkede P. betydelig ved Frd. af 17. Juni 1771,
hvorved bl. a. bestemtes, at Porto for
Forsendelser <sp>fra</sp> private <sp>til</sp> Myndighederne skulde
betales. Ved Postloven af 7. Jan. 1871 blev P.
fuldstændig ophævet. Den Udgift til Porto, der
herefter paalagdes Statsmyndighederne, skulde
godtgøres disse efter Regning, indtil der ved ny
Kontorholdslove fastsattes bestemte Beløb til
denne Udgift.
<i>Fr. O.</i>

<sp>Norge</sp> har en mere udstrakt P. end
noget andet Land. Antallet af Personer, som har
Portofrihedsattestationsret, er f. T. (Aug. 1924)
anslaaet til 3000O à 40000. P. gælder for alle
Postforsendelser fra Kongen og for Medlemmer
af det kgl. Hus, alle Postforsendelser, som alene
angaar Statens ell. Kommunens Tjeneste,
offentlige Indretninger og Stiftelser samt alle
Postforsendelser ang. private Anliggender, naar
Forsendelsen udgaar fra offentlige ell.
kommunale Kontorer ell. Tjenestemænd og
Korrespondancen paaligger disse i Medfør af det
Offentliges ell. Kommunernes Forhold til vedk.
Sag. Undtaget fra P. er Postanvisninger samt
delvis Pakker; endvidere visse
Lokalpostforsendelser samt alle Postforsendelser fra
Kommunalforetagender af indtægtsbringende og
erhvervsmæssig Art. 1921 udgjorde Antallet af
