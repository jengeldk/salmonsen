som Elev af ovenn. P kaldet P., f. c. 1490, der
foruden Alterbilleder (Frari i Venedig o. a. St.)
særlig har malet udmærkede Portrætter og
Genrebilleder, saaledes Familiebilleder i Gal.
Borghese i Rom, i ALnwick Castle (Kunstneren
og hans Elev), i Hampton Court og Petrograd,
samt Enkeltportrætter i Dresden og London;
endvidere <sp>Giulio Licinio</sp> (d. efter 1589),
en Slægtning af P., der virkede i Augsburg og
som Hofmaler i Wien (Pietà, Alterbillede, af
ham i Domkirken i Graz), og <sp>Pomponio
Amalteo</sp> (1505—84), P.'s Svigersøn og
Yndlingselev (Værker i Smaabyerne i Friaul:
saaledes i Hospitalskirken i San Vito: Scener af
den hl. Jomfrus og Kristi Ungdomshistorie).
<i>(A. R.). A. Hk.</i>
</chapter>

<chapter name="Pore, Porekanal">
<b>Pore, Porekanal</b>, se <sp>Celle</sp>, S. 683 ff.
</chapter>

<chapter name="Porekapsel">
<b>Porekapsel</b> (bot.), en Kapsel, der aabner sig
ved Porer ell. Huller, f. Eks. hos Valmue og
Klokke.
<i>A. M.</i>
</chapter>

<chapter name="Poremetal">
<b>Poremetal,</b> en af Professor H. I. Hannover
i 1908 opfundet ejendommelig Tilstandsform for
Metaller, der er karakteriseret ved, at Metallet
er gennemsat med et gennem hele Metallets
Masse sammenhængende System af
mikroskopiske fine Kanaler ell. Porer. P. kan fremstilles
f. Eks. af Bly ved at centrifugere en Plade af
Bly-Antimonlegering med faa Procent Antimon,
der er opvarmet til en saa høj Temp. — noget
over 245° — at den eutektiske Legering (se
<sp>Metallografi</sp>), der bestaar af al det
tilstedeværende Antimon sammen med en Del
at Blyet, er smeltet, medens Hovedmassen af
Blyet, der paa dette Tidspunkt findes som et
Netværk af indbyrdes sammenhængende
Krystaller, endnu er fast. Ved Centrifugeringen
presses det flydende Eutektikum gennem de
fine Kanaler mellem Blykrystallerne ud af
Massen, og P. bliver tilbage. Porøsitetsgraden kan
varieres betydeligt ved at variere
Sammensætningen af Udgangsmaterialet, Temp.,
Omdrejningshastigheden etc. Foruden af Bly kan P.
ogsaa fremstilles af Tin, Antimon, Kadmium
m. m.; af de mere tungtsmeltelige Metaller
endvidere ved at fælde dem galvanisk f. Eks. paa
Overfladen af porøst Blys Porer og senere
opvarme, til Blyet smelter, og derpaa centrifugere
dette fra. Det er muligt at fremstille en
Blyplade af P., der f. Eks. kan have en 130 Gange
større Overflade end den opr., hvad der
naturligvis i Forbindelse med den elegante Maade,
hvorpaa Opgaven er løst, skabte stor
videnskabelig Interesse om P. ved dets Fremkomst;
saaledes blev Metoden forelagt i <i>Académie des
Sciences</i> i Paris af Le Chatelier. Praktiske
Anvendelser synes den endnu ikke at have faaet;
et i større Stil herhjemme foretaget
Forsøgsarbejde paa at anvende den i
Akkumulatorfabrikationen førte ikke til noget tekn. brugbart
Resultat.
<i>Carl J.</i>
</chapter>

<chapter name="Porencefali">
<b>Porencefali</b> (gr.), Defekt i Hjernesubstansen
som Følge af Hjernebetændelse ell.
Hjerneblødninger i den tidlige Barndom; undertiden
optræder ogsaa P. som en medfødt
Defekttilstand.
<i>K. H. K.</i>
</chapter>

<chapter name="Porer">
<b>Porer</b> kaldes i daglig Tale de smaa, med
blotte Øjne ofte næppe synlige Aabninger,
hvorigennem de talrige Sved- og Fedtkirtler
udmunder paa Hudens Overflade (se <sp>Hud</sp>). Disse
Aabninger kan helt ell. delvis tilstoppes af
Smuds ell. Fedtkirtlernes Afsondringer, hvoraf
Talemaaden »at aabne Hudens P.« ved Hjælp
af Bade ell. Svedekure. Angaaende Ordets
videnskabelige Betydning se <sp>Porøsitet</sp>.
<i>S. B.</i>
</chapter>

<chapter name="Poresvampe">
<b>Poresvampe</b> (<i>Polyporaceæ</i>), Fam. af
<i>Hymenomycetes</i>, der er karakteriseret ved, at der
paa Frugtlegemets Underside udvikles
Fordybninger af forsk. Form (Rør, Gruber ell.
labyrintisk bugtede Gange), paa hvis Vægge
Sporelejet er udbredt. Frugtlegemerne er hos nogle
Arter tynde og skorpeformede, hos andre hov
ell. konsolformede ell. regelmæssig
skærmformede med midtstillet Stok som hos
Paddehattene. Frugtlegemet kan være kødet
(undertiden spiseligt) og hurtig forgængeligt, ell. det
kan være læderagtigt, korkagtigt ell. træagtigt;
i sidste Tilfælde kan det ofte leve i mange Aar,
og der findes da hyppig i det indre flere
Porelag oven paa hinanden (se >Fig. 1). Til P.
hører c. 2000 Arter, der efter Sporelejets Form
og Frugtlegemets Bygning deles i fl. Slægter;
om disse se Art. <sp>Aaresvamp</sp>, <sp>Fistulina</sp>,
<sp>Hussvamp</sp>, <sp>Labyrintsvamp</sp>,
<sp>Rørhat</sp>; her skal kun omtales den vigtigste,
nemlig

P. (<i>Polyporus</i> Fr.). Sporelejet udvikles i
regelmæssige fine Rør (Porer), der findes som et
sammenhængende Lag paa Frugtlegemets
Underside, fast forbundet med dette; i øvrigt er
Frugtlegemets Form og Beskaffenhed yderst
forsk. hos de talrige Arter. Disse ernærer sig
saa godt som alle af Ved, enten af døde Stubbe,
Vindfælder, Tømmer o. l. ell. af endnu levende
Træer. Under sin Vækst i Veddet udskiller
Myceliet Fermenter, der virker opløsende paa
Vedelementerne; det angrebne Træ bliver
derved let, løst og usammenhængende (frønnet)
og som Følge deraf uanvendeligt til tekn. Brug;
mange Arter af P. er derfor meget skadelige
og spiller en enorm økonomisk Rolle. De
Former, som angriber levende Træer, maa
betragtes som Halvsnyltere; de unge Spirehyfer
kan kun udvikle sig i dødt Ved, og Infektionen

<img>Fig. 1. Frugtlegeme af <i>Polyporus Pini</i>, set fra Siden.
(Naturlig Størrelse).</img>
