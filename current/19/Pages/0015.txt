<chapter name="Peronealmuskler">
<b>Peronealmuskler,</b> se <sp>Ben</sp>.
</chapter>

<chapter name="Peronin">
<b>Peronin,</b> saltsurt Benzylmorfin, et hvidt
voluminøst Pulver, let opløseligt i varmt Vand,
tungt opløseligt i Alkohol, benyttes i Medicinen
mod Hoste o. l. Det ligner i sin Virkning
Morfin og bruges undertiden i St f. dette.
<i>(A. B.). E. K.</i>
</chapter>

<chapter name="Péronne">
<b>Péronne</b> [pe'rån], By i det nordlige
Frankrig, Dept Somme, Hovedstad i et
Arrondissement, 50 km Ø. f. Amiens, ved Nordbanen og
Somme-Kanalen, 4691 Indb. P. har en smuk
Kirke, St Jean, fra 16. Aarh., Ruiner af et Slot
med fire Taarne, et Raadhus, et Collège og et
Agerbrugskammer, driver Fabrikation af
Sukker, The, Øl og Batist. Under Merovingerne var
P. Hovedstad for Landskabet Santerre, og Karl
den Enfoldige døde her som Fange 929.
Sammen med de øvrige Byer i Somme blev P. ved
Freden i Arras afstaaet til Filip af Bourgogne.
1468 indgik Ludvig XI 14. Oktbr paa en
ydmygende Fred med Karl den Dristige; men efter
dennes Død bemægtigede Kongen sig Byen.
Under Hundredaarskrigen blev Byen et Stridens
Æble mellem Englænderne og de Franske. 26.
Juni 1815 blev den erobret af Wellington ved
Stormangreb, og i den fransk-tyske Krig maatte
den efter et Bombardement paa flere Dage 9.
Jan. 1871 overgive sig til Tyskerne. P. har lidt
meget under Verdenskrigen. 24. Septbr
1914—18. Marts 1917 og 24. Marts—1. Septbr 1918 var
P. besat af Tyskerne.
<i>(M. Kr.). E. St.</i>
</chapter>

<chapter name="Peronospora">
<b>Peronospora,</b> se <sp>Peronosporaceæ</sp>.
</chapter>

<chapter name="Peronosporaceæ">
<b>Peronosporaceæ,</b> <sp>Bladskimmelsvampe</sp>,
en Fam. af Algesvampenes Gruppe. De
allerfleste Arter lever som Snyltere paa højere
Planter, og flere fremkalder farlige, epidemiske
Sygdomme. Det
encellede Mycelium lever
inter- ell.
intracellulært i Værtplantens
Indre og er enten
begrænset til smaa
Pletter paa Blade o. s. v.,
ell. det kan
gennemvæve store
Strækninger af Planten. Den
ukønnede Formering
sker ved Konidier (ell.
Sporangier), som
udvikles paa særlige
Hyfer, der bryder frem
gennem
Spalteaabningerne og for det blotte
Øje viser sig som et
graaligt, hvidligt eller
violet Skimmellag;
Konidiedannelsen benyttes til Adskillelse af
Slægterne (se
<sp>Cystopus</sp>, <sp>Phytophthora</sp>
og <sp>Plasmopara</sp>).
Hos de fleste Arter
optræder der kønnet Formering ved Befrugtning;
de herved dannede Ægsporer er Svampenes
Overvintringsorganer. Hvor Ægsporer ikke
udvikles, sker Overvintringen ved Mycel, der lever
i perennerende Organer af Værtplanten.
<i>Peronospora</i> Corda har intercellulært
Mycelium, der sender Haustorier ind i Værtplantens
Celler; Konidiebærerne (se Fig.) er gaffelformet
forgrenede; hver Gren danner en Konidie, der
spirer ved Udvikling af en Hyfe; Sværmsporer
mangler; Ægsporer findes hos de fleste Arter.
Af de talrige Arter fremkalder nogle farlige
Sygdomme, saaledes <sp>Bedeskimmel</sp> (<i>P.
Schachtii</i> Fckl.), der angriber baade første Aars
Roer og Frøroer, <sp>Rosenskimmel</sp> (<i>P.
sparsa</i> Berk.), der stammer fra Indien og især
hærger Teroser i Væksthuse, <sp>Løgskimmel</sp>
(<i>P. Schleideni</i>, Unger), <sp>Spinatskimmel</sp> (<i>P.
effusa</i> Grev.), <sp>Kaalskimmel</sp> (<i>P. parasitica</i>
Fr.), <sp>Kløverskimmel</sp> (<i>P. trifoliorum</i> De
By.) o. fl. a. Sygdommene bekæmpes ved
Indsamling og Opbrænding af angrebne Blade, ved nøje
Kontrol af Roer, der anvendes til Frøavl, og
Fjernelse af de først angrebne Planter samt ved
Besprøjtning med Bordeaux-Vædske. (<sp>Litt</sp>.:
<sp>Rostrup</sp>, »Plantepatologi« S. 200 ff.;
<sp>Prillieux</sp>, <i>Maladies des plantes agricoles</i>, I S.
138 ff.; <sp>Sorauer</sp>, »Handbuch der
Pflanzenkrankheiten« II, 1. Teil, S. 152 ff. [1921]).
<i>(F. K. R.). C. F.</i>

<img>Bedeskimmel (<i>Peronospora
Schachtii</i>). <i>a</i> Frugthyfe
med Knopceller, 200 Gange
forstørret; <i>b</i> Knopcelle,
400 Gange forstørret.</img>
</chapter>

<chapter name="peronæus">
<b>peronæus,</b> <i>nervus p.</i>, er den ene af
Ischiasnervens to Endeforgreninger, den forsyner
navnlig Ydersiden af Læggen med Nervegrene.
<i>K. H. K.</i>
</chapter>

<chapter name="Peropoda">
<b>Peropoda,</b> d. s. s. <sp>Kvælerslanger</sp>.
</chapter>

<chapter name="perorere">
<b>perorere</b> (lat.), tale højt og med Eftertryk;
tale vidt og bredt, slutte en Tale.
<sp>Peroration</sp>, en Tales Slutning; Slutningen paa en
Tale, der sammenfatter dennes Hovedindhold.
</chapter>

<chapter name="Perosa Argentina">
<b>Perosa Argentina</b> [pe'roza-ardзen't<sub>i</sub>na],
Landsby i Norditalien, Prov. Torino, ligger ved
Chisone i den af Valdenserne beboede <sp>P.-Dal</sp>
og har Silke- og Bomuldsspinderier. (1911) 2670
Indb.
<i>C. A.</i>
</chapter>

<chapter name="Perosi, Lorenzo di">
<b>Perosi</b> [pe'rozi], <sp>Lorenzo di</sp>, italiensk
Komponist, f. 20. Decbr 1872 i Tortona ved
Venedig. Han helligede sig til den gejstlige Stand
og blev Abbed, men samtidig studerede han
ivrig Musik dels i Milanos Konservatorium, dels
under Haberl i Regensburg, og 1897 debuterede
den unge gejstlige i Milano med en
Oratorie-Trilogi: MarkusPassion, Christi Forklarelse og
Lazarus' Opvækkelse og gjorde dermed en
saadan Opsigt, at han Aaret efter kaldtes til
Dirigent af det sixtinske Kapel i Rom. P.'s
Oratorier opførtes endvidere i Paris og rundt om
i Tyslkland og Østerrig til Dels under P.'s egen
Ledelse (saaledes i Wien). Dommen om P.'s
Værker, hvori tilstræbes en Fornyelse af gl
Kirkestil (Palestrina, Bach) ved Hjælp af
moderne Udtryksmidler (Wagner), er dog uden
for Italien faldet mindre gunstig ud end i hans
Hjemland. P. har endvidere komponeret en
Rk. Oratorier, et Requiem, flere Messer, nogle
Instrumentalværker og Orgelværker. Sindssyge
afbrød P.'s Musikergerning; 1923 tog han, efter
Sigende atter helbredet, Ophold i London.
<i>W. B.</i>
</chapter>

<chapter name="Perote">
<b>Perote</b> [pæ'råt<sub>æ</sub>] lille By i Staten Veracruz,
Mexiko, 2380 m o. H. ved Foden af den
udslukte Vulkan <sp>Cofre de P.</sp> (4089 m).
<i>M. V.</i>
</chapter>

<chapter name="Perov, Wassilij Grigorjevitsch">
<b>Perov</b> [pjæ'råf], <sp>Wassilij
Grigorjevitsch</sp>, russ. Maler, f. 1833 i Tobolsk, d. 1882 i
Moskva. P., uægte Søn af Baron Krüdener (Navnet
P. fik han for sin Skrivefærdighed), Elev af
