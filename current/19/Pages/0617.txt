maa anbringes foran en P. til Beskyttelse af
Lyskilden, endelig absorberes Lyset paa sin Vej
gennem Luften med c. 10 % pr km ved
normale atm. Forhold. En 90 cm's P. vil paa en
Afstand af 3000 m frembringe en Belysning,
som er tilstrækkelig for en med Kikkert
forsynet øvet Iagttager, der staar i Nærheden af
P., til at erkende de i Betragtning kommende
krigsmæssige Maal. Nedenstaaende Oversigt
viser Resultatet af nogle Forsøg — foretaget
dels i Tyrkiet ved Ismid, dels i Nürnberg —
paa at bestemme de Afstande, paa hvilke man
med P. af forsk. Størrelse kan se større lyse
Bygninger, Kirker, Kaserner o. l.

<table>
<td 2 c>Projektør<br>Kaliber<td 2 c>Buelampens<br>Strømstyrke<td 2 c>Ismid<td 2 c>Nürnberg
<td r>40<td>cm<td r>30<td>Amp.<td r>7600<td>m<td r>4300<td>m
<td r>60<td c>—<td r>60<td c>—<td r>9800<td c>—<td r>6050<td c>—
<td r>90<td c>—<td r>100<td c>—<td r>12300<td c>—<td r>7600<td c>—
<td r>150<td c>—<td r>150<td c>—<td r>16000<td c>—<td r>9850<td c>—
</table>

En større elektrisk P.'s Konstruktion fremgaar
eksempelvis af nedenst. Fig. 3, der viser en 90
cm's P. fra Officine Galileo i Firenze. Spejlet,
der bæres af en solid Jernindfatning, danner
Bagfladen i en cylindrisk Jernblikkasse —
Projektørhuset. Bag Spejlet er anbragt en lille
elektrisk Ventilator til Afkøling af Spejlet,
saaledes at dette, der er et parabolsk Glasspejl med
Sølvbeklædning (se ovf.), ikke ødelægges ved
Varmen fra Buelampen. Projektørhuset lukkes
fortil ved en Glasdør, bestaaende af smalle
planslebne Glasstrimler, og foran disse er der
anbragt en Blænder, der tjener til hurtigt
at kunne »tænde« ell. »slukke« P.'s
Straalebundt, uden at man manøvrerer med selve
Buelampen. Blænderen kan være enten en
Irisblænder (kendt fra Fotografiapparater) ell. en
Jalousiblænder, bestaaende af en Rk. lodrette
drejelige Dækstrimler. En Ulempe ved
Irisblænderen er dens langsomme Funktionering,
der ikke tillader, at man aabner Lyset
overraskende; Jalousiblænderen er hurtig at aabne
og lukke, men Dækstrimlerne svækker i aaben
Tilstand Lyset fra P. noget, og det er
vanskeligt at faa en Jalousiblænder saa tæt, at P. ikke
røber sin Standplads i Mørke. Til Brug ved
Belysning af Luftmaal, hvor det i særlig Grad
gælder om at aabne Lyset hurtigt og
overraskende, uden at P. forinden røber sin
Standplads, er der i Tyskland under Verdenskrigen
konstrueret en saakaldt Labyrintblænder, der
skal forene hurtig Funktionering med
Lystæthed. Selve Buelampen, hvis
vandret anbragte Kulstænger ses i
Billedet, anbringes forskydelig i Bunden
af Projektørhuset, saaledes at det
positive Kuls glødende Spids — der er
den egl. Lysgiver — kan anbringes i
det parabolske Spejls Brændpunkt ell.
forskydes lidt frem og tilbage for dette.
Den Mekanisme, der sørger for, at
Kullene stadig har den rette Stilling,
er anbragt under Lampen og beskyttet
ved en Jernblikplade. Under den
elektriske Bue ses en pendulagtig ophængt
Kurv til Opsamling af glødende
Partikler, der falder fra Buen, og som,
naar Projektørstraalen er rettet opad,
vilde falde ned paa Spejlet og
beskadige dette. Projektørhuset er drejeligt
om en vandret Akse, idet det har to
Tapper, som hviler i en Gaffel. Denne
Gaffel er atter anbragt paa en
Underdel drejelig om en lodret Akse. Man er
saaledes i Stand til at give
Projektørstraalen en hvilken som helst Retning
i Rummet. Disse Drejninger kan altid
udføres for Haanden ved selve P., men
denne kan desuden indrettes til at
<sp>styres</sp> paa Afstand, f. Eks. fra en
Observationsstation ved elektrisk
Overføring; de i saa Fald nødvendige
elektriske Motorer anbringes i en
Støbejernskasse under P.

Nedenst. Fig. 4 af en 210 cm's
elektrisk P. viser P. i Forbindelse med et
elektrisk Fjernstyringsapparat, Billedet
viser Tappe- og Gaffelanbringelsen.
Piojektørhuset er endelig forsynet
med de nødvendige elektriske
Maaleapparater samt Vinduer med
røgfarvet Glas til at iagttage Buen igennem og
Anordninger til Indstilling af Kullene, hvis de
brænder skævt.

Under Hensyn til Anvendelsen skelner man
mellem flg. Typer:

<img>Fig. 3. 90 cm Projektør fra Officine Galileo i Firenze.</img>
