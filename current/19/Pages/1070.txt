Endnu bedre Anskuelighed kan opnaas ved at
indlægge Skravering e. l.
<i>H.-P.</i>
</chapter>

<chapter name="Regnlinie">
<b>Regnlinie,</b> se <sp>Spektralanalyse</sp>.
</chapter>

<chapter name="Regnmaaler">
<b>Regnmaaler.</b> Da Regnmængden angives ved
den Højde — i mm —, hvori Regnen vilde staa
over Jorden, hvis den ikke fordampede eller
flød bort, kan man som R. anvende enhver
Spand ell. Beholder, naar man kender Arealet
af dens »Munding« opadtil. Da det imidlertid
er af Vigtighed af Hensyn til Maalingens
Paalidelighed at beskytte den allerede faldne Regn
mod at fordampe, at blæses bort, at sprøjtes
bort af de faldende
Draaber e. a. l.,
indretter man sig ofte paa
flg. Maade (se Fig.)
(efter <sp>Hellmann</sp>).
Regnen opfanges i en
lodret Cylinder, hvis
Munding er forsynet
med en cirkelrund,
nøjagtig afdrejet Kant;
gennem et Hul i
Cylinderens tragtformede
Bund løber Regnen ned
i en Kande, hvori den
opsamles. Naar den
faldne Regn skal
maales, hældes den over i
et Maaleglas, hvis
Inddelinger er beregnede
saadan (i Forhold til
Opsamlercylindrens
Tværmaal), at de
direkte angiver den faldne
Regns Højde i mm. Er
der faldet Sne, bliver
denne jo liggende i
Opsamlercylinderen; hele R. flyttes da, naar der
skal maales, ind til Opvarmning, saa Sneen tøer
og samler sig i Kanden; et »Sæt R.« bestaar
derfor altid af to R. med tilhørende Maaleglas.

En registrerende R. ell. <sp>Pluviograf</sp> kan
indrettes paa fl. Maader; i <sp>Hellmann</sp>'s
Pluviograf opsamles Regnen i en lille Brønd
med en Flyder, hvis successive Stigen under
Regnens Falden aftegnes paa et Stykke Papir,
lagt om en roterende Tromle. En Hævert
tømmer Brønden, naar der er faldet 10 mm, saa
Apparatet kan maale større Regnmængder uden
Pasning.
<i>H.-P.</i>

<img>Regnmaaler.</img>
</chapter>

<chapter name="Regnmagere">
<b>Regnmagere,</b> se <sp>Shamaner</sp>.
</chapter>

<chapter name="Regnmængde">
<b>Regnmængde</b> maales ved den Højde, i
hvilken Regnen (Sne og Hagl i smeltet Tilstand)
vilde staa over en jævn Flade, hvis intet af
Vandet sank i Jorden, flød bort ell.
fordampede. Denne R. maales ved Hjælp af
Regnmaalere (s. d.), og angives gerne i mm.
<i>H.-P.</i>
</chapter>

<chapter name="Regnorme">
<b>Regnorme</b> (<i>Lumbricidæ</i>) er Børsteorme af
Oligochæternes Afdeling. I talrige Arter er de
udbredt over hele Jorden baade i tropiske,
middelvarme og kolde Egne, selv i Grønland findes
et Par Arter; men de viser kun ringe Variation.
De fleste er middelstore ell. store, enkelte
tropiske Former naar en Længde af 1—2 m med
en Tykkelse af fl. cm, de har alle spids Forende
og en bredere, noget affladet Bagende, ellers
er Legemet cylindrisk og delt i et meget
betydeligt Antal korte Led; det er ved den
kraftige Hudmuskulatur meget formforanderligt, og
Bevægelsen sker ved vekslende Kontraktion af
Legemets forskellige Regioner, der understøttes
ved de korte Børster, som kan rettes baade
tilbage og fremad, efter som Ormen vil frem ell.
trække sig tilbage. R. har paa hvert Led 8
Børster, 2 Par paa Bugen otg 2 paa Siderne, de
sidste kan dog ogsaa rykke op mod Rygsiden,
hvad der er let forstaaeligt, da Bevægelsen mest
sker i Gange, der slutter tæt om Legemet; her
bevæger de sig ogsaa meget hurtigere end paa
Jorden, enhver har set R. lynsnart trække sig
tilbage i deres Gange. Enkelte tropiske R. af en
beslægtet Familie (<i>Perichætidæ</i>) har Børster i
større Antal siddende helt rundt om Legemet,
fra dem og andre ses dog mest i det flg. bort,
og Fremstillingen tager kun Sigte paa de egl.
R. (<i>Lumbricidæ</i>). Næsten alle er de ganske
uden Vedhæng, og Munden, der sidder mellem
den lille Hovedlap og det børsteløse
Mundsegment, er uden Kæber; men Svælget kan
skydes noget frem, saa R. kan gribe Blade o. l.
og trække dem ned i Gangene, hvor de
overgydes med en Vædske, der vist blot er
Tarmsaft ell. mulig Sekret fra særlige Spytkirtler,
og som bevirker en begyndende Fordøjelse
uden for Legemet, saa Næringen kan sluges i
Smaabidder. I Spiserøret findes 3 Par
Kalkkirtler, hvis meget rigelige Sekret aabenbart
skal neutralisere Humussyrerne i den optagne
Jord; Spiserørets bageste Del er udvidet til en
Kro, og derpaa følger den kraftige
Muskelmave, der bevirker Fødens egl. Sønderdeling,
understøttet af optagne Smaasten. Tarmens
Overflade er forøget ved en Indfoldning paa
Rygsiden. Ekstrakt af Tarmen virker meget
kraftigt paa Plantestoffer, ogsaa Cellulose. R.
har ingen særlige Aandedrætsorganer,
hvorimod Kredsløbsorganerne er stærkt udviklede,
ligeledes Nervesystemet, begge af
Børsteormenes sædvanlige Type; Blodvædsken er rød af
Hæmoglobin. Af Sanser er Følesansen meget
fin; det er endvidere vist, at de ingenlunde
vælger deres Føde i Flæng, at de altsaa kan smage;
men den kemiske Sans er for øvrigt udbredt
over hele Legemet, knyttet til særlige Grupper
af Sanseceller, dog mest i Forenden; Lyssansen,
der ligeledes er knyttet til særlige spredte
Celler, er ogsaa stærkest i Forenden; R. er lyssky
og forsvinder straks i Gangene, naar de om
Natten beskinnes med en Lygte. Som andre
Oligochæter er R. tvekønnede med meget
komplicerede Kønsorganer, sædvanlig anbragt i det
8.—14. (børstebærende) Segment. R. har 2 Par
Sæd- og 1 Par Æggestokke, men baade Æg og
Sæd modnes i et tilsvarende Antal særlige
Beholdere; Æggelederne munder sædvanlig paa
det 13., og de 2 fælles Sædledere paa 14. Led.
I Mellemrummene mellem 8.—10. Led findes 2
Par Sædbeholdere, der modtager Sæden under
Parringen, som er gensidig, saaledes at de 2
Individer ligger modsat med Kønsleddene hos
den ene mod et ejendommeligt fortykket Parti
hos den anden; det er det saakaldte Bælte
(<i>Clitellum</i>), der findes 9—14 Led bag ved Kønsleddene
