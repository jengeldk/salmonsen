1851 til Oberstløjtnant og Kommandant for 3.
Batl. kom han Aaret efter til Altona, blev her
Pladskommandant, 1856 Oberst, 1860
Generalmajor samt Chef for 3. Brigade i Rendsborg.
Ved Mobiliseringen 1863 blev ham først Chef for
7. Brigade, men kort efter for 2. Division og
deltog med denne i Dybbøl's Forsvar, særlig i
Kampene 17. og 28. Marts. 16. Apr. søgte han at
bevæge Overgeneralen Gerlach, der var syg, til
at afgive Kommandoen, som da var tilfalden P.
som ældste Divisionsgeneral, hvorefter denne
saa den paaflg. Nat vilde have rømmet
Stillingen med Undtagelse af en svag Maskering;
men Gerlach afviste Forslaget, og P., hvis
Division fra 16. holdt Stillingen besat, kom altsaa
til at tage mod Stormen. Saa snart han fik
Melding om Fjendens Angreb, lod han 2. Brigade i
Brohovedet træde til Gevær og begav sig selv
hen imod Kamplinien. Han saa da, at
Skanserne I—VI var tagne og de Danskes venstre
Fløj i fuldstændigt Tilbagetag. Under Forsøget
paa at forhindre, at dette udartede til Flugt,
blev han dødelig saaret, og samme Skæbne
ramte hans Stabschef, Major Schau, der ilede
ham til Hjælp. De danske Forsvarsbrødre har
ladet hans Billede male til Nationalgaleriet paa
Frederiksborg Slot.
<i>P. Nw.</i>
</chapter>

<chapter name="Plata">
<b>Plata,</b> se <sp>La Plata</sp>.
</chapter>

<chapter name="Plataiai">
<b>Plataiai</b> [-'ta^ia^i] (<sp>Platææ</sp>), By i Boiotien
(Grækenland) i Oldtiden. Den laa i den
sydligste Del af Landet, paa Nordsiden af Bjerget
Kithairon og ikke langt fra den attiske Grænse.
Opr. hørte P. til det boiotiske Forbund, men
sluttede sig omtr. 500 f. Kr. nærmere til Athen,
hvis Parti den vedblev at følge, medens
Forholdet til Theben stadig var fjendtligt. Ved
Persernes første Angreb paa Grækenland var
P. den eneste By, som kom Athenerne til
Hjælp, og en mindre, plataiisk Hærstyrke
deltog i Slaget ved Marathon (490). Xerxes
ødelagde Byen (480); men Aaret efter stod tæt ved
P. det afgørende Slag, hvorefter Perserne
nødtes til helt at forlade Grækenland (479). P. blev
nu genopbygget og sluttede sig som tidligere til
Athen. Under den peloponnesiske Krig blev
Byen for anden Gang ødelagt efter et tappert
Forsvar (427). Senere lod Spartanerne Byen
genopbygge, da de var komne i et spændt
Forhold til Thebanerne; men disse ødelagde 374
for tredje Gang P. Den rejste sig dog atter og
vedblev i lange Tider at bestaa, men spillede
aldrig nogen betydeligere Rolle.
<i>H. H. R.</i>
</chapter>

<chapter name="Platalea">
<b>Platalea,</b> Slægtsnavn for Skehejre, se <sp>Ibis</sp>,
S. 172.
</chapter>

<chapter name="Platan">
<b>Platan</b> (<i>Platanus</i> L.), Slægt af Platanfam.,
anselige Træer med spredte, langstilkede og
store Blade, der er haandlappede (3—5
Hovedribber), og med store Akselblade, der er
sammenvoksede til en kræmmerhusformet
Dannelse, som omgiver den ovenfor værende Del af
Skuddet; Knopperne i Bladenes Hjørner er
skjulte i Stilkenes hule Grund. Barken falder
af i store Skaller. De uanselige og særkønnede
Blomster sidder i kugleformede og meget tætte
Stande, der med store Mellemrum er fæstede
til en lang, tynd og hængende Stilk. Enbo.
Hanblomsterne har et ubetydeligt Bæger og en
lidt større Krone samt nogle faa Støvdragere
ed meget korte Traade; Hunblomsterne, der
er omkringsædige, har 4 fri Støvveje.
Bestøvningen sker ved Vindens Hjælp. Frugten er en
Flerfoldsfrugt; Smaafrugterne Nødder med
lange Haar ved Grunden. Frøene har en yderst
ringe udviklet Frøhvide. 2 (ell. 4) nulevende
Arter. Bladene af <sp>Orientalsk P.</sp> (<i>P.
orientalis</i> L.) har
oftest 5
Hovedribber og
Bladlapper,
som er
lancetdannede.
Vokser fra
Italien Ø. paa
til Himalaja;
en Varietet
(<i>cuneata</i>
Loud.) gaar
dog længere
V. paa.
Dyrkes i flere
Former; den
mest kendte
er <i>acerifolia</i>
(Willd.) Ait.
<sp>Amerikansk P.</sp>
(<i>P. occidentalis</i> L.)
kendes paa de
ægdannede
og ofte ret
langt
tilspidsede
Bladlapper, hvoraf
der (ligesom
af
Hovedribber) hyppigst
kun findes 3.
Vokser fra
Mexiko til
Kanada. Dyrkes ligeledes i flere Former;
Varieteten <i>hispanica</i> (Lodd.) Wesmael er
især hyppig, den er opstaaet ved Dyrkning
i Spanien. Begge de nævnte Arter kan dyrkes
i Haver, Parker og langs Veje i Danmark, i alt
Fald i de sydligere Dele og under gunstige
Forhold. I det sydligste Norge kan det amer.
Platantræ nok trives, ved Kria dog ikke. Veddet
af P. ligner Veddet af Løn, men er mindre
varigt. Allerede fra gammel Tid af har P. været
anset for sundhedsfarlig, hvilket dog
indskrænker sig til, at de talrige, stjerneformede Haar,
der bedækker de unge Blade, og som ved
Løvspringet falder af, kan virke irriterende paa
Aandedrætsorganerne.

P. optræder først i Kridtperioden; <i>P. Heerii</i>
Lesq. er kendt fra Kridtet i Böhmen,
Grønland, Kanada og Nordamerika, I Europas og
Nordamerikas Tertiær er Slægten rigt
repræsenteret og havde da en langt større
Udbredelse end nu. Den tertiære <i>P. aceroides</i> Göpp.,
i Europa kendt fra Italien til Island og
Spitsbergen, i Nordamerika mod N. indtil
Mackenzie-Floden og Grønland, er antagelig Stamarten til
<i>P. orientalis</i> og <i>P. occidentalis</i>, hvis
mangfoldige Bladformer ogsaa findes hos den fossile
Art. Foruden Blade af P. kendes ogsaa
Frugter, Frugtstande og Grene i fossil Tilstand.
<i>A. M.</i>

<img><i>Platanus orientalis</i>.
1. Foroven Hunblomsterstande;
forneden til højre
Hanblomsterstande. 2. Frugtstande.</img>
