har der været megen Uenighed. Cuvier og
efter ham de fleste af 19. Aarh.'s ældre Zoologer
danner to Ordener af P., nemlig <i>Bimana</i>
(Mennesket) og <i>Quadrumana</i> (Aber og Halvaber);
andre, som Owen, gaar videre og stiller
Mennesket i en egen Underklasse. — Nutiden er
atter enig med Linné i dette Spørgsmaal; naar
man vil se paa Mennesket som Medlem af
Dyreriget, maa man opfatte det som
Repræsentant for en egen Familie <i>Hominidæ</i> inden for
Ordenen P., sideordnet med Abefamilierne
Simiidæ o. s. v.; sammen med disse udgør de
Underordenen <i>Anthropoidea</i>, medens
Halvaberne danner en Underorden for sig, <i>Lemuroidea</i>.
(<sp>Litt</sp>.: <sp>Huxley</sp>, <i>Man's place in Nature</i>).
<i>(M. Ml.). R. Hg.</i>
</chapter>

<chapter name="Primaticcio, Francesco">
<b>Primaticcio</b> [prima'tit.∫o], <sp>Francesco</sp>,
ital. Maler og Stukkatør, f. 1504 ell. 1505 i
Bologna, d. i Paris 1570, var Elev af Giulio
Romano, under hvem han medvirkede ved
Dekorationen af Palazzo del Tè i Mantova. Da
Frants I 1531 anmodede Fed. Gonzaga om at
skaffe en ung Kunstner, der kunde bistaa den
allerede tidligere indkaldte Rosso ved
Udsmykningen af Slottet Fontainebleau, anbefalede
Hertugen P., der 1532 rejste til Frankrig, hvor
han forblev Resten af sit Liv og efter Rosso's
Død fik Overledelsen ved Fontainebleau,
medens han samtidig steg i Anseelse og Gunst hos
Frants I og hans Efterfølgere. P. udfoldede en
mægtig Virksomhed i dek.. Henseende (ogsaa
Arkitekturarbejder i Versailles, S. Germain, S.
Denis, endvidere Møbel- og Smedekunst o. m. a.
Ornamentik), der gør P.'s store Ry forstaaelig;
men den Renaissancekunst, han repræsenterer,
»Fontainebleau-Skolen«, forekommer Nutidsøjne
ret arg Manierisme. De langbenede Nymfer
med smaa Dukkehoveder, som er saa
karakteristiske for hans Kunst, vidner mere om en vis
Sans for overfladisk og koket Elegance end om
nogen dybere skolet Formadel, og Farven i
hans Fresker er ikke mindre vilkaarlig;
betydeligst er disse i rent dekorativ Henseende, og
bag P.'s Arbejder ligger dog virkelige
Naturstudier. Af P.'s Værker i Fontainebleau nævnes
Danae i Galerie de François I, Parnas, Olympen,
Bakkus'med Følge, Peleus og Thetis' Bryllup,
Vulkan's Smedje m. m. i Gal. de Henri II, i
Porte dorée mytol. Scener og i Salon des
Tapisseries Mars' og Venus' Kærlighedshistorie,
endvidere Emner af Alexander den Store's Liv
(Escalier du roi) o. m. a. P. udførte en Række
Kartoner til Tæpper, Udkast til
Festdekorationer o. l.; hans Haandtegninger (i Louvre og
Albertina) giver et Begreb om hans
Virksomhed paa disse Omraader. Endelig virkede han
ogsaa som Raderer; en kraftig virkende
Radering med to Kvindeskikkelser tilskrives ham.
(<sp>Litt</sp>.: <sp>Delaborde</sp>, <i>La renaissance à la
cour de France</i>, I—II [Paris 1850—55]; <sp>L.
Dimier</sp>, <i>Le Primatice</i> [1900]).
<i>(A. R.). A. Hk.</i>
</chapter>

<chapter name="Primaveksel">
<b>Primaveksel,</b> se <sp>prima</sp>.
</chapter>

<chapter name="prima vista">
<b>prima vista</b> (ital.), fra Bladet.
</chapter>

<chapter name="prima volta">
<b>prima volta</b> ['vålta], (ital.), første Gang.
</chapter>

<chapter name="Primfaktorer">
<b>Primfaktorer</b> (mat.). Et Tals P. er de
Primtal, der gaar op deri. <sp>Opløsning i P.</sp>,
ɔ: Omskrivning til et Produkt af Primtal, kan
udføres ved Forsøg, idet man kun behøver at
dividere med Primtallene mindre end Tallets
Kvadratrod. Tabeller til Brug ved denne
Opløsning er beregnede af Burckhardt (for de 3
første Millioner), Glaisher (4., 5. og 6. Million),
Dase (7., 8. og 9. Million) og den danske
Matematiker N. P. J. Bertelsen (10. Million).
<i>Chr. C.</i>
</chapter>

<chapter name="primidi">
<b>primidi</b> [-'di], se <sp>Kalender</sp>, S. 391.
</chapter>

<chapter name="Primigenia">
<b>Primigenia,</b> Tilnavn til <sp>Fortuna</sp>, som
den, der beskytter Mennesket fra Fødslen af
For Fortuna P. fandtes Templer i Præneste
og paa den kvirinalske Høj i Rom.
<i>H. A. K.</i>
</chapter>

<chapter name="primipara">
<b>primipara</b> (lat.), se <sp>førstefødende</sp>.
</chapter>

<chapter name="primisk">
<b>primisk</b> (mat.). At to hele Tal er indbyrdes
p., vil sige, at intet helt Tal større end 1 gaar
op i dem begge.
<i>Chr. C.</i>
</chapter>

<chapter name="primitiv">
<b>primitiv</b> (lat.), opr., umiddelbar, raa; bruges
foruden rosende om det ubrugte, uberørte,
naive og enkle ogsaa i nedsættende Bet. om
det ukultiverede og mangelfulde
(»Arrangementet var p.«).
</chapter>

<chapter name="primo">
<b>primo</b> (ital.), i firhændig Klavermusik den
øverste Stemme (Diskanten), i Modsætning til
<sp>Secondo</sp> (Bassen).
<i>S. L.</i>
</chapter>

<chapter name="Primogenitur">
<b>Primogenitur,</b> se <sp>Førstefødselsret</sp>.
</chapter>

<chapter name="Primordialblad">
<b>Primordialblad</b> (bot.) kaldes dels det ganske
unge, endnu ikke i Fod og Plade udformede
Bladanlæg paa Stængelspidsen, dels de første
Løvblade paa Primskuddet efter Kimbladene;
de har ofte en anden Form end de senere
dannede.
<i>(V. A. P.). A. M.</i>
</chapter>

<chapter name="Primordialcelle">
<b>Primordialcelle,</b> d. s. s. nøgen Celle.
</chapter>

<chapter name="Primordialsilur">
<b>Primordialsilur,</b> en især af fr. Geologer ret
hyppig anvendt Betegnelse for den kambriske
Formation.
<i>J. P. R.</i>
</chapter>

<chapter name="Primordialzone">
<b>Primordialzone</b> er en i ældre Tid meget
brugt Betegnelse for de Jordlag, som indeholdt
den ældste dengang kendte Fauna,
<sp>Primordialfaunaen</sp>. Til P. hører navnlig
<i>Paradoxides</i>-Lagene med deres Rigdom paa forsk.
Trilobitter, hvoriblandt her særlig kan
fremhæves Slægten Paradoxides. Efter at man har
fundet Jordlag med en endnu ældre Fauna,
bruges Betegnelsen kun sjælden. Se i øvrigt under
Kambrisk Formation.
<i>J. P. R.</i>
</chapter>

<chapter name="Primorskaja Oblastj">
<b>Primorskaja Oblastj</b> ['mår-'åb£<sub>a</sub>stj], se
<sp>Kystprovinsen</sp>.
</chapter>

<chapter name="Primost">
<b>Primost</b> er en tarvelig Myseost, fremstillet
ved Inddampning af den sure Valle fra
Gammelost ell. Pultost (Surprim). I de senere Aar
fremstilles ogsaa Prim ved Indkogning til en
grødagtig Konsistens af sød Komælksvalle fra
Produktionen af alm. Ost af centrifugeret Mælk.
<i>B. B.</i>
</chapter>

<chapter name="Primrose">
<b>Primrose</b> ['primro<sub>u</sub>z], se <sp>Roseberry</sp>.
</chapter>

<chapter name="Primrose-league">
<b>Primrose-league</b> ['primro<sub>u</sub>z-'£i.g], Navn for
det eng. konservative Partis Vælgerorganisation.
Den blev grundlagt 1884 af de to
Underhusmedlemmer Randolf Churchill og Drummond
Wolf og ordnet med Orange-Logerne til
Forbillede. Den omfattede fra første Færd baade
Mænd og Kvinder (1884 747 Mænd og 153
Kvinder i 40 Afdelinger), men fra Marts 1885
oprettedes særskilte Kvindeafdelinger. Ved
Udgangen af 1886 var Tallet steget til 237000 i
1200 Afdelinger, men 1910 var der over 2 Mill.
i 2645 Afdelinger (saakaldte Habitations).
Vægten er lagt paa Nærmelse mellem de højere og
lavere Samfundsklasser med jævnlig Brug af

