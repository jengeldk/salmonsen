med ringe Løftehøjde kan Nyttevirkningen dog
forbedres væsentlig, og da disse P. er langt
billigere end Stempelpumper og lettere at
anbringe, ser man dem ikke sjældent anvendte
til Løftning af betydelige Vandmasser og
udførte i meget store Dimensioner.

<sp>Pulsometeret</sp> er en P. med direkte
Dampvirkning, som er opfundet af Savery 1698,
men først efter at være forbedret af
Amerikaneren Hall omkr. 1870 fandt praktisk
Anvendelse. Fig. <i>n</i> viser et Pulsometer i to lodrette
Snit, der indbyrdes danner en Vinkel paa 90°.
Apparatet bestaar af 2 pæredannede Kamre <i>K</i>,
der foroven mødes ved den fælles Dampventil
<i>R</i>; i denne er anbragt en Klap — ell. en Kugle
—. der afvekslende lukker for Adgangen til det
ene ell. det andet af Kamrene. Forneden
findes i hvert Kammer en Sugeventil. Mellem
Kamrene og Trykrøret <i>D</i> findes ligeledes
Ventiler. Apparatet arbejder automatisk paa flg.
Maade. Gennem Ventilen <i>R</i> træder Damp ind i
det ene Kammer, der tænkes fyldt med Vand,
som af Dampen drives ud i Trykrøret. I Beg.
er Dampen kun i Berøring med en lille
Vandoverflade, og der finder derfor ingen stærk
Fortætning Sted; men naar Vandfladen er naaet
ned til Overkanten af den til Trykventilen
førende Aabning, kommer der en stærk,
hvirvlende Bevægelse i Vandet, og Dampen
fortættes straks. Trykket i Kamret synker derved saa
stærkt, at Klappen i Ventilen <i>R</i> svinger over
og lukker for yderligere Damptilstrømning til
delte Kammer, medens Vandet strømmer ind
gennem Sugeventilen og fylder Kamret paa ny.
Idet Klappen svinger om, aabner den for
Damptilstrømning for det andet Kammer, der
tømmes og fyldes som beskrevet, og saaledes
arbejder de to Kamre afvekslende. Dampens
Virkning forbedres ved, at der paa hvert Kammer
og paa Sugerøret anbringes en Snøfteventil,
hvorigennem der under Sugningen trænger lidt
Luft ind, som lejrer sig over Vandet og
vanskeliggør Dampens Berøring med
Vandoverfladen, saa længe denne er rolig. Derved
formindskes Fortætningen, hvilket atter vil sige,
at man faar mere Arbejde udrettet med
samme Mængde Damp. Dampens Spænding bør af
Hensyn til Bekostningen ved Driften ikke være
meget større, end hvad der svarer til
Trykhøjden, og erfaringsmæssig bør Sugehøjden
ikke tages over 5 m, helst mindre.

Pulsometret er ikke noget økonomisk
Vandløftningsapparat, men det er billigt at anskaffe
og let at anbringe, hvorfor det særlig egner sig
til interimistiske Anlæg. (<sp>Litt</sp>.:
<sp>Matthiessen-Fuchslocher</sp>, »Die Pumpen« [Berlin
1923]; <sp>De Laval</sp>, <i>Centrifugal Pumping
Machinery</i> [New York 1912]; <sp>Pfleiderer</sp>, »Die
Kreiselpumpen« [Berlin 1924]; <sp>H. Berg</sp>, »Die
Kolbenpumpen« [Berlin 1922]; <sp>Hartmann &
Knoke</sp>, »Die Pumpen«, ved <sp>H. Berg</sp>
[Berlin 1923]).
<i>H. H. S.</i>
</chapter>

<chapter name="Pumpe (Søv.)">
<b>Pumpe</b> (Søv.). I Skibe anvendes P. til at
bringe Vand fra Søen til Brug i Skibet til
Anvendelse i Maskinen, til Ildslukning, til Spuling
(Rengøring) m. m. ell. til at føre Vand fra
Skibet ud i Søen (som ved Lænsning af Skibets
Rum ved opstaaet Lækage) og endelig til at føre
Vand fra et Sted i Skibet til et andet. Der
anvendes mange Slags P., der drives ved Maskin-
ell. Haandkraft; de benævnes dels efter
Opfinderen og dels efter deres Anvendelse eller
Driftsmaade. Ved større Pumpeanlæg, der skal
betjene mange Rum, er P. i Forbindelse med
et Ventilsystem i en <sp>Ventilkasse</sp>, ved
Hjælp af hvilket P. gennem Rørledninger
sættes i Forbindelse med de forsk. Rum og med
Søen. De vigtigste maskindrevne P. er:
<sp>Cirkulationspumpen</sp>, der enten drives af
Hovedmaskinen ell. en særlig Maskine; det er
en Centrifugalpumpe, som pumper Vand fra
Søen gennem Maskinens Kondensator til
Afkøling af Dampen og ud i Søen igen. Ved Stikrør
er den tillige sat i Forbindelse med
Lastrummene, saa den kan tage Vandet herfra og
saaledes tjene som <sp>Lænspumpe</sp>.
<sp>Dampkedelpumpe</sp> (Donkeypumpe) er en af
Maskinen uafhængig P., ofte med egen Kedel
(Donkeykedel); den anvendes til at pumpe Vand
paa Kedlerne, naar Hovedmaskinen ikke er i
Gang, samt som <sp>Sprøjte</sp>-, <sp>Spule</sp>- og
<sp>Lænspumpe</sp>. Til Lænsning under Dæk
anvendes særlige <sp>Lænspumper</sp>, der opstilles
paa passende Steder i Skibet og pumper
Vandet fra de forsk. Rum til Søen. Til Lænsning
af Kulkasser og Rum, hvor Vandet kan være
stærkt forurenet, anvendes
<sp>Straalepumper</sp> ell. Ejektorer, der ikke er forsynede med
Ventiler, men virker ved Sugning af
gennemstrømmende Damp. Haandpumpe anvendes
til Lænsning, til Spuling ell. som Sprøjte; de
kan enten være fastsiddende ell. transportable.
<sp>Downtonspumpen</sp> er fastsiddende; den
er forsynet med 3 Ventilstempler, der bevæger
sig i samme Cylinder, men med hver sin
Stempelstang; Bevægelsen frembringes ved en
Krumtapaksel med Svinghjul og Haandsving. P. Gr.
a. de 3 Stempler bliver Vandudstrømningen
jævn. Som transportabel P. anvendes
<sp>Broadfoot</sp>'s P., en 2-stemplet P. med Vuggearme
og forsynet med en Sugeslange, der føres
udenbords ell. ned i det Rum, hvorfra Vandet skal
pumpes, <sp>Galions P.</sp>, en mindre
Haandpumpe i Skibets Stævn, der anvendes til Rengøring
af Mandskabets <sp>W. C. Kæde-P.</sp>, en tidligere
meget anvendt P., der bestod af en Kæde med
fastgjorte Spande, som fyldtes forneden og
tømtes foroven. Kæden vandrede i lodrette Rør.
<sp>Ferskvands-P.</sp> anvendes til at føre Vand
fra Skibets Ferskvandsbeholdere til Kabys e. l.
St. <sp>Pumpefisk</sp>, Huller i Dækkene,
hvorigennem Pumperøret gaar ned til Lasten;
<sp>Pumpekrave</sp>, en Sejldugskrave, der
fastspigres til Dækket og Pumperøret over
Pumpefisken for at hindre Vand fra at løbe ned i
Skibet; <sp>Pumpekurv</sp>, et Jerngitter, der
omslutter Pumperørets nederste Ende og hindrer
Snavs fra at tilstoppe denne.
<sp>Pumpemarmering</sp>, kort Sejldugsslange foroven paa
Pumperøret, hvorigennem Vandet løber ud.
<sp>Pumpesod</sp>, en Kasse, anbragt i Lasten paa
et Sted, hvortil der er Fald fra begge Skibets
Ender; i denne udmunder <sp>Lænspumpen</sp>;
<sp>Pumpesøm</sp>, smaa Jernsøm med store
Hoveder. Uklare P. betyder forstoppede eller
utætte P.
<i>C. B-h.</i>
</chapter>
