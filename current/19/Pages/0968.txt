Danmark ikke sjælden i Jylland og paa Fyn; meget
sjælden i Norge (Telemarken). Den blomstrer i
Juni—Juli. De opsvulmede Rødder er spiselige.
Fl. Arter kan dyrkes som Prydplanter i Haver,
saaledes, foruden Aksbærende R., <i>Ph.
campanuloides</i> Bieb. (Kaukasus), der begge plantes
paa Rabat, <i>Ph. comosum</i> L. (Alperne), <i>Ph.
Scheuchzeri</i> All. og <i>Ph. orbiculare</i> L., som alle
tre dyrkes paa Stenhøj. Alle de nævnte
fremmede Arter har blaa Blomster af forsk. Nuance.
</chapter>

<chapter name="Rapuse">
<b>Rapuse,</b> se <sp>Rambus</sp>.
</chapter>

<chapter name="rara avis">
<b>rara avis</b> (lat.), »en sjælden Fugl«, et
Udtryk, som stammer fra Horats (Satirer, II, 2, 26).
</chapter>

<chapter name="Raratonga">
<b>Raratonga,</b> se <sp>Cooksøerne</sp>.
</chapter>

<chapter name="Rarefaktion">
<b>Rarefaktion</b> (lat.) eller <sp>Rareficering</sp>
benyttes i Patologien om saadanne Processer,
hvorved et Legemsvæv ell. Organ (mister en Del
af sine væsentlige Elementer. R. fremkaldes af
Betændelser ell. Ernæringsforstyrrelser af alm.
ell. lokal Natur. Hyppigst bruges Betegnelsen
R. om Svind af Knoglevæv ved visse
Betændelser (<i>Ostitis rareficans</i>) i Benvævet, hvis
Benbjælker fortyndes, medens Marvrummene
udvides.
<i>Johs. F.</i>
</chapter>

<chapter name="Raritan (Flod)">
<b>Raritan</b> ['rär<sub>i</sub>t<sub>ə</sub>n], Flod i U. S. A., New
Jersey, udmunder i Raritanbay efter et Løb paa
55 km. R. driver i sit øvre Løb fl. Fabrikker.
Fra R., der er sejlbar paa en Strækning af 27
km, fører den 68 km lange <sp>Raritan-Kanal</sp>
til Trenton ved Delaware.
<i>G. Ht.</i>
</chapter>

<chapter name="Raritan (By)">
<b>Raritan</b> ['rär<sub>i</sub>t<sub>ə</sub>n], By i U. S. A., New
Jersey, ligger 42 km NNØ. f. Trenton ved R. River
og ved Banen fra Belvedere til Jersey City.
(1910) 3672 Indb. R. har Fabrikation af
Maskiner og Vogne.
<i>G. Ht.</i>
</chapter>

<chapter name="Raritet">
<b>Raritet</b> (lat.), Sjældenhed.
</chapter>

<chapter name="Ras">
<b>Ras</b> (arab.: »Hoved«), alm. Sammensætning
i geografiske Egennavne i Betydningen
»Forbjerg«, »Bjergspids«; i Abessinien bruges R.
som militær Titel, svarende til Generalguvernør,
kommanderende General.
<i>J. Ø.</i>
</chapter>

<chapter name="Ras Abiad">
<b>Ras Abiad,</b> se <sp>Blanco, Cap</sp>.
</chapter>

<chapter name="Rasamalatræ">
<b>Rasamalatræ,</b> se <sp>Altingia</sp>.
</chapter>

<chapter name="Rasance">
<b>Rasance</b> [ra'zã.s] (fr.), se <sp>Kuglebane</sp>.
</chapter>

<chapter name="Ras Asir">
<b>Ras Asir,</b> se <sp>Guardafui</sp>.
</chapter>

<chapter name="Rasavahini">
<b>Rasavahini,</b> en Samling af buddhistiske
Eventyr og Legender fra Middelalderen af
<sp>Vedeha-thera</sp> (sandsynligvis fra 12.—13.
Aarh.). Haandskrifter deraf paa Pāli og
Singhalesisk findes i Kbhvn og Sthlm. Pāliteksten,
hvoraf allerede en Prøve blev trykt af <sp>Fr.
Spiegel</sp>, <i>Anecdota Palica</i> (Leipzig 1845), er
udgivet paa Ceylon (Colombo 1891—93). (<sp>Litt</sp>.:
Rasavāhni, »Buddhistiske Legender paa
Dansk i Udvalg med Indledning« ved <sp>D.
Andersen</sp> (Studier fra Sprog- og
Oldtidsforskning, Nummer 6, Kjøbenhavn 1891);
<sp>P. E. Pavolini</sp>, <i>Giornale della Soc. Asiat.
Italiana</i>, Bd VIII, X, XI; <sp>St. Konow</sp>,
<i>Vedehathera</i> [Videnskabsselsk. Skrifter [Oslo 1895, Nr
4]; et Par Tekstprøver blev udgivne af <sp>samme</sp>
i »Zeitschr. d. deutschen Morgenl. Ges.«, Bd
43 [1889]; <sp>M. & W. Geiger</sp>, »Die zweite
Dekade der R.« [i Sitzungsber. d. Bayerischen
Akad., München 1918]).
<i>D. A.</i>
</chapter>

<chapter name="Rasch, Carl Emanuel Flemming">
<b>Rasch,</b> <sp>Carl Emanuel Flemming</sp>,
dansk Dermatolog, f. 7. Febr 1861 i Kbhvn,
blev Student 1879 og tog med. Eksamen 1885,
gjorde den alm. Kandidattjeneste ved
Hospitalerne og tog Doktorgraden 1889 (Læren om de
syfilitiske Artropatier). Han studerede
Dermatologi i Udlandet 1890—91 og blev Reservelæge
ved Kommunehospitalet 1893—97, blev derefter
knyttet til Frederiks Hospitals dermatologiske
Poliklinik og var dens Chef 1902—06, da han
blev Overlæge ved Kommunehospitalets Afd. IV
og samtidig Universitetsdocent i
Dermato-Venerologi. Han forlod Kommunehospitalet 1911, for
at blive Overlæge ved Rigshospitalet. R. optoges
i Fakultetet 1915 og udnævntes til Prof. 1916. —
Naar R., som ingen anden dansk Dermatolog,
har dannet Skole, skyldes det hans geniale
kliniske Blik og en usædvanlig diagnostisk Evne,
der hviler paa den naturhistoriske Opfattelse af
Medicinen, som han stedse gør sig til Talsmand
for, og som han uddannede ved i mange
Semestre at studere Planteanatomi hos E. Warming.
Hans Hospitalsafdeling med dertil hørende
Poliklinik er m. H. t. Indretning, Undersøgelse og
Behandling af Patienterne paa Højde med
Europas bedste og den førende i Norden, og
talrige Arbejder af blivende Værdi er udgaaet fra
den. R.'s egne litterære Arbejder omhandler
dels Beskrivelse af ny ell. usædvanlige
Sygdomsformer, dels terapeutiske Spørgsmaal. Foruden
talrige Afh. har han udgivet »Hudens
Sygdomme« (2. Udg. 1909; ny Udg. i Trykken), og han
skrev Afsnittet Syfilis i »Nordisk Haandbog i
intern Medicin«. Paa R.'s 60 Aars Fødselsdag
overrakte Kolleger og Venner ham en Plaket,
slaaet til hans Ære, en Hædersbevisning, der
tillige hentydede til, at R. er en ivrig Samler af
Kunst. Han sidder da ogsaa i Bestyrelsen for
»Kunstindustrimuseets Venner«.
<i>J. S. J.</i>
</chapter>

<chapter name="Rasch, Claus">
<b>Rasch,</b> <sp>Claus</sp>, dansk Politimester, f. 22.
Aug. 1639 i Angel, d. 8. Jan. 1705 paa
Raschenberg. Under Kbhvn's Belejring 1659 udnævntes
han til Underofficer, blev siden Sekretær hos
Christoffer Gabel og kom derved i Berøring
med Kong Frederik III, der 1662 udnævnte
ham til Slotsskriver paa Kbhvn's Slot og kort
efter til Amtsforvalter i Nyborg og Tranekær
Amter; 1664 blev han tillige Præsident i
Nyborg. Ved Politiets Organisation 1682
udnævntes han til Politimester, ikke alene for Kbhvn,
men for hele Landet. Ved Siden heraf var
han 1684—91 Borgemester i Kbhvn, Assessor i
Højesteret og Kommercekollegiet og Medlem of
et Utal af Kommissioner. Han var en Mand
med betydelig administrativ Dygtighed, men
hans noget hensynsløse Optræden bragte ham
stadig i Konflikt med andre Myndigheder.
<i>L. L.</i>
</chapter>

<chapter name="Rasch, Gustav">
<b>Rasch</b> [ra∫], <sp>Gustav</sp>, tysk politisk Forf.
(1825—78), rettede 1862—63 i sit Skrift »Vom
verlassenen Bruderstamm« (3. Opl.) voldsomme
Angreb paa den danske Regering for dens
saakaldte Undertrykkelse af den tyske Befolkning
i Slesvig og Holsten, men vendte sig senere med
samme Heftighed mod Preussen, fordi det ikke
vilde agte den augustenborgske Prætendents
Arveret og Slesvig-Holstens Selvstændighed.
<i>E. E.</i>
</chapter>

<chapter name="Rasch, Halvor Heyerdahl">
<b>Rasch,</b> <sp>Halvor Heyerdahl</sp>, norsk
Naturforsker, f. i Eidsberg 8. Jan. 1805, d. i Oslo
26. Aug. 1883. R. var fra først af Botaniker,
men studerede efterhaanden encyklopædisk de
