Englændernes Kampe i Indien i 18. Aarh., anvendtes
de af de Indfødte, og dette gav Anledning til
deres Indførelse i Europa, idet den eng.
Artillerigeneral Congreve konstruerede de
saakaldte <sp>Congreve'ske R.</sp>, der anvendtes 1806
mod Boulogne, 1807 ved Bombardementet af
Kbhvn og sidste Gang i større Maalestok ved
Sebastopol 1855. De indførtes i de fleste Lande,
og der organiseredes særlige Raketbatterier i
Lighed med Feltbatterierne.

<sp>Geværraketter</sp> kaldes en Slags
Brandprojektiler, der blev konstruerede 1830 og
udskødes af Geværer. De bestod af c. 2 1/2 Kaliber
lange Kobberhylstre, der var fyldte med en
Brandsats og skødes ind i Bygningernes Tage
for at tænde disse.
<i>(H. H.). C. H. R.</i>

<img>Raket.</img>
</chapter>

<chapter name="Raketapparat">
<b>Raketapparat,</b> se <sp>Redningsapparater</sp>.
</chapter>

<chapter name="Raket-Fotografering">
<b>Raket-Fotografering</b> til Optagelse af
Fotografier fra Luften udføres paa den Maade,
at en Raket hæver et Fotografiapparat op i
Luften, Øjeblikslukkeren udløses, og
Fotografiapparatet bringes ved Hjælp af en Faldskærm
uskadt tilbage til Jorden. R. anvendtes først af
A. Denisse 1888.
<i>C. E. A.</i>
</chapter>

<chapter name="Rakfisk">
<b>Rakfisk</b> kaldes i Norge Ørred, som ved en
vis Behandling har faaet en skarp, syrlig Smag.
Egl. betegner Ordet kun »udblødet Fisk«, idet
det hører sammen med norsk Dialekt <sp>rake</sp>,
»Fugtighed, Væde«.
<i>H. F.</i>
</chapter>

<chapter name="Raki">
<b>Raki</b> er den orientalske Betegnelse for
Brændevin, særlig for Arrak.
</chapter>

<chapter name="Rakič, Milan">
<b>Rakič</b> ['rakits], <sp>Milan</sp>, serbisk Digter, f.
1876. Har udgivet Samlinger af lyriske Digte
(»Pesme«, 1903, »Nove pesme«, 1912) og regnes
for en af Serbiens største Lyrikere i Nutiden.
<i>K. S.</i>
</chapter>

<chapter name="Rakitis">
<b>Rakitis,</b> d. s. s. <sp>Engelsk Syge</sp>.
</chapter>

<chapter name="Rakka">
<b>Rakka</b> (i Oldtiden <i>Nikephorion</i> ell.
<i>Kallinikon</i>), By i det nordlige Syrien, ved Beliks
Udløb i Eufrat, har Ruiner af et Palads, bygget
af Harun-al-Raschid, der længe residerede her,
og c. 2600 Huse og Telte.
<i>M. V.</i>
</chapter>

<chapter name="Rakke">
<b>Rakke</b> (Søv.), Bøjle af Jern eller Tov, ved
Hjælp af hvilken Ræerne holdes ind til Mast
ell. Stang.
<i>C. B-h.</i>
</chapter>

<chapter name="Rakkeboerne">
<b>Rakkeboerne,</b> farlige Undervandsskær,
Brunlanes Herred, Vestfold Fylke, ligger
mellem Langesundsfjorden og Larvikfjorden, c. 8
km V. f. Svenor Fyr. Dette farlige Farvand er
mærket med en rød, konisk Jernbøje, en
Orgelbøje, som ved Bølgernes Slag frembringer en
stærk, orgellignende Lyd.
<i>M. H.</i>
</chapter>

<chapter name="Rakkelhøns">
<b>Rakkelhøns,</b> se <sp>Urfugle</sp>.
</chapter>

<chapter name="Rakker">
<b>Rakker,</b> en Person, hvis Bestilling det især
var at bringe Aadsler af Kreaturer »og sligt
andet, der Stank gør«, ud af Byerne til
<sp>Rakkerkulen</sp>; desuden rensede han Retirader,
gik Bødlen til Haande og udførte andre
Forretninger, der ansaas for »uærlige« (se
<sp>Natmandsfolk</sp> og <sp>Dyrlund</sp>: »Tater og
Natmandsfolk i Danmark«, S. 79 ff.). Ordet
stammer fra nedertysk <sp>Racker</sp>, hvis ældste Bet.
rimeligvis er »Retiraderenser« (af <sp>rakken</sp>,
skaffe Urenligheder bort). I Dansk træffes
Ordet første Gang i Christian II's Ordinans fra
1522. I det nuværende Sprog bruges det næsten
kun som Skældsord; saaledes allerede hos
Holberg (»Melampe«, 5. Akt,
3. Sc.).
<i>V. D.</i>
</chapter>

<chapter name="Rakker, spille">
<b>Rakker,</b> <sp>spille R.</sp>, et
Kortspil. 3—4 Deltagere.
Kortene gives alle; den, der faar
Klørknægt, har Klør i Trumf,
den næste Spar, saa
Hjerter (og Ruder). Der spilles ud, den næste
stikker og lægges desuden et Kort paa, der skal
stikkes af den følgende. Den, der ikke kan ell.
vil stikke, tager alle de paa Bordet liggende
Kort. Den næste spiller ud, og Spillet
fortsættes, til man ikke længere har Kort paa
Haanden. Den, der sidder tilsidst med Kortene,
er R.
<i>Fr. K.</i>
</chapter>

<chapter name="Rakkestad">
<b>Rakkestad,</b> <sp>Herred</sp>, R. Sorenskriveri,
Østfold Fylke, Sarpsborg Politimesterdistrikt,
260,5 km<sup>2</sup> med (1920) 4395 Indb. R., hvis gamle
Navn er <i>Skaun</i>, udgør tillige R. Præstegæld,
bestaaende af R. og Os Sogne. Det begrænses
af følgende Herreder: Aremark, Berg,
Skjeberg, Varteig, Skiptvet, Eidsberg, Rødenes og
Degernes.

Herredet strækker sig mellem Glommen mod
V. og Aremarkfjeldene i Ø. og omfatter største
Delen af Rakkestadelvens Nedslagsdistrikt.
Glommen, der berører Herredet i en Længde
af c. 6 km, har her et roligt Løb og en Bredde
fra 0,6 til 1,4 km. Den gaar lige forbi R.
Hovedkirke. Rakkestadelven har mange Fossefald og
modlager temmelig mange Tilløb. Af mindre
Indsøer findes temmelig mange. Den største er
Ertevandet (c. 1,3 km<sup>2</sup>).

Herredet bestaar i Midten og til Dels mod
N. af jævne, veldyrkede Strækninger, der V.
over mod Glommen gaar over i et stærkt
kuperet Bakkelandskab. Den østlige, sydlige og
sydvestlige Del af Herredet er et Aasland, der
slutter sig til Aremarks, Bergs og Varteigs
Aasstrækninger. Det højeste Punkt er
Linnekleppen (331 m) i Grænseliniem mod Aremark
Herred.

R. er et af Fylkets kornrigeste Landskaber.
Agerbruget har allerede fra ældre Tider staaet
højt, og regnes for at være i god Fremgang.
Fædriften er ligeledes i Fremgang og var for
øvrigt allerede langt tilbage anset for at staa
ganske højt. Af Skov findes, især i Herredets
østlige og sydlige Del, ikke lidet. Af industriel
Virksomhed (Sav- og Møllebrug, Teglværk,
Mejerier, Elektricitetsværk, mek. Værksted m.
v.) er der en Del, særlig langs Rakkestadelven.
Af større Gaarde kan nævnes Gjølstad, Haslum,
Sandaaker, Gjulum, Østby, Herre-Fosser,
Haraldstad og Vestby, alle i Hovedsognet, samt
Brekke i Os Sogn.

R. gennemskæres af Smaalensbanens indre
(østre) Linie, som inden for dette Herred har
Stationerne R. og Gautestad. I Nærheden af R.
Jernbanestation krydser flere Hovedveje
hinanden, idet herfra udstraaler 2 Hovedveje i
nordlig Retning, en om Eidsberg Kirke til Fossem
