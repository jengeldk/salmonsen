<chapter name="Pullert">
<b>Pullert</b> (<sp>Bollard</sp>) (Søv.), en kort
opstaaende Støtte af Træ, Jern ell. Staal, der benyttes
som Befæstelsessted for svære Tove, hvorpaa
der gaar megen Kraft; ofte findes to P. tæt ved
hinanden, forbundne med en Tværbjælke. De
almindeligst forekommende P. benævnes:
Bedings-, Kran- og Mastepullert.
<i>C. B-h.</i>
</chapter>

<chapter name="Pullman, George Mortimer">
<b>Pullman</b> [-'pu£man], <sp>George Mortimer</sp>,
amer. Fabrikant, f. 3. Maj 1831 af fattige
Forældre i Chautauqua i Staten New York, d. 19.
Oktbr 1897 i Chicago. P. er navnlig bekendt for
Konstruktionen af de efter ham opkaldte
Jernbanevogne, <sp>Pullmanvogne</sp> (Sove-, Spise-,
Salon- og alle Slags Luksusvogne.), der
udelukkende bygges som Bogievogne, og som
udmærker sig ved stor Bekvemmelighed, Komfort og
indvendig Udsmykning; medens Betegnelsen i
Pullmanvogne strengt taget kun gælder for de
af P.-Selskabet byggede Vogne, bliver den
hyppigt anvendt paa alle Vogne, der er
fremstillede med disse Vogne som Forbillede; saadanne
Vogne anvendes ogsaa i Europa, navnlig i de
saakaldte Luksustog. P. havde lært som
Snedker og begyndte 1859 i Chicago med som første
Forsøg at omdanne to gl. Jernbanevogne til
Sovevogne, og da Forsøget lykkedes, fortsatte
han med Forbedringer af Konstruktionen.
Vognene, som P. udlejede til de amer. Jernbaner,
var i Modsætning til de tidligere anvendte
Sovevogne udstyrede med fuldt opredte
Sengesteder, saaledes at de Rejsende ikke behøvede
selv at medføre Sengetøj. I det hele taget
arbejdede P. paa at fremstille Jernbanevognene
med større og større Komfort, 1864 byggede
han sin første Luksusvogn og 1867 den første
Spisevogne ell. »Hotelvogn«, som han kaldte
den; herefter fremkom forsk. Vogntyper til i
særligt Øjemed, saaledes at der af dem kunde
sammensættes hele Tog, der bød de Rejsende
store Bekvemmeligheder paa de lange Rejser
Dag og Nat. Det første virkelige, af saadanne
Vogne sammensatte Luksustog sattes i Drift af
P. 1867 (se endvidere <sp>Jernbanevogne</sp>, S.
17). P.-palace-car-company, stiftet 1867 af P.,
har siden 1880 haft sin Hovedfabrik for Vogne i
den af P. grundlagte Arbejderby <sp>Pullman
City</sp>; dér findes, foruden Fabrikken, talrige
Arbejderboliger, Kirke, Skole, Forsamlingshus,
Bibliotek, Teater m. v., og Byen er i enhver
Henseende indrettet meget hygiejnisk, saaledes
at den har været Mønster for lgn. Arbejderbyer
andre Steder. Foruden at fabrikere Vogne ejer
P.-Selskabet en meget stor Vognpark, og efter
Overenskomst med de forsk. Jernbaneselskaber
løber dets Vogne i de fleste vigtigere Tog i de
forenede Stater i Nordamerika. 1914 ejede det
7193 Vogne, heraf 5878 Sovevogne, som
betjentes af godt 20000 Funktionærer; der blev
befordret c. 14,5 Mill. Sovevognsrejsende;
Selskabets Driftsindtægter var godt 421 Mill. Dollars
og Driftsudgifter omtr. 29 Mill. Dollars.

Den store Arbejderopstand i Chicago
Sommeren 1894 havde sit Udspring i P.-City; P.
havde nemlig — p. Gr. a. den efter
Verdensudstillingen i Chicago fulgte økonomiske
Nedgang — set sig nødsaget til at afskedige en Del
Arbejdere samt nedsætte Lønningerne. Efter at
Arbejderne forgæves havde forsøgt at faa disse
Bestemmelser ophævede, traadte de i
Forbindelse med American railway union, som
boykottede P.-Selskabet. Derved opstod fra 26.
Juni til 13. Juli vedvarende Optøjer mellem
Jernbanearbejderne og de Jernbaneselskaber,
hvis Linier berørte Chicago, hvorved en Del
Mennesker blev saaret og dræbt og en Del
Materiel ødelagt; Opstanden blev tilsidst
undertrykt med Magt af Regeringen.
<i>G. K.</i>
</chapter>

<chapter name="Pullman City">
<b>Pullman City</b> ['pu£m<sub>ə</sub>n-'sit<sub>i</sub>],
Industri-Forstad til Chicago, anlagt af Fabrikanten G.
Pullman (s. d.).
<i>G. Ht.</i>
</chapter>

<chapter name="Pullman-Vogne">
<b>Pullman-Vogne</b> ['pu£m<sub>ə</sub>n-], se
<sp>Jernbanevogne</sp>, S. 17, og <sp>Jernbanetog</sp>, S. 10.
</chapter>

<chapter name="Pull-Motor">
<b>Pull-Motor</b> [pul-] er en Maskine, konstrueret
af et tysk Firma (Drägerwerke i Lübeck).
Maskinen tjener til at give kunstigt Aandedræt i
Tilfælde af »Skindød«. Naar Aandedrættet er
standset ved Skindød, søger man at genoplive
den skindøde ved forsk. Indgreb, af hvilke det
vigtigste er kunstigt Aandedræt. Kunstigt
Aandedræt kan udføres uden Maskiner paa fl.
Maader, som søger at efterligne det naturlige
Aandedræt. Ved P. fremkaldes et kunstigt
Aandedræt, d. v. s. et Luftskifte i Lungerne,
paa en Maade, der afviger fra den naturlige,
idet Luft pustes ind i og suges ud af Lungerne.
Maskineriet i P. regulerer sig selv paa en
saadan Maade, at Indblæsningen af Luft ikke sker
med for stor Kraft. P. anvendes særlig ved
Skindød p. Gr. a. forsk. Forgiftninger (f. Eks.
med Kulilte) og ved Drukning. Meningerne om
P.'s Nytte i saadanne Tilfælde er delte. Fra
nogle Sider roses Apparatet, andre kritiserer
det og foretrækker andre Metoder til at give
kunstigt Aandedræt.
<i>L. F.</i>
</chapter>

<chapter name="Pulmo">
<b>Pulmo,</b> d. s. s. Lunge. Heraf Adjektivet
<i>pulmonalis</i>, f. Eks. <i>Arteria p.</i>, Lungearterien.
</chapter>

<chapter name="Pulmonaria">
<b>Pulmonaria,</b> se <sp>Lungeurt</sp>.
</chapter>

<chapter name="Pulmonata">
<b>Pulmonata,</b> se <sp>Lungesnegle</sp>.
</chapter>

<chapter name="Pulo Kondor">
<b>Pulo Kondor,</b> fr. Ø i det sydkinesiske Hav
ved Kysten af Cochinkina.
<i>M. V.</i>
</chapter>

<chapter name="Pulo Laut">
<b>Pulo Laut,</b> Ø ved Kysten af det sydøstlige
Borneo.
<i>M. V.</i>
</chapter>

<chapter name="Puloma">
<b>Puloma,</b> Bhrigu's Hustru og Moder til
Cyavana. Medens hun var frugtsommelig, blev hun
under sin Mands Fraværelse røvet af en Jætte,
Puloman, til hvem hun opr. havde været trolovet.
Under Bortførelsen fødte hun pludselig Sønnen,
og i Forskrækkelse slap Jætten hende og faldt
selv til Jorden, forvandlet til Aske. Da Faderen
vendte tilbage, forbandede han Agni (Ilden paa
Arnen), der havde været Vidne til Kvinderovet.
Af hendes Taarer skabte Brahman Floden
Vadhūsarā. (<sp>Litt</sp>.: <sp>V. Fausbøll</sp>, <i>Indian
Mythology</i> [Lond. 1902, S. 176]; <sp>S. Sørensen</sp>,
<i>Index to the Names of the Mahābhārata</i>).
<i>D. A.</i>
</chapter>

<chapter name="Pulo-Penang">
<b>Pulo-Penang,</b> se <sp>Pinang</sp>.
</chapter>

<chapter name="Pulo Tenga">
<b>Pulo Tenga,</b> se <sp>Paternoster-Øer</sp>.
</chapter>

<chapter name="Pulpa (se Fingre)">
<b>Pulpa</b> (lat.), d. s. s. Fingerbalde, se <sp>Fingre</sp>.
</chapter>

<chapter name="Pulpa (se Tænder)">
<b>Pulpa,</b> se <sp>Tænder</sp>.
</chapter>

<chapter name="Pulpa (bot.)">
<b>Pulpa</b> (bot.) er det saftige og bløde
Frugtkød ell. Frugtmarven, der udfylder Rummene
i mange Frugter, og hvoraf Frøene er omgivne.
Eksempler: Frugtkødet hos <i>Citrus</i>, Tamarinde
o. a. Bælgplanter.
<i>A. M.</i>
</chapter>

<chapter name="Pulpettraad">
<b>Pulpettraad,</b> i Orgelet den Metaltraad, der
forbinder Ventilen med Abstrakten.
</chapter>
