hvor der tillige er Postkontor og
Telegrafstation; endelig en Toldkammerbygning, opført
1855 og udvidet 1920. Af milde Stiftelser: Den
borgerlige Velgørenheds Stiftelse, opført 1852
med Bolig for 7 trængende Enker, som
desuden faar Brændsel og en mindre Pengehjælp;
P. Asyl for Smaabørn, oprettet 1860 med Plads
til c. 30 Børn. Lige ved Byen ligger
Hovedgaarden Nysø (s. d.).

P. har et frugtbart Opland og har derfor
altid haft en ret god Handel, men den tidligere
store Handel med Flæsk er dog nu helt
ophørt, og Handelen med Korn (især Byg) nu
ubetydelig. Der er nogen Søfart og Fiskeri;
men Hovederhvervene er dog Haandværk og
Industri, som beskæftiger c. 1/3 af Befolkningen,
og Handel o. l. c. 1/4; derefter kommer
Transport, immateriel Virksomhed og Tyendegerning.
Af Fabrikker og industrielle Anlæg kan
nævnes: Antoni Bryggeri og Maltfabrik, et
Dampskæreri og Maskinsnedkeri, et Jernstøberi og
Maskinfabrik, grundlagt 1849 (c. 35 Arbejdere);
en Parfumefabrik, grundlagt 1836; et Garveri,
grundlagt 1847. Af Pengeinstitutter:
Sparekassen for P. og Omegn (oprettet 1845),
Sydsjællands Laane- og Sparebank og en Filial af Den
sjællandske Bondestands Sparekasse.

Havnen, som først er anlagt 1828, har en
Dybde af indtil 3,9 m, og Bassinet et Areal af
c. 4500 m<sup>2</sup> med en Bolværkslængde af 250 m.
Til Havnen fører en 4 m dyb Rende gennem
Fjorden.

1920 indgik fra danske Havne: 86 Skibe med
1887 t Ladning, deraf 5 Dampskibe med 98 t
Ladning, og fra udenlandske Havne: 20 Skibe
med 1607 t Ladning, deraf 8 Dampskibe med
864 t Ladning; s. A. udgik til danske Havne:
90 Skibe med 841 t Ladning, deraf 5 Dampskibe
med 3 t Ladning, og til udenlandske Havne:
17 Skibe med 34 t Ladning, deraf 8 Dampskibe
uden Ladning. Den hjemmehørende
Handelsflaade bestod ved Aarets Slutning af 5 Fartøjer
over 4 Reg.-T. med tilsammen 53 Reg.-T.,
nemlig 4 Sejlskibe (47 Reg. T.) og 1 Motorskib
(6 Reg. T.), desuden fandtes der 153 Baade
under 4 Reg. T.

Byen har paa Enden af Halvøen et
Lystanlæg »Frederiksminde«, anlagt 1868, hvor der
1900 af Borger- og Haandværkerforeningen er
opført en større Bygning med Foreningslokaler,
Hotel og Restaurant (Arkitekt E.
Schwanenflügel), og i Anlægget er 1868 afsløret en Buste
af Frederik VII.

Kommunens Indtægter 1919—20 var 167000
Kr og Udgifterne s. A. 136000; dens Formue og
Gæld ved Aarets Slutning henh. 783000 og
488000 Kr. Vurderingen til Ejendomsskyld i P.
1920 var 5,0 Mill. Kr, hvoraf Jordværdi 1,9 Mill.
Kr og Bygningernes Assurancesum 5,7 Mill. Kr.

P. Købstad med Landdistrikt og Skibinge
Sogn danner et Pastorat i Baarse—Mønbo
Herreders Provsti (Roskilde Stift). I verdslig
Henseende hører den til 23. Retskreds (P. Købstad
og Vordingborg nordre Birk) og 16. Politikreds

<img>Situationsplan over Præstø.</img>

<table>
<td r>1.<td><i>Banegaard; Post og Telegraf</i>
<td r>2.<td><i>Mindesten f. Genforeningen</i>
<td r>3.<td><i>Toldkammer</i>
<td r>4.<td><i>Asyl</i>
<td r>5.<td><i>Dommerbolig</i>
<td r>6.<td><i>Mindestøtte for Fred. VII</i>
<td r>7.<td><i>Hotel Frederiksminde</i>
<td r>8.<td><i>Vandtaarn</i>
<td r>9.<td><i>Kirke</i>
<td r>10.<td><i>Borger- og Realskole</i>
<td r>11.<td><i>Borgerstiftelsen</i>
<td r>12.<td><i>Sygehus</i>
<td r>13.<td><i>Klosterly</i>
<td r>14.<td><i>Politikontor</i>
<td r>15.<td><i>Teknisk og Kommuneskole</i>
<td r>16.<td><i>Raad-, Ting- og Arresthus</i>
<td r>17.<td><i>Sparek. f. Præstø og Omegn</i>
<td r>18.<td><i>Centralhotel</i>
<td r>19.<td><i>Sjæll. Bondestands Sparek.</i>
<td r>20.<td><i>Banken f. Præstø og Omegn</i>
<td r>21.<td><i>Hotel Danmark</i>
<td r>22.<td><i>Apotek</i>
<td r>23.<td><i>Hotel Præstø</i>
<td r>24.<td><i>Mejeri</i>
<td r>25.<td><i>Missionshuset Emaus</i>
<td r>26.<td><i>Gas- og Vandværk</i>
</table>
