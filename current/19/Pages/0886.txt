»Indsugningsevne« for elektromagnetiske Bølger, men som i
andre Henseender frembyder store Fordele.
Størst Bet. i saa Henseende har
Rammeantennen faaet. Denne bestaar (se Fig. 45) af en flad
Traadrulle, der anbringes drejelig om en lodret
Akse, som befinder sig i Rullens Plan. Medens
de alm., aabne Antenner modtager lige kraftigt,
hvilken Retning end Bølgerne kommer fra, saa
vil Rammeantennen derimod have udprægede
Retningsegenskaber. Den vil saaledes slet ikke
paavirkes af Bølger, hvis Bevægelsesretning er
vinkelret paa Rammens Plan, medens den vil
have sin maksimale Modtagelighed, naar
Bølgernes Bevægelsesretning falder i Rammens Plan.
Man indser let Rigtigheden heraf, naar man
tænker sig Bølgens Paavirkning af Antennen
frembragt af Bølgens magnetiske Felt, hvis
Retning er vandret og vinkelret paa Bølgernes
Bevægelsesretning. Disse Forhold er fremstillet
skematisk i Fig. 45. Fordelen ved Rammeantennen
er ikke alene dens Billighed, men ogsaa netop
dens Retningsegenskaber, der dels bevirker, at
uvedkommende Bølger — hidrørende fra andre
Stationer ell. fra atmosfæriske Forstyrrelser —
hvis Bevægelsesretning ikke falder sammen
med den modtagne Bølges, i mindre Grad —
og naar Retningen er vinkelret paa den
modtagne Bølges slet ikke — forstyrrer
Modtagelsen, end de vilde gøre paa en aaben Antenne,
saaledes at Forholdet mellem Signalernes
Styrke og Forstyrrelsens Styrke bliver større for
Rammen end for den aabne Antenne. Det er
i Hovedsagen dette Forhold, det kommer an
paa; den absolutte Styrke kan man bekvemt
forøge ved Forstærkning. Ved særlige Former
for Modtagerantenner kan man bringe det
nævnte Forhold mellem Signalernes og
Forstyrrelsernes Styrke endnu højere op.

Endelig bevirker Rammeantennens
Retningsejendommelighed, at den kan benyttes til at
bestemme Bølgernes Bevægelsesretning paa det
paagældende Sted. For saa vidt denne
Bevægelsesretning ikke er forstyrret af lokale
Forhold, som f. Eks. Tilstedeværelsen af større
Metalmasser, af elektriske Ledninger, af stærke
Uregelmæssigheder i Jordoverfladens Form ell.
Beskaffenhed m. m., saa vil den nævnte
Retning ogsaa angive den Retning, hvori
Afsenderstationen befinder sig. Saadanne
Retningsbestemmelser kan derfor, anvendt med fornøden
Forsigtighed, tjene til radiotelegrafisk
Stedsbestemmelse for bevægelige Stationer som
Skibe og Flyvemaskiner. Denne Anvendelse spiller
allerede nu en betydelig, Rolle og vil uden Tvivl
fremtidig faa en meget stor Bet., men den
tekn. Udførelse har næppe endnu naaet sin
endelige Form. Een stor principiel Vanskelighed
frembyder Problemet, idet Bølgernes Retning til
en vis Grad ogsaa er afhængig af Atmosfærens
vekslende Tilstand.
<i>P. O. P.</i>
</chapter>

<chapter name="Radiotelegrafkonventionen">
<b>Radiotelegrafkonventionen</b> er en under
3. Novbr 1906 i Berlin afsluttet Konvention
imellem 26 Stater vedrørende fælles Regler for
Oprettelse og Betjening af Radiotelegrafstationer
paa Kyster og paa Skibe. Staterne har
forpligtet sig til at indrette de traadløse
Telegrafstationer saaledes, at der kan benyttes forsk.
tekniske Systemer ved Telegrambefordringen.
Enkelte Stater, bl. hvilke Danmark, har ikke frasagt
sig Ret til at oprette enkelte
Kystradiotelegrafstationer, der skal være undtagne fra denne
Forpligtelse. Staterne har forpligtet sig til at
bringe deres Lovgivning i Overensstemmelse
med R. Dette er for Danmarks Vedk. sket ved
Lov Nr 99 af 19. Apr. 1907, suppleret ved Lov
Nr 166 af 1. Maj 1923 om traadløse Telefoner.
De alm. Regler for international
Telegrafkorrespondance kommer til Anvendelse paa
Radio-Telegrafering med enkelte Undtagelser
omfattende spc. Behandling af Telegrammer, som
iflg. Forholdets Natur er udelukket ved
Radiotelegrafering. Telegrafadministrationernes
internationale Bureau i Bern omfatter nu ogsaa
Rsdio-Telegrafering. R. traadte i Kraft 1. Juli
1908 og kan opsiges med samme Varsel som
Telegrafkonventionen af 1875. R., der sidst er
bleven revideret ved en international Konference
i London 1912, er nu saa lidet tidssvarende, at
en Revision er nødvendig. Den tekniske
Udvikling har medført, at væsentlige Bestemmelser er
ganske forældede (bl. a. Bølgelængdernes
Fordeling), og det kan derfor ventes, at der ved en
ny Konference, der efter foreløbig Bestemmelse
skal afholdes i Washington, vil blive foretaget
en Revision, hvis Gennemførelse vil være af
Interesse ikke »alene for
Telegrafadministrationerne, men tillige for de Erhverv og teknisk
interesserede, som benytter Radiotelegrafi- og
-telefoni i Erhvervs- eller teknisk Øjemed.
<i>M. G.</i>
</chapter>

<chapter name="Radiotelegrafstationer">
<b>Radiotelegrafstationer</b> er dels
Kystradiostationer, dels Korrespondanceradiostationer. Af
Kystradiostationerne i Danmark er Blaavand
Radio, Kbhvn's Radio og Thorshavn. Radio paa
Færøerne aabne for offentlig Korrespondance
med Skibe i Søen; desuden findes der 14
Kyststationer, henhørende dels under Statsbanerne,
dels under Fyrvæsenet, der virker til disse
Etaters særlige Formaal.

Som dansk Korrespondancestation virker
Lyngby Radio, der arbejder med tilsvarende
Stationer i Schweiz, Polen og Estland og i det
hele kan benyttes til europæisk Korrespondance.
Nogen transatlantisk Radiostation findes endnu
ikke i Danmark, hvilket i nogen Grad staar i
Forbindelse med, at der har været
tilfredsstillende Kabelforbindelser til Raadighed. En
desangaaende nedsat Kommission har undersøgt
Forholdene i andre Lande og udtalt sig for
Bygning af en saadan Station; Staten har
imidlertid valgt at stille sig afventende af Hensyn
til saavel Radiotelegrafiens som
Telegrafsamkvemmets Udvikling.
<i>M. G.</i>

I <sp>Norge</sp> findes Kystradiostationer paa
Tjømø, Flekkerøy, Utsire, Bergen, Fauske,
Røst, Sørvaagen, Ingøy og Spitsbergen. Af
Korrespondanceradiostationer haves: Oslo
Radio, der staar i Forbindelse med Stationer i
England, Tyskland, Polen, Finland og Rusland;
Stavanger Radio staar i Forbindelse med Nord-,
Mellem- og Sydamerika; Ingøy Radio formidler
Telegramtrafiken til Spitsbergen. Der er
planlagt Anlæg af Stationer i Trondhjem, Tromsø og
Vardø.
<i>M. H.</i>
</chapter>

<chapter name="Radioterapi">
<b>Radioterapi,</b> se <sp>Radiumbehandling</sp>
og <sp>Røntgenbehandling</sp>.
</chapter>

