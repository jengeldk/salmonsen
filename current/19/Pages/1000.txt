Nøddekraake) (<i>N. caryocatactes</i> L.), lidt mindre end
Skovskaden, brun af Farve med hvide,
draabeformede Pletter, tættest paa Undersiden.
Hovedet er uplettet ovenpaa, Underhaledækfjerene
hvide, Sving- og Styrefjer sorte, de sidste med
hvide Spidser. I Norge yngler den i Landets
sydlige Dele, sjældent N. f. Trondhjemsfjorden,
i Danmark paa Bornholm, maaske enkelte
andre Steder i Landet. Efteraar og Vinter
træffes jævnlig fl. ell. færre oftest af den
tyndnæbbede sibiriske Race (<i>leptorhynchus</i> Blas.),
og med store Mellemrum oversvømmes
Danmark, saavel som det meste af Mellem- og
Vesteuropa af store Skarer, udvandrede fra
Sibirien, hvor det maaske var dem vanskeligt at
finde Føde. Saadanne Indvandringer har
fundet Sted 1885, 1900, 1911 og 1913; enkelte er
blevne og har ynglet den paafølgende Sommer.
N. holder sig mest til Skove, navnlig
Naaleskove; dens væsentligste Næring er Frø af
Graner; Hasselnødder skal den kunne hugge i
Stykker med det stærke Næb, ogsaa Bøgeolden
fortærer den; det er en stille Fugl, der kun
sjældent røber sig ved sit hæse Skrig. Den bygger
tidlig paa Aaret en stor Rede i en Gran, lægger
deri 6—7 Æg, blegt graagrønne med graabrune
Pletter. Dens Yngleforhold blev først opklarede
og dens Æg fundne paa Bornholm i Aarene
1862—64 af den danske Ornitolog <sp>I. C. H.
Fischer</sp>.

<sp>Alpekrager</sp> (<i>Fregilus</i>), 2 Arter med
langt, tyndt, buet Næb og lange, spidse Vinger.
Begge Arter træffes i Europa. <sp>Gulnæbbet
Alpekrage</sp> (<i>F. pyrrohocorax</i> L.) af
Størrelse som en Allike, af sort Farve med gult
Næb og orangegule Fødder; den yngler i
Mellem- og Sydeuropas Bjerge, hvor den holder til
højt over Skovregionen paa de øde Fjelde; den
yngler her kolonivis i Klipperevner, færdes
uden for Yngletiden i mindre Flokke, der ved
deres Skrig og livlige Bevægelser minder om
Alliker. <sp>Rødnæbbet Alpekrage</sp> (<i>F.
graculus</i> L.) adskiller sig fra foreg. ved, at Næbbet
er længere og rødt ligesom Fødderne; den er
udbredt som foregaaende Art i Syd- og
Mellemeuropas Bjerge og en Del af Asien og
Nordafrika: ogsaa paa de britiske Øer lever den i
ikke ringe Tal.

Foruden de her nævnte i Europa
hjemmehørende Slægter findes i andre Verdensdele
talrige andre, ofte ejendommeligt udseende og
smukt farvede, i Sydamerika <sp>Blaaravne</sp>
(<i>Cyanocorax</i>) delvis med pragtfulde blaa
Farver, i Nordamerika Cyanocitta, i Bygning
lignende Skovskaderne, med Top og blaa Farve
paa Oversiden; lignende Farve har
Bladskaderne (<i>Cyanopolius</i>). En ejendommelig
Slægt er <i>Podoces</i> med faa Arter, der lever i
Centralasiens Sandørkener. (<sp>Litt</sp>.: En
Monografi af Ravnefuglene findes ikke, derimod
utallige større og mindre Afhandlinger om enkelte
Grupper og Arter; kun enkelte skal nævnes.
Ang. det meget omstridte Spørgsmaal om
Kragernes Nytte ell. Skade findes gode
Oplysninger i flg. Afhandlinger: <sp>P. Tauber</sp>, »Om
Kragegylp« i Vidensk. Medd. Naturh. Foren.
[1873]; <sp>G. Rörig</sp>, »Untersuch. über die
Winternahrung der Krähen« [Neudam 1897];
<sp>samme</sp>, »Unters. über die Nahrung der Krähen«.
[Berlin 1898]; <sp>samme</sp>, i »Arbeiten ans der
biol. Abteilung für Land- und Forstwirtschaft
am k. Gesundheitsamte«, 1. Bd 3. Hefte [Berlin
1900]. Om Nøddekrigen, dens Yngleforhold og
Vandringer kan nævneis: <sp>I. C. H. Fischer</sp>,
»Nogle Iagtt. over Bornholms Fugle«, Naturh.
Tidsskr. [1863]; »Yderligere Bidrag til
Nøddekrigens Historie«, smst. [1864]; »Ægget af
Nøddekrigen« smst. [1864]; <sp>R. Blasius</sp>, »Die
Wanderung der Tannenheher durch Europa im
Herbste 1885 und Winter 1885—86« i »Ornis« 2.
Aarg. [Wien 1886]; <sp>H. Winge</sp>, »Fuglene ved
de danske Fyr i 1900«, i Vidensk. Medd.
Naturh. Forening [1901]; i <sp>P. Jespersen</sp>,
»Nøddekrigens Indvandring i Danmark i
Efteraaret 1911 og 1913« i »Dansk orn. Foren.
Tidsskr.«, Bd 7 og 9).
<i>O. H.</i>

<img>Fig. 6. Nøddekrige (<i>Nucifraga caryocatactes</i>).</img>
</chapter>

<chapter name="Ravnegalder">
<b>Ravnegalder,</b> »Odin's R.« (vel rettere
<i>Hrævagaldr</i> = Tryllesang), er et Digt, der
tidligere regnedes med til den ældre Edda, men
har vist sig at være digtet paa Island i 17.
Aarh. som Udvidelse af et ægte Eddakvad,
Vegtamskviða.
<i>(A. O.). G. K-n.</i>
</chapter>

<chapter name="Ravnen">
<b>Ravnen</b> (<i>Córvus</i>), et lidet Stjernebillede paa
den sydlige Himmel S. f. Jomfruen, nu omkr.
20° S. f. Ækvator, for 2000 Aar siden paa begge
Sider af Ækvator (se <sp>Præcession</sp>),
indeholder efter Backhouse 28 Stjerner synlige for
det blotte Øje; deraf er kun 1 af 2. Størrelse,
Resten er svagere. Af Dobbeltstjerner kan
mærkes δ (Algorab) af 4,5 og 9. Størrelse i 24″
Afstand samt ζ af 5. og 14. Størrelse i 5″ Afstand.
Bl. Stjernetaagerne nævnes den, der staar ret S.
f. δ, den, har Gasspektrum og er noksaa
lysstærk i Midten. Af foranderlige Stjerner kendes
hidtil kun 2. R. med en Periode paa 319 Dage
er i Maksimum synlig for blotte Øje.
<i>J. Fr. S.</i>
</chapter>

<chapter name="Ravnenæbsben">
<b>Ravnenæbsben</b> (<i>procéssus coracoldeus</i>) er
en hageformet (ell. »næbformet«) bøjet Bentap
paa Skulderbladets øverste Rand, lige neden for
Nøglebenet. Det danner Tilheftningssted for
Muskler til Ovemrmsbenet, saaledes for det
korte Hoved af Biceps-Muskelen. Se i øvrigt
<sp>Skulder</sp>.
<i>S. B.</i>
</chapter>

<chapter name="Ravn-Hansen, Louise Christiane">
<b>Ravn-Hansen,</b> <sp>Louise Christiane</sp>,
dansk Landskabsmalerinde og
Raderekunstnerinde, f. i Kbhvn 19. Juli 1849, d. 21. Jan. 1909
i Nærheden af Berlin ved paa en Studieudflugt
at styrte i en Bæk. Efter i 3 Aar at have tegnet
under Kyhn uddannede hun sig for iøvrigt
