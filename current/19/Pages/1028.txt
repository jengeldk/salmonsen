Dybgaaende og for Kystbaadenes Vedk. ikke
være sværere, end at de kan transporteres paa
Vogn. De danske Redningsbaade er konstrueret
og bygget paa Orlogsværftet i Kbhvn. De
er klinkbyggede af Eg og Elm med høj Stævn
og stor Bredde, men ringe Dybde. De er
forsynede med et vandtæt Dæk, og under dette
samt i Enderne og paa Siderne er anbragt
vandtætte Kobberkasser, der sammen med et
tykt Korkbælte rundt Baadens Essing giver
Baaden tilstrækkelig Opdrift. Ved Hjælp af
Ventiler i Bunden og paa Siderne er den gjort
selvlænsende, idet Ventilerne aabnes udefter,
naar Baaden løftes af Søerne, saa Vandet kan
løbe ud, medens de lukkes, naar Baaden
sænker ned i Søen, endvidere findes en Pumpe til
Lænsning. Rorfladen kan forstørres ved en
Kvadrant, og i de større Baade haves
Sænkekøle. Den alm. Robaadsttype har flg.
Dimensioner: Længde 9,4 m, Bredde 2,5 m,
Dybgaaende 0,2 m. Den vejer fuldt udrustet c. 1725
kg og transportereis paa en Transportvogn.
Besætningen er 12 Mand. Den større Type, der
anvendes fra Havn, vejer c. 6 t og har 14
Mands Besætning og kan tage c. 30 Passagerer.
<sp>Redningsmotorbaadene</sp> er nærlig af
samme Konstruktion som Robaadene. Skruen
vandrer i en i Baaden indbygget Tunnel, saa
den ikke kan beskadiges af Vragstumper eller
komme til at beskadige Folk, der ligger i
Vandet. I Danmark anvendes 2 Størrelser, af
hvilke den mindste kan udsættes fra Stranden og
transporteres paa Vogn. Den første og til Dato
den største blev bygget 1914 paa
Orlogsværftet og stationeret i Skagens Havn. Den har flg.
Dimensioner: Længde 12,2 m, Bredde over
Korkbæltet 3,78 m, Dybtgaaende 0,7—0,9 m. Den
vejer fuldt udrustet 9,6 t; Besætningen er 14
Mand; Motoren er en 40 B. H. K. Tylor

<sp>Motorredningsbaad til aaben Strand</sp>.

<img>Fig. 2.</img>

<img>Fig. 3.</img>

<img>Fig. 4.
Forklaring: <i>a</i> Vandtæt Dæk. <i>b</i> Selvvirkende
Bundventiler, <i>c</i> Korkbælte, <i>d</i> Lænsepumper. <i>e</i> Lem over
Skruen, <i>f</i> Tunnel for Skruen, <i>g</i> Benzinmotor, <i>h</i>
Benzinbeholder, <i>i</i> Sideventiler, <i>k</i> Lufttilgang med
Kontraventil til vandtæt Rum i Siderne under Dæk. <i>l</i>
Lufttilgang fra vandtæt Rum under Dæk til Motorrum.</img>
