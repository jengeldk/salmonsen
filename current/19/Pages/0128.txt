anden Gang med <sp>Christiane</sp>, født <sp>Holst</sp>
(1811—41), som var Operasangerinde ved
Teatret, og tredie Gang med den nedenn.
Skuespillerinde. 21. Maj 1873 tog han som Henrik
i »Henrik og Pernille« og Klokker Link i
Monologen »Ja« Afsked med det kgl. Teater efter
54 Aars Tjeneste; tilsyneladende stod han
endnu i sin Kraft, men han havde dog selv ved
øjeblikkelige Hukommelsesbrud mærket
Alderens Fremadskriden. Forinden valgte han,
ligesom Lindgreen forud, en Arvtager, idet han
overgav sine rige sceniske Erfaringer,
Holberg-Traditionen, til Olaf Poulsen; gennem de tre
Mestre bevaredes den komiske Linie i dansk
Skuespilkunst fra 1790 til 1917. Senere optraadte
P. ved flere Velgørenhedsforestillinger paa de
private Teatre, og da Kammerherre Fallesen
ved Holberg's 200 Aarsfest opfordrede ham til
at medvirke, udførte han 3. Decbr 1884 Oldfux
i »Den Stundesløse« og var den ældre
Holberg-Fremstiller i Kantaten til Mesterens Pris;
samme Sæson optraadte han sidste Gang som Arv
i »Henrik og Pernille« ved hans Hustrus 50
Aars Jubilæum 12. Apr. 1885. Hans Spil disse
Aftener ejede de faste Linier, men manglede den
komiske Kraft og festlige Glans; dog, hans
Aand levede endnu, og til sin Død bevarede
han sin dybe Interesse for den Kunst, hvis
store Mester han havde været. Da han i 3. Del
af Fru Heiberg's »Et Liv« fandt sin Ære
krænket, dikterede han — blind, som han nu var —
en lige saa klogt som klart affattet Protest:
»Et Nødværge« (1893). (<sp>Litt</sp>.: <sp>E. Brandes</sp>:
»Dansk Skuespilkunst« [Kbhvn 1880]; Holbergs
Komedier, Jubeludg. III [Kbhvn 1888]; <sp>O. Zinck</sp>,
»J. L. Phister« [Kbhvn 1896]).
<i>(A. A.). R. N.</i>
</chapter>

<chapter name="Phister, Louise Amalie Petrine">
<b>Phister</b> ['fist<sub>ə</sub>r], <sp>Louise Amalie
Petrine</sp>, f. <sp>Petersen</sp>, dansk Skuespillerinde, f. 21.
Jan. 1816 i Kbhvn, d. 12. Jan. 1914 smst. P.
debuterede 10. Apr. 1835 som Anna i
»Fornutftgiftermaalet« paa det
kgl. Teater,
hvor hun
virkede, til hun
optraadte
sidste Gang som
Madam Rust i
»Sparekassen«
28. Maj 1895,
altsaa i 60
Sæsoner. Et Par
Aar efter sin
Debut udførte
hun sin første
Pernille (i
»Henrik og
Pernille«, 1837),
og til denne
Holberg-Figur
er P.'s Navn
særlig knyttet
i Teatrets Historie. Hendes Fremstilling
deraf var frisk og slagfærdig, pyntelig og adræt,
men ensartet: En fastslaaet Komedietype, ikke
et særegent Menneske. Derimod skabte hun f.
Eks. som Jansine i »Sparekassen« ell. Amalie i
»Genboerne« en ny Type, nemlig den kbhvn'ske
Jomfru fra det Smaaborgermilieu, hvorfra P.
selv var udgaaet, en lidt tarvelig, ikke helt ung
Pige, der nok kunde sværme i sentimental
Begejstring, men som i Grunden var ganske
prosaisk. Efter Fru Sødring's Afgang 1875 gik P.
over til at spille Matronerne ell. Pebermøerne i
den klassiske Komedie, men hun formede ikke
disse Skikkelser af Iagttagelser fra Livet; hun
anvendte blot en Skala af engang vedtagne
Taletoner, der fremkaldte Latter, men syntes grelle
paa Baggrund af Fru Sødrings udpenslede
Nyskabninger og Evne til at kaste Poesi over
Hverdagsmennesker. Karakteristisk for P.'s fripostige
Komediespil i de senere Aar var navnlig hendes
Fremstilling af Fru Terentia i »Den
forvandlede Brudgom«, en Rolle, hun kreerede, og
hvori hun efter sin Afsked optraadte tre Gange
som Gæst paa Casino i April 1901. P. Gr. a. sin
høje Alder — hun blev næsten 98 Aar — og den
store Skuespillers Navn, som hun siden 1846
havde baaret, var P. i sine sidste Aar Genstand
for en Presse-Hyldest, der ikke stod i rimeligt
Forhold til hendes kunstneriske Bet. Efter
hendes Død udgav E. Reumert Mindeskriftet
»Louise Phister«. (<sp>Litt</sp>.: Holberg's Komedier,
Jubeludgave, III [Kbhvn 1888]; <sp>Edv. Brandes</sp>,
»Holberg og hans Scene« [Kbhvn 1898];
<sp>Robert Neiiendam</sp>, »Det kgl. Teaters
Historie«, I [Kbhvn 1921]).
<i>R. N.</i>

<img>L. A. P. Phister.</img>
</chapter>

<chapter name="Phlegræi Campi">
<b>Phlegræi Campi</b> [fle-] (lat.), Oldtidens Navn
paa de flegræiske Marker (s. d.).
</chapter>

<chapter name="Phleum">
<b>Phleum</b> ['fle.-] (<sp>Rottehale</sp>, norsk
<sp>Kjevlegræs</sp>), Slægt af Græsfamilien, omfattende 10
Arter. Blomsterstanden er en Dusk. Smaaaksene
kortstilkede, enblomstrede med kølformet
sammentrykte, brodspidsede Yderavner og
hindeagtige, stakløse Inderavner, der løst omslutter det
kort aflange Korn. I Danmark findes 3 Arter,
<i>P. pratense</i> L., <i>Boehmeri</i> Wib og <i>arenarium</i>

<img>Timothe (<i>Phleum pratense</i>).</img>
