Idrætsdyrker (ɔ: han bliver P.), 1) der deltager i
Præsentationer ell. Væddekampe for Betaling ell.
om Pengepræmier, ell. i saadanne, hvis
Overskud kommer Deltagerne selv til Gode, ell. den,
der udøver Idræt mod Betaling (herfra
undtages Ridning og Skydning, for saa vidt angaar
Væddekamp om Pengepræmier), 2) der
deltager i Præsentationer ell. Væddekampe
sammen med ell. mod nogen, som han ved ikke er
Amatør (herfra undtages Konkurrencer for
Militære og Galopløb. Dansk Idræts-Forbund
kan i øvrigt give Dispensation fra denne
Bestemmelse), 3) der for Betaling har givet
Undervisning i Idræt. Herfra undtages Skolelærere
ell. Militære, der som en Del af deres Bestilling
giver Undervisning i Idræt, samt Personer, der
har undervist ell. underviser Drenge og Piger
(<i>juniores</i>) i Idræt, uden at dette dog er
Livserhverv, 4) der som Official, Impressario ell.
paa anden lgn. Maade har at gøre med
Præsentationer ell. Væddekampe mellem Professionals
ell. mellem Professionals og Amatører (se dog
Undtagelsesbestemmelsen under 2), 5), der
sælger, pantsætter ell. paa anden Maade skaffer sig
økonomisk Fordel ved vundne Præmier, 6), der
vædder ell. er interesseret i Væddemaal, der
staar i Forbindelse med Idrætskonkurrencer, i
hvilke han selv deltager (herfra undtages
Galopløb), 7), der mod Betaling bruger noget
Firmas Varer i Reklameøjemed ell. tillader, at
hans Navn anvendes som Anbefaling af Varer,
<sp>Generhvervelse af Amatørværdighed</sp>
kan som Regel ikke ske. En Person, der har
overtraadt Amatørbestemmelserne, kan dog
gennem sin Centralorganisation indgive skriftligt
motiveret Andragende til Amatør- og
Ordensudvalget om Generhvervelse af sin
Amatørværdighed. Hvis Centralorganisationen ikke
anbefaler Andragendet, kan dette ikke bevilges. Hvis
Centralorganisationen anbefaler Andragendet,
kan Udvalget bestemme, at Amatørværdigheden
generhverves, dog tidligst 2 Aar efter sidste
Overtrædelse af Amatørreglerne. Disse
Bestemmelser, der drager Grænsen mellem Amatører
og P., følges dog kun inden for Dansk
Idræts-Forbund. De uden for Forbundet staaende
Foreninger, f. Eks. De danske Skytte- og
Gymnastikforeninger, følger ikke disse Vedtægter.
<i>Fr. K.</i>
</chapter>

<chapter name="professionel">
<b>professionel</b> (lat.), haandværksmæssig,
kaldsmæssig.
</chapter>

<chapter name="Professor">
<b>Professor,</b> i Oldtidens Rom Betegnelse for
en offentlig foredragende Lærer, særlig i
Grammatik og Retorik. Siden c. 1600 er P.
Embedsbenævnelse for Universitetslærere dels i de ved
Fundatsen normerede Pladser (<i>P. ordinarii</i>),
dels i de ekstraordinært oprettede Pladser (<i>P.
extraordinarii</i>) ell. i midlertidige Pladser, der
lønnes med et Honorar
(Honorarprofessor) (se <sp>Universiteter</sp>). I den nyere Tid
er P. ogsaa Embedstitel for Lærere ved andre
højere Læreanstalter og Kunstanstalter (som
Polyteknisk Læreanstalt, Farmaceutisk
Læreanstalt, Landbohøjskolen, Kunst- og
Musikakademier). Endelig er P. ogsaa en blot Titel, der
af Regeringen tildeles mere fortjente ell.
fremragende Kunstnere, Forfattere, Lærere, Læger
o. s. v. <sp>Professur</sp> ell. <sp>Professorat</sp>,
Lærerembede ved et Universitet ell. en
Højskole.
<i>Cl. W.</i>
</chapter>

<chapter name="Profet">
<b>Profet,</b> af gr. <i>profétes</i>, »Fremsiger«. Det
gr. Ord anvendes om Præsten, der kundgør
Orakelsvaret, og om den, der gennem
Inspiration taler ud af en dybere Indsigt i Tingene. I
sidste Bet. anvendes det af Septuaginta og
Vulgata paa israelitiske Forhold og er derigennem
gaaet over i europæiske Sprog. Det hebr. Ord
<i>nabi</i> betyder ogsaa en »Taler«, »Forkynder«;
i ældre Tid kaldtes den israelitiske P. ogsaa
»Seer«, og den Aabenbaring, der opleves af P.,
kaldes ofte et Syn, ogsaa naar det visuelle ikke
synes at spille nogen væsentlig Rolle. Det
karakteristiske for P. er hans sjælelige
Oplevelser. Han sprænger Sjælens normale Grænser,
og nye Kræfter stiger op af Sjæledybet. Derved
bringes han ud af den dagligdags Ligevægt, den
sjælelige Koncentration hensætter ham i
Ekstasen. Herom hører vi ret ofte i det gl. Test.
Undertiden fremkaldes ell. ledsages Ekstasen af
bestemte Midler, af Musik (1. Sam. 10, 5; 2.
Kong. 3, 15), af Lemlæstelser (1. Kong. 18, 26 ff.)
ell. af stille Meditation (1. Kong. 19, 8). Den
opleves ofte i Fællesskab, i Profetsamfund, hvis
Medlemmer kaldes »Profetsønner«; den har
Tilbøjelighed til at forplante sig og kan gribe dem,
der nærmer sig Kredsen, som Saul's Historie
viser (1. Sam. 10, 10 ff.; 19, 19 ff.). Ekstasen føles
af P. og anerkendes af andre som Udslag af
den guddommelige Kraft, der virker i hans
Sjæl. Det hedder, at Guds Haand kommer over
ham, og at den griber ham. Guds Aand
springer paa ham, farer i ham, ifører sig ham som
en Klædning (Dom. 6, 34). P. er nu kun et
Redskab for Guds Sjæl, det er den, der virker i
ham, og den, der taler. Mange af P. har skildret
med stærke Ord, hvorledes de fornemmer det,
naar Aanden griber dem; de føler legemlig
Smerte, gribes af Svimmelhed og Rædsel (f. Eks.
Jer. 4, 19; Jes. 21, 3—4). Naar P. i den
ekstatiske Tilstand har mistet Selvbevidstheden, tér
han sig ofte paa mærkelig Vis. Han udstøder
lallende Raab, Fraaden flyder ham i Skægget,
han skælver, mister Mælet, ligger ell. sidder
lammet i længere Tid; ell. han klapper i
Hænderne, stamper med Fødderne, farer om i
Bjerge og Dale. Undertiden kaldte Folk dem
»de gale« (2. Kong. 9, 11; Jer. 29, 26; Hos. 9, 7).
I en saadan Tilstand ser P. sine Syner, i hvilke
en Verden bag Tingene oplukker sig for ham.
Han kan som Jesaja (21, 6—9) udsende sin
Sjæl i det fjerne, hvor den ser store
Rytterskarer, der vidner om, at Babel er faldet. Ofte
ser han stærke Lys ell. brændende Ild, som da
Elisha saa et Bjerg fyldt med Vogne og Heste
af Ild (2. Kong. 6, 17). Den udførligste Skildring
af et profetisk Syn har vi i Jes. Kap. 6, hvor
P. selv meddeler os, hvorledes han en Dag saa
Templet fyldt af Guddomsherligheden, han saa
Jahve selv og hørte Raabet fra Seraferne, der
omgav ham. I <sp>Synerne</sp> ser P. tværs
igennem Rum og Tid. Naar f. Eks. Dyr var løbet
bort, henvendte man sig til en »Seer«, der
havde Evne til at se, hvor de var (1. Sam. 9,
20). For P. var Synerne sendt af Gud, d. v. s.
de stammede fra de Kræfter, hvoraf
Begivenhederne udfolder sig; derfor kunde de hænge
