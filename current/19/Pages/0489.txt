Varighed; i øvrigt har man ved særlige Forsøg
overbevist sig om, at endog ret komplicerede —
og ganske betydningsløse — Suggestioner kan
virke p. efter Maaneders, ja endog Aars
Forløb. Se i øvrigt <sp>Hypnose</sp>.
<i>(Alfr. L.).</i>
</chapter>

<chapter name="Posticum">
<b>Posticum</b> (lat, gr. <i>Opisthodomos</i>), den
bageste Søjlehal i de antikke Templer i
Modsætning til den forreste: Pronaos.
<i>C. A. J.</i>
</chapter>

<chapter name="Postil">
<b>Postil,</b> en Prædikensamling. Navnet kommer
af det lat. <i>Post illa verba evangelii</i> (ell. <i>textus</i>)
ɔ: »efter disse Evangeliets (ell. Tekstens) Ord«,
det er altsaa egl. en Samling Udlægninger af
den oplæste Tekst.
<i>L. M.</i>
</chapter>

<chapter name="Postillon">
<b>Postillon</b> [dansk påstil'jåŋ, fr. påstl'jå] (fr.)
kaldes Kusken paa en Postvogn. P. staar i
Danmark i privat Tjenesteforhold til vedk.
Postkontrahenter, men bærer den af
Postvæsenet foreskrevne Mundering. P. forekommer
nu sjældnere end tidligere, idet egl. Postvogne
kun anvendes ved Lokalkørsel i Byerne, men
ikke ved Postbefordring ad Landevejen (se
<sp>Postbefordring</sp>). Tidligere, da Posterne
fremførtes ridende, anvendtes Betegnelsen P.
ogsaa paa Rytteren, der red med Posten. Dog
brugtes ogsaa Betegnelsen »Postrytter«,
hvorefter en i Kbhvn i 18. Aarh. udkommende Avis
»Kjøbenhavns Postrytter« bar Navn. Af P.'s
Hverv som Budbringer er Ordet <i>p. d'amour</i>
opstaaet.
<i>Fr. O.</i>
</chapter>

<chapter name="postillon d'amour">
<b>postillon d'amour</b> [påsti'jå-d-a'mu.r] (fr.),
Kærligheds Budbringer.
</chapter>

<chapter name="Postindkassering">
<b>Postindkassering.</b> Ved P. forstaas Ordre
paa Indkassering af Fordringer ved
Postvæsenets Foranstaltning. For
Postindkasseringsforsendelser inden for Danmark gælder flg.
Regler: Beløbet kan ikke overstige 1000 Kr.
Genstand for P. kan være alle Fordringer, der
er betalbare uden Omkostninger, saasom
Kvitteringer, Veksler, Checks, Rente- og
Dividendekupons. Til Udfærdigelse af P. skal benyttes de
af Postvæsenet fremstillede Blanketter, hvis
forreste Halvdel omfatter en
Indkasserings-Postanvisning, og hvis bageste Halvdel bestaar af
en Kupon (Hovedkuponen). Paa Bagsiden af
Hovedkuponen, der ved Beløhets Erlæggelse
udleveres til Adressaten, kan af Afsenderen
anføres skriftlige ell. trykte Meddelelser, ligesom
der kan anbringes Sedler med trykt ell. skreven
Tekst, men Sedlernes Format maa ikke være
større end Kuponen, og de skal være saaledes
anbragte, at de danner et Hele med denne. Kan
Fordringen ikke anføres paa Hovedkuponens
Bagside, ell. medfølger der
Fordringsdokumenter, som ikke kan paaklæbes denne, anvendes
Postindkasseringsbrev. Hertil benyttes en
Brevkonvolut, hvori Fordringsdokumenterne, der
maa være fra samme Afsender til samme
Adressat, indlægges. Brevet paategnes »Anbefalet«
samt »Indkasseringsbrev« og stiles til
Bestemmelsesposthuset. Naar Adressaten har indbetalt
Beløbet, faar Afsenderen tilstillet
Indkasserings-Postanvisningen (den forreste Halvdel af
Blanketten), som udbetales efter samme Regler som
andre Postanvisninger. Til Udlandet — dog ikke
til alle Lande — kan Kvitteringer, Regninger,
Anvisninger, Veksler m. m. være Genstand for
P. Hertil benyttes en af Postvæsenet fremstillet
Indkasseringsfortegnelse, hvori opføres de til
Indkassering foreliggende Dokumenter, der
tillige med Fortegnelsen indlægges i en af
Postvæsenet særlig fremstillet Konvolut. En
Indkasseringsfortegnelse kan indeholde
Dokumenter til Indløsning hos indtil 5 forsk. Debitorer,
boende i samme Postkontors Distrikt, naar
Fordringshaveren er en og samme Person. Det
samlede Beløb kan ikke overstige det for hvert
Land fastsatte Maksimumsbeløb, i Alm. 1000
frcs. eller et dertil svarende Beløb. Det
indkasserede Beløb tilstilles efter Fradrag af et
Indkasseringsgebyr paa c. 30 Øre pr Fordring,
eventuelt Stempelafgift samt Portoen for en
Postanvisning Afsenderen.
<i>Fr. O.</i>
</chapter>

<chapter name="Postkongres, international">
<b>Postkongres,</b> international, en Forsamling
af Befuldmægtigede for Regeringerne ell.
Postbestyrelserne, særlig fra de Lande, der er
Medlemmer af Verdenspostforeningen, til
Raadslagning om Udvikling af Postsamkvemmet og
Vedtagelse af ny Regler for Postudveksling
mellem Landene. 1863 afholdtes der efter
Tilskyndelse af de nordamerikanske Fristater en
international P. i Paris, men denne blev uden
praktiske Følger. Først 1874, 15. Septbr, traadte
den første egl. internationale P. efter
Indbydelse af den tyske Regering sammen i Bern.
I denne deltog Delegerede for 22
Postbestyrelser, og 9. Oktbr s. A. dannedes en alm.
Postforening. 2. Maj 1878 traadte den anden
internationale P. sammen i Paris, og en Del af den
forberedte Arbejder kom til Afslutning paa en
særlig Konference, der afholdtes i Paris Oktbr
1880. 4. Febr 1885 traadte den tredie P., hvori
48 Postbestyrelser deltog, sammen i Lissabon.
Den fjerde P. traadte sammen i Wien 20. Maj
1891, den femte i Washington Maj 1897, den
sjette i Rom Maj 1906, den syvende i Madrid
Novbr 1920 og den ottende i Stockholm Juli
1924. Paa denne var der repræsenteret 77
Postbestyrelser, i hvilken Henseende
bemærkes, at flere Landes Kolonier betragtes som
udgørende eet ell. fl. Lande ell. Postbestyrelser,
saaledes f. Eks. Britisk Indien eet Land,
samtlige øvrige britiske Kolonier eet. P. træder
sammen, naar Begæring derom er fremsat eller
tiltraadt af mindst 2/3 af Regeringerne ell.
Postbestyrelserne. Hvert Land kan lade sig
repræsentere ved een ell. fl. Delegerede, men raader
kun over een Stemme. Hver P. bestemmer, hvor
den næste skal træde sammen. De
forberedende Arbejder paahviler Verdenspostforeningens
internationale Bureau i Bern. Om de paa P.
vedtagne Overenskomster, se
<sp>Verdenspostforening</sp>.
<i>Fr. O.</i>
</chapter>

<chapter name="Postkontrahent">
<b>Postkontrahent,</b> se <sp>Postholder</sp>.
</chapter>

<chapter name="Postkreditiver">
<b>Postkreditiver</b> udstedes af det danske
Postvæsen, gældende for 4 Maaneder. Beløbet maa
ikke overstige 3000 Kr og ikke være under 50
Kr og skal være deleligt med 50. P. kan
bestilles ved Indbetaling til et Posthus ell. et
Landpostbud ved Indbetalingskort ell.,
saafremt Postkonto haves, ved Girering fra denne
(se <sp>Postgiro</sp>). P. udstedes paa dens Navn,
til Fordel for hvem Beløbet er indbetalt, og
tilsendes denne som anbefalet Brev. Mod
Fremvisning af P. og et Identitetskort (s. d.) kan
Indehaveren indtil 10 Gange hæve af sit
Tilgodehavende paa ethvert Postkontor ell.
