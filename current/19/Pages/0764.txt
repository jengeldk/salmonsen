<sp>Toppunkt</sp> (<i>T</i>), medens deres modstaaende Sider
ligger i Grundfladens Sider. P. kaldes <i>n</i>-<sp>sidet</sp>,
hvis der er <i>n</i>
Sidetrekanter. <sp>Højden</sp> er
Toppunktets Afstand fra
Grundfladen; de fra
Toppunktet udgaaende
Kanter kaldes
<sp>Sidekanterne</sp> P. er
<sp>regulær</sp>, hvis Grundfladen
er en regulær Polygon
og Toppunktet ligger i
Linien vinkelret paa
denne i dens Centrum.
Antallet af Kubikmeter i en P. er = Produktet
af Antallene af Meter i Højden og
Kvadratmeter i Grundfladen divideret med 3. Et plant
Snit (<i>EFGH</i>) i P. parallelt med Grundfladen er
ligedannet med denne. Den Del af P., der
ligger mellem Snittet og Grundfladen, kaldes en
<sp>Pyramidestub</sp>; de to ligedannede
Polygoner er dens <sp>Endeflader</sp>, deres
Afstand dens <sp>Højde</sp>, og den er regulær, hvis
P. er det. Hvis de to Endeflader indeholder
<i>G</i> og <i>g</i> Kvadratmeter, Højden <i>h</i> Meter, vil
1/3 <i>h</i> (<i>G</i> + √<i>Gg</i> + <i>g</i>).
være Antallet af Kiibikmetre i
Pyramidestubben. Overskærer Snittet Kanternes
Forlængelser ud over Toppunktet, opstaar et af
to P. sammensat Legeme, der kaldes en
Pyramidestub af anden Art; Rumfanget er da
udtrykt ved 1/3 <i>h</i> (<i>G</i> — √<i>Gg</i> + <i>g</i>).
<i>Chr. C.</i>

<img></img>
</chapter>

<chapter name="Pyramide (Bygninger)">
<b>Pyramide</b> (hermed 1 Tavle), Navn paa
Bygninger med en firkantet Grundflade, og
hvis fire Sider, af hvilke hver enkelt
danner en stor Trekant, løber sammen
foroven i en Spids. De ældste og
bekendteste P. findes i Ægypten paa Nilens vestlige
Side langs Randen af den libyske Ørken. De
nordligste ses ved Abu-Roasch, omtr. V. f.
Kairo; derpaa følger P. ved Giseh, og derefter
bl. a. P. ved Abusir, Sakkara, Daschur, Lischt,
Medum, hvortil endnu kommer P. ved Illahun
og Havara ved Indløbet til Landskabet Fajjûm.
En Del P. er endnu ret godt bevarede, men
mange er saa sammenfaldne og ødelagte, at det
endog enkelte Gange er tvivlsomt, hvorvidt
forsk. Ruiner i Nærheden af P., og som
antages for Rester af P., virkelig er det, og ikke
Levninger af helt andre Bygninger. Antallet af
P. anslaas til 70—80. Alle ægypt. P. er
Gravminder, idet eet ell. fl. Gravkamre enten findes
inde i Bygningen ell. under den, hugget ud i
Klippegrunden. Alle de P., om hvilke det med
Sikkerhed kan bestemmes, hvem de har
tilhørt, har været Kongegrave, men heraf kan
man dog ikke slutte med Sikkerhed, at ingen
P. har været bestemt til Grav for andre end
Konger (og Dronninger). Disse sidste bisattes
gerne i Nærheden af Kongens P. i en P. af
mindre Størrelse. Man har fundet fl. saadanne;
stundom kan man kun paavise Pladsen,
saaledes til den mindre P., i hvilke den i den
anden P. begravede Konge Chefrem's
Dronning bisattes. P. er næsten alle helt massive,
idet Kammeret, naar et saadant findes inde i
P., kun indtager forholdsvis ringe Plads; de
Gange, der fører til Kammeret, er ligeledes
lave og snævre. Efter at Kongens Lig var
blevet bisat i P., tilstoppedes Tilgangen med Sten.
Undertiden var de Gange, der førte til
Gravkammeret, desuden forsynede med solide
Falddøre af haarde Sten, som sænkedes, efter at
Begravelsen havde fundet Sted. P. var enten
opførte af tilhugne Sten, der gerne havde en
betydelig Størrelse, ell. af soltørrrede Mursten,
dannede af Nil-Dynd. Uden om P. var der
gerne anlagt en fri jævn Plads, og til P.
sluttede der sig eet ell. fl. Kapeller, bestemte til
Gravceremonier ell. til Gudstjenester til Minde
om den afdøde. Disse Kapeller er i Reglen nu
helt forsvundne. I det højeste kan man
paavise, hvor de har ligget. Den ældste P. er uden
Tvivl den saakaldte »Trin-P.« ved Sakkara. Den
er henved 60 m høj. Siderne af denne P.
danner ikke hele Flader, men ser ud som
Trappetrin, der har en Højde fra 8 1/2 til 11 1/2 m. I
denne P. bisattes uden Tvivl Kong Zozir af det
tredje Dynasti. I denne P. findes nu fl. Rum,
men opr. var der vistnok kun eet, hvortil en
Gang førte ned. Næst i Alder er P. ved Medum;
den er nu 38 m høj. Siderne danner en Vinkel
af 74° med Grundfladen. Denne P. er vistnok
opført af Kong Snofru, sidste Konge af Dyn.
III ell. første Konge af Dyn. IV; men om han
er begravet i den, er tvivlsomt; han havde
efter Indskrifterne ogsaa en anden P. Efter
Alderen kommer dernæst den bekendteste af
alle P., den saakaldte »store P. ved Giseh«
(Fig. 1), der allerede undersøgtes og beskreves
af Herodot, og som siden er bleven besøgt af
utallige rejsende, ikke mindst i de senere Aar.
Herodot siger, at den opførtes af Kong Cheops,
hvad der stemmer godt med Indskrifterne. Et
tilsvarende hieroglyfisk Navn (som man læser
<i>Chufu</i>, <i>Chvfv</i> e. l.) er nemlig fundet malet paa
Sten inde i den. Denne P. stammer fra det
fjerde Dynasti. Den var opr. 146 1/2 m høj (nu
137 m, da Spidsen er brudt af). Sidefladen havde
en Højde af 186 m (nu 173 m). Grundfladens
Sider maalte opr. 233 m (nu 227 1/2 m).
Hældningsvinkelen mod Grundfladen er 52°. Naar
man fradrager Klippekernen og de indre Rum,
indeholdt denne P. opr. 2521000 m<sup>3</sup> (nu 2352000),
i alt omtr. 2300000 Kalkstensblokke, der alle er
hentede fra Stenbrud Ø. f. Nilen, og som
tilsammen har en Vægt af over 200 Mill. kg. I

<img>Fig. 1. Gennemsnit af den store Pyramide. <i>C</i> Kongens
Kammer (med Sarkofagen), <i>A</i> og <i>B</i> tomme Kamre, <i>D</i>
Konstruktionskamre, <i>a—h</i> Gange og Galerier.</img>
