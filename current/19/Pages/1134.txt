de forpligtede sig til at sørge for alle hans
Fornødenheder, mod at han overdrog dem
Indtægterne ved Salget at sine Arbejder og bistod
dem som Raadgiver i en Kunsthandel. Hun
formodes at have været Model til hans »Batseba«
og »Badende Pige«, til talrige Portrætstudier,
ligesom til hans holl. klædte »Venus« og til
Josef's Hustru i Billedet, hvor den gamle Jakob
velsigner sit yngste Barnebarn. En særpræget
Kvindetype med et beskedent Væsen og
Udtrykket af trofast Ømhed i sine brune Øjne
genfindes i mange af R.'s seneste Værker, bl. a. i
denne under Navnet »Jødebruden« berømte
Fremstilling af en Elskovsscene, et af de
Billeder, hvor R. gennem den lige saa dristige
som energiske Behandling, til hvilken ogsaa
Paletkniven er taget i Brug, har opnaaet den
mest vidunderlige Glød og Skønhed i Farven.

R. overlevede baade Hendrikje og Titus. Kun
R.'s og Hendrikje's 17-aarige Datter var hos
ham i hans sidste Dage. 8. Oktbr 1669 fik han en
tarvelig Begravelse; hans Død vakte ingen
Opmærksomhed.

Tallet paa hans nu kendte Malerier anslaas
til omtr. 650, men det er næppe endnu lykkedes
sikkert at udskille Elevkopier og Arbejder af
hans mange dygtige Efterlignere. Det samme
gælder de ham omtr. 2000 tilskrevne Tegninger,
mindre de omtr. 300 Raderinger. Med samme
sikre Mesterskab anvender han Radernaalen
saavel til at nedkrasse et Indfald ell. en
Iagttagelse, som til at udarbejde et Portræt ell. en
ypperlig bibelsk Komposition — f. Eks. det
berømte »Hundredgylden-Blad« — med den mest
glansfulde Virkning. Medens han i sine
Landskabsmalerier oftest — i Tilslutning til
Hercules Seghers — fremstiller et af
indbyrdes modstridende Elementer opbygget
Eventyrrige, giver hans raderede og tegnede
Landskab en aandfuld Karakteristik af Hollands
ejendommelige Natur. Han forstaar at gøre et
Par grove Streger levende og udtryksfulde.
Kendskabet til R.'s Tegninger, der behandler
en Uendelighed af forskelligartede Emner, er
nødvendig for at danne sig den rette Opfattelse
af hans Kunstnerstorhed. (<sp>Litt</sp>.: De ældste
Oplysninger om R.'s Liv og Værker er samlede
og meddelte af <sp>Hofstede de Groot</sp> i <sp>W.
v. Bode</sp>'s store 8 Bd's Værk om R.'s Malerier
[1897—1905]. Det største og solideste Værk om
Raderinger af R. og hans Elever er udgivet af
<sp>D. Rovinski</sp> [1890—94]. Fortrinlige
Gengivelser efter R.'s Tegninger i en Række af <sp>Fr.
Lipman</sp> og <sp>Hofstede de Groot</sp> udgivne
statelige Bd. Desuden findes et uhyre Antal
Bøger ell. Studier over R.'s Virksomhed,
saaledes af Hollænderne <sp>Vosmaer</sp> [1877],
<sp>Bredius</sp> og <sp>Hofstede de Groot</sp>, Tyskerne
<sp>v. Bode</sp>, <sp>Carl Neumann</sp> [1902] og <sp>W. v.
Valentiner</sp> [1905], Franskmanden <sp>Emile
Michel</sp> [1893], Englænderen <sp>Malcolm
Bell</sp> [1899], Italieneren <sp>Conrado Ricci</sp>
[1918]. I Sverige er R.'s Virksomhed behandlet
bl. a. af <sp>John Kruse</sp> [1907] og <sp>Richard
Bergh</sp> [1908], i Danmark bl. a. af
<sp>Bierfreund</sp> [1900], <sp>Karl Madsen</sp> [1911] og
<sp>G. Falck</sp>).
<i>Karl Madsen.</i>
</chapter>

<chapter name="Rembrandtpapir">
<b>Rembrandtpapir,</b> fot. Papir, der paa Grund
af rigeligt Indhold af Sølvkromat giver meget
kontrastrige Kopier.
<i>C. E. A.</i>
</chapter>

<chapter name="Rembrandttryk">
<b>Rembrandttryk,</b> se <sp>Mezzotintotryk</sp>.
</chapter>

<chapter name="Remburs">
<b>Remburs</b> [raŋ'burs]. I den internationale
Handelsomsætning vil der ofte ved Salg af et
Vareparti mod Vekselaccept fra Sælgerens
Side blive stillet Krav om, at Vekslen, i St f. at
udstedes direkte paa Køberen, skal kunne
udstedes paa et kendt Bankfirma, helst paa en af
de store Vekselpladser. Dels kan en saadan
Veksel lettere sælges, dels er hans personlige
Kendskab til Køberen maaske ikke
tilstrækkeligt. Køberen maa da aabne ham R. ɔ: sørge
for, at et Bankfirma accepterer Vekslen. For
saa vidt Køberen ikke selv staar i Forbindelse
med et Bankfirma paa den Plads, hvor
Sælgeren forlanger R., maa han henvende sig til
en Bank ell. Bankier paa det Sted, hvor han
selv bor, og denne anmoder da sin
Bankforbindelse paa den anden Plads om at acceptere
ell. betale mod Udlevering af
Afladedokumenterne, som derefter sendes til Køberens Bankier,
af hvem Køberen igen modtager dem, og til
hvem han betaler Købesummen. R. virker
saaledes som en Slags Assurance, der i høj Grad
bidrager til at lette Vareomsætningen fra Land
til Land. Den er oftest forbundet med en
Kreditgiven, men behøver ikke at være det, idet der
kan være truffet Aftale om, at Beløbet skal
betales straks ved Afladedokumenternes
Modtagelse.
<i>J. Th.</i>
</chapter>

<chapter name="Remedios">
<b>Remedios</b> [r<sub>ə</sub>'mæð.u∫], Forbryderkoloni paa
den brasilianske Ø Fernando Noronha i
Atlanterhavet.
<i>M. V.</i>
</chapter>

<chapter name="Remedium">
<b>Remedium</b> (lat.), Lægemiddel.
</chapter>

<chapter name="Remedium (i Møntvæsen)">
<b>Remedium,</b> i Møntvæsen (Tolerance) den
lovligt tilladte Afvigelse hos de enkelte Mønter
(over og under) den i Loven foreskrevne Vægt
og Finhed.
<i>(N. J. B.). Th. O.</i>
</chapter>

<chapter name="Remer, Paul">
<b>Remer</b> ['re.m<sub>ə</sub>r], <sp>Paul</sp>, tysk Forfatter, f. i
Godow, Mecklenburg, 16. Juni 1867, studerede
Teologi og Filologi, besøgte Sydamerika,
redigerede efter sin Hjemkomst »Die Woche« og
udgav »Die Dichtung«. Han skildrede sin Rejse
i »Unter fremder Sonne« (1896), havde to Aar
forinden udg. et Bd Prosadigte »Unteren
Regenbogen«, har senere blandt andet skrevet
de indtagende Digtsamlinger »Johanneskind«,
»Das Aehrenfeld« og »In goldener Fülle«,
Komedien »Frau Sonne«, Studier over Th. Storm
og D. v. Liliencron.
<i>C. B-s.</i>
</chapter>

<chapter name="Remigius">
<b>Remigius,</b> fr. kat. Biskop og Helgen, d. 13.
Jan. 533, var af anset Familie og blev 459
Biskop af Reims. Han omvendte og døbte Kong
Chlodovech 496, en Handling, der fik baade
kirkelig og politisk Bet., idet Frankerkongen
derved blev vunden for den ortodokse Kirke.
R. virkede kraftig for at udbrede den katolske
Tro baade bl. Hedninger og Kættere, og
Kongen var ham en god Støtte.
<i>A. Th. J.</i>
</chapter>

<chapter name="Remington">
<b>Remington</b> ['remiŋt<sub>ə</sub>n], nordamer.
Geværkonstruktør og Vaabenfabrikant (1816—89),
indtraadte i en ung Alder som Parthaver i
Faderens Firma »E. Remington & Sønners«
Vaabenfabrik og opnaaede Verdensberømmelse ved
Konstruktionen af R.-Geværet, opfandt ogsaa
og forbedrede en Skrivemaskine, der har
vundet stor Udbredelse.
<i>(E. P.). C. Q.</i>
</chapter>
