Sydpolarlandene; disse Pattedyr udmærker sig ved særlig
tykke og tætte Vinterpelse, og ogsaa flere af
disse Arter, som Ræve og Hermeliner, anlægger
renhvide Vinterdragter, der ligesom Isbjørnens
hvide Pels gør dem egnede til Ophold i de med
tyk Sne dækkede Lande.
<i>R. Hg.</i>
</chapter>

<chapter name="Polarekspeditioner">
<b>Polarekspeditioner,</b> se <sp>Nordpols</sp>- og
<sp>Sydpolsekspeditioner</sp>.
</chapter>

<chapter name="Polar-Eskimoer">
<b>Polar-Eskimoer,</b> Jordens nordligste Stamme,
udgør knap 250 Mennesker, som lever paa
Grønlands NV.-Kyst ved Smith-Sund. Deres
Vinterboliger er kuplede Jordhuse; paa Rejser
bruges Snehytter og om Sommeren Skindtelte.
Hvalros- og Sælfangst fra Isen kan drives
næsten Aaret rundt ved Hjælp af Hundeslæden.
De alm. eskimoiske Sommererhverv, Sælfangst
fra Kajak, Renjagt og Ørredfiskeri var gaaet
helt af Brug og blev først genindført i 1860'erne
ved Indvandring af Familier fra Baffin-Land.
Dragten er af Blaaræve- og Isbjørne-Skind. P.
blev først opdaget 1818 af John Ross. Siden
spillede de en stor Rolle som Hjælpere ved
Peary's Polarrejser. 1909 oprettedes en dansk
Missionsstation i deres Omraade, Aaret efter
fulgt af Handelsstationen Thule, og 1921 er P.
bragt under dansk Herredømme. (<sp>Litt</sp>.: <sp>Knud
Rasmussen</sp>, »Nye Mennesker« [Kbhvn 1905];
<sp>Samme</sp>, »Grønland langs Polhavet« [Kbhvn
1919]; <sp>H. P. Steensby</sp> i »Meddel. om Grønl.«,
Bd XXXIV [Kbhvn 1910]).
<i>K. B.-S.</i>
</chapter>

<chapter name="Polarfronten">
<b>Polarfronten.</b> Mg. nyere Tanker og Idéer,
særlig hævdede af skandinaviske Meteorologer
under Ledelse af Prof. <sp>V. Bjerknes</sp> i
Bergen, maa man søge en Hovedaarsag til de
meget uregelmæssige Vejrforhold, kendetegnede ved
de saakaldte Barometerminimer, over
Nordatlanterhavet og den nordvestlige Del af
Europa — og muligvis over tilsvarende
Breddegrader hele Jorden rundt — i den
Omstændighed, at Luftmasser, stammende fra ækvatoriale
Egne af Jorden netop under disse
Breddegrader mødes med Luftmasser fra de polare Egne
under saadanne Omstændigheder, at disse
forskellige Luftmasser væsentlig forholder sig som
Vædsker, der kun i ringe Grad blander sig med
hinanden og derfor holder sig adskilte ved en
forholdsvis skarp Grænse — i Virkeligheden
naturligvis et Grænse <sp>lag</sp> —, der mere eller
mindre tydeligt giver sig til Kende i de
meteorologiske Observationer. Rent skematisk kan
man tænke sig denne Grænseflade —
Diskontinuitetsflade — som en Omdrejningsflade omkr.
Jordens Akse, hældende stærkt N. over i
Overensstemmelse med, at man gerne tænker sig
den ækvatoriale Luft lettere end den polare,
saa den første skyder sig ind over den sidste;
denne Grænseflades Skæringslinie med
Jord-Forskydninger mod N. eller S., kommer hele
overfladen kaldes P. Idet nu de to
forskelligartede Luftmasser er underkastede betydelige
Skillefladen i en bølgende Bevægelse, saa P.
faar et Forløb som en Bølgelinie i St f. som
en Breddecirkel, hvor f. Eks. en Bølge eller
Udbugtning mod S. vil repræsentere en
»Kuldebølge« fordi den hidrører fra en
Fremtrængen af Polarluften forholdsvis langt mod S. —
og omvendt. Bjerknes tænker sig nu, at de
meteorologiske Dannelser, vi alm. betegner som
»Minimer« ell. »Cykloner«, opstaar ved denne
Bevægelse af Grænsefladen, idet de opfattes som
værende mere ell. mindre udviklede — eller
maaske allerede degenererende — Bølger i den.
I hosstaaende Skitse skal den brudte Linie
betegne P. og de dobbelte og enkelte Pile
Hovedbevægelsesretningerne for henh.
Ækvatorialluften og Polarluften, som de maa være ifølge
Jordens Rotation; Tegningen viser saa
umiddelbart, hvorledes den bølgende
Bevægelse af P. kan tænkes at give Anledning til
Fænomener, der har
meget stor Lighed
med Cyklonerne;
ganske særlig kan
fremhæves den
iøjnefaldende Skævhed
eller Assymetri om
Cyklonernes
Midtpunkt, saavel m. H.
t.
Temperaturforhold (Fordelingen af
Ækvatorial- og
Polarluft) som m. H.
t. Vindforhold (de
skarpe Spring i
Vindens Retning ved
Overgangen fra den
ene Side af P. til
den anden), Forhold,
som ofte genfindes
hos de virkelige
Cykloner paa vore
Breddegrader i
Modsætning til de tropiske Cykloner eller
Hvirvelstorme, der udviser en høj Grad af
Symmetri omkring Centrum i enhver Henseende.
Den Nedbørsfordeling, der kan afledes af dette
Skema, stemmer ogsaa ofte i store Træk med
Virkeligheden. — Imidlertid maa det erindres,
at den her skitserede »P.-Teori« kun maa
opfattes skematisk; for det første er Spørgsmaalet
om Cyklonernes »Mekanisme« jo langtfra
udtømt med de nævnte Forestillinger; navnlig
savnes der endnu tilstrækkeligt Regnskab for,

<img>Polarfronten.</img>
