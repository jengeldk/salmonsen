I <sp>Radiotelegrafien</sp> og -<sp>telefonien</sp>
bevæger de elektromagnetiske Bølger sig fra
Sender til Modtager uden anden Styring end
den, der skyldes Jordens Overflade. Det er en
<sp>traadløs</sp> Telegrafi og Telefoni. Men de
radiotekniske Metoder og Hjælpemidler kan
ogsaa benyttes paa den Maade, at de
elektromagnetiske Bølger sendes ud langs med og styres
af Ledningstraade, hvorved man opnaar
<sp>Højfrekvenstelegrafi</sp> og -<sp>telefoni</sp>. Man
kan paa denne Maade etablere et betydeligt
Antal Telegraf- og Telefonstrømløb over een og
samme Ledning, altsaa opnaa <sp>multipleks
Telegrafi</sp> og <sp>Telefoni</sp> ved Hjælp af
højfrekvente Bølger.

I Overensstemmelse med det foregaaende
deles den nærmere Omtale af Radioteknikken
efter flg. Hovedafsnit:

<sp>Svingningernes Egenskaber</sp>.

<sp>Egensvingninger i en enkelt
Kreds</sp>. Egensvingningeir kan kun opstaa i et
elektrisk Strømløb, der indeholder <sp>baade</sp>
Selvinduktion og Kapacitet, i en <sp>elektrisk
Svingningskreds</sp>, se Fig. 1. Udladningen
indledes ved en Gnistdannelse i <i>G</i>.
Kondensatoren har til at begynde med Ladningen
<i>Q<sub>0</sub> = C V<sub>0</sub></i>, hvor <i>V<sub>0</sub></i> er Kondensatorens
Spænding. Udladningens Forløb bliver ganske forsk.,
efter som <i>R<sup>2</sup></i> ≧ 4 L/C ell. <i>R<sup>2</sup></i> < 4 L/C.

For <i>R<sup>2</sup></i> ≧ 4 L/C aftager Ladningen uden
Svingninger jævnt mod Nul: Udladningen foregaar
da <sp>aperiodisk</sp>, som vist i Fig. 2, hvor <i>q</i>
betegner Kondensatorens Ladning og <i>i</i>
Strømmen i Kredsen.

For <i>R<sup>2</sup></i> ≤ 4 L/C foregaar Udladningen
<sp>periodisk</sp>, idet Ladningen <i>q</i> og Strømmen <i>i</i> er
bestemt ved
<i>q</i> = <i>h/v</i> <i>Q<sub>0</sub>e<sup>—xt</sup> cos</i> (<i>vt</i>—φ) og <i>i</i> = — <i>h<sup>2</sup>/4 Q<sub>0</sub>e—xt sin vt</i>,
hvor <sp>Dæmpningseksponent</sp> en <i>x</i> =
R/2L, og <i>h</i> = 2πn = 1/√LC, samt <i>v</i> = 2πn<sup>1</sup> =
√<i>h<sup>2</sup>—x<sup>2</sup></i> og <i>tg</i>φ = <i>x/v</i>. Her er <i>n</i> den
<sp>naturlige Frekvens</sp> (<sp>Egenfrekvensen</sp>) og
<i>h</i> den <sp>naturlige Vinkelfrekvens</sp> af
den modstandsfri Kreds, <i>n</i><sup>1</sup> og <i>v</i> den tilsvarende
<sp>Frekvens</sp> og <sp>Vinkelfrekvens</sp> af den
virkelige Kreds med Modstand. Et Eksempel paa
Svingningernes Forløb er vist i Fig. 3.

For svagt dæmpede Kredse, d. v. s. Kredse,
for hvilke det gælder, at <i>R<sup>2</sup></i> << 4 L/C ell. <i>x</i> << <i>h</i>,
har man med stor Tilnærmelse, at <i>v</i> = <i>h</i>. De
for Svingningerne karakteristiske Parametre
har da følgende Værdier.

Kredsens <sp>naturlige Frekvens</sp> = <i>n</i>
= <i>n<sup>1</sup></i> = 1/2π √<i>LC</i>.


Kredsens <sp>naturlige Periode</sp> =
Varigheden af en hel Svingning (se Fig. 3) = τ =
1/<i>n</i> = 2 π √<i>LC</i>.
n

<sp>Bølgelængden</sp> = den af de
elektromagnetiske Bølger i Løbet af 1 Periode
gennemløbne Vej = λ = τ · 3 X 10<sup>8</sup> m = 1/<i>n</i> · 3 X 10<sup>8</sup>
m = 6π X 10<sup>8</sup> √<i>LC</i> m.

<sp>Det logaritmiske Dekrement</sp> =
den naturlige Logaritme af Forholdet <i>a1/a2</i>
mellem to Strøm- ell. Ladningsværdier, der
følger efter hinanden med en Periodes
Mellemrum (se Fig. 3) = δ = xτ = π R √C/L.

Kredsens Selektivitet — <i>S</i> = 2π/δ = 2/R √L/C.

Som Regel karakteriseres en Svingning ved
dens Biølgelængde λ ell. dens Frekvens <i>n</i> og
ved dens Dekrement δ ell. Selektivitet <i>S</i>.

Længden af de i Radioteknikken benyttede
Bølger ligger t T. mellem λ = 10 m og λ
= 30000 m.

M. H. t. Dekrementets og Selektivitetens
Indflydelse paa Svingningernes Forløb henvises til
Fig. 4.

Samlingen af de af en enkelt Udladning
udløste Svingninger kaldes ofte et
<sp>Svingningstog</sp>.

<sp>Egen svingninger i koblede
Kredse</sp>.

Ved koblede, elektriske Svingningskredse
forstaar man Kredse, der ad elektromagnetisk
Vej er sat i en saadan indbyrdes Afhængighed,
at Svingninger i en af Kredsene fremkalder
Svingninger i den ell. de andre. I det flg.
betragtes kun 2 koblede Kredse.

Den Kreds, der for Udladningen indeholder
den elektromagnetiske Energi, kaldes den
<sp>primære</sp>, den anden den <sp>sekundære</sp>.

Koblingen kan være <sp>indirekte</sp>, hvis de to
Kredse ikke har nogen Del af Kredsløbet fælles,
saaledes som i Fig. 5, I og II, ell. <sp>direkte</sp>,
hvis dette derimod er Tilfældet, som i Fig. 5,
III—V. Den indirekte Kobling kan være
<sp>magnetisk</sp> ell. <sp>induktiv</sp>, som I, ell.
<sp>elektrisk</sp>, som II. Den direkte Kobling kan
være (III) <sp>Selvinduktions</sp>-, (IV)
<sp>Modstands</sp>- ell. (V) <sp>Kapacitetskobling</sp>.
IV betegnes hyppigt som <sp>galvanisk</sp> og V
som <sp>elektrisk</sp> Kobling. Ofte benyttes
Kombinationer af disse forsk. Koblingsarter.

Som et Maal for Koblingens <sp>Fasthed</sp>
benyttes <sp>Koblingskoefficienten</sp>, der
for den magnetiske Kobling i Fig. 5 I har
Værdien <i>k</i> = M/√L<sub>1</sub>L<sub>2</sub>. Koblingskoefficienten angives
ofte i %, idet man for <i>k</i> = 0,11 siger, at
Koblingen er 11 %. Jo mindre <i>k</i> er, desto
<sp>løsere</sp> er Kohlingen.

For to koblede Kredse med de naturlige
Frekvenser <i>n<sub>1</sub></i> og <i>n<sub>2</sub></i> for Kredsene før Koblingen
gælder i Alm., at en Udladning i den ene Kreds
fremkalder to Svingninger med forsk. Frekvens,
