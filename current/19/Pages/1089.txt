Samleværk over alle fra Oldtiden bevarede Statuer
og Rester af saadanne: <i>Repertoire de la
Statuaire grecque et romaine</i> (1897—98) og et lgn.
over gr. Vaser: <i>Repertoire de Vases grecs et
étrusques</i>. I <i>Revue Archéologique</i>, hvis
Hovedredaktør han blev 1902, gav han fra 1883—96
en samlet Udsigt over Oldtidsfund i
Østerlandene: <i>Chronique d'Orient</i> (ny samlet Udg. i 2
Bd 1891 og 1896). 1896 blev R. Medlem af
<i>Institut de France</i>, i hvis Skrifter man finder
mange Afh. og Meddelelser fra ham.
<i>V. S.</i>
</chapter>

<chapter name="Reinach, Théodore">
<b>Reinach</b> [ræ'nak], <sp>Théodore</sp>, fr.
Historiker, Oldgransker og Numismatiker, foreg.'s
Broder, f. 3. Juli 1860 i St-Germain-en-Laye,
studerede Jura og blev Advokat i Paris, men
helligede sig smart udelukkende til Studiet af
Oldtiden, særlig af Lilleasiens gamle Historie
og Oldtidslevninger, ligesom af Jødernes
Historie i den gr.-rom. Tid m. m. R. er bl. a.
Forf. til to Skr, der begge prisbelønnedes af
det franske Institut, nemlig: <i>Trois Royaumes
de l'Asie Mineure, Cappadoce, Bithynie, Pont</i>
(1888), og <i>Mithridate Eupator, roi de Pont</i>
(1890), skrev desuden <i>Histoire des Israelites
depuis l'époque de leur dispersion jusqu'à nos
jours</i> (1885), <i>Les monnaies juives</i> (1888), <i>De
Archia poeta</i> (1890). Med Hamdi-Bey udgav
han <i>La nécropole royale de Sidon</i> (1892).
Siden 1888 er han Hovedredaktør af <i>Revue des
Études grecques</i>.
<i>V. S.</i>
</chapter>

<chapter name="Reinaud, Joseph Toussaint">
<b>Reinaud</b> [ræ'no], <sp>Joseph Toussaint</sp>,
fr. Orientalist (1795—1867). Opr. Teolog førtes
R. hurtig over til Studiet af de orientalske
Sprog og indtog snart en fremragende Plads,
saa at han ved Silvestre de Sacy's Død
overtog dennes Post som Lærer i Arabisk ved
<i>École des langues orientales</i>. R. var en meget
frugtbar og meget gedigen Videnskabsmand,
hvis Arbejder væsentlig behandler den arabiske
Historie og Geografi; bl. herhen hørende
Værker maa nævnes: <i>Extraits des historiens arabes
relatifs aux guerres des croisades</i> (1829);
<i>Fragments arabes et persans inédits relatifs à l'Inde</i>
(1845); <i>Relation des voyages dans l'Inde</i> (1845),
samt en Udgave af Abulfeda's Geografi (1846).
<i>J. Ø.</i>
</chapter>

<chapter name="Reinblom">
<b>Reinblom</b> [ræ^in-] er et norsk Folkenavn, der
benyttes om to forsk. Fjeldplanter, nemlig
<i>Ranunculus glacialis</i> (se <sp>Ranunculus</sp>) og
<i>Dryas octopetala</i> (se <sp>Dryas</sp>).
<i>A. M.</i>
</chapter>

<chapter name="Reindel, Albert Christoph">
<b>Reindel</b> ['ra^ind<sub>ə</sub>l], <sp>Albert Christoph</sp>,
tysk Kobberstikker, f. i Nürnberg 1784, d. smst.
1853, var Elev af Heinrich Guttenberg og blev
ogsaa uddannet i Paris. Han har udført en
Række Stik efter ældre Kunstnere og blev 1811
Direktør for Kunstakademiet i sin Fødeby.
<i>L. S.</i>
</chapter>

<chapter name="Reine">
<b>Reine</b> ['ræ^in<sub>ə</sub>], Fiskevær og
Dampskibsanløbssted med et Kapel af s. N. paa Moskenesøy i
Lofoten. Her er Poststation, Kapel, Sygehus,
Telegraf-, og Telefonstation, et Hotel og et
Elektricitetsværk samt et Fyr. Bl. a. kendt p. Gr. a.
Omegnens maleriske og storslagne
Fjeldformationer: Talrige spidse Tinder, mærkelige Botner
og næsten lodrette Fjeldsider udmærker denne
Egn.
<i>(P. N.). M. H.</i>
</chapter>

<chapter name="Reinecke, Carl Heinrich Carsten">
<b>Reinecke</b> [ra^in<sub>ə</sub>k<sub>ə</sub>], <sp>Carl Heinrich
Carsten</sp>, tysk Komponist (1824—1910), Elev
af sin Fader, <sp>Johan Peter R.</sp>, en kendt
Musikpædagog, optraadte allerede 1843 som
Klavervirtuos i Danmark og Sverige; 1846
udnævntes han, der var født i Altona, til
Hofpianist hos Christian VIII og forblev i Kbhvn
til Krigsaaret 1848. Efter nogle Aars Vandreliv
blev R. 1860 ansat som Dirigent af
»Gewandhaus-Koncerterne« i Leipzig og samtidig som
Lærer — senere Direktør — ved
Konservatoriet dersteds. Gewandhaus-Koncerterne ledede
R. i 35 Aar med stor Flid og Omhu og
mønsterværdigt, hvad den klassiske og ældre
romantiske Musik angik. Derimod stod han
uforstaaende over for moderne Strømninger, selv
over for Brahms — og halvvejs mod sin Villie
maatte han vige Pladsen for en Repræsentant
for Moderniteten: <sp>A. Nikisch</sp> (1895). Som
Klaverspiller deltog R., saa længe Alderen
tillod det, livlig i Leipzig's Koncertliv og var
navnlig en højt anset Mozart-Spiller. R.'s
Kompositioner — klare og elegante — i den
Schumann-Mendelssohn'ske Stil og gennemgaaende
af et elskværdigt og lyst Indhold — er meget
talrige, og endnu i sit 78. Aar kunde han
udgive en Klaverkoncert (op. 254!). De omfatter
alle Genrer: Operaer, Ouverturer, Symfonier,
Oratorier og Messer, Klaverkoncerter,
Kammermusik, en Mængde Klaverværker og
Sangkompositioner, deriblandt Kantater (som
»Hakon Jarl«) og de meget opførte
Eventyrdigtninge for Damekor (»Schneewittchen« etc.).
Vid Udbredelse fandt ogsaa R.'s »Kinderlieder«
og Cyklusen for Klaver og Solostemmer: »Von
der Wiege bis zum Grabe«. Endelig har R. udg.
en Brochure om Beethoven's Klaversonater (6.
Oplag) samt andre Musikskrifter (Erindringer,
»Meisler der Tonkunst«, »Aus dem Reich der
Tone« etc.). (Biografier af <sp>Wasielewski</sp>
og<sp> E. Segnitz</sp>).
<i>W. B.</i>
</chapter>

<chapter name="Reineckia">
<b>Reineckia</b> Kunth (<i>Sanseviélla</i> Rchb.), Slægt
af Konvalfamilien med en enkelt Art <i>R. carnea</i>
Kunth (Japan og Kina), en fleraarig Urt med
krybende Rodstok, liniedannede og næsten
toradede Blade og lyserøde Blomster i Aks paa
et kort Skaft; Blosterbladene er tilbagebøjede.
Kugleformede Bær. Den dyrkes i Koldhuse.
<i>A. M.</i>

R. formeres ved Deling. Den overvintres ved
6—10°, vandes om Sommeren rigelig, om
Vinteren mere sparsomt og kan i
Sommermaanederne anbringes paa en lun Plads paa Friland.
En brogetbladet Varietet, <i>R. carnea foliis
variegatis</i>, er den alm. dyrkede som Potteplante
ell. til Indfatning i Koldhuse.
<i>P. F.</i>
</chapter>

<chapter name="Reine Claude">
<b>Reine Claude</b> [dansk ræn<sub>ə</sub>'klo.ð<sub>ə</sub>, fransk
'ræ.n-'klo.d], se <sp>Blommetræ</sp>.
</chapter>

<chapter name="Reineke Fuchs">
<b>Reineke Fuchs</b> ['ra^in<sub>ə</sub>k<sub>ə</sub>-'foks], <sp>R. Foss</sp>,
se <sp>Dyresagn</sp> og <sp>Rævebogen</sp>.
</chapter>

<chapter name="Reinerz">
<b>Reinerz</b> ['ra^in<sub>ə</sub>rts' Badested i det preuss.
Regeringsdistrikt Breslau nær den bøhmiske
Grænse, 560 m o. H. Der findes flere
kulsyreholdige Kilder af forsk. Temp.; nogle af dem
indeholder tillige Jern. Badet søges for
Katarrer af Luftvejene, Nyre- og Blærelidelser,
Blodfattigdom, Skrofulose og som styrkende
Sommeropholdssted. Det er Jernbanestation.
<i>E. F.</i>
</chapter>

<chapter name="Reinette">
<b>Reinette</b> [ræ'næt] (fr.), anvendt i England
og Tyskland i samme Form, selv i oversatte
Sortsnavne. I Sverige og i Danmark anvendes
