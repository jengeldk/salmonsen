forsk. Art, α-, β- og γ-Straaler, hvis Bet. for
R, er meget forsk. α-Straalerne faas kun af
det nøgne Radiumpræparat, da selv det
tyndeste Metal, Glas ell. Papir tilbageholder dem;
de spiller derfor kun en ret ringe Rolle i R.,
anvendes dog i den sidste Tid over for visse
Ekzemer (se under <sp>Thorium</sp>). α-Straalerne
udgør c. 90 % af Radiumstraalerne,
β-Straalerne de næste 9 %, saaledes at man ved
Bortfiltrering af disse kun faar 1 % — nemlig
γ-Straalerne — tilbage. β-Straalerne resorberes
af c. 1/2 mm Bly, der tillige optager de blødeste
γ-Straaler. Disses Resorption i Bly aftager med
Straalernes Haardhed (Kortbølgethed),
saaledes at de haardeste Radiumstraaler praktisk
talt er ufiltrerbare, idet de trænger igennem
indtil 20 cm Bly. De Straaler, der navnlig finder
deres Anvendelse i R., er
γ-Straalerne og de
haardeste β-Straaler, idet
disse erfaringsmæssigt
har den bedste Virkning,
særlig grundet paa de
andre (blødere)
Straalers lidet dybtgaaende
Virkning — men tillige
fordi γ-Straalerne i en
udpræget Grad besidder
den omtalte »elektive«
Virkning. Ved selve den
omtalte Metaltube udøves
en <sp>Filtrering</sp>, d. v.
s. Resorption (d. e.
Tilbageholdelse) af en Del
af Straalerne, men
ønsker man yderligere
»Filtrering«, kan man enten omgive
Tuben med et »Filter« i Form af en
anden Metaltube eller indskyde en Metalplade
mellem Tuben og det Sted, der ønskes
behandlet. Som alm. anvendt Filtermetal anvendes
Platin ell. Bly, der har omtr. samme
Filtreringsevne, idet denne er proportional med
Metallets Atomtal. Denne Filtrering er den
saakaldte »primære« Filtrering, idet den standser
en Del af selve de primære Radiumstraaler.
Men herved dannes der i Filtermetallet
»sekundære« Straaler, der er betydeligt blødere
end de primære, og for at undgaa disse
sekundære Straalers overfladeirriterende
Virkning, omgiver man sit Præparat med et Stof,
der tilbageholder disse, uden selv at danne ny
sekundære Straaler og uden at resorbere flere
af de primære. Hertil
anvendes som Regel
Gummipapir, Karton,
Vat, Gaze ell.
Aluminium. Et til Brug færdigt
Radiumpræparat bestaar
saaledes af
Radiumtuben ell. Tuberne,
omgivet af ell. fikseret paa
det primære Filter, der
er indsvøbt i det
sekundære Filter. —
Præparatets Styrke bestemmer
man i hvert enkelt
Tilfælde, ligeledes Filtrets
Tykkelse og den Tid,
Præparatet skal være
appliceret, d. e. fæstnet
til Behandlingsstedet.
Man har som Regel et
Bestik af Præparater,
dels af Tuber, dels
Plader af de mest anvendte
Styrker, saaledes at man ved Kombination af
disse kan opnaa alle ønskelige Doser.

<sp>Pladepræparaterne</sp> bestaar af en
ganske flad Metalæske, 1—2 cm<sup>2</sup>, uden Laag
(se Fig.), hvori der er støbt en Harpiks, som
er tilsat et ligeligt fordelt Radiumsalt. Disse
Præparater udsender lidt α-Straaling fra
deres utildækkede Side. i øvrigt ufiltrerede β-
og γ-Straaler. De er som Regel svagere end
Tubepræparaterne og anvendes til Hudlidelser,
navnlig til Angiomer (Modermærker,
Blodsvulster), hvor man ønsker en meget langsom
Virkning uden den »Reaktion«, der følger efter
de stærkere Behandlinger. Ved disse
Behandlinger tilstræbes en langsom Obliterering
(Tillukning) af de sygeligt udvidede Blodkar i
Svulster, som herved afbleges og svinder ind.
Resultaterne heraf er som Regel gode og giver

<img>Fig. 2 a. Kræftknude med Saardannelse før Behandlingen — Fig. 2 b. Samme
Patient 6 Uger efter Behandlingen.</img>

<img>Fig. 3 a. Kræftsaar før Behandlingen. — Fig. 3 b. Kræftsaar efter Behandlingen.</img>
