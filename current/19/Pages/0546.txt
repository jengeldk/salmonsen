Til de største Tryk paa indtil Millioner af kg
anvendes hydrauliske P. (s. d.).

Til Udpresning af Rapsfrø — Olieslagning —
benyttedes tidligere <sp>Kilepresser</sp>; nu er de
næsten fortrængte af de hydrauliske P. De
bestaar af en Kasse <i>aa</i> (Fig. 3), Pressepladerne
<i>cc</i>, mellem hvilke de fyldte Pressesække <i>b</i> er,
de stærke Jernplader <i>dd</i>, Ribberne <i>ee</i> og
Kilerne <i>f</i> og <i>g</i>. Slaas der paa Kilen <i>f</i>, trykkes alle
Delene i Kassen sammen, og <i>b</i> udpresses. Olien
løber gennem Hullerne i Pladen <i>d</i> og
opsamles. Slaas paa Kilen <i>g</i>, løsnes alle Dele og kan
tages ud. Skal Virkningen forøges ved Varme,
gøres Pressepladerne hule og
gennemstrømmes af Damp. <sp>Valsepresserne</sp> bestaar af
to horisontalt ell. skraat parallelt lejrede
Valser, som fødes fra oven, de virker kontinuerlig
og anvendes fortrinsvis i Sukker-, Kautsjuk- og
Linoleumfabrikationen. Valsepresser med
horisontal Fødning, saakaldte Laminoirer, spillede
tidligere en stor Rolle i Krudtfabrikationen,
ogsaa dem har de
hydrauliske P. fortrængt;
deres Valser laa over
hinanden

Fig. 4 viser en
<sp>Friktions-Spindelpresse</sp>, hvis lodrette
Skruespindel skrues
nedad, naar den ene af de to
lodrette roterende Skiver
ved Hjælp af
Udrykkerstangen tilhøjre bringes
til Anlæg mod Spindelens
vandrette Friktionsskive.
Bevæger f. Eks. den højre
lodrette Skive Pressens
Stempel nedad, benyttes
den venstre do. til at
løfte Stemplet efter endt
Arbejde. Stemplet
bevæges nedad med stadig
større og større
Hastighed, da
Berøringspunktet mellem den vandrette
og lodrette Skive flyttes
ud paa sidstnævntes
større Radius. Omvendt ved
Stemplets Opgang.
Stemplet kan automatisk
foretage sin op- og nedadgaaende Bevægelse
ved at en paa dette fastspændt Stang
bringes til Anlæg mod de to paa
Udrykkerstangen viste indstillelige Stop. Ved Hjælp af disse
kan man tillige regulere Slagets Længde. P.
sættes i Gang og standses ved Remflytteren vist
til venstre.

Fig. 5 viser en <sp>Excenterpresse</sp>, hvor
Bevægelsen fra det svære Svinghjul overføres
til Stemplet ved Hjælp af en Excentrik paa
Svinghjulets Aksel. Materialet, der her
bearbejdes, er et Metalbaand — vist paa Gulvet
foran Pressen før og efter Udstanzningen —
oprullet paa Tromler, som vist paa hver Side

<img>Fig. 3.</img>

<img>Fig. 4.</img>

<img>Fig. 5.</img>
