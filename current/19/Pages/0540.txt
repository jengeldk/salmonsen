Nürnberg Direktør for Akademiet 1704. Han har
udført en Mængde Loftsmalerier, Alterbilleder og
hist. Billeder. Mus. i Sthlm ejer et
Blomsterbillede af ham. Mest Bet. har P. utvivlsomt
haft som en samvittighedsfuld Lærer for
talrige Elever; til Undervisningen udgav han flere
Bøger, hvoraf hans »Tegnebog« nød stort Ry
i de Tider.

3) <sp>Johann Justus</sp> (<sp>Justin</sp>) <sp>P.</sp>, tysk
Maler og Kobberstikker (1698—1771), foreg.'s Søn,
blev efter Faderen Direktør for
Nürnberg-Akademiet 1742. Af hans Malerier nævnes Kristi
Himmelfart (Heil. Geistspital, Nürnberg). Af
hans talrige Kobberstik nævnes: Romerske
Statuer (efter Bouchardon), Ornamenti
d'Architettura, Stik efter Rubens' og v. Dyck's Malerier
i Jesuitterkirken i Antwerpen, enkelte
Sortekunstblade (Magdalena, Venus) o. m. fl. P.'s
Hustru, <sp>Susanna Maria</sp>, f. <sp>Dorsch</sp>
(1701—65), nød Ry som en fremragende
Gemmeskærer.

4) <sp>Georg Martin P.</sp>, tysk Kobberstikker,
foreg.'s Broder (1700—54). Af de 61 Blade, der
anføres af ham, skal særlig fremhæves en Rk.
Portrætter (Philipp von Stosch og en Samling
af Nürnberg Patriciere m. fl.). Kobberstik efter
antikke og moderne Statuer (Michelangelo) o.
m. a.

5) <sp>Valentin Daniel P.</sp>, tysk
Kobberstikker, foreg.''s Broder (1717—65), var til Dels
uddannet af Broderen Johann Martin P. under
et 2-aarigt Ophold i Kbhvn. Af hans Stik — i
Scrtekunstmanér — nævnes en Række
Portrætter samt Blade efter Værker af Correggio (La
Zingarella), efter Tizian, Rembrandt, Tiepolo,
Caracci o. fl.
<i>(A. R.). L. S.</i>

6) <sp>Johann Martin P.</sp>, Kobberstikker,
foreg.'s Broder, f. i Nürnberg 14. Marts 1715,
d. i Kbhvn 17. Novbr 1794, lærte at tegne af
sin Fader; sin Udvikling som Gravør fik han
i Paris under L. Cars; men ogsaa andre
fremragende fr. Kunstnere stod han nær, saaledes.
Massé og Rigaud; efter dennes Portræt af
Kardinal Bouillon har han gjort et dygtigt Stik.
Den daværende danske Gesandt ved det fr. Hof,
J. H. E. Bernstorff, der havde set nogle af hans
Arbejder, gav Anledning til, at han 1744 blev
kaldet til Danmark, hvor han tilbragte Resten
af sine Dage, fra 1750 til sin Død som Prof.
ved Kunstakademiet. I sit ny Hjem vandt han
hurtig en Anseelse, der forplantede sig til
Europas andre Lande, og som han i fuldt Maal
fortjente; han var virkelig en særdeles dygtig
Kunstner, der vel m. H. t. Udførelsens
Elegance og det; færdige Arbejdes Glans stod
tilbage for Clemens, men som i sine bedste
Arbejder viser en lige saa ren og sikker Streg
som denne, hvem han endog ikke sjældent
overgaar i sund Opfattelse af Forbilledet og
kraftig Virkning. Som Hovedværker af P. kan
nævnes hans »Gangen til Golgatha« efter Paolo
Veronese. »Ninus og Semiramis« efter Guido Reni
samt det store Stik efter Saly's Rytterstatue
af Frederik V; adskillige af hans Portrætter er
ypperlige, saaledes Frederik V og Dronning
Louise efter Pilo og fremfor alle Wiedewelt's
efter P. Als. En Suite Portrætter af de
oldenborgske Konger til Schlegel's Danmarks
Historie fandt stor Udbredelse i Særtryk; Bladene er
af meget forsk. Værdi.

7) <sp>Johan Georg P.</sp>, dansk Kobberstikker,
foreg.'s Søn, f. i Kbhvn 7. Juli 1757, d. i Lyngby
21. Apr. 1831. Han vandt 1780 med Stikket
»Kristus og den samaritanske Kvinde«
Kunstakademiets store Guldmedaille og rejste
derefter med Stipendium til Paris, hvor han blev
Elev af Wille. 1787 blev han Medlem af
Akademiet i Paris ved et Stik efter Vien »Dædalus
og Ikarus«. Paa samme Blad optog Akademiet
i Kbhvn ham det flg. Aar. Bl. hans Portrætstik
er vel Henrik Stampe's efter Juel det
værdifuldeste; for øvrigt naar han kunstnerisk set
langtfra op paa Højde med sin Fader. Faa
Maaneder før sin Død havde P., der ellers var
en ret velhavende Mand og Ejer af en
Landejendom ved Lyngby, lidt et betydeligt Tab,
i ved at denne brændte.
<i>(S. M.). L. S.</i>
</chapter>

<chapter name="Preisler, Joachim Daniel">
<b>Preisler,</b> <sp>Joachim Daniel</sp>, dansk
Skuespiller og Forf., f. 16. Novbr 1755 i Kbhvn, d.
smst. 2. Apr. 1809. P. tilhørte som Søn af J. M.
P. Byens bedste Selskab og havde, efter at
være blevet Student, vundet A. P. Bernstorff's
Bevaagenhed, men en Forelskelse i den nedenn.
Skuespillerinde, der snart blev hans Hustru, fik
ham til at forlade sin Embedskarrière i
Kancelliet for 26. Jan. 1779 at debutere paa det kgl.
Teater som Leander i »Det unge Menneske paa
Prøve«. Det turde være tvivlsomt, om P. var
et betydeligt Talent, han havde i hvert Fald
ikke Evnen til at træde ud af sin egen
Individualitet, men i Kraft af sine ualmindelig
indtagende Skuespilleregenskaber, sit elegante
Ydre og elskværdige Væsen, sine Kundskaber
og sine musikalske Evner, blev han en meget
benyttet Fremstiller af Anstands- og
Karakterroller, som f. Eks. Kaptajn v. Aberwitz i »De
Vonner og Vanner«, Loke i »Balders Død« og
Titelfiguren i »Tartuffe«. Sammen med to
andre af Tidens mest yndede Skuespillere, Rosing
og Saabye, sendte Direktionen 1788 P. til
Udlandet, og Resultatet af denne første officielle
Studierejse, der udgik fra det kgl. Teater, blev
Offentliggørelsen af P.'s underholdende, men
løst affattede Dagbog i to Bd: »Journal over en
Rejse gennem Frankrig og Tyskland« (1789).
Han var et lidenskabeligt, men karaktersvagt
Menneske, hvis uordentlige Privatliv svækkede
hans Arbejdsevne. 16. Apr. 1792, da han skulde
spille Careless i »Bagtalelsens Skole«, var han
flygtet fra Hovedstaden med en ubetydelig
Skuespillerinde, Jomfru Fredelund, der kort
efter forgæves bad Direktionen om Tilgivelse. P.
optraadte nu nogle Aar paa mindre Scener i
Tyskland, hvor han atter giftede sig; 1800 vendte
han tilbage og man gav ham af Medlidenhed
Ansættelse som Sufflør. Men end ikke denne
beskedne Stilling evnede han at udfylde, og efter
en kortvarig Periode som Skuespiller i Odense
døde han, dybt forfalden, i stor Fattigdom. 1802
havde han i Helsingør udg. sin ufuldendte
Selvbiografi: »Ferdinand Braun, der Gothe«. —
— Hans Hustru, <sp>Marie Cathrine P.</sp>, f.
<sp>Devegge</sp>, dansk Skuespillerinde, f. 19. Decbr
1761 i Kbhvn, d. smst. 28. Maj 1797. Hun
udgik fra smaa Kaar og uddannedes paa
Syngeskolen ved det kgl. Teater, hvor hun
