<chapter name="Pyrosmalit">
<b>Pyrosmalit,</b> se <sp>Friedelit</sp>.
</chapter>

<chapter name="Pyrosoma">
<b>Pyrosoma,</b> se <sp>Ildpølser</sp>.
</chapter>

<chapter name="Pyfostibit">
<b>Pyfostibit,</b> d. s. s. <sp>Antimonblende</sp>.
</chapter>

<chapter name="Pyrostilpnit">
<b>Pyrostilpnit,</b> et sjældent Mineral fra
Andrersberg i Harzen o. a. St., bestaar af
Svovlantimonsølv (Ag<sub>3</sub>SbS<sub>3</sub>) ligesom mørk Rødgylden
og ligner sidstnævnte Mineral i Farve og Glans,
men adskiller sig ved at have monoklin
Krystalform.
<i>(N. V. U.). O. B. B.</i>
</chapter>

<chapter name="Pyrosulfater">
<b>Pyrosulfater,</b> se <sp>Sulfater</sp>.
</chapter>

<chapter name="Pyrosulfiter">
<b>Pyrosulfiter,</b> se <sp>Svovldioxyd</sp>.
</chapter>

<chapter name="Pyrosvovlsyre">
<b>Pyrosvovlsyre,</b> se <sp>Svovlsyre</sp>.
</chapter>

<chapter name="Pyrosvovlsyrling">
<b>Pyrosvovlsyrling,</b> se <sp>Svovldioxyd</sp>.
</chapter>

<chapter name="Pyroteknik">
<b>Pyroteknik</b> (gr.), egl. Ildkunst, i alm., nu
næppe mere benyttet, Forstand anvendt
Varmelære, omfattende saaledes Smeltning,
Glødning o. s. v. i snævrere Forstand Læren om
og Tilberedelsen af Krudt og Fyrværkeri; en
Pyrotekniker er en Fyrværker.
<i>Carl J.</i>
</chapter>

<chapter name="Pyrotin">
<b>Pyrotin,</b> et Tjærefarvestof (Azofarvestof),
C<sub>20</sub>H<sub>12</sub>N<sub>2</sub>O<sub>7</sub>S<sub>2</sub>Na<sub>2</sub>, danner et brunrødt Pulver,
som opløses i Vand, med gulrød Farve og
farver Uld rødt i surt Bad.
<i>(O. C.). R. K.</i>
</chapter>

<chapter name="Pyroxen">
<b>Pyroxen,</b> se <sp>Pyroxengruppen</sp>.
</chapter>

<chapter name="Pyroxengruppen">
<b>Pyroxengruppen</b> indbefatter en lang Rk.
af vigtige Mineraler, som alle er Silikater og
har en ret betydelig Haardhed (5 à 6) og en
Vægtfylde af 3—3 1/2. Gruppens enkelte Led
falder inden for forsk. Krystalsystemer — det
rombiske, det monokline og det trikline —,
men har dog adskillige Vinkelforhold fælles;
saaledes har de alle et Grundprisme paa c.
87°, parallelt med hvilket der er en mere ell.
mindre fremtrædende Spaltelighed. I kemisk
Henseende opfattes P.'s Mineraler efter
Tscherniak som isomorfe Blandinger af fl. Silikater;
vigtigst bl. disse er Metasilikater (RSiO<sub>3</sub>), hvor
Metallet er divalent (Kalcium, Magnium, Jern
ell. Mangan): dernæst Silikaterne MgAl<sub>2</sub>SiO<sub>6</sub> og
NaAlSi<sub>2</sub>O<sub>6</sub> (begge ofte med Aluminium erstattet
af Jern). P., som i mange Henseender viser
Analogi med Hornblendegruppen, inddeles
efter Krystalformen i 3 Underafdelinger.

I. <sp>Rombiske Pyroxener</sp>. De
herhenhørende Mineraler er isomorfe Blandinger af
Magnium- og Jernmetasilikat: (Mg,Fe)SiO<sub>3</sub>.
<sp>Enstatit</sp>, som er hvid, gullig ell. grønlig
graa, er den næsten rene Magniumforbindelse;
<sp>Broncit</sp> (Bronzit), er mere jernholdig,
derfor graagrøn ell. brun og undertiden
halvmetallisk glinsende. Begge er udbredte
Bestanddele i basiske Eruptivbjergarter, især i
Peridotit og deraf opstaaet Serpentin; de findes
jævnlig i Meteor sten (<sp>Chladnit</sp>).
<sp>Hypersten</sp> ell. <sp>Paulit</sp> indeholder næsten lige saa
meget Jernsilikat som Magniumsilikat og har
mørk, oftest brun Farve, jævnlig med
ejendommelig, metalagtig Glans; den er en alm.
Bestanddel i Norit, i Hyperit og i mange Slags
Andesit.

II. <sp>Monokline Pyroxener</sp>. Disse er
dels alkalifri (<sp>Pyroxen</sp> i snævrere
Forstand), dels alkaliholdige. De første indbefatter
atter dels lerjordfri, dels lerjordholdige
Mineraler. <sp>Lerjordfri Pyrox'ener</sp> i
snævrere Forstand er følgende: <sp>Diopsid</sp> bestaar
af Metasilikat af Kalcium og Magnium (CaSiO<sub>3</sub>.
MgSiO<sub>3</sub>) med lidt Jern (FeSiO<sub>3</sub>); den er
farveløs, hvid ell. lysgrønlig; den forekommer især
i kornet Kalksten, men ogsaa i krystallinske
Skifere og undertiden i Eruptivbjergarter;
særlig smukke Krystaller faas fra Mussa i
AlaDalen i Piemont (saakaldet <sp>Alalit</sp>) og fra
Nordmark i Vermland. <sp>Hedenbergit</sp>
er en Kalciumjernpyroxen (CaSiO<sub>3</sub> . FeSiO<sub>3</sub>)
fra Tunaberg i Sverige, Arendal i Norge og
andre Steder; den har graagrøn Farve.
Varieteter, som baade indeholder Kalcium,
Magnium og Jern, og hvis Farve er grøn ell.
sortegrøn, er: <sp>Malakolit</sp> og <sp>Salit</sp> (begge fra
Sala i Sverige), <sp>Baikalit</sp> (fra Baikal-Søen),
<sp>Kokkolit</sp> (i kornede Masser, fra Arendal).
Visse Varieteter indeholder foruden de
ovennævnte Bestanddele ogsaa det tilsvarende
Mangansilikat, saaledes <sp>Schefferit</sp> (brun eller
rødligbrun, fra Pajsberg i Vermland); mindre
Mængder Mangan findes i <sp>Violan</sp>
(mørkviolet, fra Piemont), <sp>Antokroit</sp> (lys violet, fra
Jakobsberg i Vermland) og <sp>Asteroit</sp> (graa,
radialstraalede Masser fra Nordmark i
Vermland). — De følgende to Varieteter indeholder
noget Lerjord og staar saaledes paa
Overgangen til den næste Underafdeling: <sp>Omfacit</sp>,
grøn, er Bestanddel i Eklogit (Hof i Bayern);
<sp>Diallag</sp> udmærker sig ved iøjnefaldende
Skilleflader efter det første Pinakoid og har paa
denne Flade ofte en metalagtig Glans, som
hidrører fra mikroskopiske (sekundære)
Interpositioner; den har grøn ell. brun Farve og er
væsentlig Bestanddel i Gabbro. — De
<sp>lerjordholdige Pyroxener</sp> i snævrere Forstand
bestaar af Metasilikater af Kalcium, Magnium
og Jern, blandede i vekslende Forhold med
Silikatet MgAl<sub>2</sub>SiO<sub>6</sub>, i hvilket begge Metallerne
kan være delvis erstattede af Jern. Herhen
hører <sp>Fassait</sp> (<sp>Pyrgom</sp>), som er grøn og
udbredt i kontaktmetamorfoseret Kalksten, og
den oftest helt sorte <sp>Augit</sp>. Den sidste er
p. Gr. a. sin Udbredelse som
Bjergartbestanddel det mest alm. Mineral i hele Gruppen; den
er Hovedbestanddel i Basalt, Diabas og mange
andre basiske Eruptiver; i Tuf og i Porfyrer
træfies den ofte i veludviklede Krystaller. —
Den vigtigste alkaliholdige Pyroxen er
<sp>Ægirin</sp> (<sp>Aigirin</sp>), som er et
Natronjerntveiltesilikat (NaFeSi<sub>2</sub>O<sub>6</sub>), grøn ell. sjældnere brun af
Farve og forekommer alm. som Bestanddel i
alkalirige Eruptiver; smukke Krystaller findes
ved Langesundsfjord i Norge og ved
Kangerdluarsuk i Grønland; ved Rundemyr i Eker nær
Kongsberg findes i en granitisk Pegmatitgang
tilspidset prismatiske, undertiden fl. Decimeter
lange Krystaller af dette Mineral (ofte
betegnede som Akmit). Sjældnere Alkalipyroxener
er Natronlerjordsilikatet <sp>Jadeit</sp> (s. d.) og
den analogt sammensatte Litiumforbindelse
<sp>Spodumen</sp>, LiAlSi<sub>2</sub>O<sub>6</sub>. Den sidste findes
bl. a. paa Utö i Sverige med hvid eller graa
Farve; Varieteten <sp>Hiddenit</sp> fra
Nordcarolina er smaragdgrøn. Varieteten <sp>Kunzit</sp> fra
Californien og Madagascar er smukt lila og
kan bruges som Smykkesten.

III. <sp>Trikline Pyroxener</sp>. Hertil
hører <sp>Rhodonit</sp> (<sp>Kiselmangan</sp>,
<sp>Pajsbergit</sp>), som bestaar af Mangansilikatet
MnSiO<sub>3</sub>; den danner Krystaller og kornede
