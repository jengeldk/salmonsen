<chapter name="Propagation">
<b>Propagation</b> (lat.), Forplantning, Udbredelse;
<sp>propagere</sp>, forplante, udbrede,
mangfoldiggøre, forsøge at vinde Tilhængere. Jfr
<sp>Propaganda</sp>.
</chapter>

<chapter name="Propagation">
<b>Propagation,</b> d. s. s. <sp>Formering</sp>,
vegetativ.
</chapter>

<chapter name="Propan">
<b>Propan,</b> CH<sub>3</sub>, CH<sub>2</sub>. CH<sub>3</sub>, en Kulbrinte af
Parafinernes Række. Den findes opløst i raa
Petroleum, men faas lettest af Isopropyliodid i
vinaandig Opløsning ved Indvirkning af
forkobret Zink. P. er en farveløs Luftart, som
temmelig let lader sig fordraabe og da koger
ved ÷ 45°. I Vand opløses den kun i meget
ringe Grad; derimod opløser 1 Rumfang
Alkohol 6 Rumfang P.
<i>(O. C.). R. K.</i>.
</chapter>

<chapter name="Propargylsyre">
<b>Propargylsyre,</b> <sp>Propiolsyre</sp>,
<sp>Acetylenkarbonsyre</sp>, CH≡C—COOH. Kaliumsaltet af
denne Syre faas af Acetylendikarbonsyrens sure
Kaliumsalt ved Kogning med Vand; af
Kaliumsaltet faas den fri Syre ved Indvirkning af
Svovlsyre og Æter. P. smelter allerede ved 6°
og koger under delvis Sønderdeling ved 144°;
den er letopløselig i Vand, Alkohol og Æter,
lugter stikkende, reducerer ædle Metallers Salte og
giver med ammoniakalske Kupro- og
Sølvsaltopløsninger Bundfald, som efter Tørring er
eksplosive. Under Sollysets Virkning
polymeriseres P. til <sp>Trimesinsyre</sp> (s. d.); ved
Indvirkning af <i>Brint in st. nascendi</i> gaar den over
til Propionsyre.
<i>(O. C.). R. K.</i>
</chapter>

<chapter name="Proparoxytonon">
<b>Proparoxytonon</b> (gr.) kaldes et Ord, hvor
Betoningen falder paa den tredjesidste Stavelse.
</chapter>

<chapter name="pro patria">
<b>pro patria</b> (lat.), for Fædrelandet.
</chapter>

<chapter name="Propeller">
<b>Propeller</b> (Søv.), efter det eng. <i>to propell</i>,
ɔ: at fremdrive; P. er saaledes det Organ, paa
hvilket Skibsmaskinens Kraft overføres, og ved
hvis Hjælp (f. Eks. Omdrejning) Skibet drives
frem. De almindeligst forekommende P. er
<sp>Skruen</sp> og <sp>Skovlhjulet</sp>. Der har været
foretaget Forsøg med forsk. andre P. som
Hydraulisk P. (s. d.) og Pendul P. (se <sp>Skrue</sp>);
men disse har endnu ikke ført til noget
praktisk Resultat. Medens de omtalte P. virker i
Vandet, har der ogsaa været gjort Forsøg med
Luft P. til Fremdrivning af Skibe, men heller
ikke disse har endnu ført til noget.
<i>C. B-h.</i>
</chapter>

<chapter name="Propemptikon">
<b>Propemptikon</b> (gr.), Afskedsdigt, hvori der
ønskes en bortrejsende en lykkelig Rejse.
<i>H. H. R.</i>
</chapter>

<chapter name="Propepton">
<b>Propepton</b> er en ældre, ikke mere anvendt
Betegnelse for nogle af de
Omdannelsesprodukter af Æggehvidestoffer, der nu kaldes
Proteoser ell. af nogle Albumoser. Til Propeptonet
regnedes Hemialbumosen m. fl. Se i øvrigt
under <sp>Proteoser</sp> og <sp>Peptoner</sp>.
<i>L. F.</i>
</chapter>

<chapter name="proper">
<b>proper</b> (fr. <i>propre</i>), renlig, pæn, net.
</chapter>

<chapter name="Properispomenon">
<b>Properispomenon</b> (gr.) kaldes et Ord, der
er betonet med Cirkumfleks paa næstsidste
Stavelse.
<i>H. H. R.</i>
</chapter>

<chapter name="pro persona">
<b>pro persona</b> (lat.), for hver Person. Kapellan
p. p., se <sp>Kapellan</sp>.
<i>H. H. R.</i>
</chapter>

<chapter name="Propertius, Sextus">
<b>Propertius,</b> <sp>Sextus</sp>, romersk Digter, f. i
Umbrien (rimeligvis i Byen Asisium) omtr. 49,
d. omtr. 15 f. Kr. I Borgerkrigene mistede han
en Del af sit Gods og drog senere til Rom. Han
har efterladt os en Samling elegiske Digte i 4
(opr. maaske i 5) Bøger, af hvilke særlig den
første væsentlig indeholder Kærlighedsdigte,
der er rettede til en Kvinde, som han kalder
Cynthia, og hvis rette Navn skal have været
Hostia. Disse Digte er prægede af en stærk
Lidenskab; han skildrer sin Kærligheds
vekslende Skæbne, indtil Forholdet efter nogle Aars
Forløb blev afbrudt. Hans Digte bragte ham i
Forbindelse med Mæcenas, som søgte at bevæge
ham til at skrive politiske og nationale Digte.
Han forsøgte sig ogsaa i denne Retning, men
vendte dog stadig tilbage til den erotiske
Digtning. I den sidste Bog af Samlingen behandler
han især gammelromerske Sagn. Under
Paavirkning af alexandrinske Digtere lægger han
her megen Lærdom for Dagen. P. regnes bl.
Romernes betydeligste elegiske Digtere; han er
maaske den iblandt dem, der i sine
Kærlighedsdigte lægger den varmeste og mest ægte Følelse
for Dagen. Hans Digte er udgivne af
Lachmann (Leipzig 1816 og Berlin 1829),
<sp>Hertzberg</sp> (3 Bd, Halle 1843—45), <sp>L. Müller</sp>
(Leipzig 1870), <sp>Palmer</sp> (Lond. 1880),
<sp>Rotstein</sp> (2 Bd, Berlin 1898; 2. Opl. 1920—23) og
<sp>Phillimore</sp> (Oxford 1901).
<i>H. H. R.</i>
</chapter>

<chapter name="Propheter, Otto">
<b>Propheter</b> [pro'fe.t<sub>ə</sub>r], <sp>Otto</sp>, tysk Maler, f.
29. Juni 1875 i Mannheim. P., Elev af F. Keller
(Karlsruhe), har vundet sig et Navn som
Portrætmaler; som saadan er han stærkt paavirket
af Lenbach. Til hans mest kendte Arbejder
hører: Storhertugen og Storhertuginden af
Baden (Mannheims Gal.).
<i>A. Hk.</i>
</chapter>

<chapter name="Propiolsyre">
<b>Propiolsyre</b> er Betegnelse saavel for
<sp>Propargylsyre</sp> som for
<sp>Ortho-nitrofenylpropiolsyren</sp>, C<sub>6</sub>H<sub>4</sub>(NO<sub>2</sub>)C . C . COOH,
der fremstilles af Kanelsyre, og som har fundet
Anvendelse ved Indigosynthesen.
<i>R. K.</i>
</chapter>

<chapter name="Propionaldehyd">
<b>Propionaldehyd,</b> <sp>Propylaldehyd</sp>,
CH<sub>3</sub> . CH<sub>2</sub> . CHO, faas ved Iltning af normal
Propylalkohol med Kromsyre og er en let bevægelig,
flygtig Vædske, der koger ved 50° og har en
kvælende Lugt. Dens Vægtfylde er 0,832. I øvrigt
har den Aldehydernes almindelige Egenskaber.
<i>(O. C.). R. K.</i>
</chapter>

<chapter name="Propionsyre">
<b>Propionsyre,</b> CH<sub>3</sub> . CH<sub>2</sub>. COOH, kan
fremstilles ved Iltning af normal Propylalkohol (s.
d.) med Kromsyre; fremdeles opstaar den ogsaa
ved Reduktion af Akrylsyre ell. Mælkesyre,
dannes ved Forgæring af Hvedeklid og findes i
Træeddike og i Melassebærme. Det er en
farveløs Vædske, som ved stærk Afkøling bliver
krystallinsk og da smelter ved ÷ 22°. Den hører
ligesom Eddikesyre til de fede Syrers Række og
har ligesom denne Syre en stikkende Lugt. Med
Vand kan den blandes i alle Forhold, men
udskilles igen af Opløsningen som en Olie ved
Tilsætning af Klorkalcium. P. koger ved 140,7° og
har ved 0° Vægtfylde 1,0168.
<i>(O. C.). R. K.</i>
</chapter>

<chapter name="Propithecus">
<b>Propithecus</b> [-'te.-], en Slægt af <sp>Halvaber</sp>.
</chapter>

<chapter name="Proponal">
<b>Proponal</b> er et Lægemiddel af
Veronal-Typen, der bruges som Sovemiddel i Doser paa
0,1—0,5 g. I kem. Henseende er det
Dipropylbarbitursyre, (C<sub>3</sub>H<sub>7</sub>)<sub>2</sub>C(CONH)<sub>2</sub>CO. Af Ydre er
det et hvidt Krystalpulver, der smager bittert
og er næsten uopløseligt i Vand.
<i>E. K.</i>
</chapter>

<chapter name="proponere">
<b>proponere</b> (lat.), foreslaa; <sp>Proponént</sp>,
Forslagsstiller.
</chapter>

<chapter name="Propontis">
<b>Propontis,</b> Oldtidens Navn for
<sp>Marmara-Havet</sp>.
</chapter>

<chapter name="Proportion (mat.)">
<b>Proportion</b> (mat.) er en Ligning, hvis to
Sider er Forhold, altsaa en Ligning af Formen
