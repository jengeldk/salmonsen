behandler bestemte Integraler,
Differentialligninger og Rækker; en kendt
Konvergensbetingelse for Rækker skyldes ham. R. har særlig
udg. »Differential- und Integralrechnung«
(1839—47).
<i>Chr. C.</i>
</chapter>

<chapter name="Raabe, Peter">
<b>Raabe</b> ['ra.b<sub>ə</sub>], <sp>Peter</sp>, tysk Musiker, f. 27.
Novbr 1872 i Frankfurt a. O., uddannet ved
Berlins »Hochschule«, Kapelmester ved forsk.
tyske og holl. Operaer, længst i Weimar, fra
1920 i Aachen; er kendt uden for Tyskland som
Dirigent og som Musikforfatter, navnlig
Skrifter vedrørende Fr. Liszt: har komponeret
Sange og Klaverstykker.
<i>W. B.</i>
</chapter>

<chapter name="Raabe, Wilhelm">
<b>Raabe</b> ['ra.b<sub>ə</sub>], <sp>Wilhelm</sp>, tysk
Romanforfatter (først under Pseudonymet <sp>Jakob
Corvinus</sp>), f. i Eschershausen i Braunschweig 8.
Septbr 1831, d. i Braunschweig 15. Novbr 1910.
Han lærte Boghandel i Magdeburg 1849—53 og
forberedte sig derpaa i Wolfenbüttel uden Held
til Univ. Han rejste saa til Berlin, hørte
1854—56 Universitetsforelæsninger og skrev
samtidig sin første Roman »Die Chronik der
Sperlingsgasse«, der udkom 1857. Han levede
senere i Stuttgart og Braunschweig og vandt et
anset Navn med sine Romaner og
Fortællinger, der ofte er paavirkede af H. C. Andersen
og Dickens. I R. ejer tysk Litt. en varmtfølende
Skildrer af det borgerlige Liv. Hans Bøger er
tit løst komponerede, men han er en Kender
af Menneskelivet i Med- og Modgang og ejer
Humorens Naadegave. Der er derfor en
Friskhed og Oprindelighed over hans Digtning, som
med Rette er blevet populær i vide Kredse.
Bl. hans Bøger maa endvidere fremhæves »Die
Leute aus dem Walde« (1863), »Der
Hungerpastor« (1864), »Der Schüdderump«: (1870),
»Horacker« (1876), »Alte Nester« (1880), »Die
Akten des Vogelsangs« (1890), »Gesammelte
Erzählungen« (2 Bd 1896). Efter R.'s Død udgav
hans Svigersøn, Paul Wasserfall,
Romanfragmentet »Altershausen« (1911) og Wilh. Brandes
hans »Gesammelte Gedichte« (1912). »Ges.
Werke« (18 Bd). (<sp>Litt</sp>.: <sp>Paul Gerber</sp>, »W. R.«
[1897]; <sp>Hans Hoffmann</sp>, »W. R.« [1907];
<sp>Fritz Hartmann</sp>, »W. R.« [1910]; <sp>H. A.
Krüger</sp>, »Der junge R.« [1911]; <sp>H. Spiero</sp>,
»W. R.« [1911]).
<i>C. B-s.</i>
</chapter>

<chapter name="Raaber">
<b>Raaber,</b> et kegleformet Rør, der er forsynet
med et Mundstykke og tjener til at holde
Lyden af et Raab samlet inden for et begrænset
Omraade, saa den ikke svækkes saa stærkt ved
at spredes til alle Sider, som det vilde ske uden
R. Redskabet bruges især af Søfolk.
<i>(K. S. K.). A. W. M.</i>
</chapter>

<chapter name="Raabjerg Mile">
<b>Raabjerg</b> (ell. <sp>Studeli</sp>) <b>Mile</b>, en S. f.
Kandestederne i Raabjerg Sogn liggende,
fuldstændig nøgen og vegetationsblottet, c. 1 km
lang og 600 m bred Klitbanke, der naar op til
godt 40 m's Højde o. H.; den vandrer
gennemsnitlig 8 m aarlig mod Ø. R. M., som er den
eneste større Vandreklit i Danmark, blev 1901
købt af Staten og er nu fredet.
<i>J. P. R.</i>
</chapter>

<chapter name="Raabuk">
<b>Raabuk,</b> Raadyrets Han, se <sp>Hjorte</sp>.
</chapter>

<chapter name="Raabye, Valdemar Stephan Julius">
<b>Raabye,</b> <sp>Valdemar Stephan Julius</sp>,
dansk Artilleriofficer, f. 3. Apr. 1852 i
Fredericia, d. 5. Septbr 1908 i Kbhvn, blev
Premierløjtnant i Artilleriet 1875 og avancerede op
gennem Graderne, indtil han — efter som
Kaptajn at have været Artilleriets Konstruktør
1886—93 — 1904 blev Oberst og fung. Direktør for
Artilleriets tekri. Tjeneste og 1907 Generalmajor
og Generalinspektør for Artilleriet samt for
Søartilleriet. R. var en udpræget Personlighed,
myndig, energisk og i Besiddelse af udmærkede
Evner, en klar Dømmekraft og stor
Kundskabsfylde, baade som praktisk Officer,
Artilleritekniker og Matematiker. Han blev i sin lange
Tjenestetid stærkt benyttet til Udsendelser til
Udlandet, Kommissionsarbejde o. l. Han var
saaledes Medlem af Feltskytskommissionen fra
1901—05 og fik i denne Egenskab stor
Indflydelse paa Anskaffelsen af det den Dag i Dag
reglementerede 75 mm Feltskyts. Ligeledes
deltog han ivrigt i Forarbejdet til Hærloven af
1909. Han var ved sin Død Formand for Det
krigsvideniskabelige Selskab og for Kgl. dansk
Automobilklub.
<i>C. H. R.</i>
</chapter>

<chapter name="Raabyggelaget">
<b>Raabyggelaget,</b> hvis ældre Navn er
<sp>Rábyggjaløg</sp>, udgjorde i gamle Dage den
indre Del af <sp>Egdafylke</sp>, og falder paa det
nærmeste sammen med <sp>Sætersdalen
Fogderi</sp> tillige med en Del af <sp>Nedenes
Fogderis</sp> indre Bygder. Det tidligere <sp>Nedenes
Amt</sp>, nu Aust-Agder Fylke, hed ogsaa for en
Del Aar tilbage <sp>Nedenes</sp> og <sp>R.'s Amt</sp>.
<i>M. H.</i>
</chapter>

<chapter name="Raad (Forsamling)">
<b>Raad,</b> i den statsretlige Sprogbrug
Betegnelse for offentlige Myndigheder med meget
forsk. Beføjelse. Udgangspunktet er Kongens
Raad, d. v. s. den Samling af kyndige ell.
indflydelsesrige Mænd, med hvem Kongerne til
alle Tider, selv de enevældige Monarker, har
plejet Raad om alle Statens vigtigere
Anliggender, men derefter er Navnet gaaet over paa
en Mængde offentlige Forsamlinger af meget
uensartet Sammensætning, snart valgte af
Statsoverhovedet ell. Regeringen, snart direkte
ell. indirekte ved Folkevalg. Nærmest det opr.
Udgangspunkt staar Statsraadet ell.
Ministerraadet som Betegnelse for samtlige Ministre,
hvis Raad Statsoverhovedet er beføjet til,
eventuelt forpligtet til at indhente i visse
vigtigere Tilfælde, jfr dansk Grl. 1915 § 15 og 16.
I Frankrig er Statsraadet dog helt forsk. fra
Ministerraadet, idet det væsentligst er en
øverste administrativ Domstol, og i Preussen er
Statsraadet Navnet paa et lovgivende
Andetkammer svarende, til Rigsraadet i det tyske
Rige og Stænderraadet i Schweiz. I øvrigt
benyttes Betegnelsen i de forskelligste
Forbindelser, jfr Forbundsraadet i Schweiz, der
udgør Landets Regering, de russiske Arbejder-,
Soldater- og Bonderaad, der tilsammen udgør
den russiske socialistiske federative
Raads-(Sovjet)-Republiks Styrelse, de kommunale
Raad, Skatteraad, Toldraad,
Arbejderforsikringsraad o. s. v. Fremdeles kan Betegnelsen
R. ogsaa bruges om Forsamlinger af mere
forbigaaende Natur, fremkaldte af Øjeblikkets
Krav, som Krigsraad, Skibsraad o. l.

Fælles for alle R. er, at de bestaar af en
Flerhed af Personer. En enestaaende
Undtagelse derfra er det, at efter den isl. Forfatning
af 1920 § 12 Islands Konge i Danmark kan
holde Statsraad med kun een Minister, men
her er da ogsaa kun af Navn Tale om et egl.
Statsraad. I Sverige og Norge betegnes ogsaa
