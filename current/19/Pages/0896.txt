eenradede R. er den amerikanske »Planet jr.«;
den efterlaves nu mange Steder i Danmark.
Af toradede R. er i Danmark udviklet to
Hovedtyper, nemlig »Holeby-Typen«, som er
fremkommet i de sukkerroedyrkende Egne og har
Tænder, der er bevægelige i lodret Retning,
samt »Avance-Typen«, der fortrinsvis er
fremkommet i Jylland; den har Tænderne i fast
Forbindelse med Rammen. I øvrigt er disse
toradede R. udviklet til ret stor Fuldkommenhed
her i Landet, hvor man har en betydelig
Fabrikation deraf. Flerradede R. tager i Reglen
4 Rækker; der fremstilles her i Landet enkelte
af disse R., overvejende efter tyske
Forbilleder.
<i>A. C-n.</i>
</chapter>

<chapter name="Radsaamaskine">
<b>Radsaamaskine,</b> se <sp>Saamaskine</sp>.
</chapter>

<chapter name="Radsaaning">
<b>Radsaaning,</b> se <sp>Saamaskine</sp>.
</chapter>

<chapter name="Radsha">
<b>Radsha</b> ['ratsja] (Konge, eng. <i>Raja</i>), i
Forindien Titel for en stor Del af de indobritiske
Vasalstaters hinduiske Herskere. Højere i Rang
er Titlen Maharadsha (Storkonge). De
muhammedanske Vasaller fører Titler som Nizam,
Navab e. l. Ord, der betyder Statholder, idet de
i Reglen stammer fra Statholdere under
Stormogulen, der har gjort sig uafhængige.
<i>M. V.</i>
</chapter>

<chapter name="Radshamandri">
<b>Radshamandri</b>
(<sp>Radshamahendravaram</sp>), By i det sydøstlige Forindien,
Præsidentskabet Madras, ligger ved Beg. af
Godavaris Delta og har (1911) 48417 Indb.
<i>M. V.</i>
</chapter>

<chapter name="Radshapalajam">
<b>Radshapalajam,</b> Rajapalaiyam, By i
Distriktet Ramnad, Prov. Madras, Forindien, med
(1910) 28412 Indb.
<i>M. V.</i>
</chapter>

<chapter name="Radshkot">
<b>Radshkot,</b> By i den indobritiske Vasalstat
Kathiawar, under Prov. Bombay, med (1910)
26412 Indb.
<i>M. V.</i>
</chapter>

<chapter name="Radshmahal">
<b>Radshmahal,</b> lille By i Forindien, Santal
Parganas ved højre Bred af Ganges lige ved
Deltaets Begyndelse.
<i>M. V.</i>
</chapter>

<chapter name="Radshputerstaterne">
<b>Radshputerstaterne,</b> d. s. s.
<sp>Radshputana</sp>.
</chapter>

<chapter name="Radshputer">
<b>Radshputer,</b> se <sp>Radshputana</sp>.
</chapter>

<chapter name="Radshputana">
<b>Radshputana</b> (eng. <sp>Rajpootana</sp>),
indobritisk Agentskab i det vestlige Forindien,
bestaar af 20 større og mindre Vasalstater og
har et Areal af 337380 km<sup>2</sup> med (1921) 9844384
Indb. Af disse Stater staar <sp>Tonk</sp> under en
muhammedansk Fyrste, medens Fyrsterne af
<sp>Bhartpur</sp> og <sp>Dholpur</sp> er Djainaer. De
øvrige Stater: <sp>Alvar</sp>, <sp>Karauli</sp>, <sp>Bundi</sp>,
<sp>Kota</sp>, <sp>Djalavar</sp>, <sp>Partabgar</sp>,
<sp>Bansvara</sp>, <sp>Dungarpur</sp>, <sp>Kishangar</sp>, <sp>Lava</sp>,
<sp>Shapura</sp>, <sp>Udaipur</sp> ell. <sp>Mevar</sp> (32814
km<sup>2</sup>, 1,4 Mill. Indb.), <sp>Djaipur</sp> (37462 km<sup>2</sup>, 2,3
Mill. Indb.), <sp>Sirohi</sp>, <sp>Marvar</sp> ell.
<sp>Djodhpur</sp> (95826 km<sup>2</sup>, 1,8 Mill. Indb.), <sp>Bikanir</sp>
(57858 km<sup>2</sup>, 660000 Indb.) og <sp>Djesalmir</sp>
(42596 km<sup>2</sup> med 100000 Indb.), har hinduiske
Fyrster af Radshput-Kasten. Gennem R.
strækker sig Aravalli-Bjergene (Mt Abu, 1723 m o.
H.) fra NØ. til SV. og deler Landet i to næsten
lige store Dele, der dog i Natur og
Hjælpekilder er meget forsk. Landet V. f. Bjergene er
en Del af Ørkenen Thar. Overfladen er bakket.
P. Gr. a. den ringe Regnmængde (c. 20 cm
aarlig) er Plantevæksten yderst fattig, og
Agerdyrkning er indskrænket til de smaa Pletter,
som man kan vande ved Hjælp af dybe
Brønde. Først ved Foden af Bjergene bliver
Forholdet bedre, idet der i Regntiden fra
Bjergene strømmer en Mængde Bække ned, som
anvendes til kunstig Vanding. Den østlige Del
af Landet er en Højslette, furet af talrige
Floddale. Den aarlige Regnmængde er c. 70 cm,
hvoraf mere end 2/3 falder i Juli og August.
Regntiden er altsaa meget kort, og ogsaa denne
Del af Landet er til Tider udsat for Tørke og
Hungersnød. Hovedmassen af Befolkningen er
af arisk Oprindelse og taler Radshathani. 1921
var der 900341 Muhammedanere, 279722
Djainaer, 480679 Naturdyrkere, væsentlig Bhiler,
hvis Sprog er en Dialekt af Gudsharati, Resten
er Hinduer. Hovedmassen af Folket hører til
Djat-Kasten, et Mindretal til Radshput-Kasten,
der, vistnok med Urette, betragter sig som
nedstammende fra den gamle Krigerkaste.
Sandsynligvis er Radshputerne Efterkommere af en
mongoloid Erobrerstamme. En stor Del af
Nordindiens Fyrster hører til denne Kaste.
Skønt Agerbruget lider meget ved Klimaets
Ugunst, frembringer det dog ikke ringe
Mængder af Hvede, Oliefrø og Opium. Meget stor er
Kvægavlen, særlig i de vestlige Stater. Der
holdes Kameler, Faar, Heste og Hornkvæg.
Bjergværksdriften indskrænker sig til Udvinding af
Salt fra Ørkenens Saltsøer. Metaller
forekommer, men udnyttes ikke. Haandværket
frembringer Emailarbejder, Guld- og Sølvarbejder,
Lædervarer. Der udføres især Uld, Kvæg,
Opium og Salt. Flere Jernbaner gaar gennem
Landet. R. kom under britisk Overhøjhed 1818. Den
indiske Regering udøver sin Myndighed
gennem en Agent, der tillige regerer den
umiddelbare Besiddelse Adshmir. Regeringens
Sæde er om Vinteren i Adshmir, om Sommeren i
det højtliggende Abu i Staten Sirohi.
<i>M. V.</i>
</chapter>

<chapter name="Radshshahi">
<b>Radshshahi</b> (eng. <sp>Rajshahi</sp>), 1) Division i
den indobritiske Prov. Bengalen, ligger i det
nordøstlige Forindien mellem Ganges,
Brahmaputra og Himalaja og har et Areal af 45137
km<sup>2</sup> med (1910) 10138302 Indb., hvoraf 6,2 Mill.
Muhammedanere, nogle faa Buddhister, 3,6
Mill. Hinduer, 282770 Aandedyrkere. R. deles i
8 Distrikter. 2) Distrikt Divisionen R. ligger N.
f. Ganges. 6702 km<sup>2</sup> med (1910) 1408587 Indb.
<i>M. V.</i>
</chapter>

<chapter name="Radsivilov">
<b>Radsivilov</b> [r<sub>ə</sub>dzi'vil<sub>å</sub>f], By i polsk Vojvodi
Volhynien, ligger ved Slovna 37 km V. f.
Kremenetz og driver livlig Handel. 9000 Indb.
<i>N. H. J.</i>
</chapter>

<chapter name="Radstock, Granville Augustus William Waldegrave">
<b>Radstock</b> ['rädståk], <sp>Granville
Augustus William Waldegrave</sp>, irsk
Lord og Opvækkelsesprædikant, f. 1833. Tjente
først i Hæren, hvor han blev Oberst, men
traadte efter sin kristelige Vækkelse ud af
Tjenesten og har virket som Prædikant baade i
England og i de fleste europ. Lande; som
Adelsmand og Medlem af det eng. Overhus har
han kunnet skaffe sig Adgang til at forkynde
Evangeliet, f. Eks. i Rusland, hvor det vilde
være umuligt for andre at komme frem. Ogsaa
til Indien har han gjort en Evangelistrejse.
Han slutter sig nærmest til Plymouth-Brødrene.
<i>(H. O-d). A. Th. J.</i>
</chapter>

<chapter name="Radula">
<b>Radula</b> ell. <sp>Tungerasp</sp> kaldes den
ejendommelige, chitinagtige Dannelse, der hos
Bløddyrene, med Undtagelse af Muslingerne,
beklæder det i Mundens Underside siddende muskuløse
