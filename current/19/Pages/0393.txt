Uleg, som i Langbold. Men medens Deltagerne
af det Parti, som har Leg, i dette sidste Spil
skal løbe fra Hovedmaal til Bagmaal og hjem
igen, har Løberen i Polygonspillene den Opgave
at løbe i en Kreds, først til eet Maal, saa til et
andet, tredje, fjerde og undertiden et femte
Maal for at komme hjem igen. Disse Maal
afsættes paa Hjørnerne af en Fir- ell. Femkant,
en Polygon, deraf Navnet. Det navnkundigste af
disse Spil er Amerikanernes Nationalspil
<sp>Baseball</sp>. Fra England kendes <sp>Rounders</sp>, der
danner Forbilledet for vor Børneleg:
<sp>Rundbold</sp>. (<sp>Litt</sp>.: <sp>Fr. Knudsen</sp>, »Lege og
Boldspil« [2. Udgave 1922, S. 59]; <sp>samme</sp>,
»Langbold. Danske Studier« [1922]).
<i>Fr. K.</i>
</chapter>

<chapter name="Polygontal">
<b>Polygontal,</b> se <sp>Figurtal</sp>.
</chapter>

<chapter name="Polygonum">
<b>Polygonum</b> L. (<sp>Skedeknæ</sp>, <sp>Pileurt</sp>),
Slægt af Skedeknæfamilien, Urter af meget
forsk. Ydre, ofte med krybende Rodstok.
Blomsterne sidder oftest i aks- ell. klaselignende
Stande; deres Stilk er leddet. De har et
5-talligt Bloster og 8 Støvdragere. Nødden er
flad ell. 3-kantet og glat. C. 150 Arter, mest i
tempererede Egne. <i>P. viviparum</i> L.
(<sp>Topspirende Skedeknæ</sp>, norsk <sp>Harerug</sp>) er
fleraarig og har en 10—20 cm høj, ugrenet
Stængel med linie-lancetdannede Blade og
enkelt tynd, akslignende Blomsterstand, i hvis
nedre Bladhjørner der findes Yngleknopper.
Nødden er trekantet. Sjælden i Danmark,
meget alm. i Norge paa tørre Steder; den
blomstrer i Højsommeren. <i>P. Bistorta</i> L.
(<sp>Slangeurt</sp>, norsk <sp>Ormrot</sp>) er fleraarig og 30—45
cm høj. Bladene er ægdannede. Den
valseformede Blomsterstand med hvide ell. blegt røde
Blomster er uden Yngleknopper. Den vokser
paa Enge og er meget sjælden i Danmark og
Norge. <i>P. amphibium</i> L. (<sp>Vand-Skedeknæ</sp>)
har krybende Rodstok, en grenet Stængel og
lancetdannede Blade. Grenene ender med
valseformede Stande af lyserøde Blomster med 5
Støvdragere og 2 Grifler. Nødden er
sammentrykt. Den er meget alm. i Danmark; hist og
her i Norge. Den optræder dels i en Vandform,
glat og med submers Stængel og svømmende
Blade, dels i en Landform, der er haaret i
det mindste paa Bladene; blomstrer i
Juli—Septbr. — Enaarige er de som Ukrud yderst
hyppig optrædende <i>P. tomentosum</i> Schrank
(<sp>Bleg P.</sp>) og <i>P. persicaria</i> L. (<sp>Fersken-P.</sp>,
<sp>Loppeurt</sp>, norsk <sp>Hønsegræs</sp>); hos den
første er de lancetdanmede Blades Underside
klæbrig af Kirtler og deres Kræmmerhus
randhaarede, medens den sidste mangler Kirtler og
har tiltrykt haarede Kræmmerhuse; hos begge
er Blomsterstanden valseformet. Nødden er
flad. <i>P. nodosum</i> Reichb. (<sp>Ophovnet P.</sp>),
der staar disse Arter nær, udmærker sig ved,
at Stænglen ved Bladfæsterne er opsvulmet;
sjældnere. — Nogle Arter har en tynd og
traadformet Blomsterstand; af disse nævnes <i>P.
hydropiper</i> L. (<sp>Bidende P.</sp>, norsk
<sp>Vaspepper</sp>), 20—60 cm høj og med skarpt smagende,
lancetdannede Blade, der har en afsmalnet
Grund; Blostret er grønligt og hvidt ell. rødt
i Randen og udstyret med Kirtler. Alm. paa
fugtige Steder i Danmark og Norge. <i>P.
aviculare</i> L. (<sp>Vej-Skedeknæ</sp>, <sp>Hønsegræs</sp>,
norsk <sp>Tungræs</sp>) er enaarig og 10—40 cm
høj; Stænglen, der er grenet, er opret eller
nedliggende, og Bladene linielancetdannede.
Blomsterne sidder enlig ell. i faablomstrede
Nøgler. Meget alm. i Danmark og Norge paa
dyrkede Steder, langs Veje o. s. v.; den
blomstrer i Juli—Septbr. <i>P. Convolvulus</i> L.
(<sp>Snerle-P.</sp>, norsk <sp>Vindel-Skedeknæ</sp>) og <i>P.
dumetorum</i> L. (<sp>Vinge-Skedeknæ</sp>) har (til
højre) slyngende Stængler og hjertedannede
Blade med pilformet Grund. Blomsterne sidder
i klaseformede Stande og har 8 Støvblade;
Nødden er trekantet. Begge er enaarige. Hos
den første er Stænglen kantet-furet, hos den
anden trind: hin vokser paa dyrket Jord, denne
i Udkanterne af Krat og Skove; hist og her i
Danmark og det sydøstlige Norge. <i>P. tinctorium</i>
Lour. (Kina) med ægdannede Blade er nærmest
beslægtet med Bidende Skedeknæ; den giver
det saakaldte kinesiske Indigo. Flere Arter
dyrkes i Haver som Prydplanter (se ndf.).
<i>A. M.</i>

<i>P. orientale</i> L. er enaarig, 1—3 m høj, med
lange Klaser af rosapurpur Blomster i
Juli—Oktbr; <i>P. o. album</i> har hvide Blomster, og <i>P. o.
pumilum</i> er mere forgrenet og lavere. De
blomstrende Stængler er egnet til Afskæring. Af de
fleraarige er foruden <i>P. Bistorta</i> o. fl. <i>P.
cuspidatum</i> Sieb. e Zucc. (<i>P. Sieboldii hort.</i>) den
alm. dyrkede; den bliver c. 2,5 m høj. <i>P.
orientale</i> formeres ved Frø; den saas i Bænk i Apr.
og udplantes i Maj. De fleraarige, der er
Stauder, formeres ved Deling og breder sig stærkt
ved Udløbere. De egner sig alle bedst for større
Haver, og da de kræver megen Fugtighed,
navnlig i Nærheden af Vand.

<i>P. baldshuanicum</i> Rgl., fra Turkestan,
Buchara og Baldshuan, er en højt slyngende
Busk med hjerte- ell. pilformede Blade, og
smaa hvide, efterhaanden blegrøde Blomster,
samlede i Toppe. Den blomstrer i Juli—Septbr
og er haardfør her, og egner sig bedst for
større Pergolaer o. l. St., hvor den frit kan
vokse hen over Tremmeværk ell. Tag.
Formering sker ved Podning paa Rodstykker af
ældre Planter, ved Aflægning i Potter, ell. ved
Rodskud.
<i>P. F.</i>
</chapter>

<chapter name="Polygordius">
<b>Polygordius</b> er tynde, traadformede
Ledorme (<i>Annelida</i>), der tillige med de beslægtede
<i>Protodrilus</i> danner en Klasse (<i>Archiannelida</i>),
der viser den simpleste og opr. Annelideform (se
<sp>Ledorme</sp>). Legemet mangler i Alm. ydre
Leddeling, hvorimod denne træder frem i det
indre ved Krophulens Deling ved Skillevægge i
Afsnit med det tilsvarende Antal
Segmentalorganer. Ethvert Spor af Børstefødder med
tilhørende Vedhæng (Cirrer) mangler, kun findes et Par
Følere paa Hovedlappen og undertiden i
Bagenden (Analcirrer). <i>Protodrilus</i> har Fimrebælter
paa alle Segmenter, Mundsegmentet er stort, der
er ingen Kropsegmenter sammensmeltet med
det. Den indre Bygning ligner de øvrige
Ledormes, men er i det hele simplere; Tarmen er
fimreklædt; af Sanseorganer findes et Par
Fimregruber paa Hovedlappen samt hos nogle 1 ell.
2 Par Øjepletter ell. Ligevægtsorganer.
<i>Protodrilus</i> er tvekønnet, P. i Alm. særkønnet;
Kønsorganerne findes i de bageste Segmenter, og Æg
og Sæd udtømmes ved en spalteformet Bristning
