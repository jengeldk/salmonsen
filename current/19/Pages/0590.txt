»Natkikkert«). Men at opnaa saa stor
Okularring kræver store Objektiver, saa at Kikkerten
bliver stor og tung i Forhold til sin
Forstørring og dyr. Derfor udføres P. altid for hver
Forstørring i fl. Modeller med forsk. Lysstyrke,
og man vil kun tage den lysstærke tunge Model,
naar man har megen Brug for den i Skumring
(til Søs, som Jagtkikkert o. s. v.). Som Turist-,
Marine- o. s. v. Kikkert udføres den med 6,
8 à 10 Ganges Forstørring, hvorved Haandens
Rystelser endnu ikke generer videre; stærkere
Forstørringer kræver fastere Opstilling for at
udnyttes fuldt ud. Som Teaterkikkert udføres
den i smaa kompendiøse Modeller med 3 à 4
Ganges Forstørring og i Reglen med mindre
Objektiv- end Øjeafstand. Princippet tillader
naturligvis at opnaa endnu meget større
Objektivafstand og derved endnu større
Dybdeskelneevne (Reliefkikkert, Fig. 3, hvor
Objektivafstanden kan varieres ved at dreje de 2 Halvdele
om Midteraksen, »Sakskikkert«). Ved
Anbringelse af Mærker i Okularerne, saaledes at de
ses som Mærker, fordelt i Rummet i forsk.
Afstand, faar man en simpel og udmærket
Afstandsmaaler. P. er først angivet af <sp>Abbe</sp> og
udført af <sp>Zeiss</sp>, men leveres nu af de fleste
optiske Firmaer.
<i>H. M. H.</i>
</chapter>

<chapter name="Prismestyrke">
<b>Prismestyrke,</b> se <sp>Trykstyrke</sp>.
</chapter>

<chapter name="Prisreguleringskommissionen">
<b>Prisreguleringskommissionen,</b> se
<sp>Overordentlige Kommission</sp>.
</chapter>

<chapter name="Prisren">
<b>Prisren,</b> <sp>Prizrendi</sp>, By i Syd-Serbien,
Jugoslavien, ligger ved Foden af Schar Dagh og
har (1919) 16443 Indb., der væsentligst er
muhammedanske Albanesere. P. driver Handel
med Vaaben samt Staal-, Glas- og Lervarer. I
Dvin-Dalen dyrkes Majs, Frugter, Vin og
Tobak. P. var Serbiens Hovedstad i 12. Aarh. 29.
Novbr 1915 blev P. besat af bulg. Tropper.
<i>N. H. J.</i>
</chapter>

<chapter name="Prisse d'Avennes, E.">
<b>Prisse d'Avennes</b> [pris-d-a'væn], <sp>E.</sp>, fransk
Ægyptolog, f. i Avesnes (Dept Nord) 27. Jan.
1807, d. i Paris 10. Jan. 1879. P. d'A. studerede
Ingeniørvidenskab i Chalons, gik 1826 til
Grækenland for at tage Del i den gr. Frihedskrig,
berejste derpaa Indien, Syrien og Ægypten,
hvor han traadte i Vicekongens Tjeneste. Fra
1836 kastede han sig over Studiet af den ægypt.
Oldtid og den arab. Kunst, berejste
Nil-Landene, beskrev Ruinerne af Meroë (1843),
hjembragte til Frankrig en ældgammel Papyrus af
moralsk Indhold (<i>Pap. Prisse</i>, først tolket af
Chabas 1858 under Titlen <i>Le plus ancien Livre
du Monde</i>), som han gav til Nationalbiblioteket,
og hvis Tekst han har udg.: <i>Facs.-mile d'un
Pap. en caractères hiératiques</i> (1847). Han
bragte ligeledes til Paris fra Templet i Karnak en
Væg med 61 ægypt. Kongenavne, som er meget
vigtig i hist. Henseende. Man skylder ogsaa P.
et stort Værk om den ægypt. Kunsts Historie
(<i>Hist. de l'Art égyptien</i> [3 Bd. 1868—77]) og
et ikke mindre vigtigt om den arab. Kunst
(<i>L'Art arabe au Caire</i> [3 Bd, 1869—79]), et Bd
ægypt. Indskrifter: <i>Monuments égyptiens</i> (1847)
o. s. v.
<i>V. S.</i>
</chapter>

<chapter name="Pristal">
<b>Pristal,</b> se <sp>Priser</sp>.
</chapter>

<chapter name="Pristina">
<b>Pristina</b> ['pri∫-], <sp>Prischtina</sp>, By i
Syd-Serbien, Jugoslavien, ligger 592 m o. H. paa
Kossovo-Sletten og har (1919) 18174 Indb., der
væsentligst bestaar af muhammedanske Slaver
og Albanesere. 23.—24. Novbr 1915 led den serb.
Hær et fuldstændigt Nederlag V. f. P.
<i>N. H. J.</i>
</chapter>

<chapter name="Pristiophorus">
<b>Pristiophorus,</b> se <sp>Hajer</sp>.
</chapter>

<chapter name="Pristis">
<b>Pristis,</b> se <sp>Rokker</sp>.
</chapter>

<chapter name="Pristiurus">
<b>Pristiurus,</b> se <sp>Hajer</sp>, S. 332.
</chapter>

<chapter name="Prisudregningsvægt">
<b>Prisudregningsvægt,</b> en Vægt, som
samtidig med Varens Vægt angiver dens Pris.
<i>H. J. N.</i>
</chapter>

<chapter name="Pritchard, Charles">
<b>Pritchard</b> ['prit∫əd], <sp>Charles</sp>, eng.
Astronom, f. 29. Febr 1808 i Alberbury, d. 28. Maj
1893 i Oxford, blev Præst 1834, bestyrede
1834—62 <i>Clapham Grammar School</i>, boede derpaa
i Freshwater, Øen Wight, sysselsat med astron.
Studier, til han 1870 blev <i>Savilian professor</i> i
Astronomi ved Univ. i Oxford. P. byggede
<i>University Observatory</i> og udsendte herfra 4
Publikationer: <i>Astronomical Observations</i>. Nr 2 er
den kendte <i>Uranometria Nova Oxoniensis</i> (1885),
en fotometrisk Bestemmelse af alle for det
blotte Øje synlige Stjerner fra Nordpolen til
10° S. f. Ækvator, i alt 2784 Objekter; for dette
Arbejde modtog P. 1886 det eng. astron.
Selskabs Guldmedaille. Nr 3 og 4: <i>Researches in
the stellar parallax by the aid of photography</i>
(1889, 1892) indeholder i Nr 3 en Bestemmelse
af Parallaksen af 61 Cygni samt 6 andre
Stjerner, i Nr 4 Parallaksen af, 30 nordlige Stjerner
af 2. Størrelse foruden en Fortegnelse over alle
kendte Parallakser. 1892 fik P. <i>Royal Medal</i> fra
<i>Royal Society</i>. (<sp>Litt</sp>.: <sp>Ada Pritchard</sp>,
<i>C. P.</i> [London 1897]).
<i>J. Fr. S.</i>
</chapter>

<chapter name="Pritchardia">
<b>Pritchardia</b> [-'t∫ar-] Seem. & Wendl., Slægt
af Palmerne (Corypha-Gruppen) med
viftedannede Blade, tornede Bladstilke og tvekønnede
Blomster i en stor Top. Stenfrugtagtigt Bær.
7 Arter, dels paa Fidji- og Sandwichs-Øerne
(<i>Eu-Pritchardia</i>), dels i det sydlige Kalifornien
(<i>Washingtonia</i>); her vokser <i>P. filifera</i> Linden.,
der udmærker sig ved de mellem Bladenes
Afsnit nedhængende hvide Traade (Bladfibre).
Denne Art, der er haardfør, og endnu andre
egner sig godt til Dekoration.
<i>A. M.</i>
</chapter>

<chapter name="Pṛithivi">
<b>Pṛithivi</b> er i den ind. Mytologi en
Personifikation af Jorden, der i Rigveda som oftest
nævnes sammen med Himmelguden <sp>Dyaus</sp>,
som dennes kvindelige Part og Guders og
Menneskers fælles Moder. Nogen fremtrædende
Rolle synes hun ikke at have spillet hverken i
Hymnerne ell. i Kultus, og efterhaanden traadte
hun ligesom Dyaus i Skygge for de yngre
Gudeskikkelser. (<sp>Litt</sp>.: <sp>Muir</sp>, <i>Original Sanskrit
Texts</i>, 5. Bd; <sp>A. A. Macdonell</sp>, <i>Vedic
Mythology</i> [i »Grundriss d. indo-arischen
Philologie«, 1897, S. 88]).
<i>D. A.</i>
</chapter>

<chapter name="Pṛithu">
<b>Pṛithu</b> (ell. <sp>Pṛithi</sp>), en mytisk ind.
Sagnkonge, Søn af Veṇa, som i Modsætning til
sin overmodige Fader roses for sin Fromhed
og Velvillie over for Brahmanerne og
Religionen. Han nævnes ogsaa i Listerne over
Rishi'er ell. Forfattere af Veda-Hymner.
<i>D. A.</i>
</chapter>

<chapter name="Prittwitz, Karl Ludwig Wilhelm Ernst von">
<b>Prittwitz</b> ['pretvets], <sp>Karl Ludwig
Wilhelm Ernst von</sp>, preuss. General, f.
1790, d. 1871. Som ung Officer deltog han i
Napoleonskrigene og førte 1849 som
Generalløjtnant Overkommandoen over de tyske
Rigstropper, der kæmpede mod Danmark.
<i>E. C.</i>
</chapter>
