Til Medhjælp for Generaldirektøren er ansat
en Generalsekretær og en Regnskabschef samt
Kontorchefer, 1 Overpostinspektør og øvrigt
Personale. Kontrolrevisionen af P.'s Regnskabs-
og Kassevæsen forestaas af en umiddelbart
under vedk. Minister staaende Hovedrevisor med
Bistand af det fornødne Personale.
Generaldirektoratet bestaar af 4 Ekspeditionskontorer
og et Kurskontor samt 4 Regnskabskontorer,
hvoraf 1 er Bogholderikontor, 2
Revisionskontorer og 1 Postgirokontor. Under
Generaldirektoratet hører endvidere et Postmunderingsdepot
og Brevaabningskontoret (Behandling af
ubesørgede Breve).

Under Generaldirektøren virker en
Overpostmester som Chef for det kbhvn'ske P.
(Overpostmesterembedet), hvortil hører
Postkontorerne i Kbhvn—Frederiksberg, Hellerup, Gentofte,
Charlottenlund, Kastrup og Søborg. Landet uden
for nævnte Omraade er delt i 4 Distrikter; i
hvert af disse virker en under
Generaldirektøren ansat Overpostinspektør, der med Station
henh. i Kbhvn, Odense, Aarhus og Aalborg
udfører dels Tilsyn og Kasseundersøgelser ved
Posthusene, dels visse administrative
Forretninger vedrørende P.'s Drift i de dem tildelte
Distrikter. Til Medhjælp for Overpostmesteren
og Overpostinspektørerne er ansat
Postinspektører. Posthusene i Provinserne bestaar
dels af Postkontorer, dels af
Postekspeditioner og Brevsamlingssteder.
Postkontorerne er saavel i administrativ som
regnskabsmæssig Henseende selvstændige og
bestyres af faguddannede Postmestre: de kan
ludføre alle Arter af Postforretninger, og de er
selvstændige Postadresser. Postekspeditioner er
saavel i administrativ som regnskabsmæssig
Henseende underlagt et Postkontor. Ved
Postekspeditioner kan ind- og udleveres alle Arter
af Postforsendelser. Ekspresforsendelser kan
dog fra en Del af Postekspeditionerne ikke med
Sikkerhed paaregnes at blive udbragt med
Ekspres. Postekspeditioner er selvstændig
Postadresse for alle Arter af Forsendelser og kan
lige saa vel som Postkontorer være Postadresse
for Brevsamlingssteder. Den langt overvejende
Del af Postekspeditioner er oprettet paa
Jernbanestationer paa Steder, hvor der ikke findes
Postkontor. De bestyres da af vedk.
Stationsforstander. Enkelte Steder findes
Postekspeditioner uden Forbindelse med Jernbanetjeneste.
Antagelse af Bestyrer sker efter Kontrakt med
Generaldirektoratet. Brevsamlingssteder er
underlagte et Postkontor. Gennem
Brevsamlingssteder kan ind- og udleveres alle Arter af
Forsendelser; dog finder Indlevering af Aviser ikke
Sted, hvorhos Telegrampostanvisninger ikke
kan sendes direkte fra ell. til disse Posthuse.
Udbringning af Ekspresforsendelser finder som
Regel ikke Sted. Brevsamlingssteder er ikke
selvstændig Postadresse. Deres Bet. er den at
danne Støttepunkter for Postbesørgelsen paa
Landet samt at give Landsbyers Beboere et
Indleveringssted for deres Postsager. De
indleverede Forsendelser indsendes til et
Postkontor ell. en Postekspedition til Behandling og
Videreforsendelse; herfra modtages ogsaa den
ankommende Post. Brevsamlingssteder bestyres
af Folk, hvis Hovedbeskæftigelse ligger uden
for P. Antagelsen sker ved Kontrakt. 1924
fandtes i Danmark 253 Postkontorer, 795
Postekspeditioner samt 317 Brevsamlingssteder og
desuden 3 Jernbanepostkontorer (Kontorer for
de kørende Postbureauer) med Station i Kbhvn,
Fredericia og Aalborg. Endvidere var der ved
P.'s Foranstaltning etableret 4340
Frimærkeudsalgssteder.

P.'s Personale bestaar foruden af de alt
nævnte Embedsmænd af Fuldmægtige og
Sekretærer, der virker i Generaldirektoratet,
Postkontrollører, Assistenter og Kontorister, der
virker dels i Generaldirektoratet, dels ved
Postkontorerne. Postkasserere, hvoraf der er een ved
hvert af de 4 største Postkontorer,
Købmagergades Postkontor i Kbhvn, Aarhus, Odense og
Aalborg Postkontorer. Desuden findes af
Personale en Driftsbestyrer ved Postautomobilerne,
Postmedlhjælpere, Overpostbudformænd,
Postbudformænd, Postchaufførformænd,
Kontorpakmestre, Pakmester formænd, Overpakmestre,
Overpostbude, Postpakmestre, Postchauffører,
Postbude, Landpostbude og Hjælpepostbude
samt enkelte Haandværkere. 1924 udgjorde
Antallet af forannævnte Personale 8764, som alle
er statsansatte og henhører til
Lønningsklasserne. Af Personale, der ikke udfører
Posttjeneste, men henhører til Lønningsklasserne
(Maskinmestre, Maskinassistenter, Færgeførere
o. fl.), fandtes 36 og af kontraktmæssig antagne
(Postekspeditører, Brevsamlere m. fl.) 1211.
Desuden var der 32 Elever, der staar uden for
Lønningsklasserne. I alt altsaa 10043
Personer, som staar i Postvæsenets Tjeneste, mere
ell. mindre fast knyttede til dette. 1870 var
dette Antal c. 1100, 1880 c. 2700, 1890 c. 4600,
1900 c. 6100. 1910 c. 7900 og 1920 o. 10500. Bl.
Personalet var 619 Kvinder, hvoraf 399 fast
ansatte og 220 kontraktmæssig antagne.

M. H. t. Indtrædelse i P.'s Tjeneste gælder
flg. Regler: Postelever antages af
Generaldirektøren. Til Antagelse fordres dansk Indfødsret,
og at Vedk. har bestaaet Realeksamen ell. en
anden dermed ligestillet ell. højere Eksamen
samt for en uplettet Vandel. Antagne
Postelever fordeles til Postkontorerne til
Uddannelse. Efter c. 2 Aars Forløb beordres Eleverne
til Postkursus og underkastes derefter 1. Del af
Fagprøven. Personer uden for Postetaten, der
har bestaaet den fuldstændige jur., den
statsvidenskabelige ell. anden afsluttende
Embedseksamen ved Univ. og derved opfyldt
Betingelsen for Ansættelse som Sekretær i
Generaldirektoratet, maa, inden fast Ansættelse som
saadan opnaas, have gjort 2 Aars Tjeneste ved
et Postkontor og derefter have bestaaet den
for Postelever anordnede Fagprøve. Postelever
med bestaaet Fagprøve ansættes som
Postmedhjælpere, saa snart de har været Elever i 3
Aar. Ansættelse som Postassistent er betinget
af 3 Aars Tjeneste som Postmedhjælpere. Som
Betingelse for Avancement til højere Stillinger
kræves for alle, der har bestaaet Fagprøvens
1. Del, at de bestaar ogsaa 2. Del. Postbude,
Hjælpepostbude og Landpostbude ansættes af
Generaldirektøren. Som Betingelse for
Opnaaelse af Avancement til Stillinger som
