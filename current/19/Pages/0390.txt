desuden fire ikke konvekse P.,
<sp>Stjernepolyedrene</sp>, der ligesom de regulære kan bringes
til at dække sig selv ved et Antal Drejninger
om et Centrum. De dannes af det regulære
Dodekaeder og det regulære Ikosaeder ved at
indføre Skæringspunkter mellem to Kanter og
Planer gennem to Kanter som ny Hjørnespidser og
Sideflader, og Skæringslinier mellem Sideflader
ell. Forbindelseslinier mellem Hjørnespidser som
ny Kanter. Disse P. er fundne af Kepler og
Poinsot; de er parvis reciprokke. P., der begrænses
af mere end een Slags regulære Polygoner, og
hvis Hjørner er kongruente ell. symmetriske, og
P., der fremgaar af disse ved reciprokke
Ombytninger, kaldes <sp>halvregulære</sp>; allerede
Archimedes undersøgte dem og paaviste 13
Arter, 10 begrænsede af to Slags Polygoner og 3
begrænsede af tre Slags. Rumfanget af et P.
bestemmes hyppigst ved Deling i Pyramider
med et fælles Toppunkt og Grundflader i P.'s
Sideflader; har P. en indskreven Kugle, vælges
det fælles Toppunkt gerne i dennes Centrum.
Særlige Former af P. er Prismer, Prismatoider,
Parallelepipeder, Pyramider (se disse Art.).
<i>Chr. C.</i>
</chapter>

<chapter name="Polyedertal">
<b>Polyedertal</b> fremkommer, naar man
sammenstiller Pyramider til Polyedre (særlig
regnlære) og summerer de tilsvarende Pyramidaltal.
Se <sp>Figurtal</sp>.
<i>Chr. C.</i>
</chapter>

<chapter name="Polyembryoni">
<b>Polyembryoni</b> (bot.) kaldes i Morfologien
det Forhold hos Blomsterplanterne, at Frøet
indeholder fl. Kim. Hos mange Naaletræer er
P. for saa vidt det normale Forhold, som der
her fra Beg. anlægges fl. Kim; men som Regel
kommer dog kun een af disse til fuld Udvikling.
Hos de Dækfrøede kan kun i faa Tilfælde flere
end een Kim dannes, bl. a. fordi kun een af
Støvrørets to generative Cellekerner anvendes
til Ægcellens Befrugtning; men i visse Tilfælde
(f. Eks. hos <i>Citrus, Alchornea, Mangifera indica,
Opuntia Ficus indica, Funckia coerulea</i>) udvikles
der slet ingen Kim af Ægcellen, hvorimod det
Kimcellen omgivende Væv (ɔ: Ægkernens
Celler) vegetativt kan danne fl. (ikke alle lige store
og altsaa uden Befrugtning frembragte) Kim.
Desuden angives det, at saavel Synergiderne som
Antipoderne (se <sp>Æg, Befrugtning</sp>) hos
visse Planter kan vokse ud til Kim.
<i>(V. A. P.). A. M.</i>
</chapter>

<chapter name="Polyergus">
<b>Polyergus,</b> se <sp>Myrer</sp>.
</chapter>

<chapter name="Polyfagi (abnorm stor Appetit)">
<b>Polyfagi</b> (gr.), abnorm stor Appetit (ved
Sukkersyge).
</chapter>

<chapter name="Polyfagi (Snylters ernæring)">
<b>Polyfagi</b> (gr.) kaldes det Forhold, at en
Snylter formaar at leve paa og ernære sig af
mange forskelligartede Værtorganismer.
<i>(F. K. R.). C. F.</i>
</chapter>

<chapter name="Polyfemos">
<b>Polyfemos</b> [græsk 'ly-], den fra Homer's
Odyssé bekendte Kyklop fra Kysten af
Thrinakia, Søn af Poseidon og Nymfen Thoosa. Han er
den største og stærkeste af alle Kykloper, raa
og vild, menneskeæderisk og uden Respekt for
Guderne, »thi vi Kykloper er meget stærkere
end de«. Sin Bolig har han i en Hule nær
Stranden. Han dyrker ikke Jorden, tager kun,
hvad den uden Arbejde giver ham, og lever af
og med store Flokkel af Geder og Faar. Om
hans Styrke hedder det, at den er saa uhyre,
at han med Lethed for Hulen sætter en Sten
saa stor, at 22 Spand ikke vilde kunne bringe
den bort, og efter Odysseus' Skib slynger han
Klippeblokke saa vældige, at alene Bevægelsen
i Vandet ved deres Fald bringer Odysseus i
Fare. Han dræber og fortærer adskillige af
Odysseus' Mænd, da de i Tillid til Gæsteretten
har vovet sig ind i hans Hule; snart efter lader
han isig dog overliste, drikker den stærke Vin,
som han ikke før kendte, og kommer derved i
en Rus, der gør Partiet mellem ham og
Odysseus mere lige. Odysseus blinder ham med sine
Mænds Hjælp, og derefter lykkedes det dem
alle at slippe ud, da P. om Morgenen maa
sende sine Faar og Geder paa Græs, idet disse
bindes sammen 3 og 3 og en Mand under hver
af de midterste; selv hager Odysseus sig som
den sidste fast i Ulden af den største af alle
Vædderne. — Senere Sagn meldte om P.'s
Kærlighed til den skønne Nymfe <sp>Galateia</sp>.
Ogsaa i disse Sagn skildres han som
afskrækkende styg, med strittende Haar, og med
Øjenbrynene sammenvoksede tværs over Panden,
over hans eneste Øje. Paa lgn. Maade er han
ogsaa afbildet bl. a. paa et rom. Vægmaleri.
Som Medbejler til Galateia's Kærlighed har han
Hyrden Akis, Faunus' Søn, og denne glæder sig
ved hendes Genkærlighed. P. forfølger ham da
og knuser ham med et Klippestykke. — I
Euripides' Satyrspil, Kyklopen, er P. Hovedperson.
Til Grund for Fremstillingen ligger i det hele
det homeriske Sagn; dog optræder her
endvidere et Kor af Satyrer, som af Storm er
kastede i Land og gjorte til Slaver af P., men
befries af Odysseus. P.-Sagnene har en vis
international Karakter, og lgn. Fortællinger
genfindes rundt om, paa de forskelligste Steder.
<i>H. A. K.</i>
</chapter>

<chapter name="polyfon">
<b>polyfon</b> (gr. af πολύς, mange, og φωνή,
Lyd), mangestemmig; <sp>Polyfoni</sp>,
Flerstemmighed, med selvstændig Behandling af de
enkelte Stemmer, i Modsætning til <sp>Homofoni</sp>,
hvor en enkelt Stemme er selvstændig
melodiførende, de andre derimod kun
akkompagnerende, udfyldende Harmonien.
<i>S. L.</i>
</chapter>

<chapter name="Polyfylli">
<b>Polyfylli</b> (gr.) kaldes i Plantepatologien det
Forhold, at Antallet af Blade i en Kreds
forøges ud over det normale, saaledes at f. Eks.
Planter med modsatte Blade (Syren, Navr,
Fredløs o. a.) faar 3—4 Blade i samme Kreds;
ligeledes kan man træffe Individer med 3 i St f.
2 Kimblade hos Løn o. fl. a. P. af Kronbladene
bidrager ofte til Fremkomsten af »fyldte
Blomster«.
<i>(F. K. R.). C. F.</i>
</chapter>

<chapter name="Polygala">
<b>Polygala,</b> se <sp>Mælkeurt</sp>.
</chapter>

<chapter name="Polygalaceæ">
<b>Polygalaceæ,</b> se <sp>Mælkeurtfamilien</sp>.
</chapter>

<chapter name="polygam">
<b>polygam</b> (<sp>flerbo</sp>) kaldes en Plante, der
har saavel tvekønnede som hanlige og hunlige
Blomster.
<i>A. M.</i>
</chapter>

<chapter name="Polygami">
<b>Polygami</b> (gr.). Ordet betyder egentlig blot
»Mangegifte«, Ægteskab med fl. Personer
samtidigt, men bruges næsten altid til Betegnelse af
<sp>Flerkoneri</sp> (Polygyni). Dette har
forekommet næsten overalt paa Jorden, men i Reglen
kun som en Forret for de rige og mægtige. Alm.
har P. aldrig kunnet blive, da Kønnenes
numeriske Ligevægt paa Forhaand skulde udelukke
dette; større Udbredelse kan det derfor kun
vinde i Stammer og Samfund, der i særlig Grad
driver Kvinderov ell. har Raad til Kvindekøb.

