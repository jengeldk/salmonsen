Jacq., alle med lilla ell. violette Blomster; de
to første vokser til Fjelds i Norge, den sidste
ved Strandkanter i Finmarken. Disse o. l.
Arter anvendes ogsaa i Haver, f. Eks. paa
Stenhøje ell. i Mosebede. Ogsaa hos <i>P. denticulata</i>
Sm. er Undersiden af de lange og smalle Blade
melet, og dens violette Blomster, der alle
springer ud samtidig, er tæt samlede; den stammer
fra Himalaja og dyrkes paa Stenhøje ligesom
<i>P. sikkimensis</i> Hook. (Sikkim) med gule
Blomster. De 3 flg. Arter: <i>P. cortusoides</i> L.
(Sibirien) med violette Blomster og smalt cylindrisk
Bæger, <i>P. sinensis</i> Lindl. (sydlige Kina) med
hvide, røde ell. blaa Blomster, oppustet og
forneden afskaaret Bæger og <i>P. Sieboldii</i> Morr.
(Japan og Kina) med mørkt lilla Blomster og et
forneden ikke lige afskaaret Bæger, er
nærbeslægtede og har lappede Blade. De dyrkes alle
som Prydplanter, de to sidste i talrige Former
med frynsede Kronblade og ejendommelige
Farvetegninger. Den ogsaa fra Japan
stammende <i>P. japonica</i> Gray med røde Blomster dyrkes
paa Friland. Endvidere kan nævnes <i>P. obconica</i>
Hance (Kina) med lyst lilla Blomster; den er
kendt for ved Berøring at fremkalde Ekscem.
<i>P. auricula</i> L. hører til en Afdeling af P., der
udmærker sig ved læderagtige Blade, som, saa
længe de er unge, er indrullede. Ligesom de
herhen hørende Arter lever den i de
mellemeuropæiske Bjerge, især Alperne; den har gule
Blomster. Sammen med <i>P. hirsuta</i> All. danner
den en Bastard, den i Tyrol og Schweiz
vildtvoksende og som Prydplante længe kendte og
i talrige Former dyrkede <sp>Aurikel</sp> (= <i>P.
pubescens</i> Jacq.). Ifølge A. Kerner blev denne
Plante for over 300 Aar siden bragt til Wien
fra Omegnen af Innsbruck; omtr. 1582 sendte
Clusius den og <i>P. Auricula</i> til Belgien, hvor den
første dyrkedes med Omhu og Held og snart
bragtes rundt i mange Farvevarieteter til
andre Landes Haver; navnlig i Holland og i
England kom Aurikelkulturen paa et højt Trin.
<i>A. M.</i>

<img><i>Primula obconica</i>.</img>

<img><i>Primula auricula</i>.</img>

<sp>Aurikel</sp>. Man skelner mellem 1)
Almindelige med ensfarvede Blomster og hvidt Øje. 2)
Luiker, Blomsterne er kraftigt farvede midt paa
Kronbladene, men svagere mod Centrum og
Randen. 3) Pudrede, hele Planten, ofte endog
det indvendige af Kronrøret er overpudret med
et hvidt Støv. 4) Fyldte, har to ell. endog flere
i hinanden stikkende Kronrør. Aurikler trives
bedst i en kraftig Bladjord, og for at holde en
passende Fugtighed dækkes Jorden mellem
Planterne med et Lag gammel Gødning. De
ynder en Vokseplads, som er skygget i den
varmeste Tid paa Dagen, men Dryp fra Træer
taaler de ikke. Ved indtrædende langvarig
Barfrost maa de dækkes med Granris. Aurikler
formeres i Alm. ved Frø, som saas tidlig i Febr
i flade Kasser ell. Frøskaale med sandblandet
Jord: Frøskaalen anbringes i et koldt Hus, og
saa snart Frøplanterne er tilstrækkelig store,
prikles de i Kasser med 4—5 cm's Afstand,
hvorfra de udplantes paa Blivestedet i Septbr
ell. næste Foraar. Aurikler kan ogsaa formeres
ved Deling, hvilket har Bet. for Bevaring af
Varieteter med særlige Farver.

Foruden Aurikler dyrkes af P. som
Indfatningsplanter ell. Stenhøjsplanter flg.: <i>P.
acaulis</i>, <i>P. cortusoides</i>, <i>denticulata</i>, <i>P. elatior</i>, <i>P.
japonica</i>, Sieboldii og forsk. Kulturformer af
disse. De formeres ved Frø, enkelte tillige ved
Deling. De trives i enhver god Havejord.

I Koldhus dyrkes <i>P. sinensis</i> Lindl., hvoraf
der er tiltrukket en Mængde Kulturformer med
forsk. Farver fra hvid til rød og lilla, med
glatrandede og frynsede samt fyldte og enkelte
Blomster. Den enkeltblomstrede saas sidst i
April, Frøplanterne prikles, og 1 Maaned efter
Udsæden plantes de i Stiklingpotter, som holdes
paa Undervarme og skygget i stærkt Solskin.
Naar Planterne har naaet passende Størrelse,
omplantes de i 12 cm Potter og nedgraves paa
en afbrugt Bænk. Der gives rigelig Luft, og
Vinduerne tages af om Natten, indtil
Nattefrosten begynder. I Oktbr indflyttes de i Hus,
og Blomstringen vil da snart indtræde. Til
Afløsning af det første Hold maa man saa i første
