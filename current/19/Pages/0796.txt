Kroppen med Ringfurer. Priapulus har et
Halevedhæng besat med Sidevedhæng, det fungerer
maaske som Aandedrætsorgan. P. caudatus
findes hos os. (<sp>Litt</sp>.: <sp>G. M. R. Levinsen</sp>,
»System-geogr. Oversigt over de nordiske
Anunlata, Gephyrea o. s. v.« [Vidensk. Meddel.
fra Nat. Foren., 1882, 1883]).
<i>T. K.</i>
</chapter>

<chapter name="Pøls Rev">
<b>Pøls Rev</b> strækker sig fra Als' Sydøstspids,
Pøls Huk, 3 km SØ. paa. Paa Revet findes fl.
Stenpuller med 1—4 m Vand. Ved Enden af
Revet ligger en Vager.
<i>G. F. H.</i>
</chapter>

<chapter name="Pønalitet">
<b>Pønalitet</b> (egl. Straf), den Vægtforøgelse,
som en Hest under et Væddeløb maa bære for
tidligere vundne Løb. Se <sp>Vægt</sp>.
<i>(C. G. B.). O. P.</i>
</chapter>

<chapter name="Pønalstipulation">
<b>Pønalstipulation</b> (lat.), Overenskomst,
hvorved en Person forpligter sig til at udrede en
vis bestemt Ydelse (<sp>Konventionalbøde</sp>),
f. Eks. en vis fastsat rund Sum ell. løbende
Dagsmulkter, hvis han ikke til rette Tid
opfylder en af ham paatagen Forpligtelse, f. Eks.
til at opføre en Bygning. En Forudsætning for
Pligten til at betale den aftalte P. vil det
ordentligvis være, at den paagældende
Ikke-Opfyldelse er en saadan, at den efter alm.
Regler kan lægges ham til Last; ofte vil det i
saa Henseende være vedtaget, at et
Byggearbejdes Standsning ved indtraadt Strejke ell.
Lockout ikke paadrager Bygmesteren Ansvar. Hvis
en P. er ansat aabenbart ubilligt, kan den nu
efter Aftalelov 8. Maj 1917 § 36 nedsættes.
<i>K. B.</i>
</chapter>

<chapter name="Pønere">
<b>Pønere</b> (Puniere), d. s. s. <sp>Karthagere</sp>,
(se <sp>Karthago</sp>).
</chapter>

<chapter name="Pønitense">
<b>Pønitense,</b> se <sp>Bod</sp>.
</chapter>

<chapter name="Pønitentiarie">
<b>Pønitentiarie,</b> det apostolske, er den
Korporation inden for den pavelige Kurie, som
beskæftiger sig med de Paven forbeholdte
Absolutions- og Dispensationstilfælde. I Spidsen for
P. staar en Kardinal.
<i>A. Th. J.</i>
</chapter>

<chapter name="Pönitz, Franz">
<b>Pönitz</b> ['pø.nets], <sp>Franz</sp>, tysk
Harpevirtuos, f. 17. Aug. 1850 i Vestpreussen, foretog
Koncertrejser (Kbhvn 1862—63), blev 1866
ansat ved Hofoperaen i Berlin, og udnævntes 1891
til Kammervirtuos. P. har udgivet forsk.
Kompositioner for Harpe, en Strygekvartet, en
Opera o. s. v.
<i>S. L.</i>
</chapter>

<chapter name="pønske">
<b>pønske,</b> spekulere, er dannet af det
ensbetydende <sp>pønse</sp>, som gennem Nedertysk
stammer fra Fransk <i>penser</i>, »tænke«. Dette er
igen lat. <i>pensare</i>, »veje« (smlg. »overveje«).
<i>H. F.</i>
</chapter>

<chapter name="Pöppelmann, Matthæus Daniel">
<b>Pöppelmann,</b> <sp>Matthæus Daniel</sp>, tysk
Arkitekt, f. 1662 i Dresden, d. 1736. Efter lange
Studierejser til Rom, Neapel og Paris blev han
saclisisk Oberlandbaumeister under August II
den Stærke. Da det gl. Kurfyrsteslot i Dresden
1701 var hleven hærget af Ildebrand, fattede
Kurfyrsten store Planer om et nyt, pragtfuldt
Slotsanlæg, og et helt Bind med Udkast hertil fra
Aarene 1705—10 er bevaret. Udført i
Virkeligheden blev kun der Zwinger, Turner- og
Festpladsen, som P. indrammede med Galerier,
hvor Akserne markeres af Taarnportaler og
Hjørnerne af Pavilloner, yderst barokke, men
ypperligt komponerede og selvstændig tyske.
Bygningerne tjener nu til Museumsbrug, og paa
det aldrig opførte Hovedslots Plads rejser sig
siden 1848 Malerigalleriet. I Dresden har P.
endvidere bygget Palæ Taschenberg og leveret
Planerne til det holl. (senere jap.) Palæ, der
dog blev udført af en anden Arkitekt, efter at
P. var faldet i Unaade.
<i>C. A. J.</i>
</chapter>

<chapter name="Pöppelmann, Peter">
<b>Pöppelmann,</b> <sp>Peter</sp>, tysk Billedhugger, f.
24. Apr. 1866 i Harsewinkel (Westfalen). P., der
væsentlig har arbejdet sig frem paa egen Haand,
blev en af Dresden-Skulpturens mest søgte
Kunstnere. Værker: »Foraar«, »Pige, der vasker
sig«, Buste af Kunstnerens Hustru (begge i
Dresdens Albertinum), »Moder med Barn«,
»Reigen«, ɔ: Legende Børn (1900, Berlins
Nationalgal.), Børnegruppe (1904, Albertinum),
endvidere talrige Smaabronzer, Plaketter, Relieffer,
Gravmæler og Portrætbuster.
<i>A. Hk.</i>
</chapter>

<chapter name="Pøs">
<b>Pøs</b> (Søv.), en Træspand, bredere ved
Fodenden, forsynet med Tovstrop til Hank. P.
rummer c. 13 l. P. opstilles i særlige Stativer
paa Dækkene — Pøserækker —. <sp>Slagpøs</sp>,
cylindrisk Sejldugsspand, foroven og forneden
forsynet med en Jernring, Bunden er af Læder.
<sp>Lanternepøs</sp> til Transport af Lanterner.
<sp>Askepøs</sp> til Overbordkastning af Aske fra
Fyrstedet.
<i>C. B-h.</i>
</chapter>

<chapter name="Pöschel, Thomas">
<b>Pöschel</b> [pö∫<sub>ə</sub>l], <sp>Thomas</sp>, katolsk Sværmer,
f. 1769 i Böhmen, d. 1837. Han levede i Østerrig
og blev Præst der, men hans Forkyndelse
drejede sig væsentlig om Verdens Undergang,
og da han fremkaldte megen Ustyr, og især da
nogle af hans Tilhængere — for øvrigt uden
hans Tilskyndelse — 1817 paa Langfredag endog
havde korsfæstet en Pige, blev P. sat i
Fængsel. Senere slap han dog ud.
<i>A. Th. J.</i>
</chapter>

<chapter name="Pöszneck">
<b>Pöszneck</b> ['pösnæk], By i Fristaten
Thüringen, 25 km S. f. Jena, nær Katschaus
Udmunding i Orla, har (1919) 12103 Indb., Fabrikation
af Flonel, Klæde, Lædervarer, Porcelæn,
Bryggeri.
<i>(Joh. F.). O. K.</i>
</chapter>

<chapter name="Pötzl, Eduard">
<b>Pötzl</b> ['pöts<sub>ə</sub>l], <sp>Eduard</sp> (Pseud. <sp>Klempetz</sp>),
humoristisk Wienerforfatter og Journalist, f. i
Wien 17. Marts 1851, var først
Jernhaneembedsmand, blev derpaa Journalist og redigerede
Retsstoffet i »Neues Wiener Tageblatt«. Han
har som Specialitet dyrket den wienske
humoristiske Lokalfortælling og udgivet »Rund um
den Stefansturm« (1888, 8. Opl. 1910) og »Wiener
Zeitbilder« (1807). Hans Wienerskitser udkom
1900 i en samlet Udgave.
<i>C. B-s.</i>
</chapter>

<chapter name="Pözl, Joseph von">
<b>Pözl</b> [pöts<sub>ə</sub>l], <sp>Joseph von</sp>, tysk Retslærd
og Politiker, f. 5. Novbr 1814 i Pechtnersreuth
ved Waldsassen, d. 9. Jan. 1881 i München. 1842
Statseksamen, s. A. <i>Dr. juris</i>, 1843 Privatdocent
i Würzburg, 1845 <i>Prof. extraord.</i> smst., 1847
<i>Prof. ord.</i> i München. Praktisk, positiv og
nøjagtig inaugurerede P. en ny Æra i den
videnskabelige Behandling af Bayerns Statsret,
hans »Lehrbuch des bayerischen
Verfassungsrechts« (1851, 5. Udg. 1877) og »Lehrbuch des
bayerischen Verwaltungsrechts« (1856, 3. Opl.
1871, med Supplement 1874) er udarbejdede
efter streng juridisk Metode uden politiske
Bihensyn. Efter C. F. von Dollmann's Død 1867
overtog P. Redaktionen af dem af denne udgivne
Samling »Die Gesetzgebung des Königreiches
Bayern seit Maximilian II«; særlig Anseelse
vandt P.'s Udgave af »Die bayerischen
Wassergesetze vom 28. Mai 1852« (1859, 3. Udg. 1880)
og »Das Gesetz der Grundentlastung betr. vom

