<chapter name="Prins Patrick's Ø">
<b>Prins Patrick's Ø</b> [-'pätriks-], se
<sp>Nordpolarlande</sp>.
</chapter>

<chapter name="Prinsregentens Sund">
<b>Prinsregentens Sund,</b> se <sp>Prince Regent
Inlet</sp>.
</chapter>

<chapter name="Prinsterer">
<b>Prinsterer</b> ['prenst<sub>ə</sub>r<sub>ə</sub>r], se <sp>Groen van P.</sp>
</chapter>

<chapter name="Printz, Hans Christian">
<b>Printz,</b> <sp>Hans Christian</sp>, norsk Læge
og Botaniker, f. i Fredrikshald 13. Apr. 1817,
d. i Valdres 15. Jan. 1910. P. blev Student 1838.
Efter at have taget filos. Eksamen 1839
begyndte han at studere Medicin, men
interesseredes af sin Lærer, Prof. N. M. Blytt, for bot.
Studier, saaledes at han foretog fl. bot.
Undersøgelsesrejser i de dengang bot. mindre kendte
Dele af Landet: 1842 Christianiafjorden og V.
f. liggende Distrikter, 1844 til Smaalenene, 1845
til Sand og Valdres, 1846 til Østerdalen og
Dovre. Han manuducerede de Studerende i
Botanik og udgav 1844 »Udtog af Botanikken« til
Brug for de Studerende. Som Følge heraf tog
han først med. Embedseksamen 1848, var
derefter en Tid Amanuensis hos Prof. Conradi,
senere indtil 1864 Kommunelæge i Sand,
1864—98 Distriktslæge i nordre Valdres. P. var en
meget ivrig Samler af Planter, Fugleæg og
Sigiller, særlig af disse sidste havde han en
overordentlig stor og værdifuld Samling. Fra 1.
Juli 1870 anstillede han daglig meteor.
Observationer med stor Nøjagtighed. 1864 og 1865
fik han et offentligt Stipendium for at anstille
Undersøgelser over Foraarets Udvikling i
Valdres og noterede senere hvert eneste Aar paa
det omhyggeligste Dagen for Trækfuglenes
Ankomst og Afrejse, Planternes Spiring,
Blomstring, Frugtmodning og Løvfald, en
Undersøgelsesrække, der turde høre til det bedste,
som noget Land besidder. Af sine Undersøgelser
offentliggjorde han »Beretning om en i
Sommeren 1864 foretagen bot. Rejse i Valders« (»Nyt
Magazin f. Naturvidenskaberne«, 14. Bd, 1864),
samt: »Gennemsnitlig Blomstringstid i vestre
Slidre for Aarene 1865—82« (i Schübeler's
»Norges Væxtrige«).
<i>(N. W.). Wt. K.</i>
</chapter>

<chapter name="Printz, Wolfgang Caspar">
<b>Printz</b> [prents], <sp>Wolfgang Caspar</sp>,
tysk Musikforfatter (1641—1717), beklædte
Kantorater i forsk. tyske Byer, til sidst i Sorau.
Bl. hans mange af polyhistorisk Viden
prægede Skr om Musik mærkes hans »Historische
Beschreibung der edlen Sing- und Kling-Kunst«
(1690) med gode Oplysninger om 17. Aarh.'s
Musik samt hans egen Biografi.
<i>A. H.</i>
</chapter>

<chapter name="Printzensköld, Johan">
<b>Printzensköld</b> ['prints<sub>ə</sub>n∫öld], <sp>Johan</sp>, sv.
Oberst, d. 8. Decbr 1658. Han hed opr. Johan
Printz, tjente sig under Trediveaarskrigen op
til Major, blev 1649 adlet og senere udnævnt
til Oberst. Efter at Bornholm var blevet
afstaaet til Sverige i Roskilde-Freden, blev han
i Apr. 1658 sendt over til Øen for at overtage
Styrelsen og tage Indbyggerne i Ed. Haarde
Udskrivninger, hver 3. Mand over 12 Aar blev
sendt til sv. Afdelinger i Polen og Livland, og
svære Skattepaalæg vakte hurtig Indbyggernes
stærke Uvillie mod det ny Herskab og særlig
mod P. som den, der repræsenterede dette.
Krigens Fornyelse, Kong Frederik III's
Proklamation til Bornholmerne og den
dansk-hollandske Flaades Overlegenhed i Østersøen gjorde
P.'s Stilling meget vanskelig. 8. Decbr 1658 red
han fra Hammershus til Rønne for at
fremskynde Afsendelsen af et Skib, som skulde
hente Forstærkning til den øv. Besætning. En Del
sammensvorne Bornholmere med Jens Kofod i
Spidsen fulgte ham paa dette Ridt, fangede
ham i Rønne i Borgemester Peder Lauridsen's
Hus, slæbte ham ud paa Gaden og dræbte ham
ved et Pistolskud, da han forsøgte at flygte.
<i>(A. L.). L. L.</i>
</chapter>

<chapter name="Prionodon">
<b>Prionodon,</b> se <sp>Desmerdyr</sp>, S. 60.
</chapter>

<chapter name="Prior">
<b>Prior</b> (lat.). Alm. Titel for en
Klosterforstander, enten for den Øverste inden for
Klostret, ell. hvor denne kaldes Abbed, da den
næste i Rangen. P.'s Embede kaldes
<sp>Priorat</sp>. Forstanderinden for et Nonnekloster
kaldes Priorinde.
<i>(J. P. B.). A. Th. J.</i>
</chapter>

<chapter name="Prior, Daniel Christian">
<b>Prior,</b> <sp>Daniel Christian</sp>, dansk Præst,
f. 8. Maj 1834, d. 31. Jan. 1925, blev Student
1854, <i>cand. theol.</i> 1860, 1863 Kateket ved
Holmens Kirke, 1876—1917 1. resid. Kapellan ved
Vor Frue Kirke i Kbhvn. Hans Navn er særlig
knyttet til den danske Sømandsmission, som
han har arbejdet for siden 1875, og hvis
Ugeblad »Havnen« han redigerede i 36 Aar. Ogsaa
for Menighedsplejen var han virksom.
<i>A. Th. J.</i>
</chapter>

<chapter name="Prior, Laurits Terpager">
<b>Prior,</b> <sp>Laurits Terpager</sp>, dansk
Billedhugger, f. i Stege 8. Juni 1840, d. i Kbhvn 5.
Apr. 1879, blev efter en Tid at have været ved
Handelen Elev af H. V. Bissen og af Akademiet.
Hans tidligst udstillede Arbejder, en
Portrætbuste, 1860, og Statuen »Kain«, 1861, blev
temmelig upaaagtede; mere Held havde han 1862
med Statuen Narcissus, der blev købt til Statens
Samling, og 1863 med en Statue af Eckersberg,
der indbragte ham den Neuhausenske Præmie.
1862—66 var han i Rom og udførte der bl. a.
Gruppen »Odysseus og Kalypso«, der kom til
Statens Samling. I sine sidste Aar syslede han
med dekorativ Billedhuggerkunst; Prøver paa,
hvor vidt han naaede i denne Retning, kan ses
dels uden paa Atelierbygningen i Kbhvn i
Bredgade Nr 33, dels paa Frederiksborg og i det
kgl. Teater.
<i>(S. M.). P. J.</i>
</chapter>

<chapter name="Prior, Matthew">
<b>Prior</b> ['pra'iə], <sp>Matthew</sp>, engelsk Digter
(1664—1721), mistede tidlig sin Fader og kom
i Huset hos en Onkel, der havde et bekendt
Værtshus. Her saa Jarlen af Dorset ham,
syntes godt om hans opvakte Væsen og lod ham
studere i Cambridge. Efter at have fuldendt
sine Studier vendte han tilbage til London, hvor
han sluttede sig til Whiggerne og gjorde sig
bekendt ved Digtet: <i>The City and Country
Mouse</i> (1687), en vittig Parodi paa Dryden's
<i>Hind and Panther</i>, skrevet sammen med
Charles Montague, Lord Halifax. 1700 blev han valgt
ind i Parlamentet, hvor han efter at have
forladt Whiggerne sluttede sig til Torierne, der
fl. Gange benyttede ham i diplomatiske
Sendelser, bl. a. gjorde ham til Gesandt i Paris.
Som Digter er han en god Repræsentant for
sin Tid. Han skriver letløbende Vers om forsk.
Emner, men uden nogen Ejendommelighed;
bedst er hans humoristiske og satiriske Digte.
Af enkelte Digte kan foruden det ovenn.
anføres: <i>Alma, or the Progress of the Mind</i>,
<i>Solomon</i> samt en Omdigtning af den gl. Folkevise
<i>The nutbrown maid</i> under Titelen <i>Henry and
Emma</i>.
<i>(T. L.). I. O.</i>
</chapter>

<chapter name="priora">
<b>priora</b> (lat.), tidligere Ting ell. Tildragelser.
</chapter>
