c. 1910—12 var P.'s Kubisme kulmineret i det
rent »meningsløse« Billede, der blot ved sine
Bevægelsesmotiver og levende
Rumforestillinger skulde udløse det formelle Behag (om P.'s
Skole og Kubisme, s. d.). Om end P.'s ny
Kunst vakte mægtig Opsigt og fra Enkelthold
skaffede ham talrige Bestillinger (ogsaa
Teaterdekorationer som 1920 til den spanske Ballet
<i>Le tricorne</i> m. v. i Paris), slog den dog ikke
igennem. Under Verdenskrigen gik P. tilbage
til ældre Udtryksformer og har i klassicerende
Flade-Stilisering malet næsten Imgres'sk, til
hans kubistiske Ildtilbederes store Forbitrelse.
Meget af P.'s Kunst er vandret ud af Frankrig,
c. 40 Billeder kom til Stschoukin-Samlingen i
Moskva, adskillige til Tetzen-Lunds Samling i
Kbhvn, »Krinolinen« (tidligt Arbejde) til
Glyptoteket i Kbhvn, i Göteborg-Mus.
»Akrobatfamilie« o. s. fr. (<sp>Litt</sp>.: <sp>Raphael</sp>, »Von
Manet zu P.« [München 1913]; <sp>Dodici</sp>, <i>Opere
di P.</i> [Firenze 1916]; <sp>Raynal</sp>, »P.« [tysk,
München; fransk 1921]).
<i>A. Hk.</i>
</chapter>

<chapter name="Piccadilly">
<b>Piccadilly</b> [pik<sub>ə</sub>'dil<sub>i</sub>], en af de fornemste
Gader i London, har en Længde af 1,5 km og
udgaar fra Haymarket til Hyde Park Corner.
Den er kendt som Byens »Strøg«, og saavel
Butikkerne som Beboelseshusene og de mange
fashionable Klublokaler udmærker sig ved
deres pragtfulde Udstyrelse. Navnet skal hidrøre
fra et Udsalg af Skjortebryster, <i>Pickadille</i>, der
her florerede 1605—20 og gjorde Ejeren til en
rig Mand.
<i>(M. Kr.). G. G.</i>
</chapter>

<chapter name="Piccini, Nicolo">
<b>Piccini</b> [pi't.∫ini], <sp>Nicolo</sp>, ital. Komponist
(1728—1800), var opr. ikke bestemt til Musiker,
men viste saa ualmindelige Anlæg, at han
anbragtes i Konservatoriet i Neapel, hvor L. Leo
og senere Durante var hans fornemste Lærere.
Da P. havde forladt Konservatoriet, skrev han
en Del komiske Operaer, bl. hvilke særlig
<i>Cecchina</i> (ell. <i>La buona figliuola</i>) fastslog hans Ry
(Rom 1760); med eksempelløst Held opførtes
den alle Vegne i Italien og mange St. uden for
P.'s Fødeland. Ved Siden af disse komiske
Operaer frembragte P. en Rk. alvorlige Operaer,
der hverken hist. ell. mus. besidder synderlig
Interesse. P. forlod atter Rom, da Publikum
dér, hvis Yndling han i mere end et Aarti
havde været, senere foretrak Anfossi for ham, og
P. tog da syg og krænket Ophold i Neapel, men
lod ogsaa her med Held nogle Operaer opføre.
(Hans Produktion var overhovedet ualmindelig
stor; der kendes over 130 Operaer af ham). —
1776 kaldtes P. til Paris — officielt af Dronning
Marie Antoinette for mod en betydelig aarlig
Gage at komponere fr. Operaer for <i>Académie
de musique</i>, i Virkeligheden for at bruges mod
Gluck af det ital.-begejstrede Parti, der
tiltrængte en Mand med P.'s Navn og Talent i Kampen
mod Operareformatoren. P.'s godmodige,
grundhæderlige, men noget ængstelige Naturel egnede
sig ingenlunde for den hidsige Kamp, der i disse
Aar førtes i Paris, og hvori Intriger og
Chikaner spillede en stor Rolle. Han tog da kun liden
personlig Del i den. Med ikke ringe Besvær
komponerede han, trods sit fattige Kendskab
til fr. Sprog og Prosodi, Musik til den
Quinault'ske Tekst »Roland« og fik Operaen opført med
stort Held. Paa det tragiske og stærkt
dramatiske Felt besad P. imidlertid langtfra Gluck's
Kraft, Marv og Lidenskab; derimod stod kan
højt som <i>opera-buffa</i>-Komponist og vandt i en
Aarrække Parisernes Beundring ved (med et
ital. Operaselskab) at opføre flere af sine
ældre og nyere Arbejder i denne Genre. Endnu
en Gang kappedes P. med Gluck, idet de begge
komponerede <i>Iphigénie en Tauride</i>; Gluck's
Opera opførtes først — P.'s (1781) modtoges
kun kølig. Senere hen opstod en ny Medbejler
til P.'s Ry: Sacchini, og P.'s Operaer aftog
efterhaanden i Værd og Interesse. Revolutionens
Udbrud bestemte ham da til at forlade Paris
(hvor han var bleven Prof. ved <i>École royale de
chant et de déclamation</i>). Resten af sit Liv
tilbragte P. under ret triste og fattige Forhold,
først i Neapel, hvor han endnu skrev et Par
Operaer, dernæst (fra 1798) atter i Paris, hvor
han opnaaede en beskeden Stilling ved det ny
oprettede Konservatorium. — P. har opnaaet
mest Navnkundighed ved den Rolle, som hans
Navn spillede i den Gluck-Piccini'ske Strid, men
indtager i øvrigt en fremskudt Plads bl. de
ældre ital. Operakomponister, og hans Talent var
navnlig betydeligt paa den komiske Operas
Omraade, hvor hans <i>La buona figliula</i> er typisk
for den rørende borgerlige Komedie sat i
Musik; en Fortsættelse deraf fremkom i Paris som
<i>La buona figliula maritata</i>. P. udvidede bl. a.
Buffooperaens »Finaler« (der opr. indførtes af
Logroscino) til en Rk. skiftende Scener og blev
den, der fastslog den Finaleform, som Alverden
nu kender fra Mozart's Mesterværker (»Figaro's
Bryllup«, »Don Juan«).
<i>W. B.</i>
</chapter>

<chapter name="Piccolo (Kelnerlærling)">
<b>Piccolo</b> ['pikolo], paa en Restauration:
halvvoksen Dreng, der bistaar Opvarteren,
Kelnerlærling.
</chapter>

<chapter name="Piccolo (Musikinstrumenter)">
<b>Piccolo</b> (ital.: »lille«), forkortet Benævnelse
for <sp>Pikkolofløjte</sp> (se <sp>Fløjte</sp>); ogsaa
Navnet paa et, særlig i Militærmusikken
benyttet Messingblæseinstrument, en mindre Kornet
i <i>Es</i> (se <sp>Kornet</sp>).
<i>S. L.</i>
</chapter>

<chapter name="Piccolomini (gl ital. Adelsslægt)">
<b>Piccolomini,</b> en gl ital. Adelsslægt, opr.
hjemmehørende i Rom, senere blomstrende i
Toscana, navnlig i Siena. Af dens Medlemmer
nævnes her, med Forbigaaelse af dem, der kun
har lokalhistorisk Bet., flg.:

1) <sp>Enea Silvio P.</sp>, <sp>Pius</sp> II (Pave).

2) <sp>Jacopo P.</sp> (1422—79), Diplomat og Forf.,
hed egl. <sp>Ammanati</sp>, men antog efter Pius
II's Ønske Navnet P. Han naaede de højeste
gejstlige Værdigheder og efterlod sig mange
Skr, deriblandt <i>Commentarii et epistolæ</i>
(Milano 1506 og oftere), der har stor Bet. for hans
Samtids Historie.

3) <sp>Alessandro P.</sp> (1508—78), Forf., udgav
i sin Ungdom skønlitterære Skr af et meget
letfærdigt Indhold, men blev senere en streng
Kirkens Mand, der nød stor Anseelse som lærd
Forf., hvad ogsaa gælder hans samtidige
Slægtning <sp>Francesco P.</sp>

4) <sp>Ottavio P.</sp>, Hertug af Amalfi, tysk
Rigsfyrste og kejserlig Feltmarskal (1599—10. Aug.
1656), Efterkommer i 4. Led af en uægte Søn
af ovenn. Pave Pius II, gjorde som ganske ung
Officer Tjeneste i den sp. Hær i Milano og drog
1619 til Böhmen med et Regiment, som Cosimo
II af Toscana sendte Kejser Ferdinand II til
