Det tidligere rigsumiddelbare Fyrstendømme R.
(991 km<sup>2</sup>) stod 1288—1532 under egne Hertuger;
derefter kom det under det østerrigske
Kejserhus og 1742 under Preussen. 1840 blev det
erklæret for et middelbart Hertugdømme, hvis
Besiddelser laa spredt i Kredsene R., Rybnik
og Gleiwitz.
<i>(Joh. F.). O. K.</i>
</chapter>

<chapter name="Ratichius, Wolfgang">
<b>Ratichius</b> [ra'tekios] (<sp>Ratke</sp>), <sp>Wolfgang</sp>,
tysk Pædagog, f. 1571 i Holsten, d. 1635, kan
betegnes som en Forløber for Comenius. Efter
at have studeret Teologi i Rostock drog R. til
England, hvor han blev kendt med Bacon, og
derfra til Holland, hvor han under et otteaarigt
Ophold studerede Matematik og Sprog. Her
fremtraadte han som Reformator af Skolen
efter følgende Grundsætninger: 1) alt efter
Naturens Orden, 2) kun een Ting ad Gangen, 3)
der begyndes med Modersmaalet, 4) hyppig
Gentagelse, 5) alt uden Tvang, 6) intet læres
udenad, 7) Ensartethed i alle Fag, 8) først
Tingen for sig og dernæst Blomstændighederne, 9)
gaa frem gennem Induktion og Eksperiment.
Flere tyske Fyrster greb hans Ideer med
Begejstring, og Professorerne Helwig og Jung
udtalte sig paa Opfordring af Landgreve Ludvig
af Kessen-Darmstadt gunstig om hans Metode.
For at fremme denne oprettede Fyrst Ludvig
af Anhalt-Köthen 1618 en Skole og en
Læreruddannelsesanstalt, men senere slog han
Haanden af R., der efter megen Modgang fandt et
Asyl i RudolfStadt hos Grevinde Anna Sofie, der
bragte ham i Forbindelse med den sv. Kansler
Axel Oxenstjerna, men Sygdom hindrede R. i
at drage Nytte af dette Bekendtskab, ligesom
hans Uomgængelighed, Stridbarhed og Mangel
paa praktisk Sans overhovedet bevirkede, at
hans i og for sig gode Tanker kun bar ringe
Frugt. (<sp>Litt</sp>.: <sp>Raumer</sp>, »Gesch. d.
Pädagogik« [1877]; <sp>Karl Schmidt</sp>, »Gesch. d.
Pädagogik« [1890]; <sp>H. Trier</sp>, »Af
Opdragelsens Hist.« [1893]; <sp>C. F. L. Lang</sp>, »Wolfgang
R.« [Kbhvn 1903]).
<i>(Fr. Th.). H. A. S.</i>
</chapter>

<chapter name="ratificere">
<b>ratificere,</b> se <sp>Ratifikation</sp>.
</chapter>

<chapter name="Ratifikation">
<b>Ratifikation,</b> Statsoverhovedets skriftlige
Godkendelse af en foreliggende Traktattekst.
Tidligere, da Samfærdsels- og
Meddelelsesmidlernes Udvikling ikke i Alm. gjorde det muligt
for en Regering at holde sig underrettet om alle
Enkeltheder i Traktatforhandlinger, der foregik
i et andet Land, var det af denne Grund
naturligt, at Regeringen ikke endeligt bandt sig til
en Overenskomst, førend den havde haft
Lejlighed til at gøre sig bekendt med Ordlyden i
dens Helhed. Derfor kunde Gesandten vel
underskrive en Traktattekst, men i Reglen kun
med Forbehold om Statsoverhovedets senere
Godkendelse. Skønt den nævnte Vanskelighed
nu ikke er til Stede i samme Grad er det
af fl. Grunde stadig formaalstjenligt eller
nødvendigt, at de kontraherende Regeringer faar
Lejlighed til at overveje den af Forhandlerne
underskrevne Traktat, inden den definitivt
tiltrædes. Det kan saaledes være ønskeligt at
afvente, hvilket Indtryk Meddelelsen om
Forhandlingernes Resultat gør paa den offentlige
Mening i Ind- og Udland, hvortil kommer, at
det ofte er en forfatningsmæssig Nødvendighed
at indhente Rigsdagens Samtykke inden R.

Den ratificerende Myndighed er
Statsoverhovedet (Monarken ell. Præsidenten) i
Forbindelse med Udenrigsministeren. R. sker ved et
i højtidelige Former affattet Dokument,
Ratifikationsinstrumentet, i hvilket for
Eksempel for Danmarks Vedkommende Kongen
erklærer, at han »efter at have læst og overvejet«
den paagældende Traktat, hvis fulde Tekst i
Reglen indføjes i selve Dokumentet, herved
»paa bedste og kraftigste Maade som ske kan,
for Os og Vore Efterfølgere bifalder, stadfæster
og ratificerer (Traktaten), ved Vort Kongelige
Ord lovende for Os og dem nøjagtig at
overholde og fuldbyrde samme i alle dens Ord og
Punkter. Til ydermere Vished herfor har Vi
underskrevet denne Ratifikationsakt med Vor
egen Haand« o. s. v. Dokumentet er næsten
altid affattet paa vedk. Lands eget Sprog,
ledsaget af en fr. ell. (navnlig i orientalske Lande)
en eng. Oversættelse. Den retsstiftende
Handling er ved R. af Traktater mellem to Stater
Ratifikationsinstrumenternes Udveksling, og,
naar Traktaten indgaas mellem et større Antal
Magter, Instrumenternes Deponering hos den
dertil udsete Magt, i Reglen den, paa hvis
Omraade Forhandlingerne har fundet Sted.

Spørgsmaalet om, hvilke internationale
Overenskomster der kræver R., har nogle søgt at
besvare saaledes, at de, der kalder sig
»Traktat« ell. »Konvention«, skal ratificeres, andre
ikke (Satow). Denne Sondring er imidlertid
ikke tilfredsstillende, saa meget mindre som der
vedtages Overenskomster uden særlig
Betegnelse. Bortset fra, at der er visse internationale
Aftaler, til hvis endelige Indgaaelse R. ikke
kræves, saaledes dels Overenskomster, der
under kompetente Ministres Medvirken indgaas
af Statsoverhovederne personlig, dels de i
Krigstid af de dertil beføjede militære Myndigheder
afsluttede lokalt begrænsede Aftaler om en
Fæstnings Overgivelse, kortvarig Vaabenhvile
o. l., og endelig visse Overenskomster om
tekniske Emner navnlig vedrørende
Samfærdselsvæsen (f. Eks. om Togtider), der indgaas
direkte mellem de paagældende Fagmyndigheder,
maa Overenskomstens Indhold være afgørende,
om end dens Navn kan være vejledende. En
Rk. Aftaler indgaas ved Udveksling af Noter
ell. Deklarationer ell. ved Undertegnelse af en
Protokol, der p. Gr. a. dens kun midlertidige
Gyldighed ell. Emnets specielle Karakter eller
underordnede Bet. ikke ratificeres. I øvrigt er
det Hovedreglen, at alle andre internationale
Overenskomster, hvad enten de kaldes Traktat,
Konvention ell. andet, kræver R., med mindre
andet vedtages. Da Grænsen er flydende, er
det i Reglen fastsat i Traktaten, om den skal
ratificeres ell. træde i Kraft uden R. En
bestemt Frist for R. gælder kun, naar den
udtrykkelig er aftalt.

Der bestaar ingen Pligt for en Regering til
at ratificere en Traktat, som en behørig
befuldmægtiget Minister. ell. Gesandt har
underskrevet, og det forekommer jævnlig, at en Stat
afslaar at ratificere, enten fordi Parlamentet
nægter sit Samtykke ell., hvad der kommer
ud paa et, foreslaar Ændringer i Traktaten, ell.
af andre Grunde. Saaledes nægtede Amerikas
