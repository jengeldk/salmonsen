11360 Døde og 32613 Saarede. Vistnok havde
Russerne endnu mistet mange Folk i de sidste
Dage, men at Støssel opgav P. A. allerede 2.
Jan., maa bebrejdes ham; senere maatte han
haardt bøde derfor, til Trods for, at Kejser
Wilhelm straks sendte ham Ordenen <i>pour le
mérite</i>. Havde Fæstningen blot holdt endnu et
Par Dage, vilde Nogi's Armé ikke i Tide have
kunnet gribe ind i Slaget ved Mukden, hvorved
Russerne led et Nederlag, der egl. afgjorde
Krigen. Liaotung-Halvøen kom tilbage til Kina,
men P. A. og Talienwan har Japan forpagtet
i Decbr 1915 paa 99 Aar. (<sp>Litt</sp>.: <sp>B. W.
Nørregaard</sp>, »P. A.'s Belejring« [Kria 1905];
»Autorisierte Ausgabe des russischen
Generalstabswerkes über den Russisch-Japanischen
Krieg von Freiherr v. Tettau«, 5 Bd [Berlin
1911—12)).
<i>P. Nw.</i>
</chapter>

<chapter name="Portasten">
<b>Portasten</b> ['pårta-], en Sandsten med brune
Aarer fra <i>Porta vestphalica</i> nær ved Minden i
Westfalen.
<i>(N. V. U.). O. B. B.</i>
</chapter>

<chapter name="Portatile">
<b>Portatile</b> (underforstaaet <i>altare</i>), et
flytteligt Alter til Brug paa Rejser ell. i Felten.
</chapter>

<chapter name="Portativ">
<b>Portativ,</b> et lille transportabelt Orgel.
</chapter>

<chapter name="Port Augusta">
<b>Port Augusta</b> ['på.<sub>ə</sub>t-å'gast<sub>a</sub>], lille
Havneplads i Sydaustralien ved Nordenden af
Spencer Golf, har Jernbaneforbindelse med Adelaide
og de indre Egne af Staten.
<i>M. V.</i>
</chapter>

<chapter name="Port au Prince">
<b>Port au Prince</b> ['pårt-o-'præ.s] (<sp>Port
Henri</sp>, <sp>Port Républicain</sp>), Hovedstad
i Republikken Haiti, ligger ved Vestkysten af
Haiti. Befolkningen angives til 120000 Indb.,
rimeligvis for højt. Byen er smudsig og bestaar
mest af usle Træhytter. Den har lidt meget
ved gentagne Jordskælv og talrige Revolutioner.
Havnen er ret god, men daarlig vedligeholdt
og ikke helt sikker mod Orkaner. Fra P. a. P.
gaar en Jernbane til Cap Haïtien og to
mindre Lokalbaner til Landets Indre, men
Trafikken er ringe. Der udføres Kaffe, Kakao,
Gummi, Bomuld, Træ, Huder o. s. v.
<i>M. V.</i>
</chapter>

<chapter name="Port Canning">
<b>Port Canning</b> ['på.<sub>ə</sub>t-'käniŋ], Havnestad i
Forindien, Prov. Bengalen, ligger ved
Ganges-Armen Matla og har en dyb, rummelig, men
lidet besøgt Havn.
<i>M. V.</i>
</chapter>

<chapter name="Port Chalmers">
<b>Port Chalmers</b> ['på.<sub>ə</sub>t-'t∫a.məz], Havnestad
til Byen Dunedin paa New Zealand.
</chapter>

<chapter name="Port Chester">
<b>Port Chester</b> ['på.<sub>ə</sub>t-'t∫estə], By i U. S. A.,
New York, ligger paa Nordsiden af
Long-Island-Sound og er delvis en Villaforstad til
New York City. (1920) 16573 Indb.
<i>G. Ht.</i>
</chapter>

<chapter name="Portcros">
<b>Portcros</b> [på.r'kro], se <sp>Hyeriske Øer</sp>.
</chapter>

<chapter name="Port Darwin">
<b>Port Darwin</b> ['på.<sub>ə</sub>t-'da.<sub>ə</sub>w<sub>i</sub>n], Bugt paa
Nordkysten af Australlandet, er tilgængelig for
de største Skibe og er Udgangspunkt for
Telegrafkabler til Ostindien. Paa Østsiden ligger
Havnebyen Darwin.
<i>M. V.</i>
</chapter>

<chapter name="Port de Bouc">
<b>Port de Bouc</b> ['på.r-d<sub>ö</sub>-buk], Havneby i det
sydøstlige Frankrig, Dept Bouches-du-Rhône,
NV. f. Marseille, ved Golfe de Fos og Banen
Miramas—P., med 2600 Indb. En Kanal
forbinder her Strandsøen Berre med Middelhavet.
<i>(M. Kr.). E. St.</i>
</chapter>

<chapter name="Port de Paix">
<b>Port de Paix</b> ['på.r-d<sub>ö</sub>-'pæ]. Havnestad paa
Nordkysten af Republikken Haiti, har c. 5000
Indb. og udfører især Kaffe og Blaatræ.
Havnen beskyttes ved to Forter.
<i>M. V.</i>
</chapter>

<chapter name="Port d'Urban">
<b>Port d'Urban</b> ['på.r-d-yr'bã], se <sp>Durban</sp>.
</chapter>

<chapter name="Portechaise">
<b>Portechaise</b> [dansk pårt<sub>ə</sub>'sjæ.s<sub>ə</sub>, fr.
pårtö-'∫æ.z], Bærestol. Dette fr. Ord betyder Portør,
den, der bærer Stolen, medens denne hedder
<i>chaise à porteurs</i>. I Orienten og Kina gaar dens
Oprindelse tilbage til de ældste Tider, og fra
Indien kom Navnet <sp>Palankin</sp>, af Sanskrit
<i>paryanka</i>, Pali <i>'palangka</i>. P. forekommer i
Aztekernes malede Bøger. Over Ægypten kom
den til Rom og blev der som andre Steder
Befordringsmiddel for høje Herrer og Damer;
den hed <i>Sella portatoria</i>, <i>gestatoria</i> ell.
<i>muliebris</i>. Om P. glemtes senere, vides ikke; det
første skriftlige Vidnesbyrd fra Middelalderen
er fra 1377. Af den gigtbrudne Kejser Karl V.'s
Bærestol haves en Tegning; ogsaa andre
Billeder fra 16. Aarh. viser fyrstelige P. til
Rejsebrug, baaret af Heste (en for og en bag); de er
forsynede med Bagvæg og Himmel, men i
øvrigt aabne. 1581 brugtes de i Londons Gader,
der var i en særlig bundløs Forfatning. Den
første lukkede P. til Brug i fri Luft brugtes
i Frankrig af Maria af Medici. 1610 fik Jean
Drouot Monopol paa at danne et Selskab til
Udlejning af P. i Paris o. a. fr. Byer. De
kaldtes <i>chaises-à-bras</i>. Foretagendet trivedes ikke
og glemtes i den Grad, at en anden
Franskmand. Souscarrière, der havde set P. i London,
1639 indførte den som ny privilegeret
Opfindelse og lod sig Dagen lang bære rundt i Paris'
Gader for at gøre den kendt. Disse P. var i
Modsætninig til de ældre lukkede, og dette
sikrede deres Lykke, skønt Fiacrerne kom
konkurrerende 1640. P. holdt sig der til
Revolutionen, i andre europ. Byer meget længere; i
Dresden som offentligt Samfærdselsmiddel til
henved 1870, i Itzehoe, hvor Klosterfrøknerne
benyttede dem, efter 1857; i Spanien, hvorhen
Maurerne bragte dem, bruges de endnu. Det
var ikke alene paa korte Ture, at P.
benyttedes; man lod sig bære fra Paris til
Versailles, ja Hertuginden af Nemours (d. 1707) rejste
aarlig derfra til Neufchâtel. Hun førte 40
Portører med sig, og de, som ikke bar i Øjeblikket,
kørte bag efter hendes P. paa Kærrer.

I Kbhvn fik en Italiener Tonti 1664 Monopol
paa P. Prisen var 2 Sletdaler for en hel Dag,
og denne Pris blev ikke forandret, da
Kammerjunker og Køgemester J. F. v. d. Osten 1706
overtog Forretningen, der forenedes med et
Adressekontor. 1726 kostede en
<sp>Bærechaise</sp> 4 Mark fra Kl. 8 Morgen til 9 Aften, og der
indførtes Timetakst af 1 Mark, enkelt Tur 12
Skilling. 1746 fornyedes de samme Privilegier
for Familien v. d. Osten og 1762 for Andersen
og Agent Holck, der ejede Adressekontoret.
Takst 8 Skilling for Bytur. 1770 kostede Turen
12 Skilling, og Sygetransport var ogsaa
takseret. I Holberg's Komedier omtales de ofte;
enkelte Steder kaldes de spottende »Æsker«.
Deres Brug synes at være afftaget stærkt i Løbet
af 1760'erne.

Til Afhentning af Syge har de danske
Hospitaler benyttet P. til 1851—52. (<sp>Litt</sp>.:
<sp>Schramm</sp>, »Abhandlung der Portechaises
oder Tragsänften« [Nürnberg 1737];
<sp>Werlauff</sp>, »Hist. Antegnelser til Holberg's atten
første Lystspil« [Kbhvn 1858]. S. 418—21).
<i>(Bernh. O.). J. O.</i>
</chapter>
