4295 Sogne med 5765 Kirker og 8142 Præster.
I den østlige Del af Landet er den gr.-kat. ell.
ortodokse Religion den herskende; den har 3275
Kirker med 2413 Præster. En Særstilling
indtager de gr. unerede Ukrainere, der har
slavisk Liturgi, men som anerkender Paven. De i
15.—16. Aarh. til P. indvandrede Armeniere har
deres egen armenisk kat. Kirke; deres
Ærkebisp bor i Lwow. Desuden maa nævnes de c. 2
Mill. protestantiske Tyskere og Polakker samt
de over 3 Mill. Jøder.

<sp>Undervisning</sp>. Et af de Omraader, hvor
P.'s Genopstaaen har haft størst Bet., er uden
Tvivl Skolevæsenet. Russerne havde under
deres Herredomme mest Interesse af at holde P.'s
Indb. nede i Uvidenhed, og Antallet af
Analfabeter er derfor ret stort, medens det er
forsvindende lille i de tidligere tyske og østerr.
Omraader. Polsk Undervisning maatte
overhovedet ikke drives, hverken i Posen eller i
Kongres-P., hvorimod den østerr. Del havde
polsk Undervisning. 1914 var der i Galizien
flg. Undervisningsanstalter med polsk Sprog:
6151 Folkeskoler med 1336407 Elever og 119
Mellemskoler med 41400 Elever samt to polske
Univ., henh. i Krakow og Lwow; 1913—14 var
de Studerendes Antal i Krakow 3344 og i Lwow
5871. Alm. Skolepligt indførtes først med den
polske Grundlov, men foreløbig har det voldt
mange Vanskeligheder at gennemføre den,
særlig i de krigshærgede Egne. 1921—22 var der
27414 Folkeskoler med 57198 Lærere og 3197008
Elever; af Mellemskoler var der 1922—23 764
med 11560 Lærere og 227129 Elever. Samme
Aar var der 163 Lærerseminarier med 21349
Elever, samt 586 tekniske Skoler og Fagskoler.
1922—23 havde P. 6 Universiteter: Warszawa
(8939 Studerende), Krakow (5285 Studerende),
Lwow (5646 Studerende), Poznan (3416
Studerende), Wilno (3202 Studerende) og det 1919
grundlagte Univ. i Lublin (1120 Studerende).
I Warszawa og Lwow er der polytekniske
Læreanstalter. Efter Krigen er der oprettet flere
højere Fagskoler, saaledes 1919 baade en
Landbohøjskole og et Bjergværksakademi i Krakow.
1918 oprettedes en Tandlægeskole og et
pædagogisk Institut. En Handelshøjskole
grundlagdes 1906, og i Krakow stiftedes 1818 et
Kunstakademi og en Veterinærhøjskole.

De vigtigste videnskabelige Institutioner er
Videnskabernes Selskab i Krakow,
videnskabelige Foreninger i Warszawa, Lwow, Poznan og
Wilno. For Folkeoplysningen arbejder særlig
den mægtige polske Folkeskoleforening (Polska
Maciers Szkolna), hvis Hovedorganisationer er
i Warszawa, Cieszyn og Wilno.
</chapter>

<chapter name="Polen (Mønt, Maal og Vægt)">
<b>Mønt, Maal og Vægt.</b>

Fra 1. Maj 1924 er den gangbare Mønt 1
Zloty = 1 Guldfranc. Zloty'en afløser den gl.
polske Mark (Marka polska), som ved
Overgangen til det ny Møntsystem veksles til en Kurs
af 1,8 Mill. Mark for 1 Zloty. Emissionsbanken,
<i>Banque de Pologne</i>, begyndte sin Virksomhed
1. Maj 1924 og har i de flg. 31 Aar alene
Privilegium paa at udstede Sedler. Der præges
Guldmønt til en Værdi af 100, 50, 20 og 10
Zloty, Sølvmønt til en Værdi af 5, 2, 1 og 1/2
Zloty, Nikkelmønt paa 20 og 10 Groszen og
Kobbermønt paa 5, 2 og 1 Groszen. Desuden
udstedes Sedler paa 1000, 500, 50, 20 og 10
Zloty. Guldmønterne indeholdt 9/10 Guld og 1/10
Kobber; 5 Zloty-Sølvmønterne 9/10 Sølv og 1/10
Kobber, medens de mindre Sølvmønter
indeholdt 83,5 % Sølv og 16,5 % Kobber.

Som Maal og Vægt anvendes Metersystemet.
</chapter>

<chapter name="Polen (Litteratur til Ovenstaaende Afsnit)">
<sp>Litteratur til Ovenstaaende
Afsnit:</sp>

<sp>R. Luxemburg</sp>, »Die industrielle
Entwickelung P.'s« [Leipzig 1898]; <sp>H.
Present</sp>, »Russisch-P.« [med Sprogkort]
[»Petermann's Mittheil.«, 1914, II]; <sp>J. Meisl</sp>, »Die
Juden im Zartum P.« [Bonn 1916]; <sp>E. Romer</sp>,
<i>Atlas de Pologne, géographie et statistique</i>
[Warszawa, Lwow 1921]; <sp>E. Zivier</sp>, »P.«
[Gotha 1917]; <sp>M. Ehrenpreis</sp>, <sp>A. Jensen</sp>,
»Polackerna« [Sthlm 1918]; <sp>M.
Friedrichsen</sp>, »Landschaftsbilder von P. und Lithauen«
[Berlin 1918]; <sp>W. J. Thomas</sp> and <sp>F.
Znaniecki</sp>, <i>The Polish Peasant in Europe and
America</i>, I—V [London 1918]; <sp>A. Schultz</sp>,
»Etnographischer Bilderatlas aus P.« [Berlin
1918]; <sp>E. Wunderlich</sp>, »handbuch von P.«
[med udførlig Bibliografi] [Berlin 1918]: <sp>A. B.
Boswell</sp>, <i>Poland and the Poles</i> [London
1920]; <sp>A. L. Goodhart</sp>, <i>Poland and the
Minority Races</i> [London 1920]; <sp>R. Devereux</sp>,
<i>Poland reborn</i> [London 1922]; <sp>St.
Lencewicz</sp>, »Kurs Geografiji Polski« [Warszawa
1922]; <sp>G. Lewandowski</sp>, <i>L'industrie
textile en Pologne</i> [<i>Annales de Géographie</i>, 1922];
<sp>L. Slowinski</sp>, »Die wirtschaftliche Lage u.
Zukunft d. Rep. P.« [Berlin 1922]; <sp>P.
Camena d'Almeida</sp>, <i>La Pologne</i> [<i>Annales de
Géographie</i>, 1923]; <sp>D. Wieluch</sp>, »Det ny P.«
[Kbhvn 1924]; <i>Annuaire statistique de la Rep.
Polonaise</i> [Warszawa]).
<i>N. H. J.</i>
</chapter>

<chapter name="Polen (Hær og Flaade)">
<b>Hær og Flaade.</b>

P., indeklemt mellem Rusland og Tyskland,
har straks forstaaet, at Dannelsen af et
kraftigt Værn var en Livsbetingelse for Statens
Opretholdelse. I saa Henseende har Frankrig lige
fra 1919 ydet P. en kraftig Hjælp, navnlig ved
at kommandere mange Befalingsmænd derhen.
Som rimeligt er, mangler der dog endnu
Fasthed i mange Forhold, saa at ndf. kun en
kortfattet Karakteristik af P.'s Hærvæsen i 1922
vil blive givet. — I Spidsen for Hæren staar
<sp>Krigsministeren</sp>, som støttes af de
sædvanlige Departementer, og hvem desuden er
underlagt: <sp>Generalstaben</sp>,
<sp>Administrationen</sp> og <sp>den militære
Generalkontrol</sp> (Budgettet og Revisionen). Uden
for Krigsministeriet findes 2 Kommissioner: <sp>Det
lille</sp> og <sp>det store Krigsraad</sp>; det
første bestaaende af Statschefen, Krigsministeren,
Generalstabschefen og 5 Arméinspektører; det
andet af de samme Personer og desuden
Armékorpscheferne og Vaabnenes
Generalinspektører.

<sp>Udskrivningen</sp> er lagt ind under den
civile Forvaltning og har hidtil været
provisorisk; men en ny Værnepligtslov blev Jan. 1922
forelagt Rigsforsamlingen, hvorefter
Tjenestetiden er fastsat fra det 20. til det 50. Aar, deraf
