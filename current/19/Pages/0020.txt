han grundlagde den amer. Marines
Uddannelsesanstalter for Matroser og Befalingsmænd,
udnævntes til Leder af den maritime
Opdragelse og stiftede Brooklyns Marineakademi.
Han udarbejdede fortrinlige Strømtabeller og
var Medarbejder af Landets Søfartstidender;
som Skibschef i Middelhavet udmærkede han
sig i Ægypten og Neapel og satte Amerikas
Fordringer igennem. P. indførte Dampen i den
amerikanske Marine, konstruerede flere gode
Skruefregatter og foreslog Væderstævne
indførte; han var Chef for Artilleriskolen ved
Sandy Hook og Kaptajn og Værftchef, 1843—45
Eskadrechef i Afrika, drog senere til Meksiko,
deltog i Erobring af Vera Cruz, oprettede en
Marinebrigade, deltog med denne i Landkrigen
og erobrede flere Byer. 1864 ordnede han de
svævende Fiskerispørgsmaal med Kanada;
rejste derefter til Japan og afsluttede en Traktat,
der aabnede flere Havne for den amer. Handel.
P. er næst Farragut den betydeligste
Personlighed, den amer. Marine kan opvise; hans
Bronzestatue findes i Newport.
<i>C. W-S.</i>
</chapter>

<chapter name="Perry, Stephen Joseph">
<b>Perry</b> ['per<sub>i</sub>], <sp>Stephen Joseph</sp>, eng.
Astronom og Magnetiker, f. 26. Aug. 1833 i London,
d. 27. Decbr 1889 paa Salutøerne ved Cayenne,
blev Jesuit 1853 og Præst 1866. 1856 ansattes
han som Assistent ved <i>Stonyhurst Observatory</i>
og blev 1860 dets Direktør. 1868—70 berejste P.
Frankrig og Belgien for at anstille magnetiske
Observationer (<i>Phil Trans.</i>, Lond. 1870—73),
sendtes 1870 til Cadiz, 1886 til Vestindien, 1887
til Rusland og 1889 til Fransk Guyana for at
observere en Totalsolformørkelse. 1874 rejste
han til Kerguelen Island, hvor han opholdt sig
fra 8. Oktbr 1874 til 26. Febr 1875, og 1882 til
Madagaskar for at observere Venus-Passagen.
Fra 1879 har P. leveret en kontinuerlig Række
Tegninger af Solen med dens Pletter og
Flakker, og fra 1882 har han spektroskopisk
observeret Solpletterne. Fra 1872 har han, kun med
Afbrydelse 1875—77, observeret
Jupiter-Drabanter. Hans Observationer er publicerede dels i
Fagskrifter, dels i Results of <i>Meteorological and
Magnetical Observations made at Stonyhurst
College Observatory 1871—88</i>.
<i>J. Fr. S.</i>
</chapter>

<chapter name="per saldo">
<b>per saldo,</b> se <sp>an</sp> og <sp>Saldo</sp>.
</chapter>

<chapter name="Persano, Carlo, Greve Pellioni di">
<b>Persano,</b> <sp>Carlo</sp>, <sp>Greve Pellioni di</sp>,
ital. Admiral, f. 11. Marts 1806, d. 28. Juli 1883.
Han traadte i Marinens Tjeneste 1824 og
avancerede til Viceadmiral. 1841 ledede P. en
Ekspedition til Stillehavet; 1848 var han under
Venezias Oprør mod Østerrig i Norditalien og
foretog et uheldigt Angreb mod Venetianerne. 1860
blev P. Kontreadmiral og ydede Garibaldi en
kraftig Hjælp ved Ancona og Gaëta i Spidsen
for den sardinske Flaade; 1862 Marineminister
i Ratazzi's Kabinet, derefter Viceadmiral, 1865
Senator, 1866 Chef for den ital. Flaade under
Krigen med Østerrig. P., der i Beg. nølede med
at gaa ud, vendte sig først med hele sin
Styrke mod Øen Lissa, som han vilde erobre; han
blev her 20. Juli angreben af den østerr. Flaade
under Tegetthof, der tilføjede ham et knusende
Nederlag. For Nationen, der med uhyre
Pengeofre havde rejst den store ital. Flaade, var
dette Resultat en stor Skuffelse. Forbitrelsen
mod ham blev alm.; han stilledes for Krigsret
og blev kasseret. I sine sidste Leveaar skrev
han et Forsvarsskrift, hvori han — uden at
rense sig selv — blottede mange Personer og
Skrøbeligheder i Administrationen.
<i>C. W.-S.</i>

</chapter>

<chapter name="per se">
<b>per se</b> (lat.), ved sig selv, i og for sig.
</chapter>

<chapter name="Persea">
<b>Persea</b> Gärtn., Slægt af Laurbærfam., Træer
med spredte, fjernervede og læderagtige Blade.
De smaa, gullighvide Blomster, der sidder i en Top,
er byggede som hos <i>Cinnamomum</i>, snart
tvekønnede, snart særkønnede. Frugten er et ægformet
ell. aflangt Bær. Omkr. 10 Arter. <i>P. gratissima</i>
Gärtn. (<sp>Agnocate</sp>, <sp>Avogatotræ</sp>, se Fig.)
er et indtil 9 m højt Træ med elliptiske Blade,
der paa Undersiden er haarede, og har gule
vellugtende Blomster. Det bærer brunrøde, c. 10 cm
lange Bær med grønt Kød, der indeholder en
rigelig Mængde Olie og Sukker. Træet hører
hjemme i det tropiske Amerika, men dyrkes nu
som et vigtigt Frugttræ i alle tropiske Egne.
Bærrene (<sp>Arogatpærer</sp>) spises baade i
umoden og moden Tilstand. Frøene har
medicinsk Anvendelse.
<i>A. M.</i>

<img><i>Persea gratissima</i>. Foroven Blomst (forstørret)
og Frugt (formindsket).</img>
</chapter>

<chapter name="Persefone">
<b>Persefone,</b> oldgr. Guddom, Underverdenens
Herskerinde, Hades' mægtige, haarde og strenge
Dronning, der hersker over de dødes Skygger
og Underverdenens fantastiske Uhyrer. Hun
hører og fuldbyrder Menneskenes Forbandelser og
optræder ofte ikke ulig den nord. Mytologis Hel.
Hos Homer skildres hun alene saaledes. Det er
utvivlsomt en meget gl Guddom, mulig opr.
dyrket paa Peloponnesos. I den yngre episke
Digtning er Forholdet noget forandret. Hun kaldes
nu Datter af Zeus og Demeter, og det er først,
da hun, som det skildres i den homeriske
Hymne til Demeter, af Hades er bleven bortført til
Underverdenen, at hun fra en ung, livsglad
Pige, der leger og plukker Blomster, bliver den
kolde og barske Dronning. I den efterhomeriske
