Tronstolens venstre Arm rækker ud mod den
unge Tobias, der, ført frem af Ærkeenglen
Rafael, nu knæler med sin Fisk i Haanden; paa
den modsatte Side staar den hellige
Hieronymus. Den under Navnet »Perlen« kendte
hellige Familie, der ligeledes findes i Madrid, har
Maria og Elisabeth siddende i Forgrunden med
Børnene; bag dem færdes Josef i et stor slaa et
Landskab med Ruiner. Højest bl. alle R.'s
Andagtsbilleder staar den sixtinske Madonna —
malet til Klostret S. Sisto i Piacenza —,
Dresden-Galeriets kosteligste Skat, malet rimeligvis
allerede c. 1512. Iført en blaa Kappe over en
rød Klædning og med Hovedet dækket af et
brunt Slør svæver Maria med det nøgne
Kristusbarn paa Armen ud mod Beskueren, frem
over Skyerne fra en mildt lysende
Gloriabaggrund af Englehoveder. Ved hendes Sider, men
noget lavere og en Smule nærmere
Forgrunden, knæler, ligeledes baarne af Skyerne, den
hellige Pave Sixtus i guldvirket Pragtskrud og
den hellige Barbara; hin skuer i Henrykkelse
op til Jomfruen, denne ser med et ydmygt Blik
nedad og til Siden og samler Hænderne over
Brystet. Til Siderne foroven indfattes
Kompositionen af en grønt, dobbelt Forhæng, der er
trukket til Side, forneden afsluttes den af en
Balustrade, bag hvilken to smaa Engle skuer
frem. Billedet, der desværre er noget
forvasket, men dog endnu gør en Virkning saa
gribende og betagende som næppe noget andet
Kunstværk, er malet let og rask med tynde
Farver, fuldt gennemført i Form og Farve og
dog som en aandfuld Improvisation;
Karaktererne er af enestaaende Renhed og
Værdighed, det hele et Udtryk for den dybeste
Trosinderlighed i Forening med Kærlighed til det
ægte og rene menneskelige.

Et betydeligt Arbejde er den 1516 udførte
Sta. Cæcilia i Bolognas Pinakotek (næppe dog
af R. selv, jfr Marcanton's Stik, der synes at
vise R.'s opr. Tegning), en streng symmetrisk
Komposition, i hvis Midte Helgeninden staar i
prægtig Dragt; ved hendes Fødder ligger de
Strenge- og Blæseinstrumenter, som hun har
vraget: i de sænkede Hænder holder hun
Orgelet, hvis Piber løsner sig og falder mod
Jorden, Blikket vender opad med et sværmerisk
Udtryk, som lyttede hun til Sangen fra
Englene, der svæver i Skyerne; ved Siden ses to
og to storartede Helgenskikkelser, Paulus og
Johannes, Magdalene og S. Petronius. Omtrent
fra samme Tid er det til Trods for sine smaa
Dimensioner saa grandiose Ezechiel's Syn
(Værkstedsarbejde), Pitti, der aabenbart er
inspireret af Michelangelo. Forneden ses
Landskabet med Profetens ganske lille Figur; over
Skyerne svæver i den lysende Æter Jehova,
hvis udbredte Arme støttes af Engle; under
ham ses de fire Evangelistsymboler. I Madrid
findes et Hovedværk fra R.'s senere Tid, den
saakaldte »Spasimo di Sicilia« (udført ved
Hjælpere), Kristus, der segner under Korset, en af
Kunstens mest gribende dram. Kompositioner,
interessant ogsaa ved det Laan dertil, R. har
gjort hos Dürer's tilsvarende Træsnit;
Vatikanets Pinakotek ejer det mægtige
Staffelibillede »Transfigurationen« (bestilt 1517 af Giulio
Medici, opstillet 1524 paa Højaltret i S. Pietro
in Montorio, 1797—1815 i Paris) ell. Kristi
Forklarelse paa Bjerget, der stod ufuldendt ved
Mesterens Død og blev fuldført af Giulio
Romano (hele det nederste Parti regnes saaledes
for hans Værk; man har ogsaa villet spore
andre Elevers Hænder, Penni m. v.). I
Baggrunden ses Frelseren svævende over Tabor's Top
mellem Moses og Elias; Petrus, Jakob og
Johannes er sunkne til Jorden, blændede af
Synets Straaleglans. I Forgrunden søger de
Apostle, der er blevne tilbage ved Bjergets Fod,
forgæves at uddrive den onde Aand af en
besat Dreng, der er bragt til dem af sine
Forældre og vrider sig i Krampetrækninger;
Faderen holder ham oprejst, den knælende
Moder, en Skikkelse af næsten Michelangelo'sk
Grandiositet, raaber forgæves til Apostlene om
Hjælp; en af dem peger op mod det Sted, hvor
han ved, Kristus er gaaet hen — »derfra skal
Frelsen komme« —, og ved denne Figur og
dens Bevægelse tilvejebringes Forbindelse
mellem Billedets to Scener.

Foruden disse navnkundige Værker og en
Mængde andre større og mindre Fresker og
Staffelimalerier udførte R. i sin korte Levetid
adskillige fremragende <sp>Portrætter</sp>; i
Uffizierne findes Selvportrættet (der i alt Fald er
stærkt overmalet og nu gerne fraskrives R.
baade som egenhændigt Arbejde og som paalidelig
Gengivelse af hans Træk) og Pave Julius II, i
Pitti Pave Leo X med to Kardinaler, Angelo
og Maddalena Doni, Bibliotekaren Inghirami
(et andet Eksemplar hos Mrs. Gardner,
Boston, anses for det oprindelige) og La donna
velata, hvori man har ment at se Modellen til
den sixtinske Madonna (andre mener: Maria
Bibbiena's Træk), i Louvre Grev Castiglione, det
udmærkede Portræt af den unge Kardinal i
Madrid (Prado), i Galleria Doria, Rom, det i
Form og Udtryk lige vidunderlige
Dobbeltportræt af Navagiero og Beazzano (der dog
bestrides som en »R.« og næppe forestiller de to
Venetianere), i Galleria Barberini, Rom, den
berømte, men ikke helt tiltalende »Fornarina«,
(der utvivlsomt heller ikke er af R.). Endelig
efterlod R. sig en Mængde Tegninger, dels
Studier efter Naturen, dels mere ell. mindre
flygtige Udkast til Billeder, dels hele gennemførte
Kompositioner, af hvilke mange blev stukne i
Kobber af den fortræffelige Marco Antonio
Raimondi; adskillige af R.'s Tegninger (man har en
Tid regnet med c. 650) har dog vist sig ikke
at være ægte, blot Kopier efter R. m. v.

1514 blev R. udnævnt til Bygmester ved S.
Pietro med en aarlig Løn af 300 Dukater; hans
Plan gik ud paa at gennemføre Bygningen i
Form af et latinsk Kors, og Tanken herom
sysselsatte ham sikkert alvorligt, men blev dog
ikke virkeliggjort; derimod skyldes ham det
yndefulde Palazzo Pandolfini i Firenze og
Anlægget af Villa Madama ved Rom, samt de ny
Loggier, Leo X's, i Vatikanet. Ogsaa med
plastisk Kunst gav han sig lejlighedsvis af; vi ved,
at han bl. a. tegnede Skaale i antik Stil og
modelerede en Putto: Profeten. Jonas' Figur i
Sta. Maria del Popolo, Rom, og den fine
Gruppe »En død Dreng paa Ryggen af en Delfin«,
