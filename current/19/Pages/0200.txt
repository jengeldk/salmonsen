<i>28</i> stadig trykker Patronerne opad. Bagtil er
Laaserammen pladeformet og bærer Hane <i>17</i>,
Stang <i>19</i>, Aftrækker <i>21</i> med Trykarm <i>22</i> og
Aftrækkersikring <i>25</i>. Bagtil forneden drejer
Laaserammen nedad og danner Skelettet i et
Pistolgreb, hvori Slagfjederen <i>18</i> sidder, og som er
beklædt med Træplader paa begge Sider.
Laasedelene <i>17</i>—<i>25</i> dækkes paa højre Side af en
paaskruet Dækplade. Magasinet, der rummer 6
Patroner i to Bækker (se Fig. 4 a), føres op i
P. fra neden. Fig. 4 a viser P. skudklar: Hanen
<i>17</i> er spændt og Bundstykket <i>10</i> er fastkoblet
til Pibe og Laasestol derved, at Lukkestykket
<i>3</i> forneden griber ind i et Par Tværriller i
Bundstykket. Efter at Hanen er slaaet ned og
Skuddet gaaet, gaar Pibe, Laasestol og Laas et
lille Stykke samlede tilbage (omtr. som i Fig.
4 b). Derved skubbes Lukkestykket saa meget
nedad, at det træder ud af Tværrillerne i
Bundstykket, hvorfor Bundstykket kan fortsætte
Bevægelsen saa langt tilbage, at det skubber
Hanen tilbage i spændt Stilling; naar det atter,
paavirket af Lukkefjederen, gaar frem, skyder
det den øverste Patron fra Magasinet ind i
Kammeret, og P. er atter færdig til Skud. Hvis
Bundstykket af en ell. anden Grund ikke skulde
gaa helt frem, vil Aftrækkersikringen <i>25</i> bevirke,
at Aftrækkerens Trykarm <i>22</i> ikke kan faa fat
paa Stangen (se Fig. 4 b), og det vil altsaa være
umuligt at trække af, før Laasen er helt
lukket. Naar den sidste Patron er afskudt og
Hylstret udkastet, bliver Laasen staaende aaben,
idet Bundstykkets Forende tager imod
Patronføreren <i>27</i>. Frisk Ammunition tilføres P. <sp>enten</sp>
ved Magasinskifte <sp>eller</sp> ved Hjælp af en
Ladeskinne med 6 Patroner. — Patronen er 33,65 mm
lang og vejer 12,75 g. Ladningen, 0,45 g røgfrit
Krudt, giver med et Maksimumstryk af over
2000 Atmosfærer det 8,3 g tunge og 16,25 mm
lange Skarp, der er af Bly med forniklet
Messingkappe, en Begyndelseshastighed (vt) af
350 m. Skarpets Indtrængelse i Fyrretræ er
endnu paa 200 m Afstand c. 16 cm.

P. føres i Tasker ell. Hylstre af Læder, der
spændes paa Livremmen. Enkelte
Mauserpistoler har et Hylster af Træ, der kan hægtes fast
til den bageste Del af P.'s Greb og danne
ligesom en Geværkolbe, saaledes at P. bliver en
Slags let Karabin. Under Verdenskrigen, hvor
Nærkampen spillede en saa fremtrædende Rolle,
forsøgte man at fremstille mere hurtigskydende
automatiske P. ved at forøge Antallet af
Patroner i Magasinet, Det var disse Forsøg, der førte
til Konstruktionen af et helt nyt Vaaben, de

<img>Fig. 4a. Pistol.</img>

<img>Fig. 4b. Pistol.</img>

<table>
<td r>1.<td>Piben.
<td r>2.<td>Laasestolen.
<td r>3.<td>Lukkestykket.
<td r>4.<td>Laaserammen.
<td r>5.<td>Kærvestykket.
<td r>6.<td>Hanetappen.
<td r>7.<td>Stangtappen.
<td r>8.<td>Magasinholderen.
<td r>9.<td>Magasinholderfjedren.
<td r>10.<td>Bundstykket.
<td r>11.<td>Udtrækkeren.
<td r>12.<td>Slagbolten.
<td r>13.<td>Reaktionsfjedren.
<td r>14.<td>Lukkefjedren.
<td r>15.<td>Slagboltens Stoppebolt.
<td r>16.<td>Udkasteren.
<td r>17.<td>Hanen.
<td r>18.<td>Slagfjedren.
<td r>19.<td>Stangen.
<td r>20.<td>Stangfjedren.
<td r>21.<td>Aftrækkerens Greb.
<td r>22.<td>Aftrækkerens Trykarm.
<td r>23.<td>ftrækkerfjedren.
<td r>24.<td>Aftrækkertappen.
<td r>25.<td>Aftrækkersikringen.
<td r>26.<td>Planesikringens Tap.
<td r>27.<td>Patronføreren.
<td r>28.<td>Patronførerfjedren.
</table>
