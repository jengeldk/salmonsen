i 1907 og 1908 offentliggjorte 3 Afh., »Omdrift«,
»Rentefoden«, og »Driftsklassen« er sammen
med endnu senere Afh. med Undertitlen: »Et
Afsnit af Læren om Skovbrugets Økonomi«
sammenarbejdede i et først (1909) autogr., senere
(1919) tr. Værk: »Skovbrugsøkonomi«. I »Dansk
Skovforenings Tidsskrift« har P. i Aarene
1922—1924 skrevet en Rk. Afh. om skovøkonomiske
Emner. — P. gav 1887 Stødet til Dannelsen af
»Dansk Skovforening« og har været Medlem af
dens Fællesbestyrelse indtil 1898, i hvilket Aar
han deltog i Dannelsen af
»Piledyrkningsselskabet«. Af P.'s større Arbejder kan nævnes,
at han i Forbindelse med A. Oppermann har
udarbejdet en Driftsplan for Grevskabet
Holsteinborgs Skove (1891—93) og i Forbindelse med
C. H. Thymann i Aarene 1897—99 og 1917—19
en Driftsplan for det Petersgaard'ske
Skovdistrikt samt i 1908 sammen med Skovriderne
H. Holger Hansen og C. H. Thymann en
Driftsplan for Grevskabet Langelands Skovdistrikt.
Siden 1903 har P. været Medlem af den til
Ordning af Statsskovenes Planlægningsvæsen
nedsatte Kommission samt 1911 Medlem af
Kommissionen om Statsskovenes Administration. Ved
udstrakte Rejser paa Island 1903 har P. gjort
sig kendt med Øens naturlige Betingelser for
Skovplantning og udfoldet et betydeligt
Arbejde for Organisationen af den »islandske
Skovsag«; denne Sag var nogle Aar tidligere rejst
af Marinekaptajn C. Ryder, som henvendte
sig derom til P., der i Forening med
Forstkandidat C. E. Flensborg forestod de
grundlæggende Arbejder indtil 1908, idet
Flensborg hver Sommer rejste derop og iværksatte
de planlagte Arbejder. Fra 1908 overgik Sagen
til den isl. Administration. Bl. de af P.
offentliggjorte Artikler og Afhandlinger om dette
Emne maa nævnes: »Lidt om Trævæksten paa
Island« (»Geogr. Tidsskr.«, 1904) og
»Skovdyrkning paa Island« (»Tidsskrift for
Skovvæsen«, 1905). — P. var Medstifter af
»Forældreforeningen« og en Tid Medlem af
Bestyrelsen for »Københavns Indre Mission«. Fra
1922 er han Formand i »Arbejdet adler«.
<i>A. M.</i>
</chapter>

<chapter name="Prytz, Emanuel">
<b>Prytz,</b> <sp>Emanuel</sp>, dansk Officer, foreg.'s
Broder, f. 27. Apr. 1846 i Aarup ved Aalborg,
d. 24. Juni 1922 i Gentofte. Han blev
Sekondløjtnant 1867, avancerede gennem Graderne til
Oberst (1901) og 1903 Chef for 10. Regiment, men
tog 3 Aar senere sin Afsked. Efter 1883 at være
bleven Lærer ved Skydeskolen kastede han sig
med Iver over Studiet af Haandvaabnene,
medens han alt i de nærmest foreg. Aar havde
skrevet fl. Afh. om Ledelsen af Fodfolkets Ild
og den elementære Ildtaktik i »Militært
Tidsskrift«; 1889 udnævntes han til Chef for
Skydeskolen, som han ledede med stor Dygtighed
indtil Juli 1896, idet han navnlig tog meget
virksom Del i de Undersøgelser og Forsøg, som
gik forud for Indførelsen af Gevær 1889. Efter
Afskedigelsen udfoldede han en ivrig
Virksomhed for Forsvarssagen, bl. a. ved Artikler i
»Berl. Tid.«. 1909 blev han Medlem af
»Udvalget for Folkeoplysningens Fremme« og
indsendte til det fl. Folkelæsningsskrifter. 1901—13
var han Formand for Bestyrelsen for
Foreningen af 17. Jan. 1908.
<i>P. Nw.</i>
</chapter>

<chapter name="Prytz, Holger">
<b>Prytz,</b> <sp>Holger</sp>, dansk Officer og
Matematiker, foreg.'s Broder, f. i Aarup ved Aalborg
9. Apr. 1848. P. var indtil 1902 Officer (fra 1896
Oberstløjtnant) i Rytteriet; desuden gjorde han
1876—78 og 1890—96 Tjeneste i Generalstaben.
Han har i danske og fremmede Tidsskrifter
behandlet matematiske Emner med Anvendelse
særlig paa Skovtaksation (se <sp>Træmaaling</sp>),
Ingeniørvæsen og Landmaaling, og han har
udgivet fl. Tabeller, saaledes med Videnskabernes
Selskabs Understøttelse en af ham selv
beregnet Antilogaritmetavle, der indeholder Tallenes
og de trigonometriske Størrelsers Logaritmer
med 15, 10 og 5 Cifre. P. har opfundet et
Planimeter af en ganske overordentlig simpel
Konstruktion.
<i>Chr. C.</i>
</chapter>

<chapter name="Prytz, Peter Kristian">
<b>Prytz,</b> <sp>Peter Kristian</sp>, dansk Fysiker,
foreg.'s Broder, f. i Aarup ved Aalborg 26. Febr
1851, Student 1869, <i>mag. sc.</i> 1875. Derefter var
han Fysiklærer ved kbhvn'ske Skoler, indtil
han 1886 blev Docent i Fysik ved den
polytekniske Læreanstalt. 1887—90 var han tillige
Lærer i Fysik ved Officersskolen, 1894 blev han
Prof. i Fysik ved den polytekniske Læreanstalt,
hvorfra han tog sin Afsked 1921. Som Lærer
ved den polytekniske Læreanstalt har han gjort
sig fortjent ved et stadigt Arbejde for at
indføre og forbedre Undervisningen i fysiske
Eksperimentalarbejder her i Landet og skaffe de
dertil nødvendige Laboratorielokaler og
Midler, et Arbejde, der fik sin Afslutning ved en
større Laboratorieudvidelse 1906—12. P.'s
første videnskabelige Arbejde var Maalinger af
Brydningsforholdet for Luftarter og Dampe,
paabegyndt i Fællesskab med L. Lorenz og
fortsat af P. alene. Mange af de senere
Arbejder har skabt ny Præcisions-Maalemetoder ell.
Maaleapparater og forbedret kendte, saaledes
Metoder til Tidsmaaling og Længdemaaling,
Konstruktion af et Præcisions-Barometer og et
nyt Manometer til Maaling af meget smaa
Trykforskelle med en af P. skabt ny
Indstillingsmetode, »optisk Kontakt«. Særlig vigtig er hans
Metode til Maaling af Opløsningers Frysepunkt
og meget smuk hans Anvendelse af Flammer til
Maaling af Acceleration. Videre har han angivet
fl. ny Luftpumpetyper og en paa mangfoldige
Maader varieret Anvendelse af porøse Stoffer
ved Arbejder med Luftarter (»porøs Kontakt«).
P. var i mange Aar Danmarks Repræsentant i
den internationale Komité for Maal og Vægt og
ledede ved Metersystemets Indførelse Arbejdet
med at skaffe ny Normaler for Justervæsenet.
Bl. P.'s Bøger maa nævnes »Elektriciteten«
(1884), den elementære Lærebog »Naturlæren«
(1885; fl. senere Udg.), mange Afsnit af
»Hverdagsfysik« (1898). Til Brug ved
Undervisningen paa den polytekniske Læreanstalt skrev han
»Hovedtrækkene af de vigtigste fysiske
Maalemetoder« (1902, 2. Udg. 1914), og efter at
Undervisningen i de senere Aar var lagt om til
ogsaa at give Grundlaget for den mekaniske
Fysik, udkom »Læren om faste Legemers
Bevægelse« (I, 1918; II, 1920). Han var
Medredaktør af »Nyt Tidsskrift for Fysik og Kemi«
(1896—98) og en af Stifterne af »Fysisk Tidsskrift«
(1902). Tillige Medlem af Udvalget for
Folkeoplysningens Fremme (fra 1893). Medlem af
