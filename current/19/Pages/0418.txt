hans Afh. er en Del samlede i 2. Bd af Udgaven
1865—66 af <i>Traité des propriétés projectives</i>.
P. har ogsaa med udmærket Dygtighed anvendt
Matematikken paa mek. Problemer. (<sp>Litt</sp>.:
<sp>E. Holst</sp>, »Om P.'s Bet. for Geometrien«
[Kria-Univ.'s Program 1878]).
<i>Chr. C.</i>
</chapter>

<chapter name="Poncelethjul">
<b>Poncelethjul</b> [på'slæ-], se <sp>Vandhjul</sp>.
</chapter>

<chapter name="poncere">
<b>poncere</b> [påŋ'se'r<sub>ə</sub>], af lat. <i>pumex</i>, Pimpsten,
en Flades Afslibning med Pimpsten (tysk
»bimsen«, eng. <i>rub with pumice stone</i>, fr. <i>poncer</i>).
At p. kaldes ogsaa Kopiering af en Tegning ved
Punktering af dennes Konturer med en ikke for
spids Naal (tysk »Punsnadel«, eng. <i>tracing
needle</i>, fr. <i>échoppe à calquer</i>). De paa denne
Maade frembragte fine Huller danner
Grundlaget for Tegningens Mangfoldiggørelse paa Papir
e. a. Stoffer, idet de punkterede Konturer
bankes igennem ved Hjælp af en Pose
(<sp>Poncette</sp>) af Gaze ell. andet løst vævet Stof, der
er fyldt med pulveriseret Pimpsten og et
pulveriseret Farvestof (Kønrøg, Grafit).
<i>E. S-r.</i>
</chapter>

<chapter name="Poncet, Brødrene Ambroise og Jules">
<b>Poncet</b> [på'sæ], Brødrene <sp>Ambroise</sp>
(1835—68) og <sp>Jules</sp> (1838—73), Afrikarejsende,
opdroges i Khartum af en Slægtning, med hvem
de foretog Rejser til den øvre Nil, i hvis Egne
de efter Slægtningens Død 1854 oprettede flere
Handelsstationer, bl. a. i Njam-Njam-Landet.
Deres Rejser bragte Oplysning om dengang
lidet kendte Egne ved Meddelelser og Kort over
disse, og Ambroise P. er Forf. af <i>Le fleuve
blanc</i> (1864). Begge Brødre døde i Ægypten
henh. 1868 og 1873.
<i>(O. I.). C. A.</i>
</chapter>

<chapter name="Poncette">
<b>Poncette</b> [påŋ'set], se <sp>poncere</sp>.
</chapter>

<chapter name="Ponchielli, Amilcare">
<b>Ponchielli</b> [påŋ'k<sub>i</sub>æl.i], <sp>Amilcare</sp>, ital.
Komponist (1834—86), studerede i Milano og
debuterede 1856 i Cremona med Operaen <i>I
promessi sposi</i>, der efterfulgtes af en lang Rk.
Operaer, som i Reglen gjorde stor Lykke hos hans
Landsmænd, medens kun en enkelt, <i>Gioconda</i>, er
trængt igennem andensteds. 1882 skrev P. sin
bekendte Garibaldi-Hymne.
<i>W. B.</i>
</chapter>

<chapter name="Poncy, Louis Charles">
<b>Poncy</b> [på'si], <sp>Louis Charles</sp>, fr. Digter,
f. i Toulon 2. Apr. 1821. d. smst. 30. Jan. 1891.
P. var Murer, da han ved sine Bysborgeres
Hjælp udg. Digtene Marines (1842) og <i>Le chantier</i>
(1844). Til hans Velyndere hørte Béranger og
George Sand. Først 1848 opgav han sit
Haandværk for nogle smaa Embeder. 1850 udgav han
Haandværkersangene <i>La chanson de chaque
métier</i>, som Ortolan komponerede, 1852
Elskovsversene <i>Le bouquet de Marguerite</i>. 1868—73
udkom 4 Bd <i>Contes et nouvelles</i>. 1868 hans <i>Poésies</i>
i 5 Bd.
<i>S. Ms.</i>
</chapter>

<chapter name="Pond">
<b>Pond</b> [pont], holl. Vægtenhed, ny =
Kilogram, gl. Amsterdam-P. = 494,09 g.
<i>H. J. N.</i>
</chapter>

<chapter name="Pond, John">
<b>Pond</b> [pånd], <sp>John</sp>, eng. Astronom
(1767—1836), var 1811—35 Direktør for Observatoriet i
Greenwich og har som saadan udgivet
<i>Astronomical Observations made at the R. Observatory
at Greenwich in the years 1811 to 1835 with 3
supplements</i>, hvori han har publiceret fl.
Stjernekataloger over Fundamentalstjerner. I <i>Royal
Society</i>'s og <i>Astronomical Society</i>'s Publikationer
har P. offentliggjort talrige astron. Afh. Sine
Meridianobservationer for Aarene 1816—33 har
han samlet i <i>A Catalogue of 1112 stars</i> (1833).
Hans Observationer i Aarene 1811—19 har
Auwers bearbejdet: »Mittlere Örter von 570 S
termen« (1902).
<i>J. Fr. S.</i>
</chapter>

<chapter name="Ponderabilier">
<b>Ponderabilier</b> (lat.), vejelige Stoffer, altsaa
alm. Stof ell. Masse i Modsætning til
<sp>Imponderabilier</sp> (s. d.).
<i>A. W. M.</i>
</chapter>

<chapter name="Ponderation">
<b>Ponderation</b> (lat.). Ligevægt, Afvejning;
deraf: Harmoni i et Maleris Komposition og
lignende.
</chapter>

<chapter name="Pondichéry">
<b>Pondichéry</b> [fr. pådi∫e'ri, eng. pånd<sub>i</sub>'(t)∫er<sub>i</sub>]
(<sp>Pututsheri</sp>), fr. Besiddelse paa Østkysten
af Dekan, ligger ved Deltaet af Penna og har et
Areal af 291 km<sup>2</sup> med (1921) 170785 Indb.,
hvoraf 46605 bor i Hovedstaden P. Denne bestaar af
den sorte By og den hvide By, hvilken sidste
ligger ved Strandbredden og har mange smukke
Bygninger, hvoriblandt Domkirken, Teateret,
Raadhuset o. s. v. Byens Red er aaben og
ubeskyttet, Handelen er ikke stor. P. blev 1672
afstaaet til Frankrig af Radshaen af Bidshapur.
Fl. Gange har Byen været i eng. Besiddelse
(1761—63; 1778—83, 1793—1814).
<i>M. V.</i>
</chapter>

<chapter name="Pondoland">
<b>Pondoland</b> [eng. 'påndo<sub>u</sub>£<sub>ə</sub>nd], Landskab i
den sydafrikanske Union, udgør den østlige
Del af Prov. Cape of Good Hope (Kaplandet)
paa Grænsen af Natal og er opkaldt efter
Kafferstammen Amapondo. P. udgjorde tidligere
sammen med Griqualand-East et uafhængigt
Negerland (Kaffraria), men efter at
Englænderne efter fl. Kampe med de Indfødte 1884 havde
besat Hovedfloden St John's Munding, gav det
sig frivillig ind under Kapkolonien 1894.
<i>C. A.</i>
</chapter>

<chapter name="Ponevjesh">
<b>Ponevjesh</b> [p<sub>a</sub>ni'vje∫], se <sp>Panevezys</sp>.
</chapter>

<chapter name="Ponferrada">
<b>Ponferrada</b> [pånfæ'r.aða], By i Nordspanien,
Prov. Leon, ligger ved Boegas Udløb i Sil og
har Ruiner af et Tempelherreslot, et Raadhus
fra 17. Aarh. samt Badested med varme
Svovlkilder. (1920) 9200 Indb.
<i>C. A.</i>
</chapter>

<chapter name="Poniatowski">
<b>Poniatowski</b> [pån<sub>i</sub>a'tåfski], polsk Adelsæt,
opr. nedstammende fra et Medlem af den
lombardiske Grevefamilie Torelli, Pomponio, som
1569 rømte til Polen og der fik polsk Borgerret;
en Ætling af ham, Guiseppe, giftede sig i
Midten af 17. Aarh. med den kvindelige Arving
til Godset Poniatów i Guv. Plock og antog saa
det ny Navn. Af Slægtens Medlemmer skal
nævnes:

<sp>Stanisław P.</sp> (1676—1762), efter Sigende
naturlig Søn af et Medlem af Magnatfamilien
Sapieha, kæmpede i sin Ungdom i den østerr.
Armé under Prins Eugen mod Tyrkerne,
stillede sig under den sv. Konge Karl XII's polske
Krig paa dennes Side og blev hans Adjutant
og Ven. Han deltog i Slaget ved Poltava, fulgte
Karl XII til Tyrkiet og bidrog ved sine Intriger
kraftigt til at fremkalde Sultanens
Krigserklæring mod Rusland. Efter Karl XII's Død traadte
han i August II's Tjeneste, erhvervede hans
Tillid og blev Masuriens Vojvod; efter August's
Død virkede han ivrigt for Stanislaw
Leszczýnski's Valg til polsk Konge, men anerkendte,
efter at dennes Sag var tabt, August III, der
gjorde ham til Krakovs Kastelan. Han er Forf.
til Arbejdet <i>Rémarques d'un seigneur polonais
sur l'histoire de Charles XII par Voltaire</i>
(1741).

<sp>Stanisław August P.</sp>, den foreg.'s Søn,
polsk Konge, se <sp>Stanisław August</sp>.

<sp>Michal Jerzy</sp>, Kong Stanisław August's
Broder (1736—94), Polens sidste Primas,
virksomt Medlem af Edukationskomiteen og dens
Præsident, støttede levende sin Broders Politik.
