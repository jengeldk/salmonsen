af lavere Grad, en Domstol og en Handelsret.
Oldtidens <i>Pons Aldemari</i>. Arrondissementet P.
A. (8 Canton'er) har 55250 Indb.
<i>E. St.</i>
</chapter>

<chapter name="Pont Canavese">
<b>Pont Canavese</b> [pånt-], By i Norditalien,
Prov. Torino, ligger ved Orco i Valle di
Bocana og driver nogen Bomuldsindustri. (1911)
5380 Indb.
<i>C. A.</i>
</chapter>

<chapter name="Pontchartrain">
<b>Pontchartrain</b> [pånt∫a<sub>ə</sub>'tre<sub>i</sub>n], Sø i U. S. A.,
Stat Louisiana, ligger 7 km N. f. New Orleans,
er 67 km lang, indtil 40 km bred og 1500 km<sup>2</sup>
stor, men har kun en Dybde paa 6 m. V. paa
har den Forbindelse med Lake Maurepas, S.
paa gennem St John's Bayou og en Kanal til
New Orleans med Mississippi, og Ø. paa staar
den gennem Lake Borgne i Forbindelse med
den mexikanske Havbugt. Den er rig paa Fisk.
<i>G. Ht.</i>
</chapter>

<chapter name="Pont de Beauvoisin">
<b>Pont de Beauvoisin</b> [på-d-bovwa'zæ], By
i det sydøstlige Frankrig, Dept Isère og Savoie,
ved Guiers og en Gren af Lyon-Banen, 3400
Indb. P. de B. har en smuk, hvælvet Bro over
Floden, et Collège, Silkevæverier og
Maskinfabrikker. Den Del af Byen, der ligger paa højre
Flodbred, tilhører Dept Savoie.
<i>(M. Kr.). E. St.</i>
</chapter>

<chapter name="Pont de Vaux">
<b>Pont de Vaux</b> [på-'d-vo], By i det østlige
Frankrig, Dept Ain, ved Reyssouze, der ved en
Kanal er forbunden med Sâone, tæt ved
Lyon-Banen, 2450 Indb. P. de V. driver Handel med
Korn, Vin og Hamp og har Fabrikation af
Bomulds- og Lærredsvarer.
<i>(M. Kr.). E. St.</i>
</chapter>

<chapter name="Pont du Château">
<b>Pont du Château</b> [på-dy-∫a'to], By i det
indre Frankrig, Dept Puy-de-Dôme, har en
malerisk Beliggenhed ved Allier, hvorover der
fører fl. smukke Broer, og Banen
Clermont—St Étienne, 3000 Indb. P. har et Slot,
Fabrikation af Tovværk, Laksefangst. Vinavl,
Skibsfart og Handel.
<i>(M. Kr.). E. St.</i>
</chapter>

<chapter name="Ponte">
<b>Ponte</b> [ponto], 1) <sp>P. do Sor</sp>, By i det
sydlige Portugal, Prov. Alemtejo, ligger 50 km
V. f. Portalegre og har (1911) 2800 Indb. — 2)
<sp>P. in Valtellina</sp>, By i Norditalien, Prov.
Sondrio, ligger 9 km ØNØ. f. Sondrio og har
(1911) 3650 Indb.
<i>C. A.</i>
</chapter>

<chapter name="Ponte, Jacopo (Giacomo) da">
<b>Ponte,</b> <sp>Jacopo (Giacomo) da</sp>, kaldet
<sp>Bassano</sp> efter sin Fødeby, ital. Maler
(1510—92), var Elev af sin Fader Francesco P. d. æ.
(Hovedværk: Tronende Madonna [1509] i Gal.
i Bassano) og Bonifazio Veneziano og uddannet
under Paavirkning af Tizian. Efter sine
Studieaar i Venedig levede han i sin Fødeby, der
endnu huser største Delen af hans Billeder. Uden
stærkt fremtrædende Originalitet virker P. og
hans Skoles Kunst vindende ved dens
Fremdragen af hyggelige og naive Scener af Landlivet,
hvor Fremstillingens overvældende Fylde af
genreagtige Træk ganske overvejer det — i
Reglen religiøse — Emne, der mere er
Billedernes Paaskud end virkelige Indhold; i de
bedste af disse P.'s Billeder forener den pragtfulde
glødende »venetianske« Kolorit og den brede og
kække Behandling sig til en Virkning af en vis
storladen Karakter. Af Værker nævnes: En Rk.
tidlige Alterbilleder i Gal. i Bassano, i
Domkirken og S. Giovanni smst., Flugten til Ægypten
(Ambrosiana, Milano), Treenigheden og Nadveren
(Borghese, Rom), Kristus paa Oliebjerget (Akad.,
Venedig), Kristi Gravlæggelse (S. Maria in
Vanzo, Padua), Familiekoncerten (Uffizi, Firenze),
Præsentationsbillede med S. Markus og S.
Laurentius (Pinakoteket i Vicenza), samt endelig
en Rk. Vægbilleder med Portrætgrupper i
Oratorio dei Crociferi i Venedig. — Uden for
Italien er P. rigest repræsenteret i Samlingerne i
Madrid og Wien, endvidere i Dresden, München,
Petrograd og London; i Kunstmus. i Kbhvn
Johannes den Døber's Henrettelse (der dog af
nogle tilskrives El Greco) samt
Værkstedsarbejder. — P.'s fire Sønner <sp>Giovanni Battista</sp>
(1553—1613), <sp>Girolamo</sp> (1560—1622),
<sp>Francesco den Yngre</sp> (1549—92) og <sp>Leandro</sp>
(1558—1623) var ligeledes Malere; medens de to
førstnævnte hovedsagelig kopierede Faderens
Billeder, fortsatte Francesco og Leandro mere
selvstændigt dennes Retning, den første med
store kirkelige og hist. Malerier (<i>Assunta</i> paa
Højalteret i S. Luigi de' Francesi i Rom; i
Thorvaldsen's Mus. et Landskab med Klipper;
af Leandro mytol. Billeder og særlig Portrætter,
saaledes to Dogeportrætter i Dresden.
<i>(A. R.). A. Hk.</i>
</chapter>

<chapter name="Pontecorvo">
<b>Pontecorvo</b> [ponte'kårvo], By i det sydlige
Italien, Prov. Caserta, ligger ved Garigliano ved
Banelinien Roma—Neapel. (1911) 11350 Indb.
P. var indtil 1860 et paveligt Fyrstendømme,
der 1806—10 tilhørte Marskal Bernadotte, der
førte Titelen Fyrste af P. 1810 tildeltes det
Murat, hvis Efterkommere endnu fører Titlen
Fyrste af P.
<i>C. A.</i>
</chapter>

<chapter name="Pontécoulant, Philippe Gustave Doulcet de">
<b>Pontécoulant</b> [påteku'la], <sp>Philippe
Gustave Doulcet de</sp>, fr. Astronom
(1795—1874), vandt 1829 Akademiets Pris for en
Beregning af Halley's Komet. Han har publiceret i
Paris-Akademiet og Fagskrifter talrige Afh.
vedrørende Perturbationsteorien, spc. i dens
Anvendelse paa Maanens Bevægelse, og udgivet
<i>Théorie analytique du système du Monde</i> (4 Bd.
Paris 1829—46).
<i>J. Fr. S.</i>
</chapter>

<chapter name="Pontedera">
<b>Pontedera</b> [ponte'dera], By i Mellemitalien,
Prov. Pisa, ligger 20 km ØSØ. f. Pisa i
Nærheden af Eras Munding i Arno og har Kulminer
samt Jern- og Bronzestøberier. (1911) 14450
Indb. P. var til ind i 14. Aarh. Pisas
Grænsefæstning.
<i>C. A.</i>
</chapter>

<chapter name="Pontederia">
<b>Pontederia,</b> se <sp>Pontederiaceæ</sp>.
</chapter>

<chapter name="Pontederiaceæ">
<b>Pontederiaceæ,</b> Familie af enkimbladede
Planter af Liljeordenen, Vandplanter, der er
frit svømmende ell. fæstede til Bunden med en
krybende Jordstængel; talrige Lufthuler findes
i Stængler og Blade. Forgreningen er udpræget
sympodial. Blomsterne sidder i Aks. De er
tvekønnede og undersædige og har smukke hvide
ell. blaa Blosterblade, der er uens store, saa
Blomsterne blive uregelmæssige, og forneden
sammenvoksede til et mere ell. mindre langt
Rør; hertil er Støvdragerne (6 ell. 3) fæstede.
Kapsel ell. Nød. 22 Arter, i Sumpe og aabne
Vande i alle Verdensdele undtagen Europa, de
fleste tropiske. De vigtigste Slægter er
<i>Pontederia</i> L. med bredt hjerte- ell. ægdannede
Blade, trimorfe Blomster og Nød, og <i>Eichhornia</i>.
<i>P. cordata</i> L. dyrkes i Koldhus.
<i>A. M.</i>
</chapter>

<chapter name="Ponte do Lima">
<b>Ponte do Lima</b> [põ<sub>n</sub>t<sub>o</sub>-ð<sub>u</sub>-'lim<sub>ö</sub>], By i det
nordlige Portugal, Prov. Entre Douro e Minho,
ligger ved Lima, hvorover fører en mægtig
Stenbro, og driver Lærredsindustri. (1911)
4000 Indb.
<i>C. A.</i>
</chapter>
