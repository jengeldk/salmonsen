Kunstnerbane afbrødes ved hans Død. (<sp>Litt</sp>.:
<sp>Bjørnstjerne Bjørnson</sp>,
»Theateranliggender« [»Morgenbladet« 1859, Nr 148]; <sp>T.
Blanc</sp>, »Norges første nationale Scene«).
<i>(T. B.). E. S-n.</i>
</chapter>

<chapter name="Promachos (Pallas Athene)">
<b>Promachos</b> [-kås], Forkæmperen, Tilnavn til
<sp>Pallas Athene</sp>; i Theben dyrkedes
Herakles, i Tanagara Hermes under samme Tilnavn.
<i>H. A. K.</i>
</chapter>

<chapter name="Promachos 8Søn af Aison)">
<b>Promachos</b> [-kås] (gr.), Søn af Aison, blev
myrdet af Pelias, medens hans Broder Jason
var draget til Kolchis for at hente det gyldne
Skind.
<i>H. A. K.</i>
</chapter>

<chapter name="Prome">
<b>Prome</b> [pro<sub>u</sub>m] (<sp>Pye</sp>), By i Divisionen
Pegu i den indobritiske Provins Birma, ligger
ved venstre Bred af Iravadi og har (1910) 26911
Indb. I Byen findes en stor Pagode, Hospital og
Kirke. En Jernvej forbinder P. med Rangun.
<i>M. V.</i>
</chapter>

<chapter name="Promegatherium">
<b>Promegatherium</b> [-'te'- ], se
<sp>Kæmpedovendyr</sp>.
</chapter>

<chapter name="pro memoria">
<b>pro memoria</b> (lat.), »for at bringe sig i
Erindring«, Overskrift over Andragender.
<i>H. H. R.</i>
</chapter>

<chapter name="Promenade">
<b>Promenade</b> (fr.), Spadserevej; det at
spadsere; <sp>promenere</sp>, spadsere.
</chapter>

<chapter name="Promenadedæk">
<b>Promenadedæk</b> (Søv.). Dæk, der er
forbeholdt Passagererne til Ophold i det frie; det
er saa vidt muligt frit for opstaaende Genstande
og forsynet med Siddepladser o. a.
Bekvemmeligheder.
<i>C. B-h.</i>
</chapter>

<chapter name="Promesse">
<b>Promesse</b> [fr. prå'mæs]. Ved Udtrækning
af Præmieobligationer forefalder hyppig det
Tilfælde, at Obligationen udtrækkes til
Betaling med et Beløb, der er lavere end dens
Kursværdi. Imod denne Risiko har der
uddannet sig en Art Assuranceforretning
(Promesseforretning), der bestaar i, at Assurandøren, ell.
hvad man skal kalde ham, mod Betaling af en
Præmie afgiver et Bevis, der kaldes P., og mod
hvis Aflevering han er pligtig til efter Forløbet
af en bestemt Udtrækning paa Forlangende at
ombytte den Obligation, hvis Nummer er
angivet paa Beviset, med en anden (ikke
udtrukken) af samme Slags. Ejeren af Obligationen
vil selvfølgelig kun benytte sin Ombytningsret,
hvis Obligationen bliver udtrukken med et
lavere Beløb end Kursværdien.
<i>(E. M.). J. Th.</i>
</chapter>

<chapter name="Promesseforretning">
<b>Promesseforretning</b> [pro'mæs-], se
<sp>Promesse</sp>.
</chapter>

<chapter name="Prometheus">
<b>Prometheus</b> [-tæ^us], gr., en Titan,
Hovedpersonen i en Rk. meget bekendte, gr. Sagn, der
delvis allerede i Hesiodos' Digte gengives meget
udførligt. Han var Søn af Japetos og Klymene
(ell. Themis), Broder til Menoitios, Atlas og
Epimetheus. Navnet betyder den forud
betænksomme. Det fortælles i Teogonien, at Zeus efter
Sejren over de andre Titaner holdt Ting med
Menneskene i Mekone (Tiryns) om, hvilke Ofre
de i Fremtiden skulde bringe. P., der under
Kampen havde holdt sig paa Gudernes Side,
slagtede da en Tyr og lagde Kødet i 2 Dele.
Alle de gode Dele lagde han i een Hob og
dækkede dem med et daarligt Stykke, Maven;
Benene o. a. ringe Stykker lagde han i en anden
Hob og dækkede dem med et Lag skinnende
Fedt. Da Zeus spurgte, hvorfor han havde delt
saa ulige, svarede han med at bede Zeus vælge
sin Del. Skønt Guddommen gennemskuede
Bedrageriet, valgte han den ringere Del (og siden
da faar Guderne stadig den daarligste Del af
Ofret), men han straffede i Vrede Menneskene
med at berøve dem Ilden, hvorved de ogsaa
blev udelukkede fra at tilberede Kødet. P. stjal
da Ilden paa Olympen, gemte den i en hul
Plantestængel og bragte den tilbage. — Til
Grund for Fremstillingen ligger vel de gl., især
fra Herodot, saa vel kendte Tanker om
Gudernes Misundelse over for Menneskene og deres
Frygt for, at de skulde blive for mægtige. Ogsaa
i det andet hesiodeiske Digt. »Værker og Dage«,
er Myten behandlet, og allerede her er P.
bleven Profeten og Seeren, den typiske
Repræsentant for den tænkende, fremad stræbende
Menneskeaand, som overvinder
Naturhindringerne. Menneskene maa arbejde for at faa Brød,
hedder det, fordi Zeus af Harme over
Bedrageriet i Mekone har skjult deres Føde i Jorden;
ogsaa Ilden berøver han dem, til P. skaffer
den tilbage. Men da straffes han ved at lænkes
til en Søjle, medens hver Dag en Ørn
søndervænger hans Lever, som stadig paa ny vokser
ud. Selv da lader han sig dog ikke kue; han
kender en Hemmelighed, som vil blive
skæbnesvanger for Zeus' Herredømme, og nægter at
røbe den. Til sidst befries han af Herakles, som
nedlægger Ørnen, med Zeus' Billigelse, idet
han ønsker at skaffe sin Søn Berømmelse. P.
fortæller da Hemmeligheden, at den af Zeus
elskede Nereide Thetis skal føde en Søn, der
vil blive sin Faders Overmand. Thetis bliver
saa gift med Peleus og faar Sønnen Aehilleus.

Mægtigere Linier havde Billederne i
Aischylos' store Tragedietrilogi, den ildbringende,
bundne og befriede P., af hvilke kun den
mellemste i Helhed er bevaret. Der byggedes dog
noget paa det gl. Stof. P. havde efter sin
Moder, Themis' Raad holdt sig uden for
Titankampen og derfor undgaaet de andres Skæbne,
at nedstyrtes i Tartaros. Han stod i venligt
Forhold til Zeus, og det var ham (ell.
Hefaistos), der med et Øksehug aabnede Zeus'
Pande, da Athena skulde fødes. Men da Zeus

<img>Prometheus.</img>
