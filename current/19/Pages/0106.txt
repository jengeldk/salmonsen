Opgaver af denne Art, og bliver herved
Grundlæggeren af den moderne naturvidenskabelige
eksperimentelle Hygiejne. I denne Periode falder
hans Skrifter »Die Bestimmung der Kohlensäure
in der Luft und im Wasser«, 1858; »Über
Luftwechsel in Wohngebäuden«i, 1858 og Arbejder
over Atmosfærens Forhold til Klædedragten,
Boligen og Jordbunden, 1877. Andre
Undersøgelser gjaldt Opvarmning (Ovne,
Centralvarme), andre igen viste, at Luft kan
passere selv det tykkeste Murværk, og at
Atmosfæren kan blandes med Luftarter fra
Jordbundens dybere Lag, og forurenes
derved. En anden Række Undersøgelser
drejede sig om Grundvandet og dets Bevægelser, —
og i Forbindelse hermed paabegyndes de
berømte Undersøgelser over Koleraens
Udbredelse og over Tyfus og dens Forhold til Jordbund,
Grundvand og Afledningsforhold for Vandet,
som han senere fortsætter hele Livet igennem.
Det blev nu klart for alle, at der her var ved
at udvikle sig en ny Videnskab, og 1865 blev
det første selvstændige Professorat for Hygiejne
oprettet i München og selvfølgelig besat med P.
1875 kunde P. indvie det første, alene for dette
Formaal byggede Laboratorium i München. Ved
dette virkede P., til han 1894 trak sig tilbage
fra Universitetet. Han har i sine talrige
Skrifter beskæftiget sig med næsten alle Grene af
den praktiske Hygiejne, men særlig Bet. har
hans Arbejder over de epidemiske Sygdommes
(særlig Kolera og Tyfus) Udbredningsforhold
faaet. Han antager her ganske vist
Tilstedeværelsen af et Smitstof, men hævder den
afgørende Indflydelse af Omgivelserne (Jordbund,
Vand o. s. v.) paa Epidemierne og deres
Forløb. Efter at den nyere Bakteriologi var
kommen frem, og efter at en Række Bakteriologer
— vel ensidigt — havde fremhævet
Mikroorganismerne som de eneste afgørende Betingelser
for Epidemierne, kom P. til at staa i et vist
polemisk Modsætningsforhold til denne Skole,
af hvilken de øvrige hyg. Forhold ofte blev
oversete. Paa Bunden er Modsætningen næppe
saa stor, som den synes.

De mest kendte af P.'s videnskabelige
Arbejder er: »Untersuchungen u. Beobacht. über d.
Verbreitungsart d. Cholera« [1855],
»Hauptbericht über d. Choleraepid. in Bayern« [1857],
»Über d. gegenwärt. Stand der Cholerafrage«
[1873], »Zur Aetiologie des Tyfus« [1872], »Der
Boden und sein Zusammenhang mit der
Gesundheit des Menschen« [1882]. Sammen med v.
Ziemssen har han udgivet en stor »Handbuch
der Hygiejne des Menschen« [1882 ff.], (<sp>Litt</sp>.:
<sp>Rubner</sp>: »Zum Andenken an M. v. P.« [»Berl.
klin. Wochensch.«, 1901, Nr 10—11]).
<i>(S. T.). J. S. J.</i>
</chapter>

<chapter name="Pettersen, Hjalmar Marius">
<b>Pettersen,</b> <sp>Hjalmar Marius</sp>, norsk
Bibliograf og Bibliotekar, f. i Kria 13. Januar
1856, blev Student 1874, filologisk Kandidat 1882,
1887 Amanuensis ved Universitetsbiblioteket i
Kria og 1898 Bibliotekar ved samme, idet han
efterfulgte J. B. Halvorsen som Bestyrer af
Bibliotekets norske Afdeling. Han har, lige siden
han blev knyttet til Universitetsbiblioteket,
været stærkt optagen af bibliografiske Studier,
særlig inden for den norske Litteratur, og i dette
Øjemed hyppig foretaget Rejser i Norge og i
Udlandet. Som Frugter af disse Studier
foreligger: »Norsk Anonym- og
Pseudonym-Leksikon« (1924, omarbejdet Udg. af hans
»Anonymer og Pseudonymer«, 1890), »Udlændingers
Reiser i Norge« (1897), indeholdende en
Fortegnelse over fremmedes Beretninger (ogsaa i
den periodiske Litteratur) om deres Rejser i
Norge, samt hans Hovedværk: <i>Bibliotheca
Norvegica</i>, et saavel ved sit Omfang som ved sin
minutiøse Nøjagtighed enestaaende Arbejde i
Norges bibliografiske Litteratur. Af dette Værk
er udkommet Bd I (»Norsk Bogleksikon
1643—1813«), Bd II (»Norge og Nordmænd i
Udlandets Litteratur«), Bd III (»Norske Forfattere
før 1814«), Bd IV (»Norske Forfattere efter
1814«).
<i>K. F.</i>
</chapter>

<chapter name="Pettersen, Karl Johan">
<b>Pettersen,</b> <sp>Karl Johan</sp>, norsk Geolog, f.
paa Tromsø 16. Juni 1826, d. smst. 10. Febr
1890. 1849 tog han miner. Embedseksamen, var
derpaa først et Par Aar Kontorist paa Tromsø,
senere Adjunkt ved Latinskolen og endelig fra
1877 Toldkasserer. Fra 1865 satte han sig
som Opgave at udforske det nordlige Norges
Geologi og arbejdede siden utrættelig hermed.
Sine Rejser foretog han delvis med
Understøttelse af Videnskabernes Selskab i Trondhjem og
Norges geologiske Undersøgelse, mest dog paa
egen Bekostning. Resultaterne har han med
adskillig Bredde meddelt i en lang Række
Afhandlinger, der dels beskriver det faste Fjeld, dels
handler om glacial og postglacial Geologi. Hans
Hovedarbejde er »Geologisk Kort over Tromsø
Amt«, 1:400000, der udkom straks efter hans
Død. Som Tekst til det tjener hans sidste (ikke
ganske afsluttede) Afhandling »Den nordnorske
Fjeldbygning«. — P. var en meget virksom
Mand, naar det gjaldt Kulturbestræbelser i
Fødebyen, han fik oprettet en Tegneskole og tog
væsentlig Del i Grundlæggelsen af et offentligt
Bibliotek og Tromsø Museum. Dette sidste kom
i Stand 1872, og lige til sin Død var P. dets
egentlige Leder. Han tog ogsaa Initiativet til
Udgivelsen af »Verdens nordligste
videnskabelige Tidsskrift«: Tromsø Museums Aarshæfter.
<i>(H. R.). J. P. R.</i>
</chapter>

<chapter name="Petterson, Sven Otto">
<b>Petterson,</b> <sp>Sven Otto</sp>, sv. Kemiker, f. i
Göteborg 12. Febr 1848, studerede 1869—70
under Fresenius i Wiesbaden og tog 1872
Doktorgraden i Upsala. Han blev 1874 ansat som
Docent i fysisk Kemi ved Universitetet i
sidstnævnte By, og 1880 udnævntes han til Bestyrer
af Laboratoriet ved Sthlm's Højskole, 1884 til
Prof. i Kemi her. P. har udført en lang Rk.
fortrinlige Arbejder paa den fysiske Kemis
Omraade, bl. a. Undersøgelser over Saltenes
Molecularrumfang; Bestemmelsen af mange vigtige
Konstanter og Konstruktioner af fl. vigtige
Instrumenter skyldes ham, ligesom han har
angivet fl. vigtige Undersøgelsesmetoder;
fremdeles skal nævnes hans Undersøgelser over
Vandets latente Varme under 0° og Isdannelsen
i Havet samt over Solens Straaling.
<i>R. K.</i>
</chapter>

<chapter name="Pettie, John">
<b>Pettie</b> ['pet<sub>i</sub>], <sp>John</sp>, skotsk Genre- og
Historiemaler (1839—93), Medlem af <i>Roy. Acad.</i>
1875, en produktiv Kunstner, hvis Værker, der
har deres Styrke i Karaktergivningen og
Handlingens dram. (ofte vel melodramatiske)
Tilrettelægning, efterspørges i England til høje
Priser (»Statshemmelighed;« [1882] 1050 £ etc.).
Et af hans bedste Arbejder: »Den paagrebne
