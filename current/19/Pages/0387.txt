Farven. Optager han ikke Trumfen, og vil han
ikke spille i Farven, passer han, hvorefter de
andre Spillere i Rækkefølge til venstre skal
erklære, om de vil spille i Trumf. Passes rundt,
har Kortgiveren endnu Ret til at spille i Trumf
ell. med en anden Farve som Trumf, og efter
ham, hvis han passer, de øvrige Spillere i
Rækkefølge; passes anden Gang rundt, kan
Kortgiveren »kaske«, idet han ombytter 4 af
sine egne Kort med Talonen; han skal da spille
i den oplagte Trumffarve. Vil han ikke kaske,
er det en »Tilpas«, og Indsatsen staar til
næste Spil. — Spilleren skal, for at vinde Spillet,
enten gøre 3 Stik ell. de to første Stik
saaledes, at de 3 andre Stik ikke kommer samlede
paa en af Modspillernes Hænder. Spilleren
tager Koppen hjem, hvis han vinder, og
fordobler den, hvis han taber. Melder Spilleren ved
3. Udspil <i>la vola</i> ell. »Vole«, og gør han
derefter alle 5 Stik, faar han Koppen og desuden
1/4 af dens Indhold af hver af Spillerne.
Vinder han sit Spil, men taber sin »Vole«, faar
han intet, og Koppen staar til næste Spil. —
Spilles kun af 3 Personer, bruges 19 Kort, idet
Nierne og Ruder 10 udtages; i øvrigt foregaar
Spillet som ovf. fremstillet.
<i>Carl Br.</i>
</chapter>

<chapter name="polsk Rigsdag">
<b>polsk Rigsdag,</b> se <sp>liberum veto</sp>.
</chapter>

<chapter name="polsk Vibe">
<b>polsk Vibe,</b> se <sp>Stenvender</sp>.
</chapter>

<chapter name="Polspænding">
<b>Polspænding,</b> den elektriske
<sp>Spændingsforskel</sp> (se <sp>elektriske
Maalenheder</sp> og <sp>galvaniske Elementer</sp>)
mellem en Strømkildes to Poler. Kaldes
Strømkildens indre Modstand <i>r</i>, Modstanden i den
ydre Ledning mellem dens Poler <i>R</i>,
Strømkildens elektromotoriske Kraft <i>E</i> og
Polspændingen <i>P</i>, er disse Størrelser iflg. Ohm's Lov
forbundne ved Ligningen <i>P : E—R: (R+r)</i>.
<i>(K. S. K.). A. W. M.</i>
</chapter>

<chapter name="Poltava">
<b>Poltava</b> [pa£'tav<sub>a</sub>], 1) Guv. i Ukraine, grænser
mod Nord til Guv. Tschernigov samt
Storrusland, mod Øst til Charkov, mod Syd til
Jekaterinoslav og Krementschug og mod Vest til Kijev.
Arealet er efter den nye Inddeling, hvorved den
sydvestlige Del af det gl Guv. regnes til Guv.
Kijev og Krementschug, 38741 km<sup>2</sup> med (1920)
2041867 Indb. ell. 53 pr. km<sup>2</sup>. P. er helt igennem
en jævn Slette, der skraaner mod Sydvest mod
Dnjepr. Alle Guv.'s Vandløb strømmer følgelig
til denne Flod. Klimaet er det russ. udprægede
Fastlandsklima, og Planteverdenen er en ren
Steppevegetation næsten uden Skov, der som
Regel vokser langs Vandløbene, men med frodig
Græsvækst. Og da Jordbunden næsten overalt
bestaar af »sort Jord«, egner P. sig ganske
udmærket for Kornavl. Man regner, at c. 66 % af
Arealet er Kornland, 23 % Eng og Græsland,
6 % Skov og 5 % uopdyrket Land. — Af
Befolkningen er c. 95 % Lillerussere, medens
Resten bestaar af Jøder, Storrussere, Polakker og
Tyskere, hvilke sidste bor i flere Kolonier
Oplysningen staar kun lidet over det alm. russ.
Niveau, skøn Antallet af Folkeskoleelever er i
stærk Vækst. Hovederhvervet er Agerbruget,
der er meget lønnende trods de primitive
Metoder. Den uvidende Bondebefolkning, der
udnyttes af samvittighedsløse Spekulanter, er
fattig og yder et betydeligt Kontingent til
Udvandringen til Nordrusland og Sibirien. Af
Kornsorterne staar Rug højest; derefter følger
Hvede, Havre, Byg, og desuden dyrkes
Kartofler, Tobak, Sukkerroer, Bælgsæd, Humle samt
forsk. Haveplanter. Yderligere nævnes c. 300000
Bistader og en aarlig Honningproduktion til en
Værdi af 1 1/2 Mill. Kr. Mineralriget leverer Kalk
og Ler, men ingen Metaller. Husfliden udøves
i 5500 Bondehjem, der særlig tilvirker Varer af
Træ, Skind og Læder. Den store Industri omfatter
næsten udelukkende Tobaks- og
Sukkerfabrikker, Brændevinsbrænderier og Kornmøller, idet
Tekstil- og Metalindustri mangler. Handelen,
hvis vigtigste Pladser er Poltava og Romny, er
ikke ringe. De vigtigste Udførselsvarer er Korn,
der særlig udføres over Nikolajev, og Kvæg, der
gaar til Moskva og Petrograd; den betydeligste
Indførselsvare er Tømmer. Guv. er dannet 1802
og deles admin. i 15 Kredse. — 2)
<sp>Hovedstaden</sp> P. (undertiden anvendes den urigtige
Form Pultava) ligger 722 km SSV. f. Moskva
paa højre Bred af Vorskla, der her optager
Poltavka. (1920) 76296 Indb. P. har lige og brede
Gader, en Domkirke, Gymnasium, Seminarium,
Militærskole samt 2 Monumenter til Minde om
Slaget ved P. I Omegnen drives betydelig
Frugtavl, og selve P. har Tobaks-, Lys- og
Sæbefabrikker, Garverier og Brænderier, foruden at
den driver Handel med Korn og
Kvægprodukter. I den sidste Halvdel af Juli afholdes hvert
Aar et stort Marked. P. er Sæde for en Biskop.
Byen, der er grundlagt i 12. Aarh., kom 1667 til
Rusland og er mest bekendt ved Slaget 8. Juli
1709, da Peter den Store ved sin Sejr over
Karl XII grundfæstede Ruslands Magtstilling.
<i>(H. P. S.). N. H. J.</i>
</chapter>

<chapter name="Polterabend">
<b>Polterabend</b> ['pålt<sub>ə</sub>ra'b<sub>ə</sub>nt] (tysk af Polter,
Støj), Aftenen før et Bryllup, der især tidligere
fejredes med lystig Selskabelighed.
</chapter>

<chapter name="Poltoraz">
<b>Poltoraz,</b> nu det officielle Navn paa
<sp>Aschabad</sp>.
</chapter>

<chapter name="Poltron">
<b>Poltron</b> [fr. pål'trå] (fr.), Nidding, Kryster,
Kujon, Praler.
</chapter>

<chapter name="Polupud">
<b>Polupud</b> [p<sub>a</sub>£u'put], russ. Handelsvægt, =
1/2 Pud = 8,19 kg.
<i>H. J. N.</i>
</chapter>

<chapter name="Poly-">
<b>Poly-</b> (gr.), anvendes som Forstavelse i
sammensatte Ord for at betegne Mængde o. l.
</chapter>

<chapter name="Polyactinia">
<b>Polyactinia</b>, se <sp>Koraller</sp>.
</chapter>

<chapter name="Polyadelfit">
<b>Polyadelfit,</b> en kompakt, brungul Varietet
af alm. Granat, forekommer ved Franklin i
New Jersey.
<i>(N. V. U.). O. B. B.</i>
</chapter>

<chapter name="Polyainos">
<b>Polyainos,</b> gr. Forf., levede i Rom i sidste
Halvdel af 2. Aarh. e. Kr. Han har efterladt os
ei Skrift, <i>Strategemata</i>, i 8 Bøger, hvori han
har samlet en stor Mængde Eksempler paa
Krigspuds, for største Delen hentede fra den gr.
Historie. Skriftet har væsentlig været bestemt
til Underholdningslekture og er udarbejdet uden
Kritik. Udgaver er leverede af Casaubonus
(Leyden 1589), Korais (Paris 1809) og Wölfflin
(2. Udgave ved Melber, Leipzig 1887).
<i>H. H. R.</i>
</chapter>

<chapter name="Polyandri">
<b>Polyandri</b> (gr.) er en Ægteskabsform, hvor
en Kvinde lever i lovlig Forbindelse med flere
Mænd. Som bestemt social Ordning er P. nu til
Dags paaviselig i Nordindiens Bjærgegne og i
Tibet, i Vestaustralien, paa Marquesasøerne og
hos afrikanske Bantu-Stammer. Tidligere synes
det at have bestaaet hos Araberne, Britoner og

