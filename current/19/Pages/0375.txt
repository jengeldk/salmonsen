Bistand til Opretholdelse af Sikkerhed, Fred og
Orden. Det benævnes i disse sine Egenskaber
ofte <sp>Kriminalpoliti</sp>, hvilket har
fortrængt den tidligere Benævnelse
<sp>Opdagelsespoliti</sp>. Statspolitiets Tjenestemænd
ansættes og afskediges af Justitsministeren efter
Indstilling af Statspolitichefen og lønnes af
Statskassen. Kun Personer, der har Indfødsret
samt er vederheftige og af uplettet Rygte, kan
ansættes. De maa ved deres første Ansættelse
være over 25 Aar og som Regel ikke over 35
Aar. Som Regel maa de desuden i mindst 2 Aar
have gjort Tjeneste i det kommunale Politi og
have gennemgaaet et af Justitsministeren
anordnet Kursus og bestaaet en dertil knyttet
Prøve (<sp>Politiskolen</sp>). — Det kommunale
Politis Opgave er i første Række at opretholde
Sikkerhed, Fred og Orden og at paase
Overholdelsen af Love og Vedtægter. Desuden er
det pligtigt til at bistaa Statspolitiet i enhver
Henseende i det Omfang, hvori dets øvrige
Virksomhed tilsteder det. Justitsministeren kan
fastsætte en for hele Landet fælles
Politiuniform, som for de enkelte Kredse skal forsynes
med et af Justitsministeren godkendt særligt
Mærke, Byvaaben e. l. Endvidere kan
Justitsministeren træffe Bestemmelse om en for hele
Landet fælles Udrustning af Politiet. Det
kommunale Politis Tjenestemænd beskikkes uden
for Kbhvn i Købstæderne af Byraadet og paa
Landet af Amtsraadet efter Indstilling af vedk.
Politimester. De lønnes af de nævnte
kommunale Kasser. Betingelserne for Ansættelsen er
de samme som for Statspolitiets Tjenestemænd,
dog er Aldersgrænsen kun 22 Aar.
Afskedigelse sker af Politimesteren. Antallet af de
kommunalt ansatte Polititjenestemænd kan hverken
formindskes ell. forøges af de vedk. By- og
Amtsraad uden Justitsministerens Samtykke.
Politimesteren (Politidirektøren) leder de i
Politikredsen forefaldende Politiforretninger og
er saavel det kommunale som Statspolitiets
øverste stedlige Foresatte, men samtlige
Landets Politimyndigheder er Justitsministeren
underordnede og staar under hans øverste Tilsyn.
Desuden fører Statsadvokaterne Tilsyn med
P.'s Efterforskning af Forbrydelser. De kan
som Følge deraf begære Oplysning af og stille
Forlangende til vedk. Politimester og under
særlige Forhold selv handle i dennes Sted, men
Politimesteren skal da uopholdelig underrettes
om de trufne Dispositioner. —
<sp>Kjøbenhavns Politi</sp> bestod 31. Decbr 1923,
foruden af den til samme knyttede Del af
Statspolitiet (150 Statspolitibetjente), af 957 mandlige
Betjente, hvoraf 73 Overpolitibetjente og 871
Inspektionsbetjente. Denne Styrke var fordelt
saaledes: under Ordenspolitiet henhørte 885
Betjente (deraf 58 Overbetjente og 87
Inspektionsbetjente), under Sundheds- og
Sædelighedspolitiet 45 Betjente (deraf 9 Overbetjente) og
under Hovedstationens 4. Afd. (Næringsvæsen,
familieretlige Sager, Automobilsager og
Eftersøgninger) 32 Betjente (deraf 6 Overbetjente).
Antallet af P.'s Embedsmænd udgjorde den
nævnte Dag foruden Politidirektøren og
Vicepolitidirektøren: 3 Politiinspektører (naar
Chefen for Kriminalpolitiet som hørende til
Statspolitiet ikke medregnes), der leder henh.
Ordens-, Sundheds- og Sædelighedspolitiet samt
P.'s 4. Afdeling, 11 <sp>Politiassistenter</sp>,
fordelte i Byens lokale Politikredse som Ledere
af og Chefer for de forsk. Politistationer, 1
Fængselsinspektør, 1 Vicefængselsinspektør, 2
Kontorchefer, 3 Ekspeditionssekretærer, 3
Fuldmægtige samt 11 Politiassessorer.
<i>A. Gl.</i>

I <sp>Norge</sp> er den centrale Politimyndighed
hos Justitsdepartementet, og Politimestrenes
nærmeste overordnede er Fylkesmændene. For
saa vidt Paatale og Efterforskning af
Forbrydelser angaar, sorterer de dog under
Statsadvokaterne og Rigsadvokaten. I de større Byer og i
enkelte Landdistrikter bistaas Politimestrene af
underordnede Politiembedsmænd,
Politifuldmægtige, i Landdistrikterne derhos af Lensmændene.
Hertil kommer i Byerne og til Dels i
Landdistrikterne Politibetjente og Politikonstabler. I
Oslo er der ved Siden af Politimesteren en
Politiinspektør, en Chef for Opdagelsespolitiet,
en Politiadjutant og et større Antal, f. T. 14
Politifuldmægtige. Oslo er delt i 10 Distrikter
med hver sin Politistation, hvis Chef er en
Fuldmægtig. P. omfatter to Afdelinger,
Ordensafdelingen og Opdagelsesafdelingen; under
denne sidste hører Identificeringscentralen, som
paa sit Omraade er Kontor for det hele Land.
Den samlede Politistyrke udgør 600 Mand, deraf
66 ved Opdagelsesafdelingen. Kommunens
Politibudget udgjorte for Budgetterminen 1923—24
3533640 Kr. — I Bergen er der foruden
Politimesteren en Politiinspektør, en Opdagelseschef
og 5 Politifuldmægtige; i Trondhjem en
Politiinspektør og en Politiadjutant, i Stavanger en
Politiinspektør, i Aker en Politiinspektør og en
Politifuldmægtig. — P.'s Embedsmænd, som maa
have jur. Embedseksamen, og Lensmændene
lønnes af Staten, til Dels med Bidrag af
Kommunekassen. Politibetjente og Konstabler
lønnes af Kommunen, til Dels med Bidrag af
Statskassen; de ansættes af Politimesteren.
<i>K. Ø.</i>
</chapter>

<chapter name="Politiagent">
<b>Politiagent,</b> ældre Udtryk for civile
Opdagelsesbetjente, men benyttes ogsaa om andre
Personer, der efter Politiets Opfordring
paatager sig at foranledige en eftersøgt Persons
Anholdelse ell. skaffe Oplysninger om
Gerningsmændene til begaaede Forbrydelser
(»Stikkere«). Ogsaa de saakaldte <i>agents provocateurs</i>
(s. d.) benævnes undertiden P.
<i>A. Gl.</i>
</chapter>

<chapter name="Politiassessor">
<b>Politiassessor,</b> se <sp>Politi</sp>.
</chapter>

<chapter name="Politiassistent">
<b>Politiassistent,</b> se <sp>Politi</sp>.
</chapter>

<chapter name="Politibetjent">
<b>Politibetjent,</b> se <sp>Politi</sp>.
</chapter>

<chapter name="Politidirektør">
<b>Politidirektør,</b> se <sp>Politi</sp>.
</chapter>

<chapter name="Politiefterretninger, Danske">
<b>Politiefterretninger,</b> <sp>Danske</sp>, benævnes
et af Statspolitiet saa godt som daglig udgivet
Blad, der til Brug for Landets
Politimyndigheder indeholder Efterlysninger af for
Forbrydelser sigtede ell. forsvundne Personer med
disses Signalement, efter Omstændighederne
med deres Fotografi, Fortegnelser over stjaalne
og bortkomne Sager, Efterretninger om
begaaede Forbrydelser m. m.
<i>A. Gl.</i>
</chapter>

<chapter name="Politifiskal">
Politifiskal var i de første Aartier af 18.
Aarh. Navnet paa en Politimesteren i Kbhvn
underordnet Embedsmand, der havde det
Hverv at rejse Paatale for Politiretten og
repræsentere Politiet under Sagernes Behandling
