Krigstjeneste og avancerede til Major. Forudsætningen
var, at den vedtagne Home Rule-Lov snarest
skulde træde i Kraft. Men Grunden toges
efterhaanden bort under ham, fordi
Krigsministeriet ikke vilde tage nationale
Hensyn ved Rekruteringen, og fordi der
stadig ikke kunde opnaas Enighed med
Ulster om den ny fælles Forfatning, og
ovenpaa Ulster manden Carson's Optagelse i
Krigskabinettet Maj 1915, den haarde
Undertrykkelse af Dublinopstanden April 1916, og
Strandingen af Frrligsforhandlingerne den flg.
Sommer maatte R. genoptage Oppositionen mod
Regeringen med svækket Autoritet mellem sine
egne. Da William R. var død af sine Saar Juni
1917 og hans Valgkreds toges af Sinn Feins
Leder De Valera, anedes det kommende
Sammenbrud for R.'s en Gang almægtige Parti, og
det sidste Forsøg, der fra Septbr 1917 gjordes
paa at skaffe Enighed mellem de ældre
stridende Parter ved et repræsentativt
»Konvent«, mislykkedes ogsaa, skønt R.'s energiske
Fredsvillie en Tid syntes at føre til Maalet.
Inden Konventets endelige Opløsning døde han,
medtaget af de sidste Aars Spænding og
Skuffelser. (<sp>Litt</sp>.: <sp>W. B. Wells</sp>, »John R.« [Lond.
1919]).
<i>P. L. M.</i>
</chapter>

<chapter name="Redningsapparater">
<b>Redningsapparater</b> (Søv.) anvendes til
Sikring af Menneskeliv paa Søen. De kan deles
i to Arter, de, der anvendes og findes om
Bord i selve Skibet, og de, der findes udenfor.

1) R. i Skibene anvendes til at redde de om
Bord værende, hvis de falder over Bord, eller
Skibet maa forlades efter Kollision o. l., P. Gr.
a. Sagens Vigtighed er der gennem
Lovgivningen truffet Regler for R.'s Antal og Art under
Hensyn til Skibets Størrelse og Anvendelse som
Passager- ell. Fragtskib samt dets Rute.
Hovedreglen er, at der for det Tilfælde, Skibet
synker, skal findes R. om Bord i tilstrækkelig
Mængde til, at alle om Bord værende kan
holdes oven Vande i nogen Tid. Det vigtigste R.
er selve Skibet, der maa være bygget
saaledes, at det kan holdes flydende den længst
mulige Tid. Det skal være inddelt i vandtætte
Rum og forsynet med Kollisionsskod; jo større
Skibet er, og jo fl. Passagerer det kan
rumme, des flere vandtætte Rum skal det
indeholde, og disse skal kunne lænses og fyldes ved
Hjælp af Pumper. Et Passagerskib i Fart paa
fremmede Verdensdele skal saaledes kunne
flyde, selv om 2 vilkaarlige ved Siden af hinanden
liggende Rum er i fri Forbindelse med Søen.
De næstvigtigste R. er Baadene, af hvilke der
skal findes et bestemt Antal, ligeledes under
Hensyn tii Skibets Størrelse og Art; saaledes
skal et Passagerskib paa 7—10000 t med et
tilladt Passagerantal paa 2000—2500 have mindst
14 Baade med et Rumindhold paa c. 150 m<sup>3</sup>.
Halvdelen af Baadene skal være
<sp>Redningsbaade</sp>, d. v. s. de skal være forsynede med
lufttætte Kasser eller andre Opdriftsmidler, saa
de kan flyde med deres Besætning, selv om de
bliver fulde af Vand. De skal være forsynede
med alle til Fremdrivningen nødvendige
Apparater, Olie til Bølgedæmpning, Fangeliner og
Ankre, fersk Vand, Brød m. m. Alle Baade skal
være klare til hurtig Udsætning, og Besætning
og Passagerer skal være fordelte til de forsk.
Baade. Da der i Skibe med mange Passagerer
ikke er Plads til saa mange Baade, at de kan
rumme alle, skal saadanne Skibe være
forsynede med Flaader ell. sammenfoldelige
Baade, der kan stables oven paa hverandre. Af
disse sidste bar navnlig en dansk Baad,
<sp>Engelhardt's Redningsbaad</sp>, opkaldt
efter Opfinderen, vundet megen Udbredelse. Den
opfylder tillige de Betingelser, der stilles til en
Redningsbaad, idet den nederste massive Del
af Baaden er inddelt i flere Rum, der er fyldte
med Kork e. a. Opdriftsmateriale i saa stor
Mængde, at det kan bære det Passagerantal,
Baaden er bestemt til at rumme. Udenom den
massive Del af Baaden løber en Korkfender.
Den øverste Del, der danner Passagerrummet,
bestaar af et bevægeligt Stel, overspændt med
præpareret Sejldug, og som kan slaas op og
ned, efter som Baaden skal bruges ell. staa om
Bord i Skibet. Af særligt konstruerede
Redningsbaade til Skibsbrug kan nævnes
<sp>Dønvig's Redningsbøje</sp>. Den er bygget af
Staalplader og givet Form som en Kugle; den
nederste Del er af Hensyn til Stabiliteten
indrettet til Vandtank. Bøjen er forsynet med et
Luftrør, der tillige tjener til Anbringelse af
Sejl, samt Lys- og Passageaabninger. Den kan
afgive Plads til c. 20 Mand. Bøjen er meget
sødygtig og er særlig anvendelig ved Stranding
paa flad Kyst, men den tager megen Plads op
og er kostbar, saa den har kun fundet ringe
Anvendelse. Af samme Art er <sp>Brude's
Livbaad</sp>, der ligesom den foregaaende er
konstrueret af en Nordmand. Baaden er ægformet,
helt overdækket, har dobbelt Bund og er
forsynet med en Mast til Sejlføring. Opfinderen
gjorde en Rejse med den over Atlanterhavet.
Som R. kan ogsaa anvendes alt løst Træværk
paa Dækket som Kasser, Bænke e. l. Endvidere
skal Skibene være forsynet med et vist Antal
<sp>Redningskranse</sp> (d. s. s. Bjergemærs)
anbragte paa Steder, hvorfra de let kan kastes i
Søen, samt <sp>Redningsbælter</sp>. Af disse
haves en Mængde forsk. Konstruktioner; de er
alle til at spænde fast om Overkroppen og
kaldes derfor ogsaa <sp>Redningsveste</sp>. De kan
være lavet af Kork ell. andet opdriftgivende
Stof, indesluttet i vandtæt malet Sejldug, ell.
bestaa af lufttætte Poser, der let og hurtigt
kan pustes op af Brugeren. De skal opbevares
i særlige Kasser ell. Rum med Paaskriften
»Redningsredskaber« samt i Kahytter og
Lukafer. I Skibe i oversøisk Fart skal der findes
mindst 1 Redningsbælte for hver om Bord
værende Person. Endelig er mange
Brugsgenstande, saasom Sovemadrasser og Sofahynder
o. a. stoppet med Kork o. l., saa de kan
anvendes som R. Til at skaffe Forbindelse med en
over Bord falden kan under visse
Omstændigheder anvendes en <sp>Redningspil</sp>, der
bestaar af em tynd Stok, hvortil er fæstet en tynd
Line; den skydes ud af et Gevær hen over den
over Bord faldne, der ved Hjælp af Linen kan
hale en Redningskrans til sig. Et vigtigt Led til
Redning af Menneskeliv paa Søen er
Radiotelegrafien, hvorved der i Ulykkestilfælde kan
tilkaldes Hjælp fra de nærmest liggende Skibe.
