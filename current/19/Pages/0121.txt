Floden ved Lavvande og lægge til ved Kajerne.
Forskel paa Flod og Ebbe er 2 m. Om Vinteren
holdes Sejlløbet aabent ved Isbrydere, 1920
ankom til P. fra fremmede Havne 3533 Skibe med
henved 15 Mill. t, og i Kystfart kom 4817 Skibe
med over 10 Mill. t. For Aaret
1. Juli 1920—30. Juni 1921 var Importens Værdi 205,9 Mill.
Doll., Eksportens 322,3 Mill. Doll. Særlig Bet.
har Udførselen af Kul og Korn. — Allerede 1643
havde Svenskerne grundet en Bygd ved
Mundingen af Schuylkill River; men Byen P. blev
grundet af William Penn 1682 og var Hovedstad
i Pennsylvania indtil 1799, da Lancaster blev
Hovedstad. I P. samledes 5. Septbr 1774 den
første amerikanske Kongres, og under
Uafhængighedskrigen var P. Koloniernes Hovedstad,
naar undtages Tidsrummet 26. Septbr 1777 til
18. Juni 1778, da P. var i Englændernes
Besiddelse. Nationalkonventet, som udformede U. S.
A.'s Forfatning, sad i P. 1787, og 1790—1800 var
P. U. S. A.'s Hovedstad. Bl. P.'s Borgere er den
berømteste Benjamin Franklin. P. var et
Hovedsæde for Agitationen mod Negerslaveriet, og
under Borgerkrigen et Centrum for Fabrikationen
af Krigsmateriel til Nordstaternes Hære. 1876
fejredes U. S. A.'s hundredaarige Bestaaen ved
en Verdensudstilling i P.
<i>G. Ht.</i>
</chapter>

<chapter name="Philadelphus">
<b>Philadelphus</b> [f<sub>i</sub>la'dælfus] L. (<sp>Falsk
Jasmin</sp>, <sp>Pibeved</sp>), Slægt af Stenbrækfamilien
(<i>Hydrangeæ</i>), Buske med trinde Grene,
modsatte, hele ell. savtakkede Blade og anselige,
hvide og stærkt duftende Blomster i Klase ell.
Top. Blomsterne er oftest 4-tallige i alle Kranse;
talrige Støvdragere. Frugten er en Kapsel. C.
13 Arter i Asien og Amerika. Fl. dyrkes som
Prydplanter i Haver.
<i>A. M.</i>

<i>P. coronarius</i> L. (Kaukasus, Himalaja) med
stærkt duftende og gullig-hvide Blomster; af
denne findes fl. Varieteter, hvoraf <i>P. c. flore
pleno</i> med fyldte Blomster er den mest alm.
<i>P. floribundus</i> Schrad. (Nordamerika),
Blomsterne er renhvide og har ikke saa stærk Lugt
som foregaaende. <i>P. grandiflorus</i> Willd.
(Nordamerika) har meget store, renhvide, lugtløse
Blomster. <i>P. latifolius</i> Schrad. (Nordamerika)
bliver højere end de foreg. og har store, noget
klokkeformede, næsten lugtløse Blomster. <i>P.
Lemoinei</i> Dipp. er fremkommen ved Krydsning;
den er meget blomsterrig; Blomsterne er hvide
og vellugtende. P. formeres lettest ved Frø,
men er noget tilbøjelig til at krydses, hvorfor
Arterne ikke altid gengives fuldt konstant;
ogsaa Stikning af toaarigt Træ paa Friland ell.
Aflægning kan anvendes. Frøet saas tidlig om
Foraaret og dækkes med et tyndt Lag Grus;
meia gentagne Vandinger, indtil Spiringen har
fundet Sted, vil som oftest være nødvendige.
Frøbedet dækkes lidt om Vinteren, og om
Foraaret prikles de unge Planter i fem Rækker paa
1,20 m brede Bede. Efter to Aars Forløb
udplantes de paa Bede med 60 cm's Afstand. En
god næringsrig Jord er dem tjenligst. Gamle
Planter maa i Reglen udtyndes ved Bortskæring
af halvtørre ell. udlevede Partier.
<i>(L. H.). P. F.</i>
</chapter>

<chapter name="Philanthus">
<b>Philanthus</b> [f<sub>i</sub>'lantus] er en i Danmark
sjælden Gravehveps, der fodrer sine Larver
med Bier, dels enlige, dels Honningbier; den
styrter sig over Dyrene i Flugten og kan, hvor
den er alm., skade Biavlen en hel Del. I
Tyskland kaldes den »Bienenwolf«. Se i øvrigt
<sp>Gravehvepser</sp>.
<i>C. W.-L.</i>
</chapter>

<chapter name="Philidor, François André Danican">
<b>Philidor</b> [fili'då.r], <sp>François André
Danican</sp>, fr. Musiker (1726—95), tilhørte en
udbredt og anset Musikerslægt, men gjorde sig
opr. bekendt ved sit sjældne Talent for
Skakspil, der satte ham i Stand til at gøre Turnéer
rundt om i Europa, og som for øvrigt altid
vedblev at være hans Lidenskab. Som Komponist
optraadte P. 1754 (med et kirkeligt Kor), som
Operakomponist 1759 med <i>Blaise le savetier</i>, der
ligesom P.'s flg. Sangspil gjorde stor Lykke.
Med disse Sangspil, af hvilke skal fremhæves:
<i>Le maréchal ferrant</i>, <i>Le sortier</i>, <i>Sandomir,
prince de Danemark</i>, blev P. en af de
fremmeste blandt de ældre opéra-comique-Komponister.
<i>W. B.</i>
</chapter>

<chapter name="Philipon, Charles">
<b>Philipon</b> [fili'på] (<sp>Philippon</sp>), <sp>Charles</sp>
(<sp>Antoine</sp>), fr. Tegner og Litograf (1800—62),
Elev af Gros og Abel d. Pujol. P.'s Bet. ligger
mindre i hans egne Værker (en Del
Karikaturtegninger) end i hans ansporende Indflydelse
paa unge og senere berømte Talenter for
Karikaturtegning. Gennem sin førende Stilling som
Udgiver ved Paris' bedste Vittighedsblade (1830
<i>La Caricature</i>, 1832 <i>Le Charivari</i>, <i>Journal pour
rire</i> og <i>Journal amusant</i>) har P. paa sin Vis
grebet ret afgørende ind i fr. politisk Liv.
<i>A. Hk.</i>
</chapter>

<chapter name="Philippe, A.">
<b>Philippe</b> [fi'lip], <sp>A.</sp>, se <sp>Dennery</sp>.
</chapter>

<chapter name="Philippe, Charles-Louis">
<b>Philippe</b> [fi'lip], <sp>Charles-Louis</sp>, fr.
Forf. (1874—1909), udgav <i>Quatre histoires de
pauvre amour</i> (1897), <i>la bonne Madeleine et la
pauvre Marie</i> (1898), <i>La mère el l'enfant</i> (1899,
ny og forøget Udg. 1911), <i>Bubu de
Montparnasse</i> (1901), <i>Le père Perdrix</i> (1902), <i>Marie
Donadieu</i> (1904) og <i>Croquignole</i> (1906). P. døde
ung og upaaskønnet, men opnaaede siden stor
Popularitet — baade i sit eget Land og ikke
mindst i Tyskland. Efter hans Død udkom <i>Dans
la petite ville</i> (1910) og <i>Charles Blanchard</i>
(1913).
<i>S. Ms.</i>
</chapter>

<chapter name="Philippeville">
<b>Philippeville</b> [filip'vil], By i den nordøstlige
Del af den fr. Koloni Algier, Dept Constantine,
ligger ved en Bugt af Middelhavet 67 km NØ. f.
Constantine, med hvilken den er forbunden ved
en Jernbane. Den er grundlagt 1838 af
Franskmændene, er bygget paa begge Sider af en Kløft
og har et overvejende europæisk Udseende.
Dens tidligere vigtige Havn, <sp>Stora</sp>, har ikke
kunnet modstaa Konkurrencen fra Bona og
Bougie, men besørger dog endnu en stor Del af det
østlige Algiers Handel. (1921) 32490 Indb.,
hvoraf 18430 Europæere (Franskmænd og
Italienere). P. er opkaldt efter Ludvig Filip og er
bygget paa den gl rom. By <sp>Rusicada</sp>'s
Plads.
<i>C. A.</i>
</chapter>

<chapter name="Philippeville">
<b>Philippeville</b> [filip'vil], tidligere
<sp>Corbigny</sp>, By i Belgien, Prov. Namur, ligger 40 km
SV. f. Namur 290 m o. H. og har (1920) 1257
Indb. P., i hvis Omegn findes Marmor- og
Stenbrud, var tidligere en bekendt Fæstning, bygget
1555 af Karl V og opkaldt efter hans Søn.
<i>G. G.</i>
</chapter>

<chapter name="Philippi">
<b>Philippi</b> [fi-], d. s. s. <sp>Filippoi</sp>.
</chapter>

<chapter name="Philippi, Felix">
<b>Philippi</b> [fi-], <sp>Felix</sp>, tysk Forf., f. 1851,
var opr. Journalist i München og Berlin,
udviklede sig til en behændig, fransk-paavirket
Dramatiker, af hvis Skuespil »Der Dornenweg«

