Anledningen til atter at søge Guyanas Guld.
Med 13 Skibe landede han ved Trinidad; men
Ekspeditionen mislykkedes p. Gr. a. Sygdom
bl. Mandskabet og andre Uheld. Inden R. drog
hjem, brændte han en sp. By ved Orinoco. Da
dette skete mod strengt Forbud, lod Kongen
den aldrig ophævede Dødsdom eksekvere 29.
Oktbr 1618. R.'s <i>Complete Works</i> udkom 1857
i 8 Bd.
<i>(J. L.)</i>
</chapter>

<chapter name="Ralick Øerne">
<b>Ralick Øerne,</b> se <sp>Marshall Øerne</sp>.
</chapter>

<chapter name="Rallelyd">
<b>Rallelyd</b> hører man ved Auskultation af
Brystet som pibende, snurrende, boblende eller
knitrende Lyde, der dannes i Luftvejene ved
Luftens Passage, naar der samtidig er Slim
i disse. De tørre Lyde kaldes ofte Ronchi, de
meget fine kaldes Krepitation (især ved
Lungebetændelse), de store boblende og i Reglen
noget klangfulde R. betegnes ofte som
<i>Gargouillement</i> og de stærkt metallisk klingende som
<i>Tintement métallique</i>. Erkendelsen af R. og
deres forsk. Karakter er af stor Bet. for
Diagnosen af de forsk. Lidelser af
Aandedrætsorganerne.
<i>(A. F.). H. I. B.</i>
</chapter>

<chapter name="rallentando">
<b>rallentando</b> (ital.), mus. Foredragsbetegnelse:
holdende tilbage, betegner en gradvis aftagende
Hurtighed i Bevægelsen.
<i>S. L.</i>
</chapter>

<chapter name="Ralli, Demetrios">
<b>Ralli</b> ell. <sp>Rallis</sp>, <sp>Demetrios</sp>, gr.
Politiker (1844—1921), studerede Retsvidenskab i
Paris og blev derefter Prof. i Athen og en anset
Sagfører. Allerede Marts 1882—Juli 1883 var
han Justitsminister under Trikupis, sluttede sig
senere til dennes Modstander Delyannis, men
dannede 1890 en egen lille Gruppe, der kaldte
sig den nationale Opposition. Maj—Novbr 1893
var han Indenrigsminister, og 1897 var han
ivrig for at drive Ministeriet Delyannis frem til
Krig mod Tyrkiet; han maatte derfor efter
Nederlaget i April s. A. overtage Styrelsen som
Førsteminister og paakalde Stormagternes
Indblanding, men allerede efter 5 Maaneders
Forløb igen trække sig tilbage. Jan. 1903 valgtes
han til Nationalforsamlingens Formand, og var
Juli—Decbr s. A. Første- og Udenrigsminister
samt overtog paa ny efter Delyannis' Mord
Juni 1905 denne Stilling indtil Decbr s. A.
Senere var han Leder for Oppositionen imod
Theotekis og blev som saadan Juli—Aug. 1909
Første- og Finansminister, dog kun i 5 Uger.
Derimod sluttede han sig under den store
politiske Krise 1910 nærmere til sin tidligere
Medbejler og optraadte skarpt mod det daværende
Ministeriums Dragumis for at hævde de
»personlige« Partiers Indflydelse. 1915 støttede han
Ministeriet Gunaris og blev Novbr 1920 paa ny
Førsteminister og ledede den Folkeafstemning,
der kaldte Kong Konstantin tilbage til Magten;
derefter afgik han Febr 1921.
<i>E. E.</i>
</chapter>

<chapter name="Rallidæ">
<b>Rallidæ,</b> <sp>Rallus</sp>, se <sp>Rikser</sp>.
</chapter>

<chapter name="ralliere">
<b>ralliere</b> (fr.) anvendtes navnlig tidligere i
Militærsproget og betyder at samle Tropper,
der er i spredt Orden ell. er kommet i Uorden,
i en ell. anden sluttet Formation.
<i>E. C.</i>
</chapter>

<chapter name="Raillerede">
<b>Raillerede,</b> Spottenavn i Frankrig for de
Politikere, der skønt opr. Monarkister 1892
udtalte deres Tilslutning til Republikken uden at
ville opgive deres konservative og klerikale
Grundsætninger. Der valgtes 1893 omtr. 30 R.
til Deputeretkamret og 1898 et lgn. Tal, men de
kom i Virkeligheden ikke til at spille nogen
politisk Rolle.
<i>E. E.</i>
</chapter>

<chapter name="Rally-paper">
<b>Rally-paper</b> ['rä£<sub>i</sub>'pe<sub>i</sub>pə] (eng.), de
Papirstrimler, man benytter under Papirsjagt, og i
overført Bet. ogsaa selve denne Jagt. (Se
<sp>Jagtridning</sp>).
<i>(C. G. B.). O. P.</i>
</chapter>

<chapter name="Ralstonit">
<b>Ralstonit,</b> et Mineral, som danner farveløse,
regulære Oktaedre i Sprækker og Hulrum i
Kryolitten i Grønland, er en Forbindelse af
vandholdige Fluorider: (Na<sub>2</sub> , Mg)F<sub>2</sub> . 3Al(F ,
OH)<sub>3</sub>. 2H<sub>2</sub>O.
<i>(N. V. U.). O. B. B.</i>
</chapter>

<chapter name="Rama">
<b>Rama,</b> en Konge i den indiske
Sagnhistorie, Søn af <sp>Daçaratha</sp> og
Hovedperson i det store Heltedigt »Rāmāyaṇa«. I
Vishṇuismen er R. optagen iblandt Vishṇu's
Avatārer og kaldes ofte <sp>Rāmacandra</sp> til
Forskel fra andre Personer med Navnet R., særlig
<sp>Paraçu-R.</sp> og <sp>Bala-R.</sp> (jfr <sp>Krishṇa</sp>).
Med dette Navn (egl. R.-Maanen) skal han dog
ikke betegnes som hørende til den saakaldte
Maaneslægt i Sagnhistorien, tværtimod hører
han som Daçaratha's Søn til Solslægten.
Grunden til, at Vishṋu lod sig føde som R., siges at
være den, at Guderne bønfaldt ham om at
paatage sig Menneskeskikkelse for at dræbe Uhyret
<sp>Rāvaṇa</sp>, der ikke kunde overmandes af
noget guddommeligt Væsen. R. synes at have
en dobbelt Side, dels som Sagnhelt, dels som
Gud; sandsynligvis har der i sin Tid eksisteret
en ret betydelig lokal R.-Kultus, siden
Vishṋuismen har fundet det formaalstjenligt at optage
ham i sit System; men indenfor Vishṋuismen
spiller hans Kultus dog langtfra den Rolle som
Kṛishṇa-Dyrkelsen. I senere Tider er
R.-Dyrkelsen bleven genoptagen af visse ret betydelige
Sekter (se <sp>Rāmānuja</sp> og <sp>Rāmānanda</sp>).
Navnet R. bruges endnu som officielt Kongenavn
for fl. regerende Konger i Siam, f. Eks. den
nuv. Kong R. VI.
<i>D. A.</i>
</chapter>

<chapter name="Rama">
<b>Rama</b> [ra.'ma.] eller med Art. <sp>hā-rāmā</sp>
(hebr.), »Højen«, Navn paa fl. St. i det israelitiske
Kana'an, især 1) By i Benjamin nær ved Gibeon,
ved Grænsen mellem N.- og S.-Riget, befæstet
af Baesa imod Asa; den nævnes endnu efter
Eksilet som hørende til den jødiske Menighed.
Den søges i det nuv. <i>er-rām</i>, 9 km N. f.
Jerusalem, Ø. f. Hovedlandevejen. Til dette R.
hentyder Jer. 31, 15, hvor det hedder, at der lyder
bitter Klage i R., idet Rachel græder over sine
Børn. Dette Ord (hvoraf Udtrykket
<sp>Ramaskrig</sp>) hentyder til Israel's Undergang og
viser, at Stammoderens Grav har været paavist
i R.; i Mat. 2, 18 anvendes det om Barnemordet
i Bethlehem. 2) Samuel's Fødeby i Efraims
Bjergland, ogsaa kaldet <sp>Ramataim</sp>, i det
ny Test. <sp>Arimatæa</sp>. Den har været søgt
forsk. Steder, dels i <i>bet rima</i> ved Tibne, dels i
rentis ved Lydda. — Andre Byer af s. N.
nævnes i Asser, Naftali og det sydlige Juda.
<i>J. P.</i>
</chapter>

<chapter name="Ramabai, Pandita">
<b>Ramabai,</b> <sp>Pandita</sp>, ind. kristen Filantrop,
f. 1858 i Nærheden af Bombay, d. 5. Apr. 1922.
Hendes Fader var en anset og lærd Brahmin,
som tidligt underviste sin Datter i
Hinduismens hellige Boger. 16 Aar gl mistede hun
begge sine Forældre under en stor Hungersnød.
Senere begyndte hun at holde offentlige Møder
for Kvindesagen, hvor hun talte for Pigebørns
Undervisning og mod Barnegiftermaal. Hendes
