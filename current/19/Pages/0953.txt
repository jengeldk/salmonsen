»Tetanus« (1865), »Grundzüge der Physiologie
(1868, 4. Opl. 1881), »Die Lebensbedingungen der
Nerven« (1868), »Die Blutvertheilung und der
Thätigkeitswechsel der Organe« (1871); »Die
Ernährung des Menschen« (1876), »Das Blut«
(1878). Ogsaa hans antropologiske Arbejder er
værdifulde, fl. af dem især for Bayern:
»Beiträge zur physischen Anthropologie der Bayern,
I—II (1883—92) og det populære Værk: »Der
Mensch«, I—II 1886, 1894). R. udgav ogsaa
»Archiv f. Anthropologie« og »Beiträge zur
Anthropologie und Urgeschichte Bayerns«.
<i>J. S. J.</i>
</chapter>

<chapter name="Ranke, Leopold von">
<b>Ranke,</b> <sp>Leopold von</sp>, tysk Historiker, f.
i Wiehe i Thüringen 21. Decbr 1795, d. i
Berlin 23. Maj 1886. Efter at have studeret Teologi
og Filologi kom R. 1818 som Overlærer til
Frankfurt a. O.,
og her droges
han ved sin
Undervisning over
mod Historien
og kom hurtig
ind paa dybe
Kildestudier;
allerede hans
første Værk:
»Geschichte der
romanischen
und
germanischen Völker
von 1494 bis
1535«, I (1824)
med Tillægget
»Zur Kritik
neuerer
Geschichtschreiber« gjorde Epoke i Historiegranskningen (jfr
<sp>Historie</sp>, Side 510) og skaffede R. Kaldelse
til Berlin som Professor i Historie. I Stedet for
en Fortsættelse af dette Skrift gav R. i
»Fürsten und Völker von Südeuropa im 16. u. 17.
Jahrh.« (1827) en fortræffelig Karakteristik af
Osmanerne og det sp. Monarki; han byggede
derved især paa de venetianske Sendemænds
Relationer, og for at udvide sit Kendskab til
dette Kildestof tilbragte han 4 Aar i Italien
(1827—31). Efter sin Tilbagekomst udgav han
»Historisch-politische Zeitschrift« (2 Bd,
1832—36) med det Formaal at modarbejde den
doktrinære Liberalisme ved i Stedet at betone
Hensynet til Staternes historisk udviklede
Ejendommeligheder, og samtidig udkom R.'s første
Mesterværk, »Die römischen Päbste, ihre Kirche
und ihr Staat im 16. u. 17. Jahrh.« (3 Bd,
1834—36), hvori han med den største Objektivitet
skildrede Pavedømmets Rolle under den
katolske Reaktion mod Reformationen. Selve
Protestantismens Grundlæggelse behandlede han i
sit andet Hovedværk: »Deutsche Geschichte im
Zeitalter der Reformation« (5 Bd, 1839—40); de
kirkelige Bevægelser var her for første Gang
sete i deres nøje Sammenhæng med Tidens
politiske Strømninger.

1841 blev R. udnævnt til den preussiske Stats
Historiograf, hvad der førte til Udarbejdelsen
af »Neun Bücher preussischer Geschichte« (3
Bd, 1847—48); men den store europæiske
Historie tiltrak ham mere, og i den flg. Tid
udsendte han »Französische Geschichte,
vornehmlich im 16. u. 17. Jahrh.« (5 Bd, 1852—61) og
»Englische Geschichte, vornehmlich im 17.
Jahrh.« (9 Bd, 1859—68); hans Ungdoms Plan
om at følge de europæiske Hovedfolks Historie
gennem Nytidens første Aarhundreder var
dermed i det væsentlige gennemført. De store
Tildragelser, der nu udviklede sig i Tyskland,
drejede R.'s Studier hen imod tyske Emner, og
i en Række Skrifter belyste han de mest
betydningsfulde Punkter, saaledes »Zur deutschen
Geschichte. Vom Religionsfrieden bis zum
dreisigjährigen Kriege« (1868), »Geschichte
Wallensteins« (1869), et biografisk Mesterværk, »Der
Ursprung des siebenjährigen Krieges« (1871),
»Ursprung und Beginn der Revolutionskriege
1791 u. 1792« (1875), hvori R. med sædvanlig
Upartiskhed lagde Skylden for Krigene paa
Østerrig og Preussen, ikke med Sybel paa
Frankrig; han udgav Hardenberg's Memoirer
med en fyldig Indledning (udgivet særskilt som
»Hardenberg und die Geschichte des
preussischen Staates 1793—1813« [2 Bd, 1880—81]) og
omarbejdede helt sin tidligere Skildring af
Preussen's ældre Historie (»Zwölf Bücher
preussischer Geschichte«, 5 Bd, 1874).

1872 trak R. sig tilbage fra sin
Universitetsvirksomhed, hvis vigtigste Led havde været de
Øvelser, der samlede Tysklands bedste
historiske Kræfter om ham; utrættelig fortsatte han
dog sine Studier, skønt Øjensvaghed gjorde, at
han maatte lade andre læse alt for sig, og 80
Aar gl besluttede han at skrive en
Verdenshistorie; han naaede virkelig til at udarbejde
9 Bd (1881—88), hvorved Værket kom langt
frem i Middelalderens Historie. — En samlet
Udgave af R.'s Værker udkom i 47 Bd
(1873—90).

R. er Midtpunktet i den tyske
Historiegranskning i 19. Aarh. Han udformer først klart
Nutidens historiske Metode; brydende med den
traditionelle Genfortælling vender han overalt
tilbage til selve Kilderne; den enkelte
Efterretning værdsættes efter Fortællerens
Individualitet, med største Flid opsøges det samtidige
Brevstof. Historien bliver ikke mere
pragmatisk; R. vil ikke dømme Fortiden, kun vise,
»wie es eigentlich gewesen«, og i Retning af
historisk Objektivitet naar han højere end
nogen; med stor Aandssmidighed fatter han
hver Tid og Person i dens Ejendommelighed.
Det enkelte Folks Historie ses stadig paa
Baggrund af den store Verdenssammenhæng, og
med fint psykologisk Blik forstaar R. at skildre
de fremtrædende Personligheder. Der er noget
fornemt over R. som Historieskriver; han
bevæger sig helst mellem de ledende Stormænd
og prøver sjældnere paa at skildre det brede
Folk; medens han udreder Politikkens fine
Traade, træder de sociale Forhold i Skygge.
Hans Værker er formede med fin Kunst; hans
Stil er undertiden maniereret, men altid aandfuld.
Den kølige Objektivitet, hvormed han
fremstillede Fortiden, gjorde det vanskeligt for hans
Værker at trænge ud i Folket, men ved den
dybe Virkelighedssans, der gennemtrænger
ham, er han aandsbeslægtet med det, som førte
Preussen frem til Sejr; Bismarck nævner R.

<img>L. v. Ranke.</img>
