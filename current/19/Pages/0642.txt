Synsmaade her overfor har hidindtil været
Industriens Opdragelse, men efterhaanden som
ogsaa Amerika industrialiseredes, og
Industrieksporten naaede frem til en med
Landbrugseksporten jævnbyrdig Stilling, kunde dette ikke
undgaa at øve sin Indflydelse. Desuden ligger
Landbrugets Rentabilitet navnlig som Følge af
de stærkt stegne Jordpriser og en mere intensiv
Drift ikke saa fast som tidligere, og Kravet om
Støtte til Landbruget har paa forsk. Vis meldt
sig, ja er endogsaa i den seneste Tid enkeltvis
for visse Kvalitetsvarer blevet imødekommet
ved Hjælp af Toldbeskyttelse. Og dermed har
ogsaa Amerika taget et første Skridt i Retning
af solidarisk P.

Det umiddelbare Resultat af Verdenskrigen
og den dermed flg. alm. Værdiforringelse af
Pengenes Værdi, der for største Delen hang
sammen med en overdreven Seddeludstedelse,
blev en automatisk Reduktion af den forud for
Krigen raadende Beskyttelse, idet Toldsatserne
ganske alm. var fastsatte ikke efter Varernes
Værdi, men efter Vægt. Under Krigen føltes
dette ikke synderligt p. Gr. a. de af denne
skabte, særlige Forhold, men efter Krigens
Ophør, da Krigstidens højspændte Konjunkturer
var knækket sammen, og den internationale
Konkurrence efterhaanden atter slog igennem,
til Tider endogsaa som Følge af
Efterkrigstidens uligevægtige Tilstand særlig voldsomt, er
der paa forsk. Vis blevet bødet derpaa. Bortset
fra forsk., mere drastiske Forholdsregler af
forbigaaende Varighed (Indførselsforbud,
Importregulering), er den med Pengenes
Værdiforringelse indtraadte reducerede Beskyttelse
i en Rk. Lande blevet opvejet gennem, en mere
ell. mindre alm. Forhøjelse af Toldsatserne,
afpassede efter de foreliggende
Omstændigheder, men delvis er man ogsaa gaaet den
Vej at foretage en generel Forhøjelse for
derved at bringe Beskatning og Beskyttelse op paa
den tidligere reelle Højde (f. Eks. ved at
forlange Tolden erlagt ikke i Landets egen
værdiforringede Penge, men i Guld). Ogsaa i
Danmark er Kravet herom rejst fra Industriens og
fra politisk konservativ Side, men hidindtil
uden Resultat. Den alm. Reform af Toldloven
af 1908 er stadig blevet udskudt, og det 1924
foretagne mere alm. Gennemsyn af Toldloven
var hovedsagelig af teknisk Natur uden
Forrykkelse af selve Beskyttelsens Højde; denne
sidste er derfor ogsaa f. T. reelt betydeligt
under Niveauet fra 1908 (c. det halve).

I <sp>England</sp> kunde Verdenskrigen ikke
undgaa at styrke den imperialistiske Bevægelse,
hvis Maal er selv med økonomiske Ofre for
Moderlandet at underbygge den politiske
Samhørighed med de eng. Dominions og Kolonier.
Chamberlain, der 1903 med Lidenskab havde
kastet sig ind i en Agitation for at yde
Imperiets oversøiske Bestanddele toldpolitisk
Præference, havde ikke naaet sit Maal, idet denne
Politik led et afgørende Nederlag ved Valgene
1906, men Bevægelsen var langtfra død, og den
af Verdenskrigen skabte Stemning bød en god
Sangbund for et nyt Fremstød. Det konservative
Parti vovede dog ikke en aaben Genoptagelse
af Chamberlain's Politik, der stred saa
afgørende med det hævdvundne nationale
Handelssystem, men bestemte sig dog til under
Baldwin's Ledelse paa ny at føre Spørgsmaalet om
en Ændring heri frem til politisk Afgørelse.
Ved en Rigskonference i London i Efteraaret
1923 vedtoges til Forelæggelse for Parlamentet
forsk. Bestemmelser med det Formaal at yde
Dominions og Kolonierne en om end beskeden
Præferencestilling paa det engelske Marked, og
dette blev for den konservative Regering
Anledningen til at bringe Spørgsmaalet om
Englands fremtidige Handelspolitik frem for
Vælgernes Dom. Det var dog ikke alene, ej heller
fortrinsvis imperialistiske Synspunkter, der
førtes frem som Begrundelse til at bryde med den
engelske traditionelle Frihandel, men der
henvistes i første Linie til, at dette var den sidste
Udvej til at faa Bugt med den overordentlig
store Arbejdsløshed, som Landet nu i lang Tid
som Eftervirkning af Krigens Forstyrrelser
havde lidt under. Valget sidst paa Aaret 1923
gik imidlertid den konservative Regering imod
og førte Arbejderpartiet til Magten og til
Dannelse af den første Arbejderregering i England.
Det var ligesom tidligere fortrinsvis
Industridistrikterne i Nordengland, der gjorde
Udslaget; i nøje Overensstemmelse med egne
Interesser, der binder dem til Verdensmarkedet,
forblev de Frihandelen tro. (<sp>Litt</sp>.: se
<sp>Frihandel</sp>).
<i>K. R.-H.</i>
</chapter>

<chapter name="Protektionister">
<b>Protektionister,</b> Beskyttelsesmænd, kaldes
Tilhængerne af Protektionismen, hvad enten
deres Interesser og Bestræbelser gaar ud paa
at indføre ell. opretholde Beskyttelse for
Hjemlandets Industri og øvrige Næringsliv ved
ethvert handelspolitisk Middel, ell. de ønsker
Maalet opnaaet alene — ell. overvejende —
gennem Told. Navnet opstod i England som
Betegnelse for den Fraktion af det konservative
Parti, der modsatte sig Kornlovenes Ophævelse
og derfor skilte sig fra Robert Peel's Ledelse
1846; det aflededes af et <i>Society for the
Protection of Agriculture</i>, som var grundlagt for
at modarbejde <i>Anti-Corn-Law-League</i>'en af 17.
Febr 1844, og som bestod indtil 1853. Senere
blev P. en international Betegnelse navnlig for
Toldbeskyttelsens Forkæmpere lige over for
Frihandlerne.
<i>(K. V. H.). K. R.-H.</i>
</chapter>

<chapter name="Protektor">
<b>Protektor</b> (lat.) (»Beskytter«) var en
Benævnelse, som hyppig i ældre Tid i England
anvendtes om de Mænd, der under Kongernes
Wlindreaarighed ell. Regeringsudygtighed stod
i Spidsen for Statens Styrelse, og som man med
en mere modern Benævnelse kunde kalde
Rigsforstandere. Ingen af disse — eksempelvis skal
anføres Hertugen af Gloucester (1422—29),
Richard af York, senere Richard III (1483) og
Hertugen af Somerset (1547—50) — blev dog saa
berømt som Oliver Cromwell, der ved det
saakaldte Instrument of Governement 1653 antog
Titlen <i>Lord Protector of the Commonwealth of
England, Scotland and Ireland</i>, hvilken Titel
efter hans Død 1658 ogsaa førtes af hans Søn
Richard, indtil denne det flg. Aar nedlagde
Magten (se <sp>Cromwell</sp>). I den nyere Tid
førte Kejser Napoleon en Tid lang Titel af
P. for Rhin-Forbundet.

I Nutiden er det blevet ikke ualmindeligt, at
