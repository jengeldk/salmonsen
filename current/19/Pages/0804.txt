den sp. Erobring fortsatte Q.-Sproget sin
Sejrsgang, idet Missionærerne indførte det til Steder,
der bevisligt aldrig har været underkastet
Incaerne. Se i øvrigt <sp>Inca-Riget</sp>.
<i>K. B.-S.</i>
</chapter>

<chapter name="Quedlinburg">
<b>Quedlinburg</b> ['kve.tli.nbork], By i preuss.
Prov. Sachsen, i Regeringsdistriktet
Magdeburg, 45 km SV. f. Magdeburg ved Saales
Tilløb Bode, nær Harzens østlige Fod, har (1919)
25962 Indb. (Garnison). Q. er delvis omgivet af
gamle Mure med Taarne, og bestaar af <sp>Alt</sp>-
og <sp>Neustadt</sp> samt 4 Forstæder. Paa en
Sandstensklippe i Forstaden Westendorf hæver
det gamle Slot sig, tidligere Sæde for et
rigsumiddelbart Jomfrukloster, der blev grundet af
Dronning Mathilde, Otto den Store's Moder og
1803 indlemmet i den preuss. Stat. Slots- eller
Stiftskirken, indviet c. 936, sidst genopbygget
1862 og — de to Taarne — 1882, omslutter
Henrik I's Grav, og har et rigt Skatkammer,
kaldet »Zitter«. Paa Münzenberg findes
Ruinerne af Maria-Klostrets Kirke (bygget 986). Q. er
Sæde for en Amtsret, en Filial af Rigsbanken,
og har et Gymnasium med et gammelt
Bibliotek. Havedyrkning, Blomster- og Frøavl
danner Hovederhvervet, og Q. har i denne
Henseende lignende Bet. i Tyskland som Erfurt;
endvidere Fabrikation af Klæde, Anilin og
Sukker samt Handel med Frø og Stivelse. Q. blev
924 grundlagt af Henrik I og befæstet mod
Magyarerne. Byen gav sig 1326 ind under
Biskoppen af Halberstadts Beskyttelse og maatte
efter at have tiltraadt Hanseforbundet 1477
anerkende Kursachsens Overhøjhed, men 1697
solgte Kurfyrsten af Sachsen sine Rettigheder
til Kurfyrsten af Brandenburg. I Q. fødtes
Digteren Klopstock (1724) og Geografen Carl
Ritter (1779).
<i>(Joh. F.). O. K.</i>
</chapter>

<chapter name="Queen">
<b>Queen</b> [kwi.n] (eng.), Dronning.
</chapter>

<chapter name="Queen Anne style">
<b>Queen Anne style</b> ['kwi.n-'än<sub>ə</sub>-'sta^i£]
kaldes den Stilretning, der blev herskende i
England c. 1700. Ordet har ikke videre Gyldighed
for den egl. Arkitektur, idet der kun blev
bygget lidet i Dronningens Regeringstid og da
nærmest mindre Landbygninger og
Borgerhuse, hvis borgerlige Præg dog har kunnet
paavirke nyere eng. Bygningskunst i 3. Fjerdedel
af 19. Aarh. Langt hyppigere bruges
Betegnelsen om Inderdekoration og især Møbelkunst.
Skønt Dronningen døde 1714, anvendes
Etiketten Q. A. s. hyppigt om Møbler, der er et eller
fl. Aartier yngre, naar de tilhører den
hollandsk-engelske Retning i Møbelhaandværket.
Karakteristisk for Q. A. s.-Stilen er den
udstrakte Brug af eksotiske Træsorter, især til
Finering. Gemmemøblerne (Chatoller og
Kommoder) er enkle, med glatte Flader og simpelt
rundede Lister; Stolene har gerne
gennembrudt Ryg og buede Ben, Træk, som røber
østasiatisk Indflydelse.
<i>C. A. J.</i>
</chapter>

<chapter name="Queenborough">
<b>Queenborough</b> ['kwi.nb<sub>ə</sub>ro<sub>u</sub>], By i det
sydøstlige England, Kent, ved Sydsiden af
Thems-Mundmgen. Q., der ligger paa Vestsiden af Øen
Sheppey, har Dampskibsforbindelse med
Vliessingen og (1921) 3073 Indb.
<i>G. G.</i>
</chapter>

<chapter name="Queen Elisabeth style">
<b>Queen Elisabeth style</b>
['kwi.n-i'£iz<sub>ə</sub>beþ-'sta^i£] kaldes den Periode i eng.
Renæssancearkitektur, der falder sammen med Dronning
Elisabeth's Regeringstid, Slutn. af 16. Aarh. I
endnu højere Grad end den samtidige danske
Bygningskunst er Q. E. s. gotisk;
middelalderlige Grundplaner og Taarne, gotiserende
Vinduer og Fæstningstinder er Stilens væsentligste
Elementer, medens Renaissancen især gør sig
gældende i Dekoration og Møbelkunst. Kaldes
ogsaa <sp>Elizabethan style</sp>.
<i>C. A. J.</i>
</chapter>

<chapter name="Queens Bench">
<b>Queens Bench</b> ['kwi.nz-'ben(t)∫], se <sp>Kings
Bench</sp>.
</chapter>

<chapter name="Queensbury">
<b>Queensbury</b> ['kwinzb<sub>ə</sub>r<sub>i</sub>], By i det nordlige
England, Yorkshire, 5 km SV. f. Bradford, har
Tekstilindustri, Kulgruber, Stenbrud og (1921)
5869 Indb.
<i>G. G.</i>
</chapter>

<chapter name="Queens Chambers">
<b>Queens Chambers</b> ['kwi.nz-'t∫eimbəz], se
<sp>King's Chambers</sp>.
</chapter>

<chapter name="Queens Counsel">
<b>Queens Counsel</b> ['kwi.nz-'ka^uns<sub>i</sub>£], se
<sp>Kronjurist</sp>.
</chapter>

<chapter name="Queens County">
<b>Queens County</b> ['kwi.nz-'ka^unt<sub>i</sub>],
»Dronningens Grevskab«, efter Filip II af Spaniens
Gemalinde, County i det indre, sydøstlige Irland,
er 1719 km<sup>2</sup> og overvejende Sletteland, der i
Midten har store, nu delvis udtørrede Moser.
Mod NV. findes Slieve-Bloom-Bjergene, der i
Arderin naar 528 m. Grænseegnene mod Ø.
afvandes af Barrow-Floden og de vestlige Egne af
dens Biflod Nore. Q. C. er jævnt frugtbart, men
Halvdelen henligger som Græsland, og næppe
en Trediedel er Agerland. Det er fattigt paa
Skov, men falder i SØ. ind under Leinster
Kulfelt. Befolkningen er Katolikker (88 %) og i
stærk Aftagende: 54352 i 1911 mod 145845 i
1841 (Udvandring). Hovederhvervet er
Landbrug, navnlig Faareavl. Mejeridriften er ringe,
Agerbruget betydeligt. Industri spiller ingen
Rolle. Hovedstaden er Maryborough (s. d.).
<i>(M. Kr.). G. G.</i>
</chapter>

<chapter name="Queensferry">
<b>Queensferry</b> ['kwi.nzfer<sub>i</sub>], gl. Færgested over
Firth of Forth paa Østsiden af Skotland, 12 km
V. f. Edinburgh. Fjorden er paa dette Sted kun
1,6 km bred, og her er nu opført en
kæmpemæssig Jernbanebro. Af de to Færgebyer af samme
Navn er den nordlige ubetydelig, den sydlige
har (1921) 2193 Indb.
<i>(M. Kr.). G. G.</i>
</chapter>

<chapter name="Queensland">
<b>Queensland</b> ['kwi.nz£<sub>ə</sub>nd], Stat i Australiens
forenede Stater, omfatter den nordøstlige Del
af Australlandet. Mod Ø. og N. grænser Q. til
det stille Ocean, Torres-Strædet og
Carpentaria-Golfen, mellem hvilke Cape Yorke-Halvøen
skyder sig frem mod N. Vestgrænsen dannes
indtil 26° s. Br. af 138° ø. L. og mellem 26° og
28° s. Br. af 141° ø. L. Sydgrænsen er 26° og
28° s. Br. samt længst mod Ø. Floden Barwan
og Macpherson-Kæden. Arealet er 1731337 km<sup>2</sup>
med (1921) 755952 Indb. Kysten er uden større
Bugter, men til Gengæld meget rig paa smaa
Indskæringer, hvis Værdi som Havne dog i høj
Grad forringes ved Koralrevet Great Barrier
Reef, som med en Afbrydelse, <sp>Capricorn
Channel</sp> mellem 22,5° og 23,5° n. Br.
strækker sig fra Torres-Strædet til Nordspidsen af
Great Sandy Island og kun gennem enkelte
snævre Passager tillader Skibe at naa ind til
Kysten. Først S. f. 25° s. Br. er Kystens
naturlige Havne let tilgængelige. Et Hovedtræk i
Q.'s Terrainforhold er Modsætningen mellem
Kystegnene, hvor der i Kulperioden opfoldedes
en mægtig Bjergkæde, som har sat sig varige
Spor i Jordlagenes forstyrrede Lagstillinger, og
Indlandet, hvor Jordlagene endnu ligger i
uforstyrret, næsten vandret, Stilling. Landet inden
