hun den Neuhausen'ske Præmie for »En
dansende Faun«. Efter 1887 at have faaet den
mindre Guldmedaille for Relieffet »Naomi siger
Farvel til sine Sønnekoner«:, der blev solgt til
Opstilling i Gentofte Kirke, drog hun 1880 med
Akademiets store Rejsestipendium til Paris,
hvor hun opholdt sig et Par Aar og et Aarstid
studerede under Chapu. 1893 fik hun den
Eybeschütz'ske Præmie for en liggende Figur,
»Ismael«; paa Paris-Salonen skaffede det hende
<i>Mention honorable</i>. Mellem hendes øvrige
Værker hør nævnes det populære Arbejde »Dreng,
som fisker Krabber« (efter Udstillingen 1884
købt i Bronze til Statens Skulptursamling);
Monumenterne for Christian IX og Dronning Louise
i Fredensborg Slotspark, Buste af Dronning
Louise (Frederiksborg-Museet), Bronzestatuen
»Hamlet« (ved Marienlyst, Helsingør) m. m.
<i>(S. M.). A. Hk.</i>
</chapter>

<chapter name="Petersen, Otto Georg">
<b>Petersen,</b> <sp>Otto Georg</sp>, dansk Botaniker,
f. 26. Marts 1847 i Tersløse ved Sorø, Student
1866, <i>cand. mag.</i> 1875 i Naturhistorie med
Botanik til Hovedfag. P. var i nogle Aar Lærer i
dette Fag ved forsk. kjøbenhavnske Skoler. Fra
1878 blev han Assistent ved Univ.'s botaniske
Museum, men da Warming 1882 blev kaldet til
Sthlm's Högskola, blev P. Docent i
Planteanatomi (indtil 1886). 1882 erhvervede han
Doktorgraden. 1883 blev han tillige Assistent og
Bibliotekar ved bot. Have, og 1886 udnævntes han til
Docent i Botanik for Farmaceuterne. 1893 blev
P. ansat som Lektor i samme Fag ved
Landbohøjskolen, fra 1908 Prof., i hvilken Stilling han
virkede til 1918. Som Medlem af
Videnskabernes Selskab optoges P. 1891.

Da P. 1874 begyndte at publicere, var
Planteantomien hans Hovedinteresse, og paa dette
Omraade udvidedes hans Horisont meget ved
et Studieophold hos de Bary i Strasbourg i
Sommerhalvaaret 1878, ligesom han i yngre
Dage modtog Paavirkning af Sanio's
grundlæggende Arbejder paa Vedanatomiens Omraade.
Af hans videnskabelige Produktion kan her
anføres: »Om Konkdannelsen i urteagtige
Stængler« (Bot. Tidsskr., II Rk. 4. Bd), »Om Barkens
Bygning og Stænglens Overgang fra primær til
sekundær Vækst hos Labiaterne« (smst., III
Rk., 1. Bd), »Bidrag til Nyctaginé-Stænglens
Histiologi og Udviklingshistorie« (smst., 3. Bd),
»Bikollaterale Karbundter« (Doktordisputats).
Til <i>Flora Brasiliensis</i> har han bearbejdet
Scitamineerne, og senere et Par Afsnit af Engler &
Prantl's »Natürliche Pflanzenfamilien«. Under
sin Lærergerning ved Landbohøjskolen og i
Kontakt med det praktiske og teoretiske
Skovbrugs Mænd har P. særlig samlet sit Arbejde
dels om en grundig Uddybning af
Forstbotanikken som Lærefag, dels om saadanne Spørgsmaal
inden for Forstvidenskaben, hvor P. med sine
særlige Forudsætninger kunde bidrage
væsentlig til Forstaaelsen. Allerede 1896 var P.'s
»Forstbotaniske Forelæsninger« udgivne autograferede.
Støttet af egne og andres Forelæsninger siden
hin Tid udgav P. »Forstbotanik« (1908; ny Udg.
1920); den er inden for det nordiske
Sprogomraade den første samlede Fremstilling af det
ferstbotanisike Lærefag og er behandlet paa
meget selvstændig Vis. Bl. P.'s øvrige Arbejder
skal nævnes flg.: »Nogle Undersøgelser over
Træernes Rodliv« (Vidensk. Selsk. Overs., 1898);
en særdeles nyttig lille Haandbog: »Diagnostisk
Vedanatomi af Nordvesteuropas Træer og
Buske« (Kbhvn 1901), »Undersøgelser over
Træernes Aarringe« (Vidensk Selsk. Skr, 1904);
»Nattefrostens Virkning paa Bogens Ved« (Det
forst. Forsøgsvæsen, 1905) og »Forstbotaniske
Undersøgelser« (1906), hvori er samlet en Rk.
Afhandlinger med meget forsk. Emner, saaledes
en interessant Fremstilling af Leonardo da
Vinci's geniale Iagttagelse over Træerne, en
analytisk Behandling af en stor Del jyske Egekrat,
en Undersøgelse af Spørgsmaalet om Stilkeg og
Vintereg o s. fr.; endelig adskillige Afhandlinger
i Tidsskrift for Skovvæsen. 1916 udgav P. den
første danske Dendrologi »Træer og Buske.
Diagnoser til dansk Frilandstrævækst«, hvori
er nedlagt et meget betydeligt Arbejde. (<sp>Litt</sp>.:
<sp>F. Kølpin Ravn</sp> i »Den kgl. Veterinær- og
Landbohøjskoles Festskrift«, 1908).
<i>A. M.</i>
</chapter>

<chapter name="Petersen, Ove">
<b>Petersen,</b> Ove, dansk Arkitekt, f. i Kbhvn
15. Jan. 1830, d. smst. 18. Febr 1892. Han blev
oplært som Tømrersvend, gik frivillig med i
Krigen, gennemgik Kunstakademiet, vandt den
store Guldmedaille 1860 for Opgaven »En
Søbadeanstalt«, tegnede hos N. S. Nebelong,
rejste 1859 til Udlandet og atter 1861 paa
Akademiets store Stipendium til Nederlandene,
Frankrig og Italien. 1867—75 var han
Bygningsinspektør i Kbhvn, og 1871 blev han
Medlem af Akademiet. Bl. hans Arbejder maa
nævnes det kgl. Teater i Kbhvn i Forening med
Vilh. Dahlerup, Hirschsprung's Ejendom,
Tordenskjoldsgade 7, Dagmarteatret og -hotellet
1882, Hotel National, det kbhvn'ske
Byggeselskabs Bygninger i Ny Østergade, en Del
Privatbygninger, særlig i Gammelholmskvarteret,
Villaer, baade i Kbhvn o. a. St., forsk.
Herregaarde, bl. a. Orebygaard paa Lolland
1870—74; en Del Landsbykirker, Raadhuset og
Sparekassen i Landskrona, Hotel Prinsen i
Roskilde 1876, Arresthuset i Saxkjøbing og
Stiftsmuseet i Maribo. Bl. hans uopførte Projekter
kan nævnes Tegningerne til Kunstmuseet.
<i>(E. S.). C. B-r.</i>
</chapter>

<chapter name="Petersen, Peter (dansk Medaillør)">
<b>Petersen,</b> <sp>Peter</sp>, dansk Medaillør, f. i Ribe
23. Marts 1810, d. i Kbhvn 5. Jan. 1892, kom
efter en Tid at have arbejdet som Kunstdrejer
ind paa Akademiet og lærte at modelere under
H. V. Bissen; 1837 debuterede han paa
Charlottenborg som Billedhugger med et Relief,
»Kristus i Emaus« og »En Sfinks«, men ophørte kort
efter at arbejde i større Former og lagde sig
efter at skære Kameer i Konkylie og Stempler
til Medailler. Bl. disse sidste kan nævnes den
Medaille, som efter Treaarskrigen uddeltes til
de norske og svenske frivillige; den er udført
efter Tegning af Constantin Hansen og Model
af H. V. Bissen; andre, som Grundlovsmedaillen
og Fortjenstmedaillen, er Originalarbejder,
svage i Kompositionen, men ret virkningsfuldt
skaarne. 1852—63 var P. Gravør ved Mønten i
Altona.
<i>(S. M.). P. J.</i>
</chapter>

<chapter name="Petersen, Peter">
<b>Petersen,</b> <sp>Peter</sp>, norsk Forretningsmand,
f. 10. Juni 1821 i Kria (hvorhen hans
Bedsteforældre 1770 var indvandrede fra
Slesvig-Holsten), d. smst. 14. Marts 1896. P. oprettede 1846
