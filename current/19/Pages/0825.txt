<sp>Fald</sp>: Underræerne, der kun sjælden bevæges
op og ned, ved <sp>Drejereb</sp>. R. holdes inde
til Masten ell. Stangen ved Bøjler, som
benævnes <sp>Rakke</sp>; den drejes i Vertikalplanet
(<sp>toppes</sp>) ved <sp>Toplenter</sp> og i Horisontalplanet
(<sp>brases</sp>) ved <sp>Braser</sp>, f. Eks. <sp>Store
Mærsebras</sp> til Drejning af
Store-Mærseraa. Paa Underkant af R. hænger i en flad
Bue et Tov, <sp>Trædetov</sp> ell. <sp>Pert</sp>; langs ad
dette bevæger Mandskabet sig, naar det skal
ud paa R. for at gøre Raasejlet los, rebe eller
beslaa det.
<i>C. B-h.</i>
</chapter>

<chapter name="Raa (overnaturligt Væsen)">
<b>Raa</b> (sv.), overnaturligt Væsen (oldnord. <i>ráð</i>,
»de rådende«, de guddommelige Væsener), især
brugt i Sammensætninger (<i>skogs-rå</i>, Væsen i
Skoven; <i>sjö-rå</i>, Væsen i Søen; <i>tomt-rå</i>, Væsen
paa Huspladsen, Gaardens værnende Vætte;
o. s. v.). (<sp>Litt</sp>.: <sp>Lundgren</sp>, »Språkliga
intyg om hednisk gudatro i Sverige« [1878], S.
23 ff.; <sp>Kaarle Krohn</sp>, »Skandinavisk
Mytologi« [Helsingfors 1922], S. 36—56).
<i>(A. O.). H. El.</i>
</chapter>

<chapter name="Raab">
<b>Raab</b> [ra.b], 1) ung. <sp>Raba</sp>, Flod i Ungarn,
udspringer i Steiermark, løber derfra mod SØ.,
men bøjer, efter at have passeret Grænsen
mellem Østerrig og Ungarn mod NØ. Den deler sig
derefter i to Arme, af hvilke den mindste
forener sig med Rabnitz, som udmunder i venstre
Bred af R., netop som denne, efter et 255 km
langt Løb, falder ud i Donau, S. f. Øen Kleine
Schütt. 2) [R., ung. <sp>Györ</sp>, ung. Komitat med
et Areal paa 1398 km og (1920) 90968 Indb., 65
pr km<sup>2</sup>, hvoraf 99 % er ungarsktalende. 3) R.,
ung. <sp>Györ</sp>, Fristad, Hovedstad i ovenn.
Komitat, ligger, hvor R. med Rabnitz udmunder i
Donau. (1920) 50036 Indb., hvoraf 95 %
Ungarer. Omegnen er lav og sumpet; den indre
By ligger paa et højere Parti. Domkirken er
fra 12. Aarh., men er ombygget 1639—54. R. er
Sæde for en rom.-kat. Biskop. Den er en
betydelig Station for Sejladsen paa Donau, har stor
Handel med Korn, Svineavl og betydelig
Industri. — R. er det rom. <sp>Arabona</sp>. 1594 blev
Byen ved Forræderi indtaget af Tyrkerne, som
atter mistede den 1598. Under den ung.
Revolution 1849 stormedes R. af Østerrigerne.
<i>N. H. J.</i>
</chapter>

<chapter name="Raab, Johann Leonhard">
<b>Raab</b> [ra.b], <sp>Johann Leonhard</sp>, tysk
Kobberstikker, f. 1825, d. 1899, Elev af Reindel
i Nürnberg, har raderet og stukket en stor
Mængde Blade efter moderne tyske Malere.
<i>L. S.</i>
</chapter>

<chapter name="Raab, Klas Fredrik Hugo">
<b>Raab</b> [ra.b], <sp>Klas Fredrik Hugo</sp>,
Friherre, sv. Officer (1831—81), blev Officer 1850
og deltog som Premierløjtnant i den danske
Hær i Krigen 1864; han ansattes først ved
Hovedkvarteret, men blev senere Chef for den af
norske og svenske Frivillige bestaaende Deling
af det Aarøe'ske Strejfkorps, med hvilket han
deltog i fl. Ekspeditioner (Løjt Kirkeby 11. Apr.,
Halk 14. Apr.). 1865 blev R. Kaptajn i den sv.
Hær, var 1866—73 Lærer i Krigskunst ved
Krigshøjskolen paa Marieberg og avancerede
gennem Graderne til Generalmajor (1877). R.
udgav fl. militær-videnskabelige Skrifter og var
utrættelig i sit Arbejde for Omdannelsen af det
sv. Hærvæsen, der paa fl. vigtige Omraader
skylder R. stor Tak.
<i>Chr. Bl.</i>
</chapter>

<chapter name="Raabe, Halfdan og Jens Johan Petter Stibolt">
<b>Raabe</b> [ra.b<sub>ə</sub>], 1) <sp>Halfdan</sp>, norsk
Skolemand, f. paa Østre Toten 18. Juli 1852, Student
1871, <i>cand. theol.</i> 1877, senere Lærer i Kopervik
og Kateket i Farsund, 1886—1907 Overlærer ved
Tøyen Folkeskole i Oslo og derefter indtil 1923
ved Bolteløkken Skole smst. R. var 1892—1911
Formand i Fællesstyret for Norges
Lærerforeninger og har som saadan udført et energisk
Organisationsarbejde samt haft megen
Indflydelse paa de Reformer, som i dette Tidsrum er
gennemført paa Skolens Omraade, ikke mindst
til økonomisk Betryggelse for Lærerstanden.
Lærer i Kateketik ved det praktisk-teologiske
Seminar siden 1906. Desuden har R. været
Medlem af Oslo Kommunestyre, og indvalgtes 1908
i Direktionen for »Toftes Gave«, 1912 i
Forstanderskabet for den ny Lærerskole i Oslo. Foruden
Lærebøger i Modersmaal og Bibelhistorie har
R. skrevet talrige Opsæt i »Norsk Skoletidende«
o. a. pædagogiske Publikationer. 1914 udgav han
»Norges folkeskolevæsen i hundrede aar« (bl.
Kirke- og Undervisningsdepartementets
Jubilæumsskrifter).

2) <sp>Jens Johan Petter Stibolt</sp>, norsk
Skolemand og Publicist,, foreg.'s Broder, f. paa
Østre Toten 14. Maj 1861, <i>cand. mag.</i> 1886,
Overlærer ved Oslo Borgerskole 1901, siden 1916
Lektor ved Fagerborg Skole i Oslo. 1897—1900
var han Redaktør af Tidsskriftet »Folkevennen«.
R.'s Forfatterskab omfatter væsentlig populære
Skildringer og Lærebøger: »Den franske
revolution« (1889), »Reise- og Kulturskildringer«
(1897), »Middelalder og renaissance« (1904), »En
storbygd [Toten]« (1905), »Solkongen i
Versailles« (1906), <i>La terreur</i> (1907), <i>Madame Roland</i>
(1908), »Revolutionens soldater« (s. A.),
»Napoleon« (1909), »Byen« (1910), »Bismarck« (1911),
»Nordiske gude- og heltesagn« (s. A.),
»Verdenshandelens historie i kort utsyn« (3. Udg.
1922), »Lucie de Maurepas« (historisk Roman,
1916), »Gironden« (1918), »Evenrud« (1919),
»Mjøslandet« (1922) og »William Pitt« (1924).
<i>(K. V. H.). Wt. K.</i>
</chapter>

<chapter name="Raabe, Hedwig Niemann-R.">
<b>Raabe</b> ['r.a.b<sub>ə</sub>], <sp>Hedwig Niemann-R.</sp>,
tysk Skuespillerinde, f. 3. Decbr 1844 i
Magdeburg, d. 21. Apr. 1905 i Berlin. R. betraadte
allerede som Barn Scenen og debuterede 1859
paa Thalia-Teatret i Hamburg, hvorfra hun
arbejdede sig frem til Wallner-Teatret i Berlin.
1864—68 tilhørte hun det tyske Hofteater i
Petrograd, og derefter optraadte hun som Gæst
paa de større tyske Scener, indtil hun, der
1871 havde ægtet Tenorsangeren Albert
Niemann, ved Oprettelsen af Deutsches Teater 1883
fik en fremragende Stilling i Berlins
Sceneverden, som hun dog 1901 opgav for den
gæstererende Omflakken. I Ungdommen brød R.
igennem ved sin sunde Fremstilling af naive,
friske unge Piger, senere vandt hun
Berømmelse baade i klassiske og nyere Roller, f. Eks.
Nora i »Et Dukkehjem«, ved sit Temperament
og sin villiefaste Energi, der var større end
hendes karakteriserende Evne. (<sp>Litt</sp>.:
<sp>Herman Bang</sp>, »Kritiske Studier«, S. 220—28
[Kbhvn 1880]).
<i>R. N.</i>
</chapter>

<chapter name="Raabe, Joseph Ludvig">
<b>Raabe</b> ['ra.b<sub>ə</sub>], <sp>Joseph Ludvig</sp>, tysk
Matematiker, f. i Galizien 1801, d. 1859. R.
ansattes 1853 som Docent ved Univ. i Zürich og blev
1855 Prof. i Matematik ved Polyteknikum smst.
Hans Afh., der overvejende findes i »Journal
für die reine und angewandte Mathematik«,
