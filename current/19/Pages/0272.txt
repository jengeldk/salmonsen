storme Fjendens Stilling, og det lykkedes dem
efter blodige Ofre af sætte sig i Besiddelse af 3
af de tyrk. Værker, af hvilke imidlertid de to
tilbageerobredes af Tyrkerne den flg. Dag. Der
udspandt sig herefter forsk. Kampe, uden at
det lykkedes Russerne at tage de med relativt
saa svage Kræfter besatte og kun feltbefæstede,
tyrk. Stillinger. Man besluttede sig nu til helt
at cernere P. og begynde paa en formelig
Belejring mod den med Mandskab og Materiel
noget forstærkede Modstander. Et talrigt russ.
Artilleri beskød vedholdende Værkerne, og
Angrebsarbejderne lededes fra 6. Oktbr af
General Totleben. Da de let byggede Værker ikke i
Længden kunde modstaa den stærke
Beskydning, og da det var lykkedes General Skobelev
5. og 9. Novbr at sætte sig i Besiddelse af henh.
Stillingen ved Brestovica og det grønne Bjerg,
besluttede Osman Pasha, der ogsaa tidligere
havde gjort Udfald, sig til at forsøge et
Gennembrud af de russ. Linier. Gennembrudet
forsøgtes 10. Decbr mod Cerneringslinien ved Vid,
men strandede. Russerne satte sig samtidig i
Besiddelse af de tyrk. Skanser, og Osman Pasha
maatte efter det heltemodige Forsvar
kapitulere med c. 35000 Mand. Kampen ved P. er
særlig kendt som et af de første Eksempler paa,
hvor stærk en Modstand dygtige Tropper
formaar at gøre i en blot feltbefæstet Stilling.
(<sp>Litt</sp>.: <sp>Kuropatkin-Krahmer</sp>,
»Kritische Rückblicke auf den russisch-turkischen
Krieg 1877—78« [Berlin 1885]; <sp>Osman
Pasha</sp>, <i>Défense de P. d'apres les documents
réunis par Mouzaffer Pasha et Taalat Bey</i> [Paris
1889]; <sp>J. F. Brandt</sp>, »Skitseret Fremstilling
af Kampen om den befæstede Lejr ved P.« i
»Milit. Tidsskr. 1878—79).
<i>(B. P. B.). E. C.</i>
</chapter>

<chapter name="Plexus">
<b>Plexus</b> (lat.). I Alm. sker Forgreningen af
Kar og Nerver »træformet«, idet de større
Stammer efterhaanden opløser sig i finere og finere
Grene; ikke sjælden forgrener Vener, Lymfekar
og Nerver sig dog ogsaa netformet, som P.
(»Fletninger«), idet Grenene efter at have skilt
sig fra hverandre atter føjer sig sammen,
hvilket kan gentage sig fl. Gange. Navnlig for
Nervernes Vedk. spiller Plexusdannelsen en stor
Rolle. Dels danner de fleste Nerver store P. kort
efter deres Udtrædelse fra det centrale
Nervesystem, dels danner de fintmaskede P. i
Organerne nær Nervegrenenes Ender. Gennem disse
Nerveplexus udveksler Nervestammerne Traade
indbyrdes, og det bliver i mange Tilfælde
meget vanskeligt at følge den enkelte Nervetraads
Forløb. Som Eksempler paa større Nerveplexus
kan nævnes: <i>p. axillaris</i>, der fra Halsen
strækker sig ned bag Nøglebenet i Retning af
Armhulen, og af hvis Masker de store Armnerver
fremgaar; <i>p. lumbalis</i> og <i>p. sacralis</i>, der
udsender de talrige og store Nerver til
Underlemmerne. Som Eksempel paa de fine Nerveplexus i
Organerne kan nævnes <i>P. myentericus</i> i
Tarmvæggen (se <sp>Tarm</sp>).
<i>S. B.</i>
</chapter>

<chapter name="Plexuslammelse">
<b>Plexuslammelse</b> betegner oftest Lammelser
som Følge af Læsioner af <i>plexus cervicalis</i>, et
Nervebundt paa Halsen.
<i>K. H. K.</i>
</chapter>

<chapter name="Pleyel">
<b>Pleyel</b> ['plaj<sub>ə</sub>l, fr. plæ'jæl], 1) <sp>Ignaz
Joseph</sp>, en for sin Tid meget anset Komponist,
Musikforlægger og Klaverfabrikant, f. 1. Juni 1757
som 24. Barn af en Landsbyskolelærer i
Ruppersthal (Nedreøsterrig), d. 14. Novbr 1831 paa
sin Landejendom ved Paris. Grev Erdödy tog
sig af den musikalske Dreng og satte ham i
Huset hos Haydn, hvis Undervisning han nød godt
af i fem Aar. 1777 drog han til Italien, hvor han
gjorde sig bekendt med den herskende
Operasang, 1783 blev han Domkapelmester i
Strasbourg, og 1792 kaldtes han til London som
Leder af de forestaaende <i>Popular Concerts</i>, et
Slags Konkurrenceforetagende til de berømte
<i>Salomon Concerts</i>, ved hvilke Haydn's
Symfonier kom til Opførelse. 1795 gik P. til Paris,
hvor han kastede sig over Musikhandelen, og
1807 grundlagde han en Pianofortefabrik, der
hurtig vandt et stort Ry, som den bevarede og
øgede, medens forsk. Musikere efterhaanden
indtraadte i Ledelsen, P.'s Søn <sp>Camille</sp>,
Pianisterne Kalkbrenner og Auguste Wolff; efter
denne sidstes Indtræden antog Firmaet Navnet P.,
Wolff & Co. Som Komponist gav P. i Beg. rige
Løfter; Haydn kaldte ham sin bedste Elev, og
Mozart omtalte ham i et Brev til sin Fader i
meget smigrende Udtryk; efterhaanden forfaldt
han imidlertid til Masseskriveri og Leflen med
Publikums mindre sikre Smag. Hans Værker
omfatter 29 Symfonier, henved hundrede
Kvartetter, Trioer, Duetter, for Strygeinstrumenter
Sonater, Koncerter o. s. v. Som Forlægger kom
P. i Forbindelse med Tidens første Navne, og i
hans Koncertsal — <sp>Salle Pleyel</sp> — gav
Tidens berømteste Virtuoser, særlig Chopin,
deres Koncerter.

Hans Søn 2) <sp>Camille</sp>, f. 18. Decbr 1788 i
Strasbourg, d. 4. Maj 1855 i Paris, har skrevet
en Del Instrumentalmusik og deltog i den gl.
P.'s Musikforretning og Klaverfabrik, som han
overtog efter Faderens Død. (<sp>Litt</sp>.: <sp>Osc.
Comettant</sp>, <i>Un nid d'autographes</i> [Paris 1886]).

3) <sp>Marie Félicité Denise</sp>, kendt
under Navnet <sp>Madame Pleyel</sp>, fr.
Pianistinde, gift med ovenn. Camille P., f. 4. Septbr
1811 i Paris, d. 30 Marts 1875 ved Bryssel, var
allerede som Mlle <sp>Moke</sp> en fremragende
Virtuos (Elev af Herz, Moscheles og Kalkbrenner)
og fejrede store Triumfer paa sine Tourneer
rundt om i Europa. 1848—72 var hun Lærerinde
i Klaverspil ved Konservatoriet i Bryssel.
<i>S. L.</i>
</chapter>

<chapter name="Pli">
<b>Pli</b> (fr.: »Fold«), Brevomslag; Holdning,
beleven Optræden, god Levemaade.
</chapter>

<chapter name="Plica polonica">
<b>Plica polonica</b> er en Affektion af
Hovedhaaret, som især forekommer i Polen, og som
viser sig ved, at Haaret, især hos Kvinder,
sammenfiltres i aflange Masser. Den er et Produkt
af Lus, Urenlighed og ekzematøs Væsken og er
bleven en Del sjældnere i de senere Aar.
<i>C. Rch.</i>
</chapter>

<chapter name="Pligt (se Etik)">
<b>Pligt,</b> se <sp>Etik</sp>, S. 513.
</chapter>

<chapter name="Pligt (Søv.)">
<b>Pligt</b> (Søv.) er den forreste (i Reglen
trekantede) Tofte i en Baad. Den Rorgænger, der
sidder paa denne, benævnes
Pligthuggeren og hans Aare Pligtaaren; hans
Opgave er det at tage mod Stød, naar Baaden
lægger til Bolværk, Skib e. l.
<sp>Pligtankeret</sp>, se <sp>Anker</sp>.
<i>C. B-h.</i>
</chapter>

<chapter name="Pligtarbejde">
<b>Pligtarbejde.</b> Ved P. forstaas det Arbejde,
der af Brugerne af Landejendomme ydes <sp>dels</sp>
i H. t. privat Vedtagelse til Ejeren af den
paagældende Ejendom, <sp>dels</sp> i H. t. Lovgivningen
