[Kbhvn 1896]. (<sp>Litt</sp>.: <sp>Nitzsch</sp>, »P.« [Kiel
1842]; <sp>Markhauser</sp>, »Der
Geschichtsschreiber P.« [München 1858]; <sp>Valeton</sp>, <i>De Polybii
fontibus et auctoritate</i> [Utrecht 1879]; <sp>Cuntz</sp>,
»P. und sein Werk« [Leipzig 1902]; <sp>R.
Laqueur</sp>, »P.« [Leipzig 1912]).
<i>H. H. R.</i>
</chapter>

<chapter name="Polyborinæ">
<b>Polyborinæ,</b> en Gruppe af ejendommelige
Rovfugle, hvortil bl. a. hører de to
sydamerikanske Slægter <i>Ibycter</i> og <i>Polyborus</i> (se i øvrigt
<sp>Gribbefalke</sp>).
<i>O. H.</i>
</chapter>

<chapter name="Polyborus">
<b>Polyborus,</b> se <sp>Gribbefalke</sp>.
</chapter>

<chapter name="Polycarpicæ">
<b>Polycarpicæ,</b> se <sp>Flerfoldfrugtede</sp>.
</chapter>

<chapter name="Polycarpus">
<b>Polycarpus,</b> se <sp>Polykarp</sp>.
</chapter>

<chapter name="Polychroit">
<b>Polychroit</b> [-kro-], se <sp>Crocin</sp>.
</chapter>

<chapter name="Polychæter">
<b>Polychæter</b> [-kæ'-], se <sp>Børsteorme</sp>.
</chapter>

<chapter name="Polyclinidæ">
<b>Polyclinidæ,</b> se <sp>Søpunge</sp>.
</chapter>

<chapter name="Polycythæmia">
<b>Polycythæmia,</b> d. s. s. <sp>Polycytæmi</sp>.
</chapter>

<chapter name="Polycytæmi">
<b>Polycytæmi</b> (gr.) (ell. <sp>Polyglobuli</sp>) er
en Forøgelse af Antallet af <sp>Erytrocyterne</sp>
(de røde Blodlegemer) i Blodet, saaledes at
disses Mængde kan naa 13 Millioner pr mm<sup>3</sup>
Blod (normalt er Antallet c. 5 Mill. hos Mænd,
c. 4 1/2 hos Kvinder). P. Ikan være <sp>relativ</sp>,
som det iagttages ved Sygdomme (Kolera o. a.),
hvor Blodets Plasmamængde, p. Gr. a. betydelig
Vandafgift, formindskes, uden at Erytrocyternes
Antal aftager, — ell. <sp>absolut</sp>, hvor Antallet
virkelig stiger, og den samlede Blodmængde er
normal ell. forøget. En saadan ægte P., der
hovedsagelig skyldes forøget Erytrocytdannelse
i Benmarven, kan optræde som en selvstændig
Sygdom (<i>P. rubra vera</i> ell. <i>idiopathica</i>,
<sp>Erytræmi</sp>, <sp>Vaquez' Sygdom</sp>), hvis Aarsag
er uoplyst. I øvrigt kan P. udvikles efter
langvarigt Ophold i Bjergegne, ved kroniske, særlig
medfødte Hjertefejl og undertiden efter
Forgiftning med Kulilte samt ved enkelte andre
Forgiftninger. P. maa her opfattes som et
sekundært Fænomen, der tjener som
kompensatorisk Foranstaltning mod Vanskelighed ved
tilstrækkelig Ilttilførsel til Vævene.
<i>Johs. F.</i>
</chapter>

<chapter name="Polydaktyli">
<b>Polydaktyli</b> (gr.) er en forholdsvis ret alm.
medfødt Misdannelse, hvor der findes
overtallige Fingre ell. Tæer. Man har set indtil 10
Fingre paa een Haand og et lige saa stort Antal
Tæer paa een Fod. Hyppigst findes der dog kun
en enkelt overtallig Finger, og det er da
hyppigst 5. Finger, sjældnere Tommelfingeren, der
har faaet sig en Mage. I Reglen finder man et
overtalligt Mellemhaandsben svarende til den
abnorme Finger, stundom ogsaa et ekstra
Haandrodsben. Om Aarsagen til disse Misdannelser
vides kun, at de ikke sjælden er arvelige.
<i>S. B.</i>
</chapter>

<chapter name="Polydamas">
<b>Polydamas,</b> en Trojaner, Søn af Panthoos
og Frontis; han udmærkede sig ved Klogskab
og Veltalenhed og var en fortrolig Ven af
Hektor. Han havde ogsaa Seergave. Hos en senere
Forf. hedder det, at han blev dræbt af Ajas.
<i>H. A. K.</i>
</chapter>

<chapter name="Polydesmus">
<b>Polydesmus,</b> se <sp>Skulpesvamp</sp>.
</chapter>

<chapter name="Polydeukes">
<b>Polydeukes</b> [-'dæ^u-], se <sp>Dioskurer</sp>.
</chapter>

<chapter name="Polydipsi">
<b>Polydipsi</b> (gr.), sygelig Tørst (ved
Sukkersyge).
</chapter>

<chapter name="Polydor">
<b>Polydor,</b> se <sp>Glauber, J.</sp>
</chapter>

<chapter name="Polydoros (Kunstner)">
<b>Polydoros</b> [gr. -'ly-]. Kunstner af den
rhodiske Skole, en af Mestrene for
Laokoons-Gruppen.
<i>H. A. K.</i>
</chapter>

<chapter name="Polydoros (yngste Søn af Priamos og Laothoë)">
<b>Polydoros</b> [gr. -'ly-], yngste Søn af Priamos
og Laothoë; efter Iliaden blev han dræbt af
Achilleus, men omtales ellers kun lidt. Hos
Tragikerne spiller han en større Rolle. Han
kaldes her Søn af Priamos og Hekabe. Da hans
Fader forudsaa, at Trojas Undergang vilde
komme, sendte han ham med store
Kostbarheder til sin Gæsteven, Kong <sp>Polymestor</sp>
paa det trakiske Chersonesos. Men denne
dræbte ham for at bemægtige sig Skattene. Paa
Tilbagevejen efter Trojas Fald kom Hellenere
med Hekabe som Fange sammesteds hen. Her
ofres hendes Datter Polyxene til Achilleus'
Skygge, og straks efter finder Hekabe sin Søns
Lig paa Strandbredden. Sammen med andre
Troerinder tager hun en frygtelig Hævn over
Polymestor, idet hun dræber hans to Sønner
og blinder ham selv. — Sagnet fortaltes ogsaa
andre Former, hvori den tragiske Konflikt
var yderligere skærpet, idet Polymestor dræber
sin egen Søn i den Tro, at det er P.
<i>H. A. K.</i>
</chapter>

<chapter name="Polydymit">
<b>Polydymit,</b> et graat metallisk Mineral, der
optræder i regulære Oktaedre (oftere i
polysyntetiske Krystaller af saadanne), bestaar af
Nikkel og Svovl, sandsynligvis Ni<sub>4</sub>S<sub>5</sub>, og findes ved
Grünau i Westfalen.
<i>(N. V. U.). O. B. B.</i>
</chapter>

<chapter name="Polyeder">
<b>Polyeder</b> ell. <sp>Flerplanslegerne</sp> (mat.)
er et Legeme, hvis Overflade er sammensat af
lutter plane Polygoner (ell. plane Dele
begrænsede af fl. polygonale Omkredse). Disse kaldes
<sp>Sideflader</sp>, deres Sider Kanter; P.'s
<sp>Vinkler</sp> er Rumvinkler mellem
sammenstødende Sideflader. Tre ell. fl. i en fælles
Vinkelspids sammenstødende Sideflader danner et
Hjørne med Vinkelspidsen til
<sp>Hjørnespids</sp>. Under P. behandles ogsaa Overflader
som den nævnte, der gennemskærer sig selv og
ikke begrænser et enkelt Legeme. Hvis
Sidefladerne alle kun har een Begrænsningslinie, og
Overfladen altid deles i adskilte Dele ved at
skæres op langs en lukket Rk. Kanter, gælder
den saakaldte Euler'ske Sætning: det samlede
Antal af Sideflader og Hjørner er 2 større end
Antallet af Kanter. Fra et P. kan man, f. Eks.
ved Konstruktion af den reciprokke Polarfigur,
gaa over til et reciprokt, hvorved Antallet af
Sideflader og deres Sideantal ombyttes med
Antallet af Hjørner og deres Sideantal, medens
Antallet af Kanter bliver uforandret. Et P. er
<sp>konvekst</sp>, naar det ikke gennemskæres af
nogen Sideflade ell. Sideflades Forlængelse. En
Kugleflade siges at være <sp>indskreven</sp> i et P.,
hvis den rører alle Sidefladerne, <sp>omskreven</sp>
derom, hvis den gaar gennem alle
Hjørnespidserne. Et P. kaldes regulært, naar dets
Sideflader er regulære Polygoner med samme
Sideantal, og dets Rumvinkler er lige store; et
saadant P. har en ind- og en omskreven
Kugleflade med et fælles Centrum, der kaldes P.'s
<sp>Centrum</sp>. P. kan ved Drejning om Centrum
bringes til at dække sig selv saaledes, at en
Sideflade og en af dens Vinkelspidser falder i en
vilkaarligt valgt, anden Sideflade og en
vilkaarligt valgt af dens Vinkelspidser. Af konvekse
regulære P. er der fem: Tetraederet, Heksaederet,
Oktaederet, Dodekaederet og Ikosaederet (se de
resp. Art.); disse saakaldte »platoniske Legemer«
kendtes allerede af Pythagoras. Der eksisterer
