Undervisningsinspektør og Historiograf. P. har især faaet
Navn som Fabeldigter og Forfatter af
versificerede Fortællinger; han er vittig og ofte
formfuldendt, og kommer gerne ind paa den
politiske Satire. Den eng. Digtekunst, navnlig Pope,
interesserede ham, og Efterligning af den
spores bl a. i Digtene <i>L'ombra di Pope</i>, <i>La tomba
di Shakespeare</i> og <i>La treccia dorata</i>. En Frugt
af hans Virksomhed som Historiograf var hans
<i>Storia della Toscana sino al Principato</i>, som er
vel skreven. Udgaver af hans Værker: <i>Favole e
novelle</i> (Pisa 1782), <i>Favole e novelle inedite</i> ved
F. Ferrari (Bologna 1888), <i>Storia della Toscana</i>
(Pisa 1813) med P.'s Biografi af G. Carmignani.
(<sp>Litt</sp>.: <sp>F. Rodriguez</sp>, <i>Vita di L. Pignotti</i>
(Firenze 1896]; <sp>U. Frittelli</sp>, <i>L. P. favolista</i>
[Firenze 1901]).
<i>(E. G.). E. M-r.</i>
</chapter>

<chapter name="pignus">
<b>pignus</b> (lat.) i snævrere Betydning betegner
i rom. Ret »Besiddelsespantet«. Se den hist.
Udvikling under <sp>Hypotek</sp>.
<i>C. W. W.</i>
</chapter>

<chapter name="Pigres">
<b>Pigres,</b> en Karer fra Halikarnassos, Broder
til Dronning Artemisia, levede paa
Perserkrigenes Tid. Han optraadte som Digter og skal have
indskudt Pentametre i de homeriske Digte.
Man tillægger ham uden sikker Hjemmel
Forfatterskabet til de komiske Heltedigte
Batrachomyomachia (s. d.) og Margites (s. d.).
<i>H. H. R.</i>
</chapter>

<chapter name="Pigrokke">
<b>Pigrokke,</b> se <sp>Rokker</sp>.
</chapter>

<chapter name="Pigrotter">
<b>Pigrotter</b> (<i>Hystrichomórphæ</i>) kaldes en af
de største og artsrigeste Grupper inden for
Gnavernes store Orden. I deres Ydre er de
ofte meget forsk., men stemmer overens bl. a.
i Kraniets Bygning; saaledes strækker
Tyggemusklen (<i>masseter</i>) sig op gennem den kolossal
store Kindaabning Qoramen infraorbitale), og
dens ydre Lag naar helt om paa Underkæbens
Inderside. De i stribede, foldede ell.
sammensatte Kindtænder er som oftest stedse
rodaabne, jævnlig lukker de sig delvis med Alderen.
Bl. de mange Familier kan særlig nævnes flg.:
De <sp>egentlige</sp> P. (<i>Octodontidæ</i>), der
omfatter smaa og mellemstore Former; de fleste har
lang Hale, og deres Tæer er saa godt som altid
veludviklede. Nøgleben findes stedse, helt
forbenede. Patterne er anbragt højt oppe paa
Kroppens Sider. Udbredte i Syd- og
Mellemamerika, kun een Slægt findes i Afrika; blandt
Slægterne kan fremhæves Octodon med 4 Arter
udbredte i Chile, Peru og Bolivia; mest kendt
er den hertil hørende <sp>Degu</sp> (<i>O. degus</i>), der
er paa Størrelse med en Rotte, mindende om
et Egern, Kroplængden 16 cm, Halen 10,5 cm,
Ørene 18 mm lange; Pelsen brungul med lysere
Bug cg hvide Fødder; Haarlaget fint og blødt.
Halen langhaaret ud mod Spidsen. Lever i
Kolonier, der graver deres Huler i Jorddiger o.
l., ofte nær Haver og Plantager, hvor den
klatrer i Træerne, og da er et besværligt
Skadedyr, idet den bl. a. gnaver Barken af
Træerne; formerer sig kraftigt med c. 12 Unger
aarligt, fordelt i 2 Kuld. En anden Slægt er
<i>Ctenomys</i> med kort Hale og smaa Ører; Forfodens
Kløer længere end Bagfodens; hertil hører
<sp>Gravemusen</sp> ell. <sp>Tuco-Tucoen</sp> (<i>C.
brasiliensis</i> og <i>magellanicus</i>), udbredte fra
Sydbrasilien helt ned til Magalhaes-Strædet. Kroppen,
der næsten er pølseformet, er c. 20 cm lang,
Halen 7 cm; de er byggede til underjordisk
gravende Liv med kort Hoved, kort og tyk
Hals og smaa Øjne, der næsten er skjulte i
Pelsen; Benene korte, Haarlaget kort og tæt
tilliggende. De optræder ofte i uhyre
Mængder, der vidt og bredt underminerer Jorden;
deres Føde er Planterødder, men ofte findes
de, mærkelig nok, i Mængde oppe i
Højbjergene, hvor Plantevæksten er meget sparsom; de
er særlig paa Færde om Natten, og skyder da
»Muldvarpeskud« op foran deres Huller;
ejendommelig er dens mærkelige Stemme, der
lyder op af Jorden under ens Fødder; nogle
sammenligner den med smaa, ofte gentagne
Hammerslag. Slægten <i>Habrocoma</i>, der har
store Ører og yderlig blød Pels, er med 2 Arter
udbredt i Bolivia. <i>Schizodon</i> findes højt oppe
mellem Fjeldene i de sydlige Andesbjerge.
<i>Spalacopus poeppigi</i> i Chile, er kendelig paa sine
rudimentære Øren; gravende Form, der
samler store Forraad i sine Huller. Slægten
<i>Petromys</i> er hjemmehørende i Afrika.
Hjemmehørende i Brasilien er <i>Dactylomys amblyonyx</i>,
der naar en Totallængde af over 52 cm, hvoraf
Halen udgør de 32 cm; den er en klatrende
Art, der bor i Træhuller, hvor den samler sine
Forraad; i Ydre ligner den nærmest en stor
Rotte. Slægten <i>Loncheres</i> er med 18 Arter vidt
udbredt i Sydamerika; mange af dem har smaa
Pigge indblandede mellem Haarene paa
Ryggen; mest kendt er <i>L. armatus</i> fra Brasilien,
der oppe i Træerne bygger Reder af
sammenflettede Plantedele; disse Boer er af Størrelse
med en Melon og har en Indgangsaabning paa
Siden. <sp>Pigmusene</sp> (<i>Echinomys</i>) har blød
Pels med indblandede smalle, tveæggede,
bagudrettede Pigge; de 13 Arter er udbredt i
Sydamerika; den lange Hale er baade skællet og
haarklædt, Ørerne veludviklede. <i>E. spinosus</i>
fra det sydlige Paraguay lever selskabeligt og
graver indtil 8 m lange overfladiske Gange i
Jorden og ernærer sig af Rødder o. a.
Plantedele. Af de <sp>afrikanske P.</sp> er den bedst
kendte <i>Aulacodus swinderianus</i>, der er paa
Størrelse med en Kanin, Halen 20 cm; Forfoden
har 5, Bagfoden kun 4 Tæer. Pelsen, i hvilken
der findes indblandet tykke, lidt flade Børster,
er mørkbrun, lidt lysere paa Bugen. Ørerne
ret korte; Svømmehud findes som Regel mellem
Bagtæerne; den lever i fugtige Rørskove i
største Delen af hele Afrika, fra Sahara ned
til Kap; ofte kan den være meget skadelig i
Plantagerne, og det angives om den, at den skal
være slem til at gnave i de Elefanttænder, de
Indfødte samler og gemmer i fugtig Jord; dens
Kød spises af de Indfødte. Endvidere hører til
denne Familie den <sp>Sydamerikanske
Bæverrotte</sp> (<i>Myopotamus</i> ell. <i>Myocastor
copyu</i>) (s. d.) og Slægten <i>Capromys</i>, der blot
er udbredt paa Kuba og Jamaica; <sp>Hutia</sp>'en
(<i>C. brachyurus</i>) lever i Huler i Kalkbjergene
og kommer sjældnere i Træerne; <i>C.
prehensilis</i> har en veludviklet Snohale; en saadan
mangler hos <sp>Hutia-Cauga</sp> (<i>C. pilorides</i>);
begge disse Arter lever paa Kuba, hvor de
færdes i Træerne i de tætte Skove; deres Føde
er Frugter o. l.; disse Former har but, tyk
Snude, smaa Ører og lang tyndhaaret Hale;
deres Pels er lang og grovhaaret. — En anden
