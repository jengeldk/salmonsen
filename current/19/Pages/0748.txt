Regler for Gudsdyrkelse (Bønner, Faste,
Ofringer, Fester og Pilegrimsrejser), og er derfor
af stor Bet. som Kilder til den religiøse
Udviklings Historie i Indien under Hinduismen.
Navnet P. bruges i den ældste brahmanske
Litt. om kosmogoniske Undersøgelser i Alm.
og betegner i Mahābhārata alt gammelt
legendarisk Stof, idet der hentydes til ældre
Samlinger af Gudehistorier og gamle Vismænds
Genealogier. Saadanne Samlinger er dog ikke
bevarede, og alle de eksisterende Purāṇa'er er
yngre end Mahābhārata og har delvis dette
Digt selv og Manu's Lovbog til Kilde (jfr
<sp>indisk Litteratur</sp>). De fleste af
Purāṇa'erne henhører til forsk. Sekter (af
Vishṇuismen, men nogle ogsaa til Çivaismen. En af de
ældste synes at være <sp>Vāyu-P.</sp>, men de største
og betydeligste i Indhold er <sp>Bhāgavata</sp>- og
<sp>Vishṋu-P.</sp> I <sp>Padma</sp>- og
<sp>Mārkaṇḍieya-P.</sp> fremstilles udtrykkelig Læren om den ind.
Treenighed (<i>Tri-mūrti</i>), medens
<sp>Brahma-Vaivarta-P.</sp> særlig knytter sig til Dyrkelsen
af Krishṇa. <sp>Matsya</sp>-, <sp>Kūrma</sp>-, <sp>Vāmana</sp>-
og <sp>Varāha-P.</sp> behandler Vishṋu's forsk.
Avatārer. Om <sp>Ganeça</sp>- og <sp>Garuḍa-P.</sp> s. d.
Art. <sp>Agni</sp>-, <sp>Brahma</sp>- og <sp>Nāradīya-P.</sp> er
meget sene vishṇuitiske Kompilationer. De
P., som særlig knytter sig til Çiva-Dyrkelsen, er
<sp>Skanda</sp>-, <sp>Çiva</sp>-, <sp>Linga</sp>- og <sp>Bhavishya-P.</sp>
De fleste af disse Værker er udg. i Indien i den
store Samling <i>Bibliotheca Indica</i>; men foruden
de her nævnte eksisterer der et stort Antal
sekundære Værker af lgn. Type, de saakaldte
<sp>Upa-P.</sp> (Bi-P.), i hvilke dog det rituelle
Element er langt det overvejende. (<sp>Litt</sp>.: <sp>H. H.
Wilson</sp>, <i>Translation of Vishṋu-P.</i>, udgivet af
<sp>Fitzedward Hall</sp> (5 Bd, London
1864—70]; <sp>A. Holtzmann</sp>, »Das Mahābhārata« [4.
Bd [Kiel 1895]; <sp>A. A. Macdonell</sp>. <i>A
History of Sanskrit Literature</i> [London 1900]).
<i>D. A.</i>
</chapter>

<chapter name="Purbach, G.">
<b>Purbach</b> ['pu.'bak], <sp>G.</sp>, d. s. s. <sp>Peurbach</sp>.
</chapter>

<chapter name="Purbeck">
<b>Purbeck</b> ['pə.bek], <sp>Isle of P.</sp>, Halvø ved
den eng. Kanalkyst, Dorsetshire, begrænses paa
Nordsiden af Poole-Bugten. Kysterne er stejle,
og fl. St. vidner Strandklipper af Kalk i
Lighed med Skarreklit om Havets ødelæggende
Angreb. Der brydes en Del fortrinlige
Bygningsstene, Marmor og Pottemagerler. Halvøen var
tidligere kgl. Skov. Den har c. 6700 Indbyggere,
der for største Delen er samlede i de to
Smaabyer Corfe Castle og Swanage og Landsbyen
Kimmeridge.
<i>(M. Kr.). G. G.</i>
</chapter>

<chapter name="Purbeck-Lag">
<b>Purbeck-Lag</b> ['pə.bek-] kaldes nogle Brak-
og Ferskvandslag fra det allersidste Afsnit af
Juraperioden. De forekommer især i England
(f. Eks. paa Halvøen Purbeck, Dorsetshire) samt
i Hannover. Undertiden dannes de af en sort,
jordartet Masse, der opfattes som en gammel
Skovbund og indeholder talrige Stubbe og
væltede Stammer af Naaletræer samt Levninger
af Cycadeer, Bregner o. s. v. Andre Steder
finder man en Blanding af daarlig udviklede
Havdyr og af Ferskvandsmollusker. Særlig
interessante er disse Lag blevne ved Fund af en j
Mængde mærkelige Pattedyr. Baade i England
og Hannover gaar P. umærkelig over i Wealden
Lagene, som tilhører den allerældste Afdeling
af Kridtsystemet.
<i>J. P. R.</i>
</chapter>

<chapter name="Purcell, Henry">
<b>Purcell</b> ['pə.s<sub>ə</sub>£], <sp>Henry</sp>, eng. Komponist,
f. i London 1658, d. smst. 21. Novbr 1695.
Allerede som ganske ung blev han Sangerdreng i
det eng. <i>Chapel royal</i>, hvor han fik
Undervisning som Musiker først af Cooke, senere af
Humphrey og John Blow. Sin
Komponistkarriere begyndte P. i en ganske ung Alder med
at sætte Musik til en Række Teaterstykker,
deriblandt endog en hel Opera, <i>Dido and
Æneas</i>, den første egl. Opera af en eng. Komponist.
Iflg. de nyeste Undersøgelser (<i>Barclay Squires</i>
i »Sammelbände Internat. Musik«, Bd V, 1904)
er det dog afgjort, at denne hans Virksomhed
maa falde omkr. 1680 og derefter, altsaa ikke
fuldt saa tidligt som før antaget. Ved den
nævnte Tid blev han Organist ved
Westminster-Abbediet, 1682 ved <i>Chapel Royal</i> og fik derved
Anledning til at vise sig som Komponist af
Kirkemusik (»Anthems«), Festkantater (til
Hertugen af York, til Jakob II's Kroning o. a.) og
Kammermusik. Senere tog han atter fat paa at
komponere Musik for Teatret, deriblandt til
<i>Timon of Athens</i>, <i>The sturm</i>, <i>The fairy queen</i>,
Don Quixote o. a. I alt regner man 39 dram.
Arbejder fra hans Haand (bl. disse Dryden's
<i>King Arthur</i> som hans Hovedværk), alle en
Slags Halvoperaer paa hint første Arbejde nær.
Hans ualmindelige Begavelse, særlig hans
friske og frodige Melodier, gjorde ham snart til
Nationens Yndling, <i>Orpheus Brittanicus</i>, som
han kaldtes. Bl. P.'s Kirkemusik mærkes
særlig hans sidste Cecilia-Ode, et <i>Te deum</i> og
Jubilate, der, ligesom P.'s Musik i det hele,
aabenbart har tjent Händel til Mønster. P. staar
i det hele som en højt begavet, ja genial
Kunstner, den største Komponist, England har ejet.
Enkelte Ting af hans Arbejder er udgivne
paa ny. En samlet Udg. af hans Værker
foranstalter det 1876 stiftede <i>P.-Society</i>, en
Udgave, der indtil nu omfatter hen ved en Snes
Bind.
<i>A. H.</i>
</chapter>

<chapter name="pure">
<b>pure</b> (lat.: »rent«), uden videre, ganske og
aldeles, rent og skært.
</chapter>

<chapter name="Purée">
<b>Purée</b> [py're] (fr.), Grønsager, Frugt og
Gryn, der først er kogt og derpaa gnedet
gennem en Haarsigte, kaldes P. Ogsaa af Kød kan
der tillaves P. men Kødet maa da hakkes
meget fint, inden det gnides gennem Sigten. I
Frankrig bruges Ordet P. ofte som Forkortelse
af <i>potage à la purée</i>, hvormed der forstaas
Suppe, jævnet med P.
<i>R. H.</i>
</chapter>

<chapter name="Purfleet">
<b>Purfleet</b> ['pə.fli.t], Landsby i England, Essex
County, ved den nordlige Bred af Themsen,
c. 18 km Ø. f. London, har Krudtmøller og
Kridtbrud.
<i>G. G.</i>
</chapter>

<chapter name="Purga">
<b>Purga</b> er den stedlige Betegnelse for en
meget haard Snestorm, som, navnlig i Decbr og
Jan. raser i det nordlige Sibirien; den er af
en lgn. Karakter som <sp>Buran</sp>'en (s. d.). P. er
af en saadian Voldsomhed og Luften er i den
Grad opfyldt af haarde Snekrystaller, som
trænger ind alle Vegne, at enhver Færdsel
hindres; selv de indfødte nødes til at holde stille
i deres Slæder i dagevis, naar de overfaldes af
den. P. varer sjældent kortere Tid end et Døgn,
ofte fl., indtil 10—12 Dage med mindre
