til at undlade Truslens Iværksættelse. Kravet
kan iflg. Retsplejeloven gennemføres baade af
det offentlige i Straffeprocessens Form og af
den truede under et privat Søgsmaal. Trueren
kan derhos kræve Spørgsmaalet om
Sikkerhedsforanstaltningernes Ophør afgjort ved
Dom, saafremt han ikke kan enes med den
truede derom. — I det af Regeringen i Decbr
1924 Rigsdagen forelagte Straffelovsforslag er
der ved § 264 hjemlet en Straf af indtil 2 Aars
Fængsel for Trusler mod andens Liv, Helbred
ell. Velfærd, medens noget egl. P. ikke findes
hjemlet i Forslaget.
<i>A. D. B.</i>
</chapter>

<chapter name="Præventionsteori">
<b>Præventionsteori,</b> se <sp>Straffeteori</sp>.
</chapter>

<chapter name="præventiv">
<b>præventiv</b> (nylat.), forebyggende.
</chapter>

<chapter name="Præventivakkord">
<b>Præventivakkord</b> (jur.). Saaledes benævnes
undertiden Tvangsakkord uden for Konkurs;
Betegnelsen er afledet af Akkordens
Hovedøjemed, nemlig at forebygge Fallitbehandling
(smlg. <sp>Akkord</sp>).
<i>K. Hch.</i>
</chapter>

<chapter name="præventive Midler">
<b>præventive Midler,</b> Lægemidler eller
Forholdsregler, der kan <sp>forebygge</sp> en
Sygdoms Indtræden. Særlig benyttes Udtrykket p.
M. desuden om konceptionshindrende Midler.
<i>(Lp. M.). P. H.</i>
</chapter>

<chapter name="Pröhle, Heinrich Christoph Ferdinand">
<b>Pröhle</b> ['prø.l<sub>ə</sub>], <sp>Heinrich Christoph
Ferdinand</sp>, tysk Forf. (1822—95). 13 Aar
gl besøgte han Højskolen i Halberstadt, kom
derefter paa Gymnasiet i Merseburg og
studerede i Halle og Berlin. Sin Rejse i Ungarn,
Tyskland og Tyrol (1847) skildrede han saa
livfuldt at »Augsburger Allg. Zeitung« sendte ham
som sin Korrespondent til Wien under
Oktbr-Revolten 1848. Han bosatte sig i Berlin, men
flyttede 1851 til Harz-Egnene for at studere
Sagn og Folkevisedigtning. 1855 tog han
Doktorgraden i Bonn, og han blev derefter Lærer
indtil 1890. Af hans mange Bøger har endnu i
vore Dage »G. A. Bürger«, »Friedrich der
Grosse und die deutsche Litteratur«, »Lessing,
Wieland, Heinse« (1877) og »Abhandlungen über
Goethe, Schiller, Bürger und einige ihrer
Freunde« (1889) Værd.
<i>C. B-s.</i>
</chapter>

<chapter name="Prölsz, Karl Robert og Johannes">
<b>Prölsz</b> [pröls], 1) <sp>Karl Robert</sp>, tysk
Forf., f. i Dresden 18. Jan. 1821, d. smst. 26.
Apr. 1906. Han var Købmand indtil 1863, da
hans litterære Interesser vandt Overhaand.
Hans digteriske Arbejder, Lystspil og Tragedier,
bl. a. Dramatiseringen af Kleist's Fortælling
»Michael Kohlhaas«, Tragedien »Katharina
Howard« og Lystspillet »Eine edle That«, er
blevne overskyggede af hans dramaturgiske og
kritiske Arbejder. Værdifulde i vore Dage er
især »Geschichte des Hoftheaters in Dresden«,
»Altenglisches Theater«, »Geschichte des neueren
Drames« (6 Bd, 1880—83) og »Heinrich Heine,
sein Lebensgang und seine Schriften« (1886).
2) <sp>Johannes</sp>, ovenn.'s Søn, tysk Forf., f. i
Dresden 4. Juli 1853. Han var først
Boghandler, gik derpaa over til Journalistikken og var
fra 1880—89 knyttet til »Frankfurter Zeitung«,
fra 1890—1903 til »Gartenlaube«. Foruden
Romaner og Noveller har han skrevet den
omfattende Bog »J. V. Scheffels Leben und
Dichten« og »Das junge Deutschland« (1892), der
giver interessante, paa nøje Kildestudium
byggede Skildringer af 30-erne og 40-ernes
socialpolitiske Digtning i Tyskland.
<i>C. B-s.</i>
</chapter>

<chapter name="Prøve">
<b>Prøve</b> betyder i Teknikken 1) en. Vareprøve
udtaget af en større Helhed ell. Mængde til
Karakterisering af denne, 2) Prøvning af en
Vare ell. en Genstand (Styrkeprøver,
Skydeprøver med Kanoner, Hastighedsprøver med
Vogne og Fartøjer, Kedelprøver), 3) et
Prøvelegeme (se <sp>Normal-Prøvelegemer</sp>),

Prøvning af Malme og ædle Metaller
benævnes ofte Probering (s. d.).
<i>E. Su.</i>
</chapter>

<chapter name="Prøveaar">
<b>Prøveaar.</b> Hist og her er det Skik, at en
Embeds- ell. Bestillingsmand, særlig en Lærer,
maa tjene et Aar, før han faar fast Ansættelse,
og dette kaldes da et P.
<i>Cl. W.</i>
</chapter>

<chapter name="Prøvebelastning">
<b>Prøvebelastning,</b> se
<sp>Belastningsprøve</sp> og <sp>Kædeprøvning</sp>.
</chapter>

<chapter name="Prøvebjælker">
<b>Prøvebjælker</b> ell. <sp>Kontrolbjælker</sp> af
Jernbeton bruges paa Byggepladser til
Kontrollering af Betons Styrke. De er saa spinkle,
at de kan brækkes med en ringe Last, og
Jernarmeringen i Træksiden er saa stærk, at
Betonens Styrke i Tryksiden bliver bestemmende
for Bjælkens Bæreevne, saaledes at denne
bliver et Maal for Betonens Styrke.
<i>E. Su.</i>
</chapter>

<chapter name="Prøveflade">
<b>Prøveflade</b> kaldes et Stykke Skov, som er
udvalgt enten m. H. t. Undersøgelsen af et ell.
andet bestemt Forhold ell. oftere som
Grundlag for en Tilvækstoversigt. Paa P. skal
Træerne være ens udviklede, udgøre et
fuldstændigt Træsamfundvog i det hele være gode;
baade Areal og Træer udmaales saa nøjagtig som
muligt under de givne Forudsætninger, da
Tallene altid skal bruges til Sammenligninger ell.
Sammenstillinger; Stamtal og Vedmasse paa
P. er som oftest større end for den
paagældende Afdeling som Helhed, fordi man vælger
Stykker, hvor Udviklingen har været god, samt
undgaar Rande og mangelfulde Pletter; derfor
er man nu almindeligvis gaaet bort fra at
overføre Tallene fra P. til Afdelingen som Helhed;
Forskellen er forholdsvis størst i de unge
Aldere.
<i>C. V. P.</i>
</chapter>

<chapter name="Prøveguld">
<b>Prøveguld,</b> Guld af en bestemt Finhedsgrad,
<sp>Karatering</sp>, se <sp>Finholdighed</sp>.
</chapter>

<chapter name="Prøvehandel">
<b>Prøvehandel.</b> Optagelse af Ordrer efter
forevist Prøve, som ikke sælges, er for
Næringsdrivende, der i øvrigt har Ret til at handle
med vedk. Vare, frit tilladt i Købstæderne og
de sønderjyske Flækker, medens P. paa
Landet sædvanlig er forbudt; dette Forbud gælder
dog ikke med Hensyn til Handel med
Landvæsensprodukter og Husflidsprodukter, og
ej heller, naar Handelen finder Sted
mellem Handelsberettigede, som er berettigede
til at forhandle vedkommende Vare (Lov Nr
73 af 23. Maj 1873 § 8). Uden for Forbudet
antages endvidere at falde Haandværkeres og
Fabrikanters Afsætning af de af dem
fremstillede ell. forarbejdede Genstande. Med Prøver
vil eventuelt Fotografier ell. Tegninger af de
paagældende Varer kunne sidestilles.
Handelsrejsende for udenlandske Firmaer maa ikke ved
personlig Henvendelse optage Ordrer uden for
Købstæderne og de sønderjyske Flækker.
<i>H. J.</i>
</chapter>

<chapter name="Prøvehane">
<b>Prøvehane,</b> Armatur paa Dampkedler,
tjener til at undersøge, om Kedlen har fornødent
Vandindhold, da Vandmangel er en af de
hyppigste Aarsager til Kedeleksplosioner. I
Danmark forlanger Loven 3 P. Den øverste skal
