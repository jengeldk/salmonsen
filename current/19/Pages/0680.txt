Embedsmænd i den rom. Kurie. For at opnaa et
<sp>Prælatur</sp> kræves en særlig Uddannelse. I enkelte
tyske lutherske Landskirker er P. bevaret som
Ærestitel.
<i>A. Th. J.</i>
</chapter>

<chapter name="Præliminæreksamen">
<b>Præliminæreksamen,</b> en
Forberedelsesprøve; den Eksamen, der indførtes i Danmark
1855 som Afslutningsprøve ved Realskolen; nu
erstattet ved den 1881 indførte alm.
Forberedelseseksamen (s. d.). I Norge afskaffedes P. 1845.
<i>Cl. W.</i>
</chapter>

<chapter name="Præliminærer">
<b>Præliminærer</b> (<sp>Præliminarier</sp>), i
Folkeretten Betegnelse for en Overenskomst, der
indgaas forud for en endelig Traktat, navnlig en
Fredsslutning, og som indeholder
Hovedpunkterne af (Freds-)vilkaarene.
<i>(C. V. N.). G. R.</i>
</chapter>

<chapter name="Præludium">
<b>Præludium</b> (lat.), Forspil, særlig
Koralforspil; ogsaa ofte om Indledningen til en Fuga.
Benævnelsen P. benyttes ogsaa undertiden om
et kortere, selvstændigt Klaverstykke (Chopin).
At <sp>præludere</sp> bruges i samme Bet. som at
fantasere, da et saadant Forspil ofte overlades
den Spillendes fri Fantasi.
<i>S. L.</i>
</chapter>

<chapter name="præmenstruel">
<b>præmenstruel,</b> hvad der gaar umiddelbart
forud for Menstruationsblødningen (se
<sp>Menstruation</sp>).
</chapter>

<chapter name="Præmie">
<b>Præmie</b> (lat. <i>præmium</i>), Belønning, Fordel;
Udmærkelse ved Væddekampe. Smlg. endvidere
<sp>Indførselspræmie</sp> og
<sp>Udførselspræmie</sp>. P. i Forsikring se nedenfor.
</chapter>

<chapter name="Præmie (i Forsikring)">
<b>Præmie</b> betegner i Forsikringssproget den
Ydelse, som den Forsikrede erlægger til
Forsikreren for Overtagelse af Risikoen (se i øvrigt
<sp>Forsikring</sp> og
<sp>Forsikringsselskaber</sp>).
<i>Chr. Th.</i>
</chapter>

<chapter name="Præmieobligation">
<b>Præmieobligation,</b> det enkelte Lod i et
Rentelotteri ell. Præmielaan (se <sp>Lotteri</sp>, S.
1058). Kolportage i den Hensigt at sælge eller
udbyde til Salg udenlandske P. ell. Andel i
dem, saavel som Annoncering i Aviser, hvorved
man indbyder til Køb af Andele i udenlandske
P., er forbudt ved L. af 10. Apr. 1895. Forbudet
sigter særlig til den Trafik, hvorved visse
Forretninger, der handler med P., i St f. at sælge
enkelte Obligationer tilbyder Køberen mod
ratevis Afbetaling et Bevis, hvorved han faar Andel
i en Række forsk. P. Baade p. Gr. a. den
brogede Række af Obligationer og p. Gr. a.
Afbetalingsvilkaarene er det, navnlig naar
Andelsbeviserne gennem Kolportage spredes bl. det
store Publikum, svært for Køberen at
kontrollere, om han betaler mere for Papirerne end
deres virkelige Kursværdi.
<i>(E. M.). J. Th.</i>

I <sp>Norge</sp> er det i Alm. forbudt at sælge ell.
falbyde Lodsedler. Under dette Forbud gaar
ogsaa P.; men her gør L. 5. Juni 1897
Undtagelse for et dengang istandbragt
Præmieobligationslaan paa 7 1/2 Mill. Kr, som skal indfries
i Løbet af 60 Aar. Overskuddet af dette Laan
tilfalder Fridtjof Nansen's Fond til
Videnskabens Fremme, Bergens Museum, Nationalteatret
i Oslo og Trondhjems Domkirke, — I denne
Forbindelse kan det ogsaa nævnes, at der ved
L. 2. Maj 1912 er oprettet et Pengelotteri, som
senere er udvidet. Lotteriets Indtægter
anvendes især til Tuberkulosens Bekæmpelse og til
Skovsagens Fremme, men ogsaa til en Række
andre Formaal, saaledes til Kornmagasinering,
Kornavlens Fremme og Landets Opdyrkning, —
til Støtte af den sceniske Kunst og det
videnskabelige Arbejde.
<i>K. Ø.</i>
</chapter>

<chapter name="Præmiepløjning">
<b>Præmiepløjning</b> har tidligere været iværksat
af Det kgl. danske Landhusholdningsselskab og
af forsk. landøkonomiske Foreninger for at
opmuntre til Brugen af nyere og mere praktiske
Plove, samt for at fremme Forstaaelsen af
veludført Pløjning og den gode Virkning af en
saadan. Særlig medens <sp>J. Chr. Drewsen</sp>
var Landhusholdningsselskabets Præsident,
efter 1820, blev der afholdt mange P. for at
bryde Bøndernes Fordomme mod de ny Svingplove
ved at vise, hvor slet de gamle Hjulploves
Arbejde var i Sammenligning med Svingplovenes.
I de senere Aar har enkelte Landboforeninger
nu og da arrangeret P.; særlig paa Egne, hvor
Interessen for Arbejdet bl. Landboungdommen
er vakt, har man i P. set et Middel til at vække
de unges Kappelyst og samtidig skærpe
Interessen for vel udført Pløjning.
<i>A. C-n.</i>
</chapter>

<chapter name="præmiere">
<b>præmiere,</b> belønne, give Præmie.
</chapter>

<chapter name="Præmiereserve">
<b>Præmiereserve,</b> se <sp>Forsikring</sp>, S. 506</sp>.
</chapter>

<chapter name="Præmiesystemer">
<b>Præmiesystemer</b> kaldes de Lønformer, ved
hvilke der foruden den alm. Akkord- ell.
Timeløn betales et forud aftalt Tillæg for en vis
(særlig stor ell. omhyggelig) Arbejdsydelse.
Tillægget kan betales for Timelønsarbejde, f. Eks.
for Besparelse i Raastofforbrug, saaledes til
Lokomotivpersonale for Besparelse m. H. t. Kul-
og Olieforbrug (da saadanne Præmier
erfaringsmæssigt har vist sig undertiden at søges
indtjent paa Bekostning af præcis Kørsel,
suppleres de ofte med Præcisionspræmier). Der
kan ydes Præmier for særligt omhyggeligt
Arbejde, for Opdagelse af Materialefejl i rette
Tid o. s. v. Hyppigt bliver der noget tilfældigt
og vilkaarligt ved hele Ordningen, og dette
System er derfor i det hele ikke velset af
Arbejderne og har liden Bet. For Akkordarbejde kan
der ydes Tillæg paa lgn. Maade som nævnt for
Timelønsarbejde; i den amer. Industri har man
dog undertiden betalt Kvantitetspræmier til
Akkordarbejde, d. v. s. Betalingen pr Stk. bliver
des højere, jo fl. Stykker der fremstilles,
altsaa en Forstærkelse af Akkordarbejdets
Tilskyndelse til forøget Arbejdsydelse. Dette
System forstærker Akkordsystemets Fortrin og
Mangler og har ikke faaet varig Anvendelse.

Størst Udbredelse har de P. fundet, der
danner en Overgang fra det rene Timelønsarbejde
til det rene Akkordarbejde. Her har navnlig
Halsey's System fundet Anerkendelse. Efter
Halsey's System fastsættes for et Arbejde den
Tid, der normalt fordres for dets Udførelse ved
Timelønsarbejde. Fuldføres Arbejdet paa
kortere Tid, faar Arbejderen alm. Timeløn for den
anvendte Tid og som Præmie 1/3 Timeløn for
den sparede Tid. En Variation af Halsey's
System er Rowan's System; herefter betales alm.
Timeløn for den faktisk anvendte Tid og ydes
en Præmie efter Forholdet mellem den sparede
Tid og den forud fastsatte normale Tid; er der
f. Eks. sparet 1/10 af Normaltiden, forhøjes
Timelønnen for den faktisk anvendte Tid med
1/10. Inden for disse to Systemer findes der
naturligvis de utallige Variationer, idet man for
Halsey-Systemets Vedk. i St f. 1/3 af den
sparede Tid kan betale for 1/2, 1/4 o. s. v., og for
