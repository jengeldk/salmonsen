Konger efter deres Død var bisatte i
Jorden, men Beskrivelserne var oftere yderst
mangelfulde, hvorfor P. søgte om Tilladelse til
at udgrave de undersøgte Grave endnu en Gang.
Han fik den og gjorde højst vigtige Fund, som
han beskrev i <i>Royal Tombs</i>, I—II (1900—01);
se ogsaa hans <i>Abydos</i>, I—III (1902—04). I Aaret
1908 begyndte P. endvidere at foretage
systematiske Udgravninger paa den Plads, hvor den
gl. Hovedstad Memfis fordum stod. Disse
Undersøgelser er forbundne med ikke ringe
Vanskeligheder, da nogle af de vigtigste Strækninger
hvert Aar er længe oversvømmede af Vandene
fra Nilen og ikke bliver tidligt tilgængelige for
Udgravninger. Der er fundet Rester af
adskillige Bygninger i Memfis, saaledes fl. fra Saïtisk
Tid (XXVI Dyn.). Man har bl. a. fundet
Levninger af et Palads fra Apries' Tid, hvortil
maaske er anvendt Søjler, overførte fra Bygninger
fra Memfis-Tiden. Ved at anlægge en ny
Bygning, som P. indrettede til Kontor, Tegnestue
og Magasin for udgravede Mindesmærker og
Oldsager, stødte han paa en Indgangsbygning,
opført af en Konge af Dyn. XXI, der førte
Navnet Si-Amon, og som vistnok havde haft sin
Residens i Tanis (Zoan), men, som han nu saa,
ogsaa havde besiddet Memfis. Han synes bag
Resterne af den af P. her fundne
Indgangsbygning at have haft en Regeringsbygning, hvor
han havde gemt de Breve og Aktstykker, som
han havde modtaget fra sine Naboer, saaledes
fra Fyrsterne i det sydlige Syrien. Si-Amon var
samtidig med David og Salomo, og det er højst
rimeligt, at der paa dette St. engang har været
gemt Skrivelser modtagne fra de to Konger
over Israel. Men de er for længst sporløst
forsvundne. I Nærheden var der ved
Undersøgelser af P. i Jorden intet Brudstykke fra denne
Tid at finde. Derimod udgravedes en Del af
Indgangsbygningen, opført af Si-Amon, som nu
er overført til Ny Carlsberg Glyptotek, og som
er ret godt bevaret. Desuden er der af P. ved
Udgravningerne i Memfis fundet en kolossal
Gruppe i Granit, bestaaende af Guden Ptah,
Gudinden Sekhmet og en Konge, der efter
Indskriften er Ramses II. Denne Gruppe ses i
Museet i Kairo. En anden stor Gruppe, efter
Indskriften Guden Ptah, førende Kong Ramses II
ved sin højre Haand, fandtes ogsaa af P. ved
Udgravningen af Tempelet og blev af ham
givet til Ny Carlsberg Fond, som straks gav
Mindesmærket til Ny Carlsberg Glyptotek. En
Undersøgelse af Forsiden af Gruppen, hvor
Navnet paa Ramses II læses, viser, at der paa
Stedet opr. har været indhugget et helt andet
Kongenavn, som Ramses II omhyggeligt har
fjernet. Gruppen skyldes altsaa en tidligere
Hersker over Ægypten, rimeligvis en Konge af Dyn.
XVIII.

Samtidig med sine Udgravninger af Memfis
foretager P. ogsaa Undersøgelser paa andre St.,
som er lettere tilgængelige end Terrainet ved
Memfis, der p. Gr. a. Nilens Oversvømmelser
ofte kun kan udgraves med megen Besvær. P.
har saaledes samtidigt undersøgt den
forhistoriske Gravplads ved Tarkhan S. f. Memfis. Om
Undersøgelserne i Memfis har P. udgivet
<i>Memphis</i>, I—V (1909—13).

Allerede tidligere havde P. foretaget en
systematisk Udgravning af en vigtig Del af den
anden gl. Hovedstad i Ægypten, Theben, Guden
Amon's By. Det var den Del af Hovedstaden,
hvor Kongerne af Dyn. XVIII—XX havde
anlagt deres Grave og Gravbygninger, som i den
gr. Tid kaldtes »Memnonierne«, ægypt. <i>Menna</i>
(»Mindesmærkerne«). Disse var tidligt begyndt
at forfalde, da Kongerne allerede i Dyn. XIX's.
Dage benyttede deres Forgængeres Bygninger
som Forsyningssteder til at skaffe sig Materiale
til nyere Byggeforetagender. Det viste de
Udgravninger, P. foretog 1897. P. fandt saaledes
(se Six Temples at Thebes) en Tavle, tilhugget og
prydet med en lang Indskrift af Amenhotep III,
hvis Bagside var bleven benyttet af Menephtha,
Ramses II's Søn og Efterfølger, til en
Sejrsindskrift, som han førte bort fra Stedet. I denne
Indskrift forekommer der en Linie af hist.
Indhold, i hvilken nogle Navne paa Folk og Byer i
Syrien forekommer sammen med Navnet Israel,
der aldrig før var set paa noget Mindesmærke
fra det gl. Ægypten. Den bedste Udgave og
Forklaring af Indskriften skyldes Naville: <i>Did
Menephtha invade Syria?</i> i <i>Journal of Egyptian
Anthropology</i>, II, S. 195—201 (1915). Det kan
anses for sikkert, at Israel dengang ikke
længere befandt sig i Ægypten, men at i alt Fald
en Del af Folket befandt sig i Stepperne S. f.
Syrien, i lidet frugtbare Egne.

Gravpladser fra det gl. Tidsrum, som vi
kalder Memfis-Tiden, har P. undersøgt og
beskrevet ved Deshasheh (1898) og ved Dendereh (1900),
siden ved <i>Medum</i>, først 1892, siden 1912. Han
fandt her højst mærkelige Relieffer, som ikke
var sete endnu i Europa. Nogle af disse er
kcmne til Glyptoteket. Af andre Fund har han
beskrevet sine Udgravninger ved el Amarna
(1894), hvor der senere er foretaget højst
oplysende Udgravninger af tyske og eng.
Ekspeditioner, og ved Koptos (1895). I 1892 gav P. en
samlet Udsigt over sine Fund i <i>Ten Years
digging in Egypt</i>. 1905—06 foretog P. en grundig
Undersøgelse af Omegnen af Sinaï, der i ældre
Tider besøgtes meget af Ægypterne, som her
drev forskellige Miner. Hans <i>Researches in
Sinai</i> udkom 1906. P. har ogsaa udgivet en
<i>History of Egypt</i> i 3 Bd (1894—1901), i hvilken han
gør sig megen Umage for at give en fornuftig
Tidsregning, stemmende overens med de
Resultater, man faar ud ved at studere
Slægtsregistre og Optegnelser i ægyptiske Grave. Da der
efter 1901 efterhaanden er kommet fl.
Aktstykker af Bet. frem, har han for nylig begyndt en
ny Udgave. Hans Tidsregning synes fra det ny
Riges Begyndelse og i den flg. Tid at være ret
rimelig; derimod er det nok muligt, at han
sætter de ældre Tidsrum noget for langt tilbage i
Tiden. Endvidere har P. i de senere Aar
udgivet bl. a. <i>Hyksos and Israelite Cities</i> (1905),
<i>Gizeh and Rifeh</i> (1907), <i>Athribis</i> (1908), <i>Qurneh</i>
(1909), <i>Arts and Crafts in Ancient Egypt</i> (1910),
desuden: <i>Historical Scarabs</i> (1888), <i>Scarabs</i>
(1917), <i>Egyptian Tales</i> (1894—95) m. fl. 1923
fik P. Titlen <i>Sir</i>.
<i>V. S.</i>
</chapter>

<chapter name="Petri Kirke">
<b>Petri Kirke</b> er trods talrige Om- og
Tilbygninger Kbhvn's bedst bevarede
middelalderlige Gudshus. Den nævnes vistnok første Gang
