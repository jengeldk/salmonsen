<chapter name="Portugal">
<b>Portugal,</b> Republik i det sydvestlige Europa,
begrænses mod V. og S. af det Atlantiske
Ocean, mod Ø. og N. af Spanien. Arealet er
88740 km<sup>2</sup> med (1920) 5621997 Indb. ell. 63 paa
1 km<sup>2</sup>; men til Republikken P. (se Kortet under
<sp>Spanien</sp>) henregner Portugiserne tillige de
afrikanske Øgrupper <sp>Azorerne</sp> og
<sp>Madeira</sp>, hvorved det samlede Areal bliver 91948 km<sup>2</sup>
med 6032991 Indb. ell. 66 pr km<sup>2</sup>. Den gamle
Inddeling i 6 Landskaber er administrativt nu
uden Bet., da de hver er delte i fl. Distrikter,
der nævnes i nedenstaaende Tabel.

P. paa Fastlandet har i Hovedsagen Form
som et Parallelogram, hvis største Længde er
558 km, og hvis største Bredde er 220 km. Af
Landets hele Omkreds paa 2060 km falder 860
km paa Kystlinien. Landgrænsen dannes kun
paa kortere Strækninger af Flodløb ell.
Bjergdrag, da den næsten alle Vegne gaar vinkelret
paa disses Retning, men for øvrigt staar P.
kun i ringe Berøring med sin østlige Nabostat,
dels p. Gr. a. vanskelige Terrainforhold og dels
p. Gr. a. Flodernes Usejlbarhed under deres
Gennembrud Øst fra. I Modsætning til Spanien
er P. afgjort at karakterisere som et oceanisk
Land, hvis Forbindelsesveje peger mod Vest.

<sp>Oversigt over Indholdet.</sp>
<table>
<td><td r>Side
<td>Alm. Beskrivelse<td r>441
<td>Hær og Flaade<td r>445
<td>Sprog<td r>446
<td>Litteratur<td r>447
<td>Historie<td r>451
</table>
</chapter>

<chapter name="Portugal (Alm. Beskrivelse)">
<b>Alm. Beskrivelse.</b>

P.'s <sp>Terrain</sp> dannes for største Delen af
lave Bjergsystemer, der er vestlige Udløbere
fra det Iberiske Plateau, men som dog
sjældent træder helt ud til Havet; og danner
Forbjerge, hvorfor man alle Vegne træffer en lav
Kystslette. Bjergene falder naturlig i 3
Grupper. Den nordlige, der dannes af Udløbere fra
de galiciske Bjerge, strækker sig indtil Douro
og er højest mod N., hvor den i Serra Laromco
naar 1580 m. I de lavere Dele af Entre Douro
e Minho træffes ældre palæozoiske Dannelser.
men hele Traz os Montes har et Underlag af
Granit, hvilken Dannelse fra Galicien strækker
sig S. paa til Nordsiden af Serra da Estrella i
Beira. Den mellemste Gruppe ligger mellem
Douro og Tejo og er en Fortsættelse af de
kastilianske Skillebjerge. Hovedkæden er
Serra da Estrella (Kulminationspunkt Malhão 1991
m), der gaar fra NØ. til SV. og orografisk
danner Skellet mellem Nord- og Syd-P.
Fraregnet den granitiske Nordside bestaar Serra
da Estrella, der danner Vandskellet mellem
Tejo og Kystfloden Mondego, af kambriske
Lerskifre, og mod SV. fortsættes den gennem det
lave Serra da Cintra til den Pyrenæiske Halvøs
Vestspids Cabo da Roca (9° 30′ v. L. Grw.).
Disse sidste Bjergdrag bestaar dels af
mesozoiske Lag, dels af ældre og yngre Eruptiver,
der navnlig er talrige i Egnen om Lissabon.
Den sydlige Bjerggruppe i P. indtager Landet
S. f. Tejo og falder i mange spredte Strøg, af
hvilke det vigtigste er Serra de Monchique i
Algarve. Alemtejo er P.'s magreste og mest
ensformige Egn, der sædvanlig ligger under
500 m. og kun i Nærheden af den sp. Grænse
stiger til 1000 m. Den større østlige Del af
Landskabet bestaar af arkæiske Dannelser, men
mod V. samt i Estremadura optræder udstrakte
tertiære Lag. S. paa stiger Alemtejo jævnt i
Serra de Monchique, hvis Kulminationspunkt
er 903 m. Disse Bjerge er en Fortsættelse af
Sierra Morena (s. d.), men har et ganske
anderledes afvekslende og frugtbart Præg.
Fremherskende er mesozoiske og palæozoiske
Dannelser, hvilke sidste, ogsaa optager de sydlige
Dele af Alemtejo og Estremadura. Medens de
temmelig lave, sletteformede Egne mellem
Algarve og Serra da Estrella endnu har en
ufrugtbar Hedekarakter, der minder stærkt om
den sp. Højslette, træffer man derimod i
Kystegsene virkeligt Lavland af nyere Oprindelse.
Fra Minho til Forbjerget Garvoeiro er Kysten
lav og bræmmet af Klitter med Skove af
Naaletræer, bag hvilke man ofte træffer Strandsøer

<table>
<td c><sp>Landskab</sp><td c><sp>Distrikt</sp><td c>Areal i<br>km<sup>2</sup><td c>Indb.<br>1900<td c>Indb. pr.<br>km<sup>2</sup><td c>Areal i<br>km<sup>2</sup><td c>Indb.<br>1920<td c>Indb. pr.<br>km<sup>2</sup>
<td v3 c>Minho<td>Vianna do Castello<td r>2243<td r>214599<td r>95<td r>2221<td r>226046<td r>102
<td>Braga<td r>2738<td r>356819<td r>130<td r>2693<td r>376141<td r>140
<td>Porto<td r>2292<td r>601688<td r>262<td r>2312<td r>702166<td r>304

<td v2 c>Traz os Montes<td>Braganza<td r>6669<td r>185586<td r>28<td r>6510<td r>170302<td r>26
<td>Villa Real<td r>4447<td r>243584<td r>55<td c>»<td c>»<td c>»
<td v5 c>Beira<td>Aveiro<td r>2909<td r>302181<td r>104<td r>2758<td r>344158<td r>125
<td>Vizeu<td r>4973<td r>402799<td r>81<td c>»<td c>»<td c>»
<td>Coimbra<td r>3883<td r>333505<td r>86<td r>3907<td r>353121<td r>90
<td>Guarda<td r>5557<td r>263292<td r>47<td r>5482<td r>256243<td r>47
<td>Castello Branco<td r>6621<td r>216629<td r>32<td r>6688<td r>239167<td r>36
<td v3 c>Estremadura<td>Leiria<td r>3478<td r>240167<td r>69<td r>3412<td r>279124<td r>82
<td>Santarem<td r>6862<td r>283676<td r>41<td r>6619<td r>332012<td r>50
<td>Lissabon<td r>7042<td r>708750<td r>101<td r>7911<td r>933568<td r>118
<td v3 c>Alemtejo<td>Portalegre<td r>6431<td r>124697<td r>19<td r>6231<td r>147398<td r>24
<td>Evora<td r>7088<td r>127232<td r>18<td r>7400<td r>153239<td r>21
<td>Beja<td r>10871<td r>161602<td r>15<td r>10255<td r>200615<td r>20
<td c>Algarve<td>Faro<td r>4850<td r>254851<td r>52<td r>5019<td r>268294<td r>53
<td 2 r>Fastlandet<td r>88954<td r>5021657<td r>56<td r>88740<td r>5621997<td r>63
<td v3 c>Azorerne<td>Angra<td r>728<td r>73593<td r>101<td v3 r>2393<td v3 r>232012<td v3 r>97
<td>Horta<td r>786<td r>55456<td r>71
<td>Ponta Delgada<td r>874<td r>127566<td r>146
<td c>Madeira<td>Funchal<td r>815<td r>150528<td r>185<td r>815<td r>179002<td r>220
<td 2 r>Republikken P.<td r>92157<td r>5428800<td r>59<td r>91948<td r>6032991<td r>66
</table>
