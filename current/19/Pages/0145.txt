akademisk Retning historiske og religiøse Billeder
(Fresker i S. Eustache [1854), Helgenbilleder:
Sèvres' Jesuiterkirke, S. Franciscus [1838] etc.)
og talrige Portrætter; litograferede ogsaa.
Under Julikongedømmet var han i høj Grad
feteret.
<i>A. Hk.</i>
</chapter>

<chapter name="Pichon, Stéphen Jean Marie">
<b>Pichon</b> [pi'∫å], <sp>Stéphen Jean Marie</sp>,
fransk Politiker, f. 10. August 1857 i
Arnay-le-Duc, Departementet Côte d'Or. Han kom
som ganske ung ind i Journalistik, var fra 1880
Medarbejder ved Clemenceau's Blad <i>Justice</i>, fra
1882 Medlem af Paris' Byraad og 1885—93
Medlem af Deputeretkamret. Han tilhørte det
daværende yderste Venstre: men egl. Bet. for
hans Løbebane fik disse hans politiske
Læreaar kun ved at knytte ham til Clemenceau;
hans overvejende Intersse for Frankrigs
Stormagtsstilling maatte efterhaanden fjerne ham
fra de principfaste antimilitaristiske Radikale.
1894 blev han fr. Sendemand i Haiti, 1896 i
Rio, 1898 i Peking, hvor han to Aar senere var
med at forsvare de europ. Legationer mod
Bokseroprørerne. 1901—06 var han
Generalresident i Tunis. Den Dygtighed, hvormed han
røgtede navnlig det sidste Hverv, skaffede ham
Udenrigsministerpladsen i Clemenceau's
Kabinet Oktbr 1906, efter at han i Forvejen var
blevet Medlem af Senatet; ogsaa i de flg.
Kabinetter Briand beholdt han Stillingen indtil
Febr 1911. Med Klogskab og Fasthed fulgte P.
den af Delcassé indledede Kurs, Fæstnelsen af
Triple-Ententen; hans originaleste Virken var
dog Forsøget paa venskabeligt Samarbejde
mellem Frankrig og Tyskland i Afrika, et Forsøg,
som mulig kunde have faaet videre
Konsekvenser, men som afbrødes af hans
Efterfølger. Han var atter Udenrigsminister under
Barthou Marts—Decbr 1913, da Modsætningen
til Tyskland var blevet det alt overvejende.
Han fortsatte nu sit tidligere Arbejde for at
drage Spanien ind i den fr. Interessesfære og
fulgte Præsidenten paa et Besøg i Madrid.
1914—17 var han ledende Redaktør af <i>Petit
Journal</i>. Oktbr 1917—Jan. 1920 var han
Udenrigsminister i Clemenceau's Kabinet og deltog i
Fredsforhandlingerne i Versailles 1919. Han har
siden genoptaget sin Redaktørgerning og faaet
Sæde i Senatet.
<i>P. L. M.</i>
</chapter>

<chapter name="Pichurimbønner">
<b>Pichurimbønner</b> [-ku-], Kimlapperne af to
Arter <i>Nectandra</i>, nemlig <i>N. Puchury major</i> og
<i>N. P. minor</i> fra Brasilien. De, der faas af
førstnævnte, er c. 4 cm, de af sidstnævnte 2 cm
lange, mørkebrune og lugtende som Muskat og
Sassafrasolie. De indeholder Stivelse, indtil
30 % Fedt (Laurinsyre-Glycerid) og noget
æterisk Olie og benyttes i ringe Mængde som
Krydderi.
<i>K. M.</i>
</chapter>

<chapter name="Picidæ">
<b>Picidæ,</b> se <sp>Spætter</sp>.
</chapter>

<chapter name="Pickelhering">
<b>Pickelhering</b> ['pek<sub>ə</sub>lhe.reŋ], tysk, egl. saltet
Sild (holl. <i>Pekelharing</i>, eng. <i>Pickleherring</i>),
kaldes Narren undertiden i ældre tyske Komedier,
d. s. s. »Hanswurst«. I det hele fik
Komediernes obligate Spasmager og Klovn i gl. Dage
gerne Navn efter en yndet Ret Mad. P. er
vistnok indkommet fra England til Tyskland over
Holland i 17. Aarh., med de saakaldte »eng.
Komedianter«.
<i>E. G.</i>
</chapter>

<chapter name="Pickering, Edward Charles">
<b>Pickering</b> ['pik<sub>ə</sub>riŋ], <sp>Edward Charles</sp>,
amer. Astronom, f. 19. Juli 1846 i Boston, d. smst.
3. Febr 1919, blev 1867 <i>Thayer professor</i> i Fysik
ved <i>Massachusetts Institute of Technology</i>, 1876
Prof. i Astronomi og Geodæsi samt Direktør for
<i>Harvard College Observatory</i> i Cambridge Mass.
P.'s Arbejde har saa godt som udelukkende
været koncentreret om fotometriske og
spektralanalytiske Problemer, og de Resultater, han har
opnaaet paa dette Omraade ved Hjælp af
Fotografien, har hævet Observatoriet til ikke alene at
være et af de første i Amerika, men til at være
et af de ledende. Med det af P. konstruerede
Meridianfotometer har han og hans Assistenter
fotometrisk bestemt Lysstyrken af de fleste klarere
Stjerner, fordelt over hele Himlen;
Hovedresultatet er meddelt i <i>Harvard Photometry</i>
(1884—1901), <i>Revised Harvard Photometry</i> (1908),
<i>Durchmusterung Zones</i> (1909), og <i>A catalogue of
16300 stars</i> (1913). Dette Arbejde har ført til en
systematisk Klassifikation af de variable
Stjerner, og ved de af P. benyttede 3 fotografiske
Metoder er omtr. 3/4 af de nu kendte variable
Stjerner opdaget i Harvard. Og paa P.'s Forslag
er dannet <i>The american association of variable
star observers</i>, hvis Formand han var til sin
Død, med aktive Medlemmer over hele Jorden,
et af de mange Resultater af det 1886 begyndte
<i>Extension of astronomical research</i>. Et andet
Resultat af disse Studier er hans fot.
Skala for Stjernestørrelser. 1885 begyndte P. sin
spektroskopiske Durchmusterung, hvilket førte
til den nu overalt benyttede Klassifikation af
Stjerners Spektra. I <i>Henry Draper
Catalogue</i> har P. sammen med Annie J.
Cannon bestemt Spektret af c. 225000 Stjerner
fra Nord- til Sydpolen, samlet i 10 Bind
(1918—24). Men for ogsaa at faa den for
Harvard Observatoriet utilgængelige Del af Himlen
med, oprettede P. 1886 en Filial i Arequipa i
Chile og 1913 en i Mandeville, Jamaica. 1884
begyndte P. at fotografere hele Himlen,
<i>Sky-Patrol</i>, hver Maaned, og Observatoriets
fotografiske <i>Library</i> paa over 250000 Plader har
ydet mange vigtige Bidrag vedrørende
Spørgsmaalet om foranderlige Stjerner, ny Stjerner,
i det hele ethvert Problem, hvor Data ogsaa
fra Tiden før Opdagelsesdagen kunde levere
fundamentale Bidrag til Problemets endelige
Løsninger. Resultaterne af alle de Studier, som er
foretaget i P.'s Tid paa Harvard Observat., har han
meddelt i mere end 70 <i>Annals of the Harvard
College Observatory</i>, i 213 Cirkulærer og 678
Bulletiner foruden talrige Meddelelser i
Fagtidsskrifter. P. var utrættelig i at udvide
Observatoriets Arbejdsfelt, ethvert nyt Problem
blev taget op til Diskussion og praktisk prøvet.
Gentagne Gange har han taget stærkt, til Orde
for en bedre Udnyttelse af de i astronomisk
Øjemed skænkede Pengemidler (A plan for the
endowment of astronomical research [1903—04]),
og det frivillige Bidrag til sit eget Observatorium
har han faaet hævet til over 1 Mill. Dollars. P.
var ogsaa Medudgiver af <i>Astrophysical Journal</i>
og <i>Annals of Science</i>. 1886 og 1891 fik han det
eng. astron. Selskabs Guldmedaille, 1908 <i>Bruce
medal for the astronomical Society of the
Pacific</i>, for kun at nævne de astronomiske Selskaber.
