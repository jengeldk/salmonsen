polske Kosakkrige, men trak sig efter disse
tilbage til sit Gods, hvor han helligede den sidste
Del af sit Liv til Forfatterskab. For stolt til at
skaffe sig Mæcenatunderstøttelse ved panegyrisk
Digtning i Tidens Stil, saa han ingen Mulighed
for at faa sine Arbejder, der desuden udmærkede
sig ved en ualmindelig Størrelse, trykte; den
allerstørste Del af dem blev ikke offentliggjorte,
og først i en senere Tid, delvis først i vort
Aarh., er de blevne fremdragne og trykte. Hans
første betydelige Værk, samtidig den polske
Litt.'s første store Versroman, var »Argenida«,
en Bearbejdelse af Barclay's Argenis; efter den
fulgte en anden Roman, »Syloret«, til hvilken
Heliodor's »Ethiopica« havde givet ham Stoffet;
Romanerne, forfattede i 1660'erne, der
udmærkede sig ved letflydende Vers og et
omhyggeligt Sprog, spredtes i ret stor Udstrækning i
Afskrifter, men tryktes først efter hans Død,
»Argenida« 1696, »Syloret« først 1764. Den
truende Fare fra Tyrkerne inspirerede ham senere
til et stort patriotisk Digt, »Wojna Chocinska«
(»Krigen om Chocim«) (1670), i hvilket han for
sin Generation, hvis Umandighed han revser,
fremmaner Mindet om den nationale Bedrift 50
Aar tidligere, da Tyrkernes sejrrige Angreb
brød sammen mod det polske heltemodige
Forsvar af Chocim; dets kraftige Sprog, dets
veltrufne Tidsfarve og dets høje patriotiske Patos
er den polske episke Digtnings bedste Værk
før Mickiewicz (trykt 1850). Med vaagent Blik
følgende sin Tids Begivenheder, opfyldt af sin
Samtids og sin Stands Interesser, mere
fordomsfrit og mere klarsynet end sine
Omgivelser bedømmende sit Folks Lyder, fortsatte P.
indtil op i sin senere Alderdom sin litterære
Virksomhed; af hans Produktion fra den Tid
skal særlig mærkes 3 Værker, som tilsammen
danner en noget heterogen, men monumental,
Trilogi, dels »Poczet Lerbow«, en Vaabenbog
paa Vers, i hvilken P. erlægger sin Tribut til
den datidige Szlachta's Passion for Heraldiken,
men samtidig faar Lejlighed til at fremhæve,
hvorledes Samtidens Adelsgeneration har
vanslægtet fra sine Forfædre, dels »Ogrod fraszek«,
»Fraszki-Haven« (Fraszki, Bagateller, var
Navnet paa et af den store polske Forf.
Kochanowski's mest kendte Værker), en rig Samling af
versificerede Indfald, Epigrammer, Anekdoter
o. l., en Slags poetisk Dagbog, der giver et
overordentlig oplysende Indblik i det datidige
polske Aandsliv, dels endelig »Moralia«, i
hvilket han, opfyldt af tung Pessimisme, fordyber
sig i bitre Betragtninger over sin Tid og sit
Land, og kritiserer dets Hovedmangler; han
vil indføre Arvekongedømmet, afskaffe <i>liberum
veto</i>, reformere Kirken og forbedre Bøndernes
Stilling, alt sammen Reformkrav, der først 100
Aar senere, og da for sent, skulde blive Tidens
Løsen. Af disse 3 Værker udkom kun det
første kort efter hans Død 1696; de to andre saa
sent som 1908 og 1917. I P. ejede den polske
Litt. i en af sine sværeste Afmagtsperioder en
virkelig betydelig litterær Kraft; først den
allerseneste Tid har imidlertid kunnet overse og
ret vurdere hans overordentlig gedigne
litterære Gerning.
<i>A. K.</i>
</chapter>

<chapter name="Potomac">
<b>Potomac</b> [på'to<sub>u</sub>m<sub>ə</sub>k], Flod i U. S. A.,
udspringer i Alleghany-Bjergene, løber først mod
NØ. og siden mod SØ. paa Grænsen af Staterne
Maryland og Virginia, strømmer gennem
Forbundsdistriktet og forbi Washington, fra
hvilket Punkt den udvider sig til et 10—12 km
bredt Vand, der udmunder i
Chesapeake-Bugten. P. er 640 km lang, men kun sejlbar til
Washington; allerede 6 km ovf. denne By
findes Strømhvirvler. Bl. P.'s Tilløb nævnes
Shenandoah S. fra. P.'s Bredder er i Bjergegnene
kendte for deres Naturskønhed.
<i>G. Ht.</i>
</chapter>

<chapter name="Potonié, Henry">
<b>Potonié</b> [potoni'e], <sp>Henry</sp>, tysk Geolog og
Botaniker, f. i Berlin 16. Novbr 1857, d. i Gr.
Lichterfelde ved Berlin 28. Oktbr 1913. P.
studerede Naturvidenskab (særlig Botanik) i
Berlin og blev 1880 Assistent ved den derværende
bot. Have samt det bot. Mus. 1886 knyttedes
han til den preus. geol. Undersøgelse (fra 1900
som Statsgeolog) og blev 1891 tillige Lærer i
Phytopalæontologi ved Bjergakademiet i
Berlin. Af hans offentliggjorte Arbejder, der
særlig omhandler Kullenes og Tørvens Flora og
Dannelsesmaade, kan navnlig fremhæves
»Lehrbuch der Pflanzenpaläontologie« (1897—99; 2.
Udg. 1921) og »Entstehung der Steinkohle« (6.
Udg. 1920). Fra 1888 var P. Udgiver af det
populærvidenskabelige »Naturwissenschaftliche
Wochenschrift«.
<i>J. P. R.</i>
</chapter>

<chapter name="Potosi (i Bolivia)">
<b>Potosi</b> [på'tåsi], 1) <sp>Dept</sp> i Bolivia, 116630
km<sup>2</sup>, Højslette mod V. med Søer og Saltsumpe,
mod Ø. med dybe Dale, der
gennemstrømmes af Pilcomayo og dens Bifloder, har (1910)
325615 Indb., overvejende Indianere, der lever
af Kvægavl og Bjergværksdrift. Der produceres
Sølv, Kobber og Tin.

Dept's <sp>Hovedstad</sp> P., der er kendt for
sit rige Sølvbjergværk, ligger paa
Sydskraaningen af et Bakkedrag 3945 m o. H. og er
saaledes en af Verdens højest liggende Byer.
Klimaet er derfor meget køligt. Siden 1545
har Spanierne her drevet Sølvminerne, og i
Tiden 1552—1802 sendtes der Sølv for 1800 Mill.
Pesos til Spanien, og 1711 havde Byen 170000
Indb., mest Indianere, der arbejdede i
Bjergværket. P., som engang var Amerikas største
By, er gaaet tilbage, men er atter i Fremgang
og har (1923) 29795 Indb. Den mest
fremtrædende Bygning er Katedralen. Et
kæmpemæssigt Vandreservoir forsyner Byen med Vand.
Ø. f. P. ligger Svovlbadene ved <sp>San Diego</sp>
og lidt længere N. paa de varme Kilder ved
<sp>San Thomas</sp>.
<i>M. V.</i>
</chapter>

<chapter name="Potosi (se San Luis Potosi)">
<b>Potosi</b> [på'to<sub>u</sub>s<sub>i</sub>], se <sp>San Luis Potosi</sp>.
</chapter>

<chapter name="Potowatomi">
<b>Potowatomi</b> [påt<sub>ə</sub>'wåt<sub>ə</sub>m<sub>i</sub>], Indianerstamme
af Algonkin-Folkenes Æt. Endnu 1640 levede P.
sammen med Ojibwa og Ottawa i Egnene om
Sault Ste. Marie, mem drog S. paa og satte sig
fast i Landet mellem Milwaukee og Lake Erie.
Majsdyrkning, Jagt og Fiskeri var deres
vigtigste Erhverv. Under den nordamer. Frihedskrig
stod de paa eng. Side. (<sp>Litt</sp>.: <i>Handbook of
Amer. Indians N. of Mexico</i>, II [30. Bull. Bur.
Amer. Ethnol., Washington 1912]).
<i>K. B.-S.</i>
</chapter>

<chapter name="Potpourri">
<b>Potpourri</b> [da. påtpu'ri, fr. 'po-pu'ri] (fr.),
forsk. hentørrede ell. hensaltede lugtende
Blomster o. l. (Rosenblade, Lavendler), der til
Vellugt hensættes i en Krukke (Potpourrikrukke);
