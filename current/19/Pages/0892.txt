Radiumarret er dets ofte forbavsende Lighed
med det omgivende sunde Væv, saaledes at
man meget ofte ikke kan skelne det herfra,
hvilket jo særlig er af Bet. ved Behandlinger i
Ansigtet (se Fig.). Disse Lidelser, der tidligere
var hjemfaldne til Operation, maa nu siges at
henhøre under Straalebehandlingen, idet denne
nu giver et varigt Helbredelsesresultat paa
90—100 % selv ved ret vidt fremskredne
Tilfælde. Dette gælder Kræftsaar overalt paa
Huden incl. Læber, Næse, Ører og Øjenlaag,
der saaledes er et meget gunstigt Objekt for R.

Et andet Felt, hvor R. yder mere end
Operationen, er Livmoderkræften, idet man
her i Tilfælde, som ikke lader sig operere,
grundet paa Lidelsens Udbredelse, ved
Radium-, eventuelt forbundet med
Røntgenbehandling kan opnaa 20—25 % varig
Helbredelse hos Patienter, som ellers var
hjemfaldne til en sikker og pinefuld Død. I
adskillige Tilfælde lykkes den absolutte
Helbredelse ikke, men Lidelsen standses for en Tid,
og fl. af de meget pinagtige Symptomer kan
holdes nede. Det gælder ved denne som ved
alle Kræftlidelser, at det heldige Resultat af
Behandlingen i ganske afgørende Grad er
afhængig af, at Patienten kommer tidligt til
Behandlingen. I mange Tilfælde kombineres R.
med Røntgenbehandling ell. operative Indgreb,
men nogen bestemt Afgrænsning mellem disse tre
Metoder lader sig endnu ikke opstille.
<i>Edv. Collin.</i>

<sp>Radioaktive Stoffers Anvendelse
i den interne Medicin</sp>. Den direkte
Bestraaling med stærke radioaktive
Præparater, som er behandlet i det foreg. Afsnit, har
hidtil kun haft ringe Bet. for den interne
Medicin; man har forsøgt at ramme indvendig
Kræft, f. Eks. i Spiserøret, ved at føre
Præparatet ned til Stedet ved en Sonde, men ikke
opnaaet stort derved. Derimod har
Radioaktiviteten paa en helt anden Maade faaet Indpas
i Medicinen.

Som omtalt i <sp>Radioaktivitet</sp>
indeholder Kildevand, særlig saadant der kommer
dybt fra Jordens Indre, meget ofte
<sp>Radiumemanation</sp>, det luftformige
Afspaltningsprodukt, der ustandselig afgives af Radium og
dets Forbindelser. Emanationen stammer fra
Radium i Bjergene og Jordens Indre og er simpelt
hen optaget af Vandet, ligesom Kulsyre kan
optages. De første Kilder, hvori der fandtes
Radiumemanation, var i <sp>Bath</sp> i England (fundet
af <sp>Allen</sp> 1903). Snart fandt man Emanation
i mange andre Kilder, deriblandt i nogle som
f. Eks. Gastein, der fra gammel Tid havde Ry
for at være helbredende; men hvis Vand var
saa saltfattigt, at man hidtil ikke havde kunnet
forslaa, hvorved de virkede. Nu syntes
Forklaringen at være kommen; det var
Radioaktiviteten i Vandet, som var det virksomme
Princip. Denne Opdagelse affødte forstaaeligt nok
en stor Entusiasme. Endelig havde man fundet
den »Brunnengeist«, den hemmelighedsfulde
Kraft, som man fra Tidernes Morgen havde
tillagt de helbredende Kilder. Efterhaanden
rejste der sig dog ogsaa megen Kritik mod denne
Opfattelse, i Særdeleshed da det viste sig, at
adskillige meget kendte Kilder ikke var
radioaktive ell. kun meget lidt. Der skal her gives
en Liste over Radioaktiviteten i en Række
Kilder. Radioaktiviteten er angivet i
<sp>Macheenheder</sp> (M. E.) pr l (se
<sp>Radioaktivitet</sp>). I den nyeste Tid (fra 1921) er der fra
tysk Side indført en ny Enhed, en <sp>Eman</sp>
(1 Eman = 10 ÷ 10 Curie og er 3,64 X 1
M. E.). Kilderne er ordnede efter deres
Radioaktivitet: kun de stærkeste (f. Eks. fra 30 M. E.
pr l) kan kaldes egl. radioaktive. Ganske let
Radioaktivitet findes saa at sige i alt virkeligt,
d. v. s. fra Jordens Indre kommende,
Kildevand og kan derfor ikke tillægges speciel Bet.

<sp>Liste over Radioaktiviteten i
nogle europæiske Kilder</sp>:

<table>
<td><td>M. E. pr l
<td>Oberschlema (Sachsen), forsk. Kilder<td r>2000—5500
<td>Brambach (Sachsen), Wettinquelle<td r>c. 2000
<td>St. Joachimsthal (Böhmen), Wernerlauf<td r>600
<td>Ischia (Ø ved Neapel)<td r>417
<td>Gastein (Østerrig), Reissacherstolln<td r>200—300
<td>Gastein, Grabenbächerquelle<td r>150—170
<td>Landeck (Østerrig), Georgenquelle<td r>200
<td>Bader (Baden), Büttquelle; lidet brugt<td r>125
<td>Baden (Baden), de benyttede Kilder kun<td r>c. 7
<td>Bornholm, Rødbjergkilde<td r>100
<td>Teplitz (Böhmen), Bergquelle<td r>92
<td>Teplitz (Böhmen), Urquelle<td r>7,5
<td>La Bourboule (Auvergne)<td r>49,2
<td>Karlsbad (Böhmen), Mühlbrunn<td r>31,5
<td>Karlsbad (Böhmen), Schlossbrunn<td r>17,4
<td>Karlsbad (Böhmen), Sprudel<td r>0,1
<td>Nauheim (Hessen), Karlsbrunn<td r>28
<td>Pistyan (Tschekkoslovakiet), Schlammbassin<td r>23,5
<td>Kreuznach (Rheinland)<td r>10—20
<td>Plombières (Frankrig), Capucin<td r>12,6
<td>Aix les-Bains (Savoyen), source d'alun<td r>8,7
<td>Marienbad (Böhmen)<td r>c. 4
<td>Wiesbaden (Hessen), Kochbrunnen<td r>1,2
</table>

De <sp>stærkt aktive</sp> Kilder:
<sp>Oberschlema</sp>, <sp>Brambach</sp> og <sp>Skt Joachimsthal</sp>
har ikke forud været anvendt som
helbredende, men er nu taget i Brug som saadanne.
Ellers er alle <sp>de andre</sp> — undtagen de
bornholmske — <sp>gammelkendte
Badesteder</sp>, og de fleste af dem har haft særligt Ry
som helbredende over for
<sp>gigtisk-reumatiske Sygdomme</sp>.

Det laa derfor nær at prøve, om <sp>kunstig</sp>
fremstillede radioaktive Bade kunde udrette
det samme: det gjordes første Gang af
Wiener-Lægen, Prof. <sp>Neusser</sp> 1905. Virkningen
syntes lovende. Navnlig gjorde man hurtig den
Iagttagelse, at Patienter fik Reaktion af de
kunstige Bade paa samme Maade som af de
naturlige; det vil sige, der kom forbigaaende
ligesom en Forværrelse. Smerter rundt i
Kroppen, fornyede Gigtanfald i tidligere angrebne
Led o. l. Dermed var Radioaktivitetens
Anvendelse i den interne Medicin indført, og den
praktiseres nu paa følgende Maader:

1. <sp>Som Bade</sp>. Ved de radioaktive
Badesteder er Bade med c. 100000 M. E. ialt det
