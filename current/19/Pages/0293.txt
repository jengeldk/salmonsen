øvede han en afgørende Indflydelse paa den
øvrige Statsstyrelse, især under Alexander III's —
hans tidligere Lærlings — Regering. Det var
ham, der 1881 fik Loris Melikov fjernet som
Minister og hindrede Udstedelsen af den fri
Forfatning, som Alexander II havde givet
Udkast til. Udpræget Tilhænger af Enevælden og
lige saa yderlig ortodoks og Storrusser havde
han væsentlig Del i de mange Undertrykkelser,
som senere øvedes mod alle ikke ortodokse og
storrussiske Undersaatter; særlig rettede han
sit Had mod Jøderne og var vel den egl.
Ophavsmand til de store Forfølgelser, hvoraf han
ventede sig gode Frugter for Kirken og for
Folket. Ogsaa over Nikolaj II havde han stor Magt
og fik ved Afsløringen af Mindesmærket i
Moskva for Alexander II Aug. 1898
Tilkendegivelse af hans særlige Tak. Selv efter
Bebudelsen af den fri Forfatning 1905 fortsatte han sine
reaktionære Bestræbelser. P. var en grundig
Kender af russ. Civilret og skrev en ypperlig
Fremstilling heraf. Hans alm. Opfattelse var, at
Nedgangen i den vesterlandske Kultur skyldtes
Rationalismen. Parlamentarismen,
Pressefriheden og den aldeles overflødige Folkeoplysning,
samt Læren om Menneskets opr. gode Natur. —
En Søsterdatter af P. ægtede 1883 den danske
Filolog og Digter Thor Lange.
<i>E. E.</i>
</chapter>

<chapter name="Poccetti, Bernadino Barbatelli">
<b>Poccetti</b> [po't∫et.i], <sp>Bernadino
Barbatelli</sp>, kaldet P., ital. Maler, f. i Firenze 1542,
d. smst. 1612, var Elev af Ridolfo Ghirlandajo
og uddannedes, særlig som dekorativ Kunstner,
under Paavirkning af Rafael
(Farnesina-Freskerne). En Rk. Lunettefresker i Firenze (S. Marco,
S. Maria Novella, Annunziata, Confraternità di
S. Pietro Martire) viser dygtige og livfulde
Figurkompositioner fra hans Haand. Betydeligst
er P. dog i sine rent dekorative Arbejder
(derfor ogsaa kaldet B. dalle grottesche) —
Façademalerier, Væg- og Loftsbilleder — som i
deres rige, naive, fantasi- og lunefulde
Enkeltmotiver vidner om P.'s frodige Skaberevner paa
dette Omraade. Af disse Værker nævnes
Loftsarabeskerne i Uffizi, Hvælvingen i Forhallen i
Innocenti, andre i Sakraments- og S.
Antonius-Kapellet i S. Marco, i Palazzo Pitti
(Stukarbejder) og Palazzo Vecchio
(Hvælvingsdekorationerne i Quartiere di Leone X o. a. St.).
<i>A. Hk.</i>
</chapter>

<chapter name="Pocci, Franz">
<b>Pocci</b> ['påt∫i], <sp>Franz</sp>, Greve, tysk Tegner,
Digter og Musiker, f. i München 7. Marts 1807,
d. smst. 7. Maj 1876. Han studerede Jura, blev
Ceremonimester, Intendant og senere
Overkammerherre hos Kong Ludvig I. Som Tegner,
Musiker og Poet udfoldede han en betydelig
Virksomhed og havde et elskværdigt og smagfuldt
Talent, der vandt Anerkendelse i vide Kredse.
Hans »Marchen«, som han selv illustrerede (3
Bd, München 1837—39), »Dichtungen«, »Alte und
neue Jägerlieder« (sammen med F. v. Kobell),
»Alte und neue Studentenlieder« kendes endnu
den Dag i Dag, ligeledes hans nydelige
»Puppenspiele«, medens derimod hans alvorlige
Dramaer som Tragedien »Gevatter Tod« og
Folkeskuespillet »Der Karfunkel« ikke har kunnet
trodse Tiden. P.'s Satire »Der
Staatshämorrhoidarius« (München 1857) vækker endnu Læserens
Munterhed. Han har komponeret Operaen »Der
Alchimist« og illustreret Grimm's Eventyr —
saaledes et universelt Talent. Kari Schloss har
udgivet P.'s »Puppenspiele« (München 1909),
»Sämtliche Kasperl-Komödien«, 6 Bd (München
1910). (<sp>Litt</sp>.: <sp>Holland</sp>, »F. Graf P.« [1890];
<sp>A. Dreyer</sp>, »F. P.« [1907]; <sp>Pöllmann</sp>, »F.
P.« 1908]).
<i>C. B-s.</i>
</chapter>

<chapter name="Poche (se Krinoline)">
<b>Poche</b> [da. påsj<sub>ə</sub>, fr. på∫], se <sp>Krinoline</sp>.
</chapter>

<chapter name="Poche (d. s. s. Pochette)">
<b>Poche</b> [på$] d. s. s. <sp>Pochette</sp>.
</chapter>

<chapter name="pocheret Æg">
<b>pocheret Æg</b> [på'sje'r<sub>ə</sub>ð], se <sp>forlorent
Æg</sp>.
</chapter>

<chapter name="Pochette">
<b>Pochette</b> [på'∫æt] (fr., egl. »lille Lomme«,
tysk »Taschengeige«, ital. <i>sordino</i>, eng. <i>kit</i>).
Lommeviolin, Dansemesterviolin, en lille Violin,
som kunde gemmes i en Lomme, og som
Danselærerne — navnlig i Frankrig under Ludvig
XIV og XV — benyttede ved Undervisningen.
De fandtes i mange forsk. Former, langstrakte
uden Indsnit i Siderne, i alm. Violinform, ell.
ogsaa i ganske fantastiske Former. Paa deres
Udstyrelse blev der anvendt megen Omhu; de
fremstilledes ofte af Elfenben, Ibentræ, indlagt
med Skildpadde, Perlemor ell. ædle Metaller og
Ædelstene og smykket med udskaaret Arbejde.
<i>S. L.</i>

<img>Pochette.</img>
</chapter>

<chapter name="Pochwalski, Kasimir">
<b>Pochwalski</b> [påk'valski], <sp>Kasimir</sp>, polsk
Maler, f. 23. Decbr 1856 i Krakov. Han
arbejdede i sin Fødeby under Matejko, derefter i
München (A. Wagner), Paris o. a. St. og slog
sig 1892 ned i Wien, ved hvis Akademi han fra
1894 virkede som Prof. P. har malet
Genrebilleder og dekorative Arbejder, men særlig
vundet Ry ved sin indtrængende og karakterfulde
Portrætkunst med dens kraftige Modelering.
Portrætter af v. Popiel (Krakovs Nationalgal.),
Grev Pininski, Forf. Sienkewicz, Rektorerne
Zoll og Teichmann (Krakovs Univ.) o. s. v.
<i>A. Hk.</i>
</chapter>

<chapter name="Pococke, Edward og Edward">
<b>Pococke</b> ['po<sub>u</sub>k<sub>ə</sub>k], 1) <sp>Edward</sp>, engelsk
Orientalist, f. 8. Novbr 1604, d. 16. Septbr 1691.
P., der som alle Datidens Orientalister tillige
var Teolog, opholdt sig gentagne Gange længere
Tid i Orienten, først i Aleppo, senere i
Konstantinopel, og blev en for sin Tid sjælden grundig
Kender af orientalske Sprog, navnlig Arabisk.
For hans Skyld oprettedes der i Oxford et
Professorat i dette Sprog, og senere føjede han
hertil Stillingen som Lærer i Hebraisk.
Urolighederne under Cromwell bragte ham i Nød; ved
Studenternes og Professorernes Mellemkomst
lykkedes det ham at bevare sin Stilling i
Oxford, dog med stærkt beskaarne Indtægter. Hans
talrige Arbejder, der nu naturligvis kun har
Interesse for Fagvidenskabens Udviklings Historie,
omfatter Udgaver af arab. og hebr. Digtere,
Historikere og Filosoffer.

2) <sp>Edward</sp>, ovenn.'s Søn, f. 1647, var
ligeledes Orientalist, men opgav senere Studiet, da
han ikke opnaaede den eftertragtede Stilling
som Faderens Efterfølger i Oxford. Han har
udgivet et Udtog af den arab. Historiker
Abdallatif om Ægyptens Historie.
<i>J. Ø.</i>
</chapter>

<chapter name="Pococke, Richard">
<b>Pococke</b> [po<sub>u</sub>k<sub>ə</sub>k], <sp>Richard</sp>, eng.
Rejsende og protestantisk Gejstlig, f. 1704 i
Southhampton, d. paa en Visitatsrejse i Septbr 1765
