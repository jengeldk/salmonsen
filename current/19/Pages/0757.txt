<chapter name="Putnam">
<b>Putnam</b> ['patn<sub>ə</sub>m], By i U. S. A., Stat
Connecticut, ligger ved Quinnebang River og har
Tilvirkning af Uld- og Bomuldsvarer samt
Skotøj. (1910) 7280 Indb.
<i>G. Ht.</i>
</chapter>

<chapter name="Putney">
<b>Putney</b> ['patn<sub>i</sub>], Forstad paa Vestsiden af
London, 1888 indlemmet i County of
London, ligger paa Themsens Sydbred lige over
for Fulham, er kendt som Samlingsstedet for
de londonske Roklubber, der i Maj Maaned
afholder deres berømte Kaproninger. Her fødtes
Thomas Cromwell og Historikeren Gibbon. P.
havde 1921 28558 Indb.
<i>(M. Kr.). G. G.</i>
</chapter>

<chapter name="Putnik, Radomir">
<b>Putnik,</b> <sp>Radomir</sp>, serb. General
(1847—1917). P. deltog med Dygtighed i Krigen 1876,
1877—78 og 1885 og blev 1903 General og Chef
for Generalstaben. Som Krigsminister støttede
han 1912 den militære Overenskomst mellem
Balkanstaterne mod Tyrkiet, og i Balkankrigen
1912—13 førte han Serberne til de store Sejre
ved Kumanovo, Prilep, Monastir og Breganitza.
Da Verdenskrigen udbrød, var P. ved et østerr.
Badested, blev arresteret, men løsladt. Trods
Sygdom overtog han Posten som
Generalstabschef ved Overkommandoen og drev Decbr 1914
de under General Potiorek indrykkede
Østerrigere ud af Serbien. Da Centralmagterne i
Novbr 1915 atter marcherede ind i Landet,
maatte P. føre den serb. Hær tilbage gennem
Albanien. Da den serb. Regering etableredes
paa Korfu, trak P. sig p. Gr. a. Sygdom tilbage,
drog til Frankrig, hvor han døde. P. var en
besindig og dygtig Fører, æret og afholdt i sit
Land.
<i>E. C.</i>
</chapter>

<chapter name="Putorius">
<b>Putorius,</b> se <sp>Maar</sp>.
</chapter>

<chapter name="Putrescens">
<b>Putrescens</b> (lat.), Raadnen, Forraadnelse.
</chapter>

<chapter name="Putrescin">
<b>Putrescin,</b> <sp>Tetrametylendiamin</sp>,
NH<sub>2</sub>(CH<sub>2</sub>>4NH<sub>2</sub>, er en kvælstofholdig organisk
Base, som dannes under Forraadnelsen af dyriske
Stoffer (se <sp>Ptomaïner</sp>), og som ogsaa er til
Stede i ældre Renkulturer af Kolerabakterier.
Det kan fremstilles syntetisk ved Reduktion af
Ætylencyanid i vinaandig Opløsning med
Natrium. I fri Tilstand er P. en klar, tyndtflydende
Vædske, som reagerer stærkt alkalisk og har
en ejendommelig Lugt; det koger ved 158—160°.
P. kan ogsaa faas i krystallinsk Tilstand. Det
tilsuger Kulsyre fra Luften og omdannes
derved til krystallinsk Karbonat. I Vand er det
letopløselit. Det undergaar ingen Forandring
ved Destillation med stærk Kalilud. Med
Syrer danner det Salte, som krystalliserer godt.
Angaaende dets Giftighed er Angivelserne
forskellige.
<i>(O. C.). R. K.</i>
</chapter>

<chapter name="putrid">
<b>putrid</b> (lat.), forraadnet, bruges som
Tillægsbetegnelse for Betændelsessekreter, der p. Gr.
a. Tilblanding af Forraadnelsesbakterier er
forraadnende og stinkende (smlg. <sp>Ichor</sp> og
<sp>Pus</sp>). I mere udstrakt Bet. anvendes endvidere
Ordet p. som Betegnelse for Sygdomsfænomener
ved selve den Sygdom, hvor p. Sekret
forekommer og for Sygdommen selv (p. Feber, p.
Infektion, p. Bronchitis o. s. v.).
Betændelsesproduktets Forandring til p. fremkommer som
Komplikation til en Række Sygdomme
(Barselfeber, Bronchitis, Lungebetændelse, Koldbrand,
Flegmoner o. fl. a.), der gennemgaaende har et
ondartet, ofte dødeligt Forløb, beroende paa, at
Resorption af de ved Forraadnelsesbakterierne
dannede Giftstoffer yderligere forværrer den
af selve de betændelsesvækkende Mikrobers
Toksiner fremkaldte alm. Forgiftning af hele
Organismen. Ogsaa ved Forraadnelse af
organiske Substanser (Kød) og Lig opstaar
saadanne Giftstoffer (se <sp>Ptomainer</sp>), af hvilke skal
nævnes <sp>Tetrametylendiamin</sp>
(<sp>Putrescin</sp>) og <sp>Pentametylendiamin</sp>
(<sp>Kadaverin</sp>).
<i>Johs. F.</i>
</chapter>

<chapter name="putrid Bronchitis">
<b>putrid Bronchitis</b> [-'ki-], se <sp>Brystkatarr</sp>.
</chapter>

<chapter name="putrid Feber">
<b>putrid Feber,</b> se <sp>putrid</sp>.
</chapter>

<chapter name="putrid Infektion">
<b>putrid Infektion,</b> se <sp>putrid</sp>.
</chapter>

<chapter name="Putgarden Rev">
<b>Putgarden Rev</b> ['pot-] skyder sig fra Femerns
Nordside i NNØ. ud fra Kysten. Den inderste
brede Del er næsten tør, og endnu i 2 km's
Afstand fra Land er der mindre end 2 m's
Dybde. Revet bestaar af fint Sand og Sten,
falder stejt af til dybt Vand og er godt
afmærket.
<i>G. F. H.</i>
</chapter>

<chapter name="Puttkamer, Alberta von">
<b>Puttkamer</b> ['potka.m<sub>ə</sub>r], <sp>Alberta von</sp>,
tysk Forfatterinde, f. i Grosz Glogau i Schlesien
5. Maj 1843, har vundet sig et Navn med sin
formfulde Lyrik, især Ballader. Af hendes
Digtsamlinger skal fremhæves »Dichtungen«
(1885) og »Offenbarungen« (1894). Hun har
ogsaa udg. Dramaet »Kaiser Otto III«.
<i>C. B-s.</i>
</chapter>

<chapter name="Puttkamer, Robert Victor von">
<b>Puttkamer</b> ['potka.m<sub>ə</sub>r], <sp>Robert
Victor von</sp>, tysk Statsmand (1828—1900), hørte
til samme Slægt som Fyrst Bismarck's Hustru.
Han indtraadte 1854 i den preuss. Statstjeneste
og blev 1860 Landraad; ansattes 1807 i det
nordtyske Forbundskancelli og blev 1871
Regeringspræsident i Gumbinnen, 1875 i Lothringen og
1877 Overpræsident i Schlesien. Juli 1879 blev
han Kirke- og Undervisningsminister og
gjorde de første Skridt for at opnaa Forlig med
den kat. Kirke; indførte 1880 den forbedrede
Retskrivning i Skolerne. Juni 1881 blev han
Indenrigsminister og kort efter Vicepræsident i
det preuss. Ministerium; understøttede villig
Bismarck's Politik og gennemførte med
Strenghed Lovene imod Socialister og Polakker; var
meget upopulær; hvorfor hans Fjernelse i Juni
1888 af Kejser Frederik III hilstes med
Tilfredshed. 1891—99 var han Overpræsident i
Pommern.
<i>E. E.</i>
</chapter>

<chapter name="Putto">
<b>Putto</b> (ital., Flertal: <i>Putti</i>), Drengebarn, i
Billedkunst og Ornamentik den gængse
Betegnelse for de dekorative Barneskikkelser med
eller uden Vinger, som allerede den romerske
Antik yndede, og som siden blev et alm. Motiv
i Renaissancens og Barokkens Dekoration.
Vingede Putti kaldes gerne Amoriner ell. Genier
(smlg. <sp>Eros</sp>, S. 441).
<i>C. A. J.</i>
</chapter>

<chapter name="Putumayo">
<b>Putumayo</b> [putu'majå], se <sp>Ica</sp>.
</chapter>

<chapter name="Putz, Leo">
<b>Putz</b> [pots], <sp>Leo</sp>, tysk Maler, f. i Meran 1869,
Elev af Münchens Akademi og Akademiet
Julian i Paris, knyttet til München, blev med sin
ferme og flotte Kunst, der kan have en
Besnard's fejende Foredrag, en af de Førende i
Münchens Kunstliv (Medlem af »Scholle«).
Særlig hans »Akter«, nøgne Kvinder, gjorde stor
Lykke. Han er repræsenteret i tyske Museer,
saaledes i Dresdens Gal. med Dameportræt. Paa
den baltiske Udstilling i Malmö 1914 saas
foruden Portrætter, Landskaber og
Kvindemodeller i Badekar det store »Til Badet« (med en
nøgen Kvinde i Zorn'sk Lignelse).
<i>A. Hk.</i>
</chapter>
