<i>herbacea</i> L.) med kredsrunde ell. ovale, fint
savtakkede og læderagtige Blade er alm. til Fjelds i
Norge, Grønland og Island. <sp>Polar-P.</sp> (<i>S.
polaris</i> Wahlenb., se Fig.) med ovale og
helrandede Blade er sjælden i Norge, i øvrigt arktisk.
<sp>Rynkevidje</sp> (<i>S. reticulata</i> L.) med ovale og
helrandede Blade, hvis Rande er tilbagebøjede,
og som har fremspringende Nerver paa den
laadne Underside, findes paa fugtige Steder til
Fjelds i Norge og er for øvrigt alpin.

B) I Hanblomsterne findes, saavel som i
Hunblomsterne, kun 1 Honningkirtel; 2
Støvdragere; Dækskællene er 2-farvede.
<sp>Purpur-P.</sp> (<i>S. purpurea</i> L.) er en Busk med blanke og
i ung Tilstand røde Grene, hvis Bark paa den
indvendige Side er gul, og med lancetdannede,
foroven bredere tilspidsede og glatte Blade, der
bliver sorte ved Tørring; ingen Akselblade. 2
Støvdragere, der er sammenvoksede næsten til
Spidsen, et Forhold, der adskiller denne Art
fra alle de øvrige. Raklerne smaa; Kapselen er
siddende og haaret. Purpur-P. er vel opr. i
Danmark (ej i Norge), og hyppig plantet i begge
Lande; den kaldes ogsaa »Tysk Pil« og
»Ægyptisk Pil«; Hunplanten er almindeligst. Hos de 2
flg. Arter, der ikke er opr. i Danmark, og
hvoraf den første ikke findes i Norge, er de unge
Grene blaaduggede; de er begge Træer eller
høje Buske, blomstrer i Apr. og har lange
Grifler og glatte Kapsler. <sp>Kaspisk P.</sp> (<i>S.
acutifolia</i> Willd.) har linie-lancetdannede Blade med
lancetdannede og tilspidsede Akselblade; kun
Hanplanter findes plantede i Danmark.
<sp>Pommersk P.</sp> ell. <sp>Dugg-P.</sp> (<i>S. daphnoides</i> Vill.)
har elliptisk lancetdannede Blade med halvt
hjertedannede Akselblade; kun Hunplanter
findes i Danmark; den forekommer hist og her
vildt i det sydøstlige Norge og plantes ofte der.
<sp>Baand-P.</sp> (<i>S. viminalis</i> L.), høj Busk med
meget seje og i ung Tilstand filtede Grene,
linie-lancetdannede, meget lange og i Randen
tilbagebøjede Blade, der paa Oversiden er
graagrønne, paa Undersiden silkehaarede og
liniedannede Akselblade. Kapslerne er hvidfiltede. Ikke
opr. i Norden, men alm. plantet ved Gærder
o. l. Steder; den blomstrer i Apr.—Maj. Til
samme Gruppe (langgriflede) hører den lave (<i>S.
myrsinites</i> L. med blanke, smalt ell. bredt
lancetdannede og savtakkede Blade; den vokser til
Fjelds i Norge. — De flg. Arter er Buske
(sjælden Træer) med brede elliptiske Blade og
middellang Griffel (mellemgriflede). <sp>Sortpil</sp> (<i>S.
nigricans</i> Sm.), en høj Busk med sortagtige
Grene og mørke, i Randen bølget-takkede
Blade, der bliver sorte ved Tørring; Nerverne er
stærkt fremtrædende; Akselbladene store.
Sjælden i Danmark, alm. paa fugtige Steder i
Norge. <sp>Spydbladet P.</sp> (<i>S. hastata</i> L.) er en
lav Busk med rødlige og mod Spidsen
hvidfiltede Grene og elliptiske ell. ægdannede og glatte
Blade; de store Akselblade er halvt
hjertedannede. I Danmark hist og her i Vældmoser, i
Norge alm. paa fugtige Steder til Fjelds;
blomstrer i Maj—Juni. <sp>Tofarvet P.</sp> (<i>S.
phylicifolia</i> L., <i>S. bicolor</i> Ehrh.) har gulagtige,
knudrede Grene og elliptiske, paa Undersiden lyst
blaaduggede Blade; den er meget sjælden i
Danmark, er alm. i Norges Fjeldegne. <i>S. lapponum</i>
L. og <i>S. lanata</i> L. danner i Norge Pilegrænsen
i Fjeldene (1500—2000 m i det sydlige, 800—1000
m i Nordland); Blade og Kapsler er laadne, dog
er Bladenes Overside hos den første mindre
behaaret. — Følgende Arter har kort Griffel
(kortgriflede). <sp>Krybende P.</sp> ell. <sp>Graaris</sp>
(<i>S. repens</i> L.) har filtede Grene og
lancetdannede-kredsrunde Blade, der i det mindste paa
Undersiden er silkehaarede ell. filtede; Randene
er hele og bøjede tilbage ligesom Spidsen. I
Danmark og det sydlige Norge er den meget
alm. i Moser, Enge, Heder og Klitter; den
blomstrer i Apr.—Maj. <sp>Graa P.</sp> (<i>S. cinerea</i> L.) har
graafiltede Grene og Knopskæl og elliptiske ell.
omvendt ægdannede og spidse Blade, 3 Gange
saa lange som brede; de er graagrønne,
rynkede, paa Oversiden dunhaarede, paa
Undersiden filtede. Kapslerne er, ligesom hos de flg.

<img>Fig. 1. Polar-Pil.</img>

<img>Fig. 2. Selje-Pil. Til højre Gren
med Hanrakler. Til venstre Gren
med en Hunrakle.</img>

<img>Fig. 3. Gren af Øret Pil.</img>

<img>Fig. 4. Selje-Pil. <i>a</i>
Hanblomst, <i>b</i> Hunblomst,
<i>c</i> opsprungen Kapsel.</img>
