debuterede 27. Febr 1778 som Pyrrha i Sarti's
Syngestykke »Deucalion og Pyrrha« og navnlig
fik Bet. efter Caroline Walter's Flugt (1780),
idet hun overtog hendes kokette og lystige
Roller, som egnede sig for P.'s Naturel. Rosina
i Skuespillet »Barberen i Sevilla«;, Trine i
»Fejltagelserne« og først og fremmest Lady Teazle
i »Bagtalelsens Skole« var de Skikkelser, hvori
Publikum beundrede hende, derimod var hun i
alvorlige Roller, som hun vistnok mest higede
efter, slem til at deklamere falsk ell., som
Rahbek udtrykte det, til »en ubehagelig
Hultonethed«. P. var smuk, indtagende og godmodig,
men uden intellektuel Dannelse og uhyre
skødesløs — en Prototype for adskillige senere
Skuespillerinder; endnu før hendes tidlige Død
var hendes Periode paa Teatret afsluttet, skønt
P. A. Heiberg offentligt gik i Brechen for
hende, da Sigbrit's Rolle i Samsøe's »Dyveke«
skulde besættes (»Dyveke-Fejden«). Hun
optraadte sidste Gang 25. Apr. 1797 som
Constance i »De forliebte Haandværksfolk«. (<sp>Litt</sp>.:
<sp>Edvard Brandes</sp>, »Dansk Skuespilkunst«
[Kbhvn 1880]; <sp>Robert Neiiendam</sp>,
»Breve fra danske Skuespillere og Skuespillerinder«
I [Kbhvn 1911]).
<i>R. N.</i>
</chapter>

<chapter name="Preissova, Gabriela">
<b>Preissova</b> ['pre^isåva], <sp>Gabriela</sp>, tschk.
Forfatterinde, f. 1862. Hendes Pigenavn var
Sekerová, anden Gang er hun gift
Halbaertová. Hendes Forfatterskab bestaar
hovedsagelig af Noveller af realistisk Indhold,
skrevet i en kort og fyndig Stil, der paa sine
Steder ikke savner Ynde. Adskillige af dem
har Samtaler i Dialekt. Som Eks. kan nævnes
»Obrázky ze Slavácka« (»Billeder fra
Slovakiet«, 1886, 2. Udg. 1901), »Idealy« (1889),
»Povidky« (»Fortællinger«, 1890), »Obrázky bez
rámů« (»Billeder uden Ramme«, 1895), »Máky
v žitě« »Valmuer i Kornet«, 1903). Hun har
desuden skrevet et Par folkelige Skuespil.
<i>E. D.-H.</i>
</chapter>

<chapter name="Preiswerk, Theophil">
<b>Preiswerk</b> ['pra^isværk], <sp>Theophil</sp>,
schweizisk Maler, f. 7. Dechr 1846 i Basel. Han
uddannedes under Stückelberg og Böcklin og
paa Studierejser bl. a. til Rom. P.'s lødige
Kunst er ret alsidig, spænder over
Landskabet, Genrestykket, det religiøse Billede m. m.
Kendte Værker bl. a.: »Flugt til Ægypten«,
»Daglejernes Middagshvile«. I Basels Museum:
»Satyrfamilie i et Landskab«, »Børn ved
Havet«.
<i>A. Hk.</i>
</chapter>

<chapter name="Prekarium">
<b>Prekarium,</b> d. s. s. <sp>Precarium</sp>.
</chapter>

<chapter name="prekær">
<b>prekær</b> (af lat. <i>precarius</i>), vanskelig,
mislig, pinlig.
</chapter>

<chapter name="Prekærhandel">
<b>Prekærhandel</b> kaldes den hemmelige,
utilladte Handel med krigsførende Folk.
<i>Ch. V. N.</i>
</chapter>

<chapter name="Prel, C.">
<b>Prel,</b> <sp>C.</sp>, se <sp>du Prel</sp>.
</chapter>

<chapter name="Prelbom">
<b>Prelbom,</b> Træstykke, mod hvilket selve
Hammeren ved en Vandhammer kastes op, for
at Slagene kan fremskyndes ved P.'s Elasticitet.
<i>(F. W.). D. H. B.</i>
</chapter>

<chapter name="Prell, Hermann Heinrich">
<b>Prell</b> [præl], <sp>Hermann Heinrich</sp>, tysk
Maler, f. 29. Apr. 1854 i Leipzig, d. 19. Maj 1922
i Dresden. Med god tekn. Ballast fra Læretiden
under Gussow i Berlin tog han 1878 til Italien
for at studere Freskoteknik, paavirkedes her af
v. Marees, tog efter Hjemkomsten fat paa det
Arbejde, der var Rejsens Anledning:
Udsmykningen af Berlins Arkitektbus med
Freskobilleder. Dette betydelige Værk (9 Fresker,
Arkitekturens Historie) blev Indledningen til hans
pompøse, historisk-dekorative Vægmaleri. Han
blev banebrydende for Freskoteknikken i
Tyskland; hans fantasifulde dygtige Kompositioner
af mægtigt Omfang har ofte et ret
tableauagtigt Arrangement med dertil hørende
Poseren af Figurerne. Vigtigste Arbejder: hist.
Cykler i Raadhusene i Worms, Hildesheim,
Danzig (1894), de 6 Vægbilleder: den antikke
og den kristne Verden i Breslau-Museets
Treppenhaus (fintstemte Landskabsbaggrunde), den
pragtfulde Udsmykning af Pal. Caffarelli i Rom
(Aarstidernes Vekslen, færdig 1899, Tempera
paa Lærred), store dekorative Arbejder (baade
Arkitektur, Maleri og Plastik af P.) for
Dresdens Albertinum (Trappehuset, færdigt 1902),
Festsal i Dresdens ny Raadhus. Af
Staffelibilleder fremhæves »Judas Ischariot« og det meget
populære, lidt sødlige »Hvile paa Flugten«. I
den senere Tid dyrkede P. med Held Skulptur
(Afrodite, Prometheus). Han var Professor ved
Dresdens Kunstakademi. (<sp>Litt</sp>.: »H. P. Fresken
in Treppenhaus d. Schles. Mus. d. bild. Künste.
Text v. Janitsch« [Berlin 1895]; »Fresken,
Skulpturen und Tafelbilder« [Tekst af G. Galland,
1904]; <sp>F. H. Meissner</sp>, »P.« [1898];
<sp>Rosenberg</sp>, »H. P.« [1901]).
<i>A. Hk.</i>
</chapter>

<chapter name="Preller, Joh. Friedrich og Friedrich">
<b>Preller</b> ['præl<sub>ə</sub>r], 1) <sp>Joh. Friedrich</sp>,
tysk Maler, f. 25. Apr. 1804 i Eisenach, d. 23.
Apr. 1878 i Weimar. P. blev uddannet i
Weimar, i Antwerpen (under v. Brée) og særlig i
Rom, hvor han under Koch's Indflydelse valgte
det heroiske Landskab som sit Livs Opgave.
Hernede fik han Ideen til sine Odypsé-Landskaber,
den berømte Cyklus, som han 1865—69 udførte
i Voksfarver i Mus. i Weimar, 1834—36 i
mindre Omfang i det Härtel'ske Hus i Leipzig;
en Suite Kultegninger (16 Kompositioner) i
Berlins Nationalgaleri er byggede paa den lille
Cyklus fra Leipzig, medens Kartonerne (1862) i
Leipzig-Museet danner Grundlaget for
Weimar-Billederne. Disse Arbejder viser P.'s frodige
Fantasi og Mesterskab i Behandlingen af det
ideale Landskab, hvis Elementer han hentede
sig ved Rejser til storladne Egne. Han besøgte
ogsaa Norge (»Norsk Kyst« [Dresden-Galeriet]
m. m.). Til hans tidligere Arbejder hører 6
store thüringske Landskaber med hast. Staffage
og Landskabs- og Figurbillederne i Tempera fra
Oberon i Weimar-Slottets Wieland-Sal. Han har
selv raderet mange af sine Billeder. P. er godt
repræsenteret i tyske Museer. Han virkede
som Prof. i Weimar. (<sp>Litt</sp>.: <sp>Roquette</sp>, »F.
P.« [1883]; <sp>R. Schöne</sp>, »P.'s
Odyssee-Landscharten« [1863]; <sp>Jordan</sp>, »Die Odyssee in
P.'s Darstellung« [1873]).

2) <sp>Friedrich</sp>, Søn og Elev af ovenn. F.
P., f. 1838 i Weimar, d. 1901, Prof. ved
Dresdens Akademi, malede Landskaber — efter
Faderens Forbillede — fra Alperne, Italien og
Frankrig, udsmykkede Dresdens Teater
(Prometheus), Meissens Albrechtsburg m. m. Sidste
Værk, »Moses' Grav« (Dresdens Gal.). (<sp>Litt</sp>.:
Hans Dagbøger udgaves 1904, Breve 1906;
<sp>Jordan</sp>, »Fr. P. d. jüngere« [1905]).
<i>A. Hk.</i>
</chapter>

<chapter name="Preller, Ludwig">
<b>Preller</b> ['præl<sub>ə</sub>r], <sp>Ludwig</sp>, tysk Filolog og
Arkæolog, f. 15. Septbr 1809 i Hamburg, d. 21.
