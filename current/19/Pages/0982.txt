Forenede Stater at ratificere Traktaten med
Danmark af 24. Oktbr 1867 om Overdragelse af
de vestindiske Øer St Thomas og St Jan;
omvendt maatte den danske Regering p. Gr. a.
Rigsdagens Modstand vægre sig ved at ratificere
Traktaten af 24. Jan. 1902 om Overdragelse af
alle tre dansk-vestindiske Øer. Endvidere
forhindrede Senatet i Washington den amerikanske
Regerings R. af en Traktat med Storbritannien
af 5. Febr 1900 om den projekterede
Nicaragua-Kanal ved at stille Forslag om Ændringer i den,
af en Traktat med Danmark af 5. Febr 1914
om vidtgaaende Voldgift og om Nedsættelse af
en Undersøgelseskommission, samt af
Versaillestraktaten med Tyskland af 28. Juni 1919. 1924
erklærede den britiske Regering ikke at ville
ratificere to i London 8. Aug. s. A. undertegnede
Traktater med Sovjetforbundet. Medens den ene
kontraherende Part saaledes maa finde sig i,
at den anden ikke ratificerer, er den ikke
pligtig at gaa med til, at den anden Part ved R.
undtager em ell. fl. af Traktatens Bestemmelser.
Derimod kan der godt ved R. tages visse
Forbehold, naar disse er gjort gældende allerede
ved Traktatens Undertegnelse, ligesom en
Regering samtidig med R. kan erklære, at den
forstaar en bestemt Artikel paa den og den Maade.

R.'s Virkning er at gøre Traktaten bindende.
Nogle regner den bindende Virkning allerede
fra Undertegnelsen, men saaledes, at den er
suspensivt betinget af R. (Oppenheim). I Alm.
anser man dog først Traktaten for bindende
fra og med R. ell. rettere fra
Ratifikationsdokumenternes Udveksling ell. Deponering. Samtidig
træder Traktaten i Kraft, med mindre et andet
Tidspunkt er fastsat, hvad ofte er Tilfældet.
Bestemmelserne i Art. 18 i Folkeforbundspagten
af 28. Juni 1919 har nu for saa vidt angaar de
af Forbundsmedlemmer afsluttede Traktater
væsentligt ændret R.'s retlige Bet., se
<sp>Registrering</sp>. — Jfr i øvrigt <sp>Traktat</sp>. (<sp>Litt</sp>.:
<sp>Liszt</sp>, »Das Völkerrecht«, 11. Opl. [Berlin
1918], S. 161 ff.; <sp>Oppenheim</sp>, <i>International
Law</i>, 3. Udg. [Lond. 1920], I, 667 ff.; <sp>Satow</sp>,
<i>Diplomatic Practice</i>, 2. Udg. [Lond. 1922], II,
308 ff.; <sp>Hatschek</sp>, »Völkerrecht« [Leipzig
1923], S. 229 ff., <sp>Frisch</sp> i »Wörterbuch des
Völkerrechts u. der Diplomatie« [Berlin og
Leipzig 1925], II, 654).
<i>G. R.</i>
</chapter>

<chapter name="Ratihabition">
<b>Ratihabition</b> (lat.), <sp>Godkendelse</sp>. Et
Løfte, afgivet af en Ikke-myndig ell. f. Eks.
afpresset en Myndig ved ulovlig Tvang, er ikke
forbindende; men godkendes det senere af den
Umyndiges Værge ell. Kurator eller af den
Umyndige selv, naar han bliver myndig, ell.
af den Tvungne, naar han kommer i Frihed
igen, bliver Løftet gyldigt. Da det tidligere
afgivne Løfte imidlertid efter dansk og norsk —
i Modsætning til f. Eks. tysk — Retsopfattelse
i de nævnte Tilfælde slet ikke er gyldigt,
stiftes Retten altsaa i Virkeligheden først ved
Godkendelsen, selv om den i sit Indhold som
Regel vil være lig med den, det var Hensigten
at stifte ved den tidligere — ugyldige —
Retshandel. En Selvfølge er det derfor, at
Rettigheder, der maatte være stiftede efter den
ugyldige Kontrakts Afslutning, men før dens R.,
ikke kan fortrænges ved denne sidste. Visse
ugyldige Kontrakter kan dog ikke engang blive
gyldige ved senere Godkendelse, saaledes ikke
Forpligtelser, paadragne ved Hasardspil, jfr
Frd. 6. Oktbr 1753. Har en myndig Person
afsluttet en Kontrakt, der imidlertid strider mod
Trediemands Ret, behøver den vel ikke derved
at blive ugyldig som Kontrakt, idet den f. Eks.
kan paadrage Løftegiveren Pligt til at yde fuldt
Ækvivalent, hvis han ikke kan opfylde
Kontrakten efter dens Ordlyd, men over for
Trediemand bliver den ikke forbindende og for saa
vidt ikke gyldig efter sit Indhold, før
Trediemand godkender den.
<i>K. B.</i>
</chapter>

<chapter name="Ratin">
<b>Ratin</b> er en rotte- og musedræbende
Bakteriekultur, der fremstilles paa »Bakteriologisk
Laboratorium Ratin«, Kbhvn. Ratinbakterien,
en lille, oval, bevægelig, ikke sporebærende,
gramnegativ, aërob Bakterie, hører til
Coli-Tyfusbakteriegruppen, nærmere betegnet til en
Undergruppe af de saakaldte
Paratyfusbakterier. Iflg. <sp>Bahr</sp>'s, <sp>Bergman</sp>'s,
<sp>Raebiger</sp>'s o. a. Undersøgelser udfolder den ingen
patogene Virkninger over for vore alm. Husdyr,
Spædkalve undtagne, medens den er i høj Grad
patogen over for den nu næsten overalt
almindeligt forekommende, graabrune Rotte (<i>Mus
decumanus seu norvegicus</i>), over for Hus-,
Mark- og Rødmusen, over for Vand- ell.
Jordrotten (»Mosegrisen«) samt over for
Hamsteren. En sjældnere forekommende Museart,
Brandmusen, synes at være uimodtagelig. R.
dræber Mus i Løbet af 2—9 Dage, Rotter i
Løbet af 1—3 Uger, efter at de har ædt af
Kulturen. Mindre modtagelig er den sorte Rotte
(<i>Mus rattus</i>), den ægyptiske Tagrotte (<i>Mus
alexandrinus</i>) og Skovmusen (<i>Mus sylvaticus</i>).
Under Hensyn til, at enkelte Rotter viste sig at
være uimodtagelige ell. i ringere Grad
modtagelige over for Ratinkulturen og at brugbare
Gifte alene var utilstrækkelige, naar det drejede
sig om den <sp>rationelle</sp> Stor-Udryddelse af
Rotter, har <sp>Bahr</sp> 1906 udarbejdet en
systematisk Fremgangsmaade (»<sp>Ratinsystemet</sp>«)
til dette Brug. Dette System, der siden da har
fundet meget udstrakt Anvendelse ved
Stor-Udryddelse af Rotter i Byer og Sogne navnlig
i Skandinavien, Tyskland og U. S. A., gaar ud
paa flg.: Først udlægges Ratinkulturen paa alle
rottebefængte Steder, og senest 4 Uger efter
foretages en Efterudlægning af et særlig
præpareret, bakteriefrit Scilla-Præparat »Ratinin«
paa de Steder, hvor der endnu findes (altsaa
over for Ratin uimodtagelige) Rotter. Efter
denne Fremgangsmaade er det i vid
Udstrækning lykkedes effektivt at bekæmpe
Rotteplagen. Ratininudlægning er ikke nødvendig
ved Bekæmpelsen af Museplagen (Mark-, Rød-
og Husmus) ell. til Udryddelse af Vand- (Jord-)
Rotter og Hamstere, da disse Dyr udviser en
Modtagelighed af indtil 100 % over for
Ratinkulturen. (<sp>Litt</sp>.: <sp>L. Bahr</sp>, »Zentralblatt für
Bakteriologie« [1905, 1909, 1910, 1917];
»Ugeskrift for Landmænd« [1904, 1906, 1910];
»Skandinavisk Veterinär-Tidskrift« [1917, 1923];
»Zeitschrift für Fleisch- u. Milchhygiene« [1924];
<i>The medical officer</i> [London 1924]; Pjese [New
York 1925]; »Tidsskrift for Skovvæsen«, XVII A
og XVIII A.; <sp>A. Bergman</sp>, »Tidskrift för
