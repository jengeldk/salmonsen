vandt megen Indflydelse; 1879—93 var han dens
Stormester og som saadan en politisk
Magtfaktor. Det dengang mægtige Forbunds
Moderation skyldes ikke mindst P.'s kloge
Opportunisme. Efter sin Tilbagetræden fra denne
Førerstilling kastede han sig over jur. Studier
og etablerede 1894 en Advokatforretning. 1897
blev han Generalkommissær for Staternes
Indvandringsvæsen. P. har udfoldet en betydelig
Virksomhed ogsaa som Pressemand.
Foredragsholder og politisk Folketaler.
<i>(K. V. H.). Sv. N.</i>
</chapter>

<chapter name="Powell, George William Henry">
<b>Powell</b> ['paû<sub>ə</sub>£ ell. 'po<sub>uə</sub>£], <sp>George William
Henry</sp>, amer. Maler (1824—79), uddannet paa
Düsseldorf-Akademiet, var en Tid
toneangivende i amer. Kunst. Hans Kunst er udpræget
Düsseldorf'sk. Historiemalerier paa
Washingtons Kapitol (Perry's Sejr paa Erie-Søen) m. fl.
St. Endvidere mange Portrætter (W. Irvington,
M'Clellan etc.).
<i>A. Hk.</i>
</chapter>

<chapter name="Powell, John Wesley">
<b>Powell</b> ['pa^u<sub>ə</sub>£ ell. 'po<sub>uə</sub>£], <sp>John Wesley</sp>,
amer. Geolog og Etnolog, f. 24. Marts 1834 i
Mount Morris (New York), d. 23. Septbr 1902
i Haven (Maine). Efter nogen Tids Virksomhed
som Lærer gav P. sig til at studere ved
Oberlin College i Ohio, hvorpaa han foretog flere
store Forskningsrejser, fra hvilke han
hjembragte betydelige Samlinger. Efter at have
deltaget i Borgerkrigen, under hvilken han
mistede sin ene Arm, blev han ansat som Prof.
i Geologi ved Wesleyan University og opnaaede
senere en lgn. Stilling i Illinois. Foranlediget
af det heldige Resultat af nogle Undersøgelser,
som P. foretog i mere ukendte Egne af de
forenede Stater, bevilgede Kongressen Midler til
en udførlig topografisk og geologisk
Undersøgelse af Landet omkr. Colorado og dens
Bifloder under P.'s Ledelse. En Del større Afh.,
som P. offentliggjorde om disse Undersøgelser,
har særlig bidraget til at gøre hans Navn kendt.
P. blev senere Direktør for <i>The United States
Geological Survey</i>, hvilken Stilling han
fratraadte for at blive Direktør for <i>The Bureau
of Ethnology of the Smithsonian Institute</i>.
<i>J. P. R.</i>
</chapter>

<chapter name="Powellit">
<b>Powellit</b> [pa^u<sub>ə</sub>'lit], et sjældent Mineral,
bestaar af Kalciummolybdat (CaMoO<sub>4</sub>) og
krystalliserer tetragonalt, isomorf med Scheelit; det
er fundet i Idaho,
<i>(N. V. U.). O. B. B.</i>
</chapter>

<chapter name="Powers, Hiram og Preston">
<b>Powers</b> ['pa^uəz], 1) <sp>Hiram</sp>, amer.
Billedhugger, f. 1805 i Woodstock, d. 1873 i Firenze,
gik efter højst uensartet Virksomhed (Kelner,
Købmand. Urmager) omsider over til Kunsten,
først ved Arbejder for et Vokskabinet i
Cincinnati. Fra 1837 virkede han i Firenze, men
arbejdede i væsentlig Grad for sit Fædreland:
Statue af D. Webster (Boston), Buste af
General Jackson, Washington, »California« etc.
Andre Arbejder: Eva, gr. Slavinde.

2) <sp>Preston</sp>, Søn og Elev af ovenn. H. P.,
f. 1843 i Firenze, hvor han overtog Faderens
Atelier, har bl. a. udført en Statue i
Washington af Senator Collamer, Buster af
Swedenborg, Agassiz og Statsmanden Ch. Sumner.
<i>A. Hk.</i>
</chapter>

<chapter name="Poynter, Eduard John">
<b>Poynter</b> [på^intə], <sp>Eduard John</sp>, Sir, eng.
Maler, f. 20. Marts 1836 i Paris, d. 1919,
uddannet ved eng. Kunstskoler, senere under
Gleyre i Paris. Hans Kunstnerliv forløb under
al mulig officiel Hyldest: 1876 Akademimedlem,
senere Direktør for National Gallery, 1896
endog Præsident for selve Akademiet, 1902 Baronet.
Hans Kunst er udpræget akademisk,
formsikker, dygtig, kølig-korrekt, uden kraftigt
Særpræg. Mange mytologiske, historiske og
religiøse Arbejder: Israel (1867), Proserpina, Den
fangne Dronning Zenobia, Rodope, Besøget hos
Asklepios (1880, Tate-Gall.) etc.; ogsaa
Portrætter (et udmærket af Monckton [1899]). Han
smykkede St Stephens i Dulwich med Fresker
(1872—73) og udførte Mosaikkartoner til
Westminster-Paladset. Til Staffelibilledet bruger han
ofte Vandfarve. Resultater af P.'s
kunsthistoriske Studier (1871—77 kunsthistorisk Prof. ved
<i>University College</i> i London) er de 1879
udkomne <i>Lectures on art</i> (4. udvidede Udg. 1897).
(<sp>Litt</sp>.: <sp>C. Monkhouse</sp>, <i>Sir E. J. P.</i> [1897]).
<i>A. Hk.</i>
</chapter>

<chapter name="Požarevac">
<b>Požarevac</b> [på'зarevats], <sp>Passarowitz</sp>,
1) jugoslavisk Dept mellem Donau og Morava.
4157 km<sup>2</sup> med (1921) 217895 Indb., 53 pr km<sup>2</sup>.
— 2) Hovedstad i nævnte Dept, ligger 61 km
ØSØ. f. Belgrad og har Gymnasium, Landbrugs-
og Forstskole. (1910) 13613 Indb. I P. sluttedes
Fred 1718.
<i>N. H. J.</i>
</chapter>

<chapter name="Požega">
<b>Požega</b> [på'зega], 1) tidligere ung. Komitat
i Kroatien-Slavonien, grænsede mod S. til
Bosnien, for øvrigt til Komitaterne Szerém,
Virócze, Belovár og Agram, Arealet var 4929 km<sup>2</sup>
med (1910) 265272 Indb. 2) Tidligere kgl.
Fristad og Hovedstad i det ung. Komitat
Kroatien, nu Jugoslavien, ligger 140 km ØSØ. f.
Zagreb. (1910) 5899 Indb. Overgymnasium, Vin-
og Tobaksdyrkning, Silkeavl.
<i>N. H. J.</i>
</chapter>

<chapter name="Poznan">
<b>Poznan</b> ['påznan] (tysk <sp>Posen</sp>), polsk
Vojvodi, omfattende næsten hele den tidligere
Preuss. Prov. Posen, grænser mod S. og V. til
Tyskland, mod N. til Vojvodiet Pomorze og
mod Ø. til Warszawa, og Lodz. Arealet er 26603
km<sup>2</sup> med 1974057 Indb. ell. 74,3 pr km<sup>2</sup>. Fra N.
træder med et temmelig stærkt Fald mod
Netze-Dalen den nordtyske Landryg (den
baltiske Seenplatte) ind i Prov. og naar i
Lichberge 194 m, og fra S. sender den schlesiske
Landryg nogle Højdedrag ind i P., som bortset
fra dette ligger inden for de store Dales
Omraade. Største Delen af P. danner en Slette
af gennemsnitlig 80—120 m's Højde. Denne
Slette gennemskæres af to store Dalstrøg. Det
nordligste danner en 6—8 km bred Sænkning,
gennem hvilken tidligere Weichsel strømmede
mod V., og som nu betegnes hovedsagelig ved
Bromberg-Kanalen og Netze (polsk Notec).
Sydligere gennemstrømmer Warta i en bred Dal
Provinsen. Bl. de øvrige Dale nævnes Obras Dal.
Plateaustykkerne mellem Dalene egner sig til
Agerbrug. Hovedfloderne er Warthe og Netze og som
Grænseflod mod Pomorze Weichsel med Brahe.
Der findes talrige Søer (Goplo-, Skorzenciner-
og Powidzer-Sø). Vinteren er streng,
Regnmængden temmelig sparsom (50—52 cm
aarlig). Byen P. har i Jan. en Gennemsnitstemp.
paa ÷ 1,9° og i Juli 18,8°, Bydgoszcz (Bromberg)
henh. ÷ 2,4° og 18,6°. Af det samlede
Indbyggerantal er 1628522 ell. 82,5 % Polakker, Resten
