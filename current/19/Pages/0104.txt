<chapter name="Petronius">
<b>Petronius,</b> med Tilnavnet <sp>Arbiter</sp>, rom.
Forf., antages for at være identisk med en P.,
der levede paa Kejser Nero's Tid og var en
Slags Ceremonimester ved hans Hof, men til
sidst, bagtalt af Misundere, blev nødt til at
dræbe sig selv (66 e. Kr.). Han er Forf. til en
satirisk Roman, hvoraf betydelige Dele er
bevarede. Den har Form af en Rejsebeskrivelse,
hvori der med stærk Naturalisme og ikke ringe
Vid gives Skildringer af Samtidens
Kulturforhold. Bogen udmærker sig ogsaa ved et
naturligt Sprog og ved en træffende Karaktertegning;
det mest fremragende Parti er »Trimalchio's
Gæstebud«. Der er ogsaa indlagt fl. versificerede
Stykker. Skriftet er udg. af Bücheler (Berlin
1862; mindre Udg. 4. Opl. Berlin 1904).
»Trimalchio's Gæstebud« er overs. paa Dansk af K.
Schwanenflügel (Kbhvn 1914).
<i>H. H. R.</i>
</chapter>

<chapter name="Petropavlovsk">
<b>Petropavlovsk</b> [p<sub>i</sub>tra'pav£åfsk], 1)
Hovedstad i Guv. Akmolinsk, Kirgiser Republikken,
ligger ved den transsibiriske Jernbane og ved
Ischim og har Kvægmarkeder samt Handel
med Huder, Uld og Korn. C. 33000 Indb. 2) P.,
se <sp>Kamtschatka</sp>.
<i>N. H. J.</i>
</chapter>

<chapter name="Petropolis">
<b>Petropolis</b> [p<sub>ə</sub>'tråpul<sub>i</sub>∫], By i Staten Rio
Janeiro i Brasilien, 842 m. o. H. 10000 Indb.,
Villaby og Sommeropholdssted for velhavende
Folk fra Hovedstaden, grundlagdes 1845 som
tysk Agerbrugskoloni.
<i>M. V.</i>
</chapter>

<chapter name="Petrosavodsk">
<b>Petrosavodsk</b> [p<sub>i</sub>tr<sub>a</sub>za'våtsk], By i det
nordlige Rusland, Hovedstad i Karelen, ligger ved
Vestsiden af Onega-Søen 300 km NØ. f.
Petrograd. (1920) 18800 Indb. P., der er grundlagt
1703 af Peter den Store, har Gymnasium,
Kanonstøberi og Kobberhammerværk og udfører
ad Søvejen til Petrograd Korn, Tømmer og Fisk.
<i>(H. P. S.). N. H. J.</i>
</chapter>

<chapter name="Petroselinum">
<b>Petroselinum,</b> se <sp>Persille</sp>.
</chapter>

<chapter name="Petrovaradin">
<b>Petrovaradin,</b> tysk <sp>Peterwardein</sp>, ung.
<sp>Petervarad</sp>, tidligere kgl. Fristad i
Kroatien og Slavonien, Jugoslavien, beliggende paa
en sumpet og usund Halvø ved højre Bred af
Donau, forbunden ved en Ponton- og
Jernbanebro med den lige overfor liggende Novisad, er
en af Landets stærkeste Fæstninger og har (1910)
med sine 2 Forstæder 5727 Indb., hvoraf 2/3 er
Serbokroater. P. bestaar af den øvre Fæstning
paa en isoleret Klippe (49 m o. Donau) og den
nedre Fæstning, der ligger ved Bjergets Fod
tillige med den egl. By. Begge Fæstninger kan
tilsammen optage 10000 Mand. P. ligger paa
samme St. som det rom. <i>Acumincum</i>. 1526 blev P.
erobret af Tyrkerne. 1688 blev
Fæstningsværkerne sprængte i Luften af de kejserlige, i Aug.
1716 sejrede Prins Eugen her over Storvesir
Ali. Under Revolutionskrigene overgav
Fæstningen sig 1849 til den kejserlige Belejringsarmé.
<i>(Joh. F.). N. H. J.</i>
</chapter>

<chapter name="Petrovitsch">
<b>Petrovitsch</b> [p<sub>i</sub>'tråv<sub>i</sub>t∫] (russ.), Peters Søn.
</chapter>

<chapter name="Petrovsk">
<b>Petrovsk</b> [p<sub>i</sub>'tråfsk], 1) By i Storrusland,
Guv. Saratov, ligger 97 km NNV. f. Saratov og
er anlagt af Peter den Store. P. har Garverier,
og Oliemøller. (1920) 20763 Indb. — 2) Havneby
i den socialistiske Sovjetrepublik Daghestan,
ligger ved det kaspiske Hav og har en god
befæstet Havn med betydelig Skibsfart. P.'s officielle
Navn er nu <sp>Machatch-Kala</sp>, 24000 Indb.
<i>(H. P. S.). N. H. J.</i>
</chapter>

<chapter name="Petrovski">
<b>Petrovski</b> [p<sub>i</sub>'tråfsk<sub>i</sub>j], tidligere kejserligt
Lystslot i Rusland, ligger i Nærheden af
Moskva og har en stor Park. P., der er bygget 1776
og genopbygget 1840, beboedes 1812 af Napoleon.
</chapter>

<chapter name="Petrovskoje">
<b>Petrovskoje</b> [p<sub>i</sub>'tråfsk<sub>å</sub>j<sub>æ</sub>], se <sp>Buturlinovka</sp>.
</chapter>

<chapter name="Petrucci, Ottaviano">
<b>Petrucci</b> [pe'trut.∫i], <sp>Ottaviano</sp>, ital.
Nodetrykker (1466—1539), fik 1498 Privilegium som
Nodetrykker i Venedig, senere paveligt
Privilegium, med hvilket han i sine senere Aar
virkede i sin Fødeby, Fossombrone ved Urbino. P.
har ikke, som tidligere antaget, opfundet
Nodetrykket; men han har først anvendt Nodetryk
paa Datidens Kunstmusik og har Fortjenesten
af at have ført Teknikken op til betydelige
Højder. Hans Tryk — det første er <i>Harmonice
musices Odhecaton</i>, 15. Maj 1501 — omfatter
navnlig den gl. nederlandske Skoles Musik, der
netop kulminerede paa hans Tid.
<i>A. H.</i>
</chapter>

<chapter name="Petrus">
<b>Petrus</b> (Apostel), se <sp>Peter</sp>.
</chapter>

<chapter name="Petrus de Dacia">
<b>Petrus de Dacia.</b> Under dette Navn kendes
fl. Personer: Da det med. Fakultet i Montpellier
den 19. Febr. 1353 bad Paven om Konfirmation
paa Privilegierne, anbefalede det samtidig
<sp>Lægen P. de D.</sp> til Pavens Velvillie, om nogen
Stilling under Gejstligheden skulde blive ledig.
Han maa ikke forveksles med
<sp>Matematikeren P. de D.</sp>, der c. 1326 levede i Paris og
var Univ.'s Rektor. En <sp>P. de D.</sp>, der var
Magister i de frie Kunster (fra Paris), og som
kaldte sig Læge, blev 1475 indskrevet ved
Heidelberg Univ. Han bar Tilnavnet <i>subtilis</i>, den
spinkle, og er sandsynligvis den <sp>Petrus
Auricii</sp>, der blev Baccalaureus ved Paris-Univ.
1469, og som stammede fra Lund. (<sp>Litt</sp>.:
<sp>Wickersheimer</sp>, <i>Médecins danois en France
du XIII au XV siècle. Bull. de la soc. fr. d'hist.
de la méd.</i> [1912]).
<i>J. S. J.</i>
</chapter>

<chapter name="Petrus de Vinea">
<b>Petrus de Vinea,</b> højtstaaende ital.
Embedsmand og Forf., f. i Capua 1190. Han blev 1225
Notar og Overhofdommer hos Frederik II, 1247
Protonotar og Logotet (Kansler). Snart efter blev
han imidlertid beskyldt for at have søgt at
forgive Kejseren og som Følge deraf blindet og
indespærret. Han dræbte sig selv i Pisa 1249.
Hans Breve (udg. af Icelius [2 Bd, Basel 1740])
er en vigtig Kilde til Frederik II's Historie. Han
skrev ogsaa et Skr. <i>De potestate imperiali</i> og en
Del Digte. (<sp>Litt</sp>.: <sp>Huillard-Bréholles</sp>,
<i>Vie et correspondance de Pierre de la Vigne</i>
[Paris 1864]; <sp>Capasso</sp> og <sp>Jannelli</sp>,
<i>Pietro della Vigna</i> [Caserta 1882]).
<i>H. H. R.</i>
</chapter>

<chapter name="Petrus Eremita">
<b>Petrus Eremita,</b> d. s. s. <sp>Peter fra Amiens</sp>.
</chapter>

<chapter name="Petrus Lombardus">
<b>Petrus Lombardus,</b> se <sp>Lombardus</sp>.
</chapter>

<chapter name="Petrus Martyr">
<b>Petrus Martyr,</b> se <sp>Martire, P.</sp>
</chapter>

<chapter name="Petrus Valdez">
<b>Petrus Valdez,</b> se <sp>Valdensere</sp>.
</chapter>

<chapter name="Petrus Venerabilis">
<b>Petrus Venerabilis</b> (lat.: »den Ærværdige«),
Abbed i Cluny (1094—1156), var adelig født og
den yngste af syv Brødre, som alle tjente
Kirken. 28 Aar gl blev han Abbed for
Cluniacenserne, hvis Orden dengang var i Forfald, men det
lykkedes P. V. at bringe den gl. Tone ind igen i
Klostrene. From og lærd, som han var, forstod
han ogsaa at lede sine undergivne frem til
Fromhed og Lærdom. Ogsaa uden for Cluny's
Kreds var han æret og anset. 1124 stiftede han
saaledes Fred mellem Kongerne af Kastilien og
Aragonien. Med Bernhard af Clairvaux stod
han i venskabelig Forbindelse, i Fællesskab
