Dette har fornemmelig været Tilfældet i Afrika,
hvor P. har størst Udbredelse, og hvor
adskillige Samfundsordninger, navnlig Børnenes Rang
og Stilling, forudsætter P. Af nævnte Grund
kan P. ikke betragtes som den opr. Form for
Ægteskab; det har snarere udviklet sig med de
Kulturformer, der vil vise deres Overlegenhed
ved Magtudfoldelse og Ødselhed. Det er derfor
typisk for de orientalske Samfunds
Overklasseliv, saavel de ind. og pers. som de
gammelsemitiske, og det er ikke noget Tilfælde, at just
disses Arvetager, Muhammedanismen, har bevaret
denne Skik længe efter, at den kristelige Kultur
gjorde Monogamiet til eneste ell. officielt
eneraadende Ægteskabsform. De kristelige Hoffer
beholdt dog længe ind i Middelalderen
Haremmer og anerkendte Friller, saaledes i Byzants
og selv her i Norden (jfr Saxo's Misbilligelse af
Erik Ejegod's Hofholdning). Morganatiske
Ægteskaber (Ægteskaber til venstre Haand) har
været anerkendte i Fyrstehuse og fornemme
Slægter, saaledes i Preussen til for c. 100 Aar siden;
og i den landlige Befolkning har en Sædvane i
samme Retning mange St. været uimodsagt. I
visse Tilfælde, saaledes ved Luther's Forsvar for
Landgreven af Hessen's Dobbeltægteskab, har det
gammeltestamentlige Forbillede været virksomt,
og ganske særligt fik dette Bet. i Mormonismen.
I denne var P. tilsyneladende religiøst bestemt
med Grundsætningen, at kun gifte Kvinder kan
blive salige, hvorfor Mændene forpligtede sig til,
foruden at have en Hustru »for Tiden«, at
»besegle« andre Kvinder »for Evigheden«. Efter fl.
Tilløb, allerede fra 1860, lykkedes det først i
1882 og 1890 Kongressen i Washington at faa
effektive Forbud i Stand mod P. i Utah. — P.'s
Familieordning er i Reglen den, at en enkelt af
Hustruerne har den fulde Hustruret og huslige
Myndighed, medens de andre mere ell. mindre
er Konkubiner. Dog skelner den
muhammedanske Ret mellem de fire tilladte Hustruer og
Konkubinerne. — I Kina er Ægteskabet
formelt monogamisk, men Manden har Ret og Pligt
til at tage ny Hustruer, indtil han har faaet det
af Religionen foreskrevne mandlige Afkom, og
med Husfruens Tilladelse optages Konkubiner
og deres Børn i Familien. Stridigheder mellem
de forsk. Kuld har dog til alle Tider fremkaldt
de største Vanskeligheder i polygamiske
Samfund og givet Anledning til blodige
Paladsrevolutioner. I det hele har P. ikke vist sig heldigt
som ægteskabelig Ordning heller ikke for
Forplantningen, der snarere nemmes end fremmes
deraf, selv i den polygame Familie, for ikke at
tale om de mange Kvinder, som derved
unddrages det normale ægteskabelige Liv. Om selve
Haremslivet se Art. <sp>Harem</sp>. (<sp>Litt</sp>.: <sp>E.
Westermarck</sp>, <i>History of human marriage</i>
[London 1891]; <sp>J. Kohler</sp>, »Zur Urgeschichte der
Ehe« [Stuttgart 1897]; <sp>A. H. Post</sp>, »Grundriss
der ethnologischen Jurisprudenz« [1894—96]; <sp>C.
N. Starcke</sp>, »Die primitive Familie« [1888]).
<i>Edv. L.</i>
</chapter>

<chapter name="polygen">
<b>polygen</b> (gr.: »af mangeartet Oprindelse«)
siges et Konglomerat ell. en Breccie at være,
saafremt de Sten, der sammensætter den, bestaar
af forsk. Slags Bjergarter. Betegnelsen
<sp>polymikt</sp> bruges i samme Bet.
<i>(N. V. U.). O. B. B.</i>
</chapter>

<chapter name="Polyglobuli">
<b>Polyglobuli,</b> se <sp>Polycytæmi</sp>.
</chapter>

<chapter name="Polyglotte">
<b>Polyglotte</b> (gr.) betegner efter Ordets egl.
Bet. en Bog, som indeholder samme Skrift paa
fl. forsk. Sprog, men bruges som Regel kun om
Bibeludgaver, der bringer det gl. og det ny
Testamente i Grundsprogene tillige med flere ell.
færre Overs. Den ældste og bedst kendte er
Komplutenser-P. (s. d.); desuden kan nævnes
Antwerpener-P. (1569—72), Pariser-P. (1629—45)
og den særlig værdifulde Londoner-P. (1654—57)
samt fra nyere Tid Stier og Theil'e's P., der
udkom 1846—55.
<i>H. M.</i>
</chapter>

<chapter name="Polygnotos">
<b>Polygnotos</b> [gr. -'ly-], en af Oldtidens
berømteste Malere. Han stammede fra Øen
Thasos og var Søn og Elev af Aglaofon, men fik
efter Overleveringen Æres-Borgerret i Athen
til Gengæld for, at han havde udført
Malerierne i den brogede Buegang uden Vederlag. Han
hører til 5. Aarh.'s første Halvdel, c. 475—45,
og stod Kimon nær; der tales om et
Kærlighedsforhold mellem ham og Kimon's skønne
Søster Elpinike. hvem han paa et af sine
Malerier fremstillede som den skønneste af Priamos'
Døtre. Han synes at have levet til henimod den
peloponnesiske Krigs Tid.

Hans berømteste, mulig ogsaa ældste Billeder
fandtes i den store, af Knidierne byggede Hal,
Leschien, i Delfoi. Pausanias saa dem endnu
med Beundring 600 Aar senere og bruger ikke
mindre end 7 Kapitler til Beskrivelsen af det
ene af dem, »Iliupersis«, Trojas Erobring og
Grækernes Forberedelser til Bortrejsen.
Billedet var delt i en Rk. Grupper bag og ved Siden
af hverandre. Et andet Maleri fremstillede i
Midten Odysseus' Besøg i Underverdenen for at
søge Raad hos Teiresias, til begge Sider
Underverdenens lange Galeri af Personer. I Athen
udførte P. en Række Arbejder, mest knyttede
til Kimon's Byggeforetagender. Da saaledes et
Tempel for Theseus byggedes, udførtes c. 474
den indre Udsmykning af P. og Mikon. I den
Stoa, som efter Malerierne fik Navnet den
brogede (ποικιλή), udførte han (c. 460) en
væsentlig Del af de 4 store Malerier (Kamp
mellem Athenienserne og Lakedæmonere — mellem
Theseus og Athenienserne mod Amazonerne —

<img>Odysseus og (ved hans Fod) Teiresias' Hoved.
Komposition efter Polygnotos.</img>
