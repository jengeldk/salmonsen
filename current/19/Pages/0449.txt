c. 35000 Mand. Byens Befolkning var c. 35000
Mand. Der blev ingen
Forplejningsvanskeligheder.

Hævdelsen af Kintschou-Snævringen hindrede
P. A.'s Angreb fra Landsiden, saa at allerede
under Bokseropstanden (1900) Befæstninger
anlagdes paa Bjerget, der beherskede Adgangen
til Kwantung-Halvøen. I Febr 1904 blev
Befæstningsanlæggene fornyede og supplerede, saa at
der fremkom 15 Værker foruden en Reduit. Som
fast Besætning i den muromgivne By Kintschou
lagdes et østsibirisk Regiment og 300 kin.
Frivillige. Da et Angreb paa Nanschan kunde
ventes, blev Stillingen besat med 4 Skyttedivisioner,
men for øvrigt formente Støssel, at Japanerne
vilde omgaa den over Dalny. Men 5.—11. Maj
landsattes 2. jap. Armé, General Oku, i alt c. 50000
Mand med 264 Kanoner i
Pitsewo-Jentos-Bugten. Støssel ydede ingen Modstand og hindrede
ej heller Besættelsen af Jernbanen N. paa, saa
at Forbindelsen fra P. A. ad denne med
Hjemlandet blev afbrudt. Angrebet paa
Nanschan-Stillingen, hvilket understøttedes af en Flotille,
fandt Sted 26. Maj og lykkedes, omend med et
Tab af 4500 Mand. Russerne, hvoraf kun eet
Regiment havde besat den egl. Stilling, mistede
1170 Mand og alt Skyts; Kwantung-Halvøen var
derpaa aabnet, og 30. Maj besattes Dalnys
fortræffelige Havn.

Oku kunde dog endnu ikke tænke paa at
angribe P. A., thi fra russ. Side besluttedes
at føre et Angreb mod ham i Ryggen (General
Stakelberg's Hær). Oku sendte altsaa to af sine
Divisioner mod ham, medens den 3. efterlodes,
og saaledes maatte en anden Belejringshær
dannes (3. under General Nogi), bestaaende af 3
Divisioner, 2 Reservebrigader, en
Belejringspark (hvis 1. Echelon dog i Juli blev boret i
Sænk af en russ. Eskadre). Først 26. Juni
kunde Nogi tænke paa at rykke frem imod den
stærke Stilling, som Russerne havde anlagt i
det bjergfulde Kwantung, og de andre Linier,
som de efterhaanden anlagde under deres
Tilbagetog mod Fæstningen, som stadig modtog
Forstærkning. Først efter haarde Kampe, der kostede
store Tab, lykkedes det Nog 30. Juli at komme
Fæstningen saa nær, at den kunde beskydes
med Artilleri, navnlig den her liggende Del af
Flaaden. Denne blev ogsaa Nogi's første Maal,
og fra 7. Aug. kunde den bombarderes med 12
cm's Marinekanoner, hvorved et Panserskib
ramtes. Dette foranledigede, at de russ.
Krigsskibe 10. Aug. forsøgte at slippe ud for at naa
Vladivostok; men den jap. Flaadeafdeling tvang
de fleste af dem tilbage. Nogi, hvis Hær talte
70000 Mand, havde imedens helt indesluttet P.
A. fra Landsiden, og hidskaffede den udskibede
Belejringspark, i alt 198 Stkr Skyts, pr
Jernbane til Fæstningen, foran hvilken det 19. Aug.
stod opstillet i Batteri; efter at Støssel forgæves
var blevet opfordret til Overgivelse, begyndte
»Generalbombardementet« hin Dag. Virkningen
var betydelig, men de fleste skudsikre Rum
holdt. Dog formente Nogi at kunne vove et
Stormforsøg, der begyndte 20. Aug. og
forskaffede Japanerne nogle Fordele, men endte
den 24. med deres Tilbagegang og et Tab paa
15000 Mand. Da Nogi var klar over, at Uheldet
skyldtes Artilleriets for ringe Virkning paa
Forterne, rekvirerede han 18 28 cm's Kystmorterer
(hvoraf de første 6 allerede aabnede Ilden 28.
Septbr) og andet svært Skyts, saa at
Artilleriparken voksede til 536 Stkr Skyts, foruden at
der hidskaffedes smaa Morterer og
Haandgranater, der kom til at spille en stor Rolle.
Ligeledes indtraf 16000 Mand Forstærkning, og »det
regelmæssige« Angreb paa Fæstningen
indlededes derefter, ikke alene mod
Nordøstfronten, men ogsaa mod Værkerne i V. (det høje
Bjerg), mod hvilke 2 Landeværnsbrigader samt
86 Kanoner optraadte under General
Matsumura, I Løbet af Septbr fandt fl. Stormforsøg over
hele Fronten Sted, men gav kun ringe Fordele
og meget store Tab, foruden at
Beriberi-Sygdommen krævede over 14000 Ofre. Et nyt
Stormforsøg 30. Oktbr efter 4 Dages
Artilleribeskydning frembragte atter kun Tab, til Trods
for de 28 cm's Morterer. Nogi greb saa til
Minekriigen og fik atter tilført Forstærkning,
saa at han efter 25. Novbr raadede over 80000
Mand, thi den jap. Regering, som frygtede den
russ. Flaades Nærmelse fra Østersøen og ikke
fandt Stillingen i Mantshuriet gunstig, vilde
<i>à tout prix</i> have P. A. erobret. Et vældigt
Stormforsøg 26. Novbr mod Nordfronten
krævede imidlertid et Tab af over 8500 Mand, uden
at Maalet naaedes. Nogi tabte dog ikke Modet
og besluttede nu tillige at føre et Hovedangreb
mod Nordvestfronten. Her kæmpedes med den
største Forbitrelse, og til sidst lykkedes det
Japanerne 6. Decbr at erobre det høje Bjerg
(203 m) med et Tab af 8000 Mand (Russerne
mistede 5000 Mand), hvorfra de oversaa
Havnen. Allerede s. D. blev Flaaden bekastet med
de 28 cm Morterer, og 11. Decbr var den for
største Delen ødelagt. Men Fæstningen holdt
sig fremdeles og var stadig stormfri, hvorfor
Støssel udtalte, at han vilde forsvare sig til
sidste Mand. Nogi maatte altsaa fortsætte
Angrebet. Udbrud af Misnøje over Mangel paa
Pleje nedbrød dog Russernes Stemning, og den
svækkedes yderligere ved, at den dygtige
General Kondratenko tillige med 8 andre Officerer
dræbtes af en 28 cm's Granat i Fort II's
Kasemat. Allerede fra den Dag, 5. Decbr. erobrede
Japanerne efter Minesprængning det ene Værk
efter det andet, og Nytaarsdag 1905 brød de
igennem den kin. Mur bag Fortlinien.

29. Decbr havde Støssel sammenkaldt et
Krigsraad, hvori kun 4 af 21 Medlemmer
stemte for Overgivelse; men da Nogi Nytaarsdag
Kl. 5 Eftm. opfordrede Støssel til at overgive
Fægtningen, indlod han sig paa
Underhandlinger, som 2. Jan. om Aftenen, førte af
Generalerne Ijishi og Reiss, førte til Kapitulation,
der Dagen efter godkendtes af Tsar Nicolaj.

Garnisonen nedlagde saa Vaabnene den 4., i
alt 32400 Mand af Hæren, 2400 Mand af
Flaaden, hvoraf dog c. 6500 Mand var syge; af
Materiel overgaves 36000 Geværer med over 5
Mill. Patroner og c. 600 Stkr Skyts med 204600
Skud. P. A.'s Forsvar og Belejring vil altid
kunne fremhæves som en glimrende militær
Bedrift — den kostede Russerne et Tab af 668
Officerer og 30530 Mand, medens 10421 blev
Invalider for Livstid —. Japanernes Tab var
