maatte ikke være nogen af vedk. Stads egne
Borgere. P. var samtidig Overdommer og politisk
Leder. Senere hen, efter at Forholdene i Italien
havde forandret sig (henimod Slutn. af 12.
Aarh.), hibeholdtes ved Byernes eget Initiativ P.
som en Vogter for deres Rettigheder, men det
var altid en fremmed, der valgtes hertil.
<i>(E. G.). E. M-r.</i>
</chapter>

<chapter name="Podetium">
<b>Podetium</b> (bot.), Betegnelse for den mere
ell. mindre stærkt grenede ell. trompetformede
Del af <i>Cladonia</i>- og <i>Stereocaulon</i>-Arter, der
bærer Apothecierne. Nogle regner P. med til
Løvet, andre til Frugtlegemet.
<i>A. M.</i>
</chapter>

<chapter name="Podevoks">
<b>Podevoks</b> anvendes i Gartnerierne ved forsk.
Forædlingsmaader. Man dækker
Forædlingsstedet med P. for derved at udelukke Luften og
Fugtigheden fra Saarfladerne. P. maa være i
flydende Tilstand, naar det smøres over Saaret,
men det skal størkne kort efter, for at det kan
danne et fast Dække over Saaret. Tidligere
anvendte man i Reglen P., som skulde opvarmes
for at blive flydende, og det maatte da
paaføres Saaret i varm Tilstand, nu derimod bruges
hyppigst koldtflydend P., som størkner kort Tid
efter, at det er smurt paa Saaret. Det
tilberedes ved, at 4 kg Harpiks, 2 kg Beg og 1/2 kg
Tælle smeltes i en Jerngryde og koges i en
Time under stadig Omrøring øg over en svag
Ild. Gryden tages derefter af Ilden, og naar
Blandingen er noget afkølet, men dog endnu
letflydende, tilsættes 2 l Sprit, ligeledes under
stadig Omrøring. Hvis Spritten er kold, naar den
hældes paa, vil P. let koge over, og man
opvarmer derfor Spritten forinden ved at lade
Flasken staa nogen Tid i en Gryde med varmt
Vand, Skulde P., efter at være afkølet, vise sig
at være for sej, kan man opvarme den lidt og
tilsætte mere Sprit; er den for letflydende,
smelter man noget Harpiks og tilsætter det paa lgn.
Maade. Naar P. er tilpas, hældes den paa
Flasker tæt tilproppet, som opbevares paa et
nogenlunde tørt Sted.
<i>(L. H.). P. F.</i>
</chapter>

<chapter name="Podex">
<b>Podex</b> (lat.), Bagdel.
</chapter>

<chapter name="Podgorica">
<b>Podgorica</b> [påd'gåritsa], <sp>Podgoritsa</sp>,
By i Montenegro, Jugoslavien, ligger 24 km Ø.
f. Cettinje. (1917) 14000 Indb., der væsentligst
er Muhammedanere. P. er en vigtig
Markedsplads for den frugtbare Omegn. Byen, der er
opstaaet i 15. Aarh. omkr. et befæstet Slot,
ligger i Nærheden af det gamle <i>Dioclea</i>, Kejser
Diocletians Fødeby. P. Gr. a. sin Beliggenhed,
hvorved den behersker Adgangen til det indre
Montenegro, har den stedse været et Stridens
Æble mellem Tyrkere og Montenegrinere,
hvilke sidste endelig fik den 1879.
<i>(H. P. S.). N. H. J.</i>
</chapter>

<chapter name="Podgorze">
<b>Podgorze</b> [påd'gu<sub>r</sub>зæ], By i polsk Vojvodi
Krakow ved Weichsel, over hvilken
Frants-Josef-Broen fører til det ligeoverfor liggende
Krakov, har (1910) 22322 hovedsagelig polske
Indb., Statsgymnasium, Salteri og
Læderfabrikation.
<i>N. H. J.</i>
</chapter>

<chapter name="Podhajce">
<b>Podhajce</b> [påd'hajtsæ], By i polsk Vojvodi
Tarnopel ved den til Dnjestr løbende Koropiec,
har c. 6000 hovedsagelig polske Indb.
Maskinfabrikation, Kornhandel.
<i>N. H. J.</i>
</chapter>

<chapter name="Podiceps, Podicipes">
<b>Podiceps, Podicipes,</b> se <sp>Lappedykkere</sp>.
</chapter>

<chapter name="Podiebrad, Georg">
<b>Podiebrad</b> [tschk. 'pådjebradi], <sp>Georg</sp>,
bøhm. Konge 11458—71 (1420—71). Allerede 1438
optraadte P. paa Utrakvisternes Side og
støttede deres Tronprætendent Kasimir af Polen
mod Katolikkernes, Albrecht af Østerrig. Under
Kong Vladislav Postumus' Mindreaarighed blev
han (1444) Utrakvisternes Fører og kæmpede
med Energi og List, uden Hensyn til Midlerne,
for sit Parti. Det lykkedes ham at indtage Prag
ved Overrumpling (1448), og faa Aar efter blev
han Böhmens Rigsforstander (1452). Efter den
unge Konges Død (1457) satte han sit eget Valg
til Konge igennem. Ved hemmelig at love den
kat. Kirkes Genindførelse fik han Kejserens
Anerkendelse og Pave Pius II's Støtte; men da det
viste sig, at han ikke mod Folkets Modstand
kunde faa Unionen med den kat. Kirke
gennemført, erklærede Paven (1462) Kompaktaterne for
ophævede. Pave Paul II lyste saa P. i Band og
prædikede Korstog mod ham (1466), og Resten
af hans Liv gik nu med stadige Kampe baade
med den kat. Adel i Böhmen og med Udlandet.
Kong Mathias Corvinus af Ungarn erobrede
Mähren, men blev indesluttet i Vilemov (1469) og
maatte love at virke for P.'s Udsoning med
Paven. Mathias brød dog straks sit Løfte og lod
sig krone som Böhmens Konge. P. kastede sig
da i Armene paa Polen og lod den polske Prins
Vladislav hylde som sin Efterfølger. Herved
opnaaede P. Støtte af Kejseren og sin Adel, og
Mathias maatte indlede Fredsunderhandlinger.
Midt under disse døde P. (1471), Vladislav blev
hans Eftermand, og P.'s Sønner arvede kun
deres Familiegods. Den dygtige P. var den mest
nationale og den eneste Ikke-Katolik mellem
Böhmens Herskere. (<sp>Litt</sp>.: <sp>Jordan</sp>, »Das
Königsthum Georg's von P.« [1861];
<sp>Bachmann</sp>, »Böhmen und seine Nachbarländer
unter Georg von P.« [1878]; <sp>Novotry</sp>, »Über
den König Ladislaus Postumus« [1906]).
<i>(J. L.). H. J-n.</i>
</chapter>

<chapter name="Podisoma">
<b>Podisoma</b> Lk., et i tidligere Tid benyttet
Navn for Svampeslægten <i>Gymnosporangium</i>
Hedw. (se <sp>Bævrerusi</sp>).
<i>(F. K. R.). C. F.</i>
</chapter>

<chapter name="Podium">
<b>Podium</b> (lat.) kaldtes i de rom. Amfiteatre
den fremspringende Balkon, hvor Kejseren,
Senatorerne o. a. fremragende Personer havde
Plads.
<i>H. H. R.</i>
</chapter>

<chapter name="Podkumok">
<b>Podkumok,</b> <sp>Lille Kuma</sp>, Flod i
Ciskaukasien, Guv. Terek, er Biflod til Kuma, har en
Længde paa 140 km og gennemstrømmer en Dal
med mange Mineralkilder.
<i>M.-V.</i>
</chapter>

<chapter name="Podlipská, Sofie">
<b>Podlipská</b> ['pådlipska.], <sp>Sofie</sp>, tschk.
Forfatterinde og Filantrop (1833—97), var en
Søster til Forfatterinden Karolina Světla og gift
med den bekendte Læge Josef Podlipsky i Prag.
Hendes Forfatterskab er meget omfattende og
bestaar saavel af talrige Afh. og Art. om
filantropiske og pæd. Spørgsmaal som af Romaner,
Noveller, Monografier og biografiske Skitser.
Romanerne er tendentiøse og uden større
kunstnerisk Værdi, de handler dels om Kvindens Ret
og Stilling i Samfundet, dels om Opdragelse og
dels om sociale Forhold; af den første Rk. kan
nævnes »Na domáci pudě« (Paa hjemlig Grund,
1872), »Žiti a nežiti« (At leve eller ikke leve,
1881), »Pravo lásky« (Kærlighedens Ret, 1890),
»Illuse« (Illusionen, 1897); af den anden: »Láska
budoucnosti« (Fremtidens Kærlighed, 1893),
»Mir« (Fred, 1898); af den sidste: »Přibuzni«
