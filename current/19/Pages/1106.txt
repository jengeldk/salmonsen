Artilleri, og i 1896 indførtes i den danske Flaade
et kort 8 mm R., der vejede 4,3 kg. Der
klæbede dog saa mange Mangler ved dette R., at
det ikke blev indført i større Udstrækning. Ved
den fortsatte Udvikling af R., der foregik dels
ved Hærens tekniske Korps, dels ved »Dansk
Rekylriffel-Syndikat« i Kbhvn's Frihavn, gik
man nu over til tungere Modeller, saaledes at
R. herefter maa karakteriseres som <sp>let
Maskingevær</sp>, og et saadant, der vejede 7,5
kg, indførtes i det danske Rytteri under Navn
af R., <sp>Model 1903</sp>. Under den russ.-jap.
Krig 1904—05 indførtes R. i en Del af det russ.
Rytteri, ligesom R. i mindre Antal
efterhaanden indførtes i fl. europ. og i mange
ikke-europæiske Lande. Under Verdenskrigen 1914—18
anvendtes R. fl. St. paa de forsk.
Krigsskuepladser, i Reglen under Navnet
<sp>Madsen-Maskingevær</sp> (jfr Oversigten, 16. Bd, S.
727). Hertillands anvendtes under
Verdenskrigen R., <sp>Model 1903/14</sp> som Bevæbning for
R.-Kompagnierne. Den endelige danske Model
for R. er endnu ikke fastslaaet i alle
Enkeltheder, idet der stadig foretages mindre
Ændringer og Forbedringer, men i Hovedsagen er
dog den automatiske Funktionering af de
vigtigste Mekanismedele forblevet den samme
gennem Aarene. I hosstaaende Fig. 1—3 er vist
Mekanismen i 3 Hovedstillinger: skudberedt
(Fig. 1), under Tilbageløb (Fig. 2) og under
Fremløb (Fig. 3). Fig. 4 viser den sidste Model,
R., <sp>Model 1924</sp>, der er 128 cm lang og vejer
10,4 kg. I Fig. 5 er endelig vist et R., anbragt i
en Lavet, den saakaldte T-Lavet, hvorved R.
bliver saa stabilt, at det ikan anvendes som
<sp>tungt Maskingevær</sp>. I samme Øjemed
kan R. anbringes i den sædvanlige
Maskingeværlavet af Form som en Trefod (se 16. Bd,
S. 724—25, Fig. 4 og Fig. 6).

Der skelnes ved R. mellem 1) <sp>den faste</sp>

<img></img>
