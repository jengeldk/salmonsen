at finde paa noget nyt, begyndte man ved 16.
Aarh.'s Slutn. at tillave dem med levende
Smaafugle; men denne Maade holdt sig dog
heldigvis ikke længe.

Man bruger saavel varme som kolde P. De
varme bages altid i Form og bestaar som oftest
af en Skal af Mør- ell. Smørdejg, fyldt med
Fars og med en ell. anden Ragout ell.
Stuvning. Den her hjemme saa meget anvendte
lille, saakaldte P. er i Grunden en
<i>Vol-au-vent</i>; den bestaar helt af Smørdejg og bages
uden Form. Først senere fyldes den. Kolde P.
er særlig yndede i Frankrig. De tillaves som
Regel af en overordentlig fin Fars, blandet med
Trøfler, Champignons etc. Den berømteste
kolde P. er Gaaseleverpostej, der særlig tilberedes
i Strasbourg og Toulouse. Andre meget kendte
kolde P. er fra Amiens, Chartres, Nérac og
Rouen.
<i>R. H.</i>
</chapter>

<chapter name="Poster">
<b>Poster</b> (milit.), se <sp>Post</sp>.
</chapter>

<chapter name="postere">
<b>postere</b> (fr.), stille, anbringe.
</chapter>

<chapter name="poste restante">
<b>poste restante</b> ['påst-ræ'stã.t], Betegnelse
for Postforsendelser, der ved deres Ankomst
til Bestemmelsesstedet ikke maa tilbringes
Adressaten, men skal henligge ved Posthuset,
indtil de afhentes. Adressen for saaledes
betegnede Forsendelser kan, naar de kun bestaar i
alm. Breve, være angivet i Bogstaver, Tal ell.
Mærker, dog ikke paa Breve til Udlandet.
Henliggefristen for p.-r. Forsendelser er 14 Dage.
Efter Udløbet af denne Frist tilbagesendes ikke
afhentede Forsendelser til Afgangsstedet, p.-r.
Forsendelser udleveres i Danmark ikke til
Personer under 16 Aar.
<i>Fr. O.</i>
</chapter>

<chapter name="Postering">
<b>Postering</b> kaldes i Handelssproget Indførelse
i Bøgerne af de forsk. Bevægelser: <sp>Poster</sp>
(Kreditering og Debitering) paa Kontiene. Ordet
anvendes tillige i dermed sammenhængende
Forbindelser som: <sp>Fejlpostering</sp>, naar
Indførelsen er urigtig, <sp>Efterpostering</sp>,
naar Indførelsen sker uden for den
kronologiske Orden ell. som Tilføjelse paa en Konto ell.
i et Konto-Udtog.
<i>Ch. V. N.</i>
</chapter>

<chapter name="Posteriora">
<b>Posteriora</b> (lat.), hvad der kommer efter,
efterfølgende, senere Begivenheder: ogsaa i
spøgende Bet.: Bagdel, Agterdel.
</chapter>

<chapter name="Postetræ">
<b>Postetræ</b> kaldes i Skovbruget de Stammer,
i Reglen af Gran ell. Rødæl, som er bestemte
til, efter Udboring, at sættes ned i en Brønd,
for at Vandet kan pumpes op (d. s. s.
<sp>Pumpetræ</sp>).
<i>C. V. P.</i>
</chapter>

<chapter name="post festum">
<b>post festum</b> (lat.), efter Festen, d. e. for silde.
</chapter>

<chapter name="Postfiks">
<b>Postfiks,</b> se <sp>Suffiks</sp>.
</chapter>

<chapter name="Postfloration">
<b>Postfloration</b> (bot.) kaldes de Forandringer,
som efter Afblomstringen finder Sted i mange
Blomster, og som i Reglen gaar i Retning af en
videre Udvikling af visse af Blomstens Dele
(naturligvis bortset fra Frugten), der nu biol.
kommer til at spille en større Rolle.
Jødekirsebærrets Bæger udvikler sig til en farvet
Ballon, Jordbærrets og Rosens Blomsterbund
uddannes til farvede og kødfulde Dele,
Blomsterstilken bliver tyk og kødfuld hos <i>Anacardium</i>,
samme Egenskaber antager selve Blostret og
Blomsterstandens Akse hos Morbær, og hos
mange Planter med tunge Frugter, f. Eks. hos
Græskar, udvikles der i Blomsterstilken mere
Slyrkevæv i Overensstemmelse med de ny
Fordringer til forøget Bæreevne, der efterhaanden
gør sig gældende. I videre Forstand kan alle
Forandringer i Blomsten <sp>efter</sp> Befrugtningen
kaldes <sp>postflorale</sp>.
<i>(V. A. P.). A. M.</i>
</chapter>

<chapter name="Postforskud">
<b>Postforskud,</b> se <sp>Postopkrævning</sp>.
</chapter>

<chapter name="Postfuldmagt">
<b>Postfuldmagt.</b> Ønsker i Danmark en
Modtager af Postforsendelser at give en anden ell.
fl. a. Personer Fuldmagt til at modtage og
kvittere for disse, kan han til det stedlige Posthus
afgive en P., hvortil Blanket faas ved
Posthuset. For Notering m. v. betales et Gebyr af
1 Kr. for hver Befuldmægtiget. En P. har kun
Gyldighed i 2 Aar, men kan fornyes mod
Erlæggelse af nyt Gebyr.
<i>Fr. O.</i>
</chapter>

<chapter name="Postgiro">
<b>Postgiro</b> [ital. -'dзiro]. Efter at der siden 1.
Okt. 1909 ved Postvæsenet i Danmark havde
bestaaet et Girosystem, saaledes at Adressater, der
maanedlig modtog Postanvisninger i et Antal af
mindst 100 ell. til et Beløb af mindst 3000 Kr,
kunde faa Beløbet for disse overført til deres
Bankkonto, indførtes fra 1. Jan. 1920 det egl.
Postgirosystem. Dettes Opgave er at bidrage til,
at Betalinger kan foregaa uden Brug af
kontante Penge. Enhver, der fremsætter Begæring
derom, kan hos Postvæsenet faa aabnet en
Postkonto, gennem hvilken Betalinger kan finde Sted,
dels ved Overføring fra Konto til Konto
(Girering), dels ved Ind- og Udbetalinger. Ved
Overføring fra Konto til Konto spares helt
Brugen af kontante Penge, men hertil kræves, at
baade Betalingsyderen og Betalingsmodtageren
har Postkonto. Systemet er imidlertid indrettet
saaledes, at ogsaa Ikke-Kontohavere kan
indbetale paa en Kontohavers Postkonto, ligesom
en Kontohaver fra sin Konto kan lade udbetale
Beløb til Ikke-Kontohaveren. Ved saadanne
Ind- og Udbetalinger opnaas, at der kun
anvendes kontante Penge den ene Gang, nemlig enten
ved Indbetalingen ell. ved Udbetalingen, medens
der, hvis Belobet sendes pr Postanvisning, maa
anvendes kontante Penge baade ved
Indbetalingen og ved Udbetalingen. Begæringen om at faa
aabnet en Postkonto rettes til det stedlige
Posthus. Paa Kontoen kan indbetales Beløb af
ubegrænset Størrelse. Paa en Postkonto
godskrives: a) de ved Indbetalingskort indbetalte
Beløb; b) de ved Postanvisninger indbetalte
Beløb; c) de fra anden Postkonto
girerede Beløb. Ved Indbetalingskort, hvortil kun
de af Postvæsenet fremstillede Blanketter maa
benyttes, kan indbetales et hvilket som helst
Beløb paa ethvert Posthus og til ethvert
Landpostbud. Checks, der ønskes indsat paa en
Postkonto, skal være trukket paa ell. gjort betalbare
ved et kbhvn'sk Pengeinstitut, være udstedt ell.
endosseret til Postgirokontoret og være krydset,
samt ved Indsendelsen være ledsaget af
Indbetalingskort. De for en Kontohaver ved
Postopkrævning og Postindkassering opkrævede
Beløb indgaar direkte til hans Postkonto, naar
han benytter de særlige for Postkontohaveren
fremstillede Formularer. De til en Kontohaver
ankommende alm. Postanvisninger godskrives
hans Postkonto, hvis han har fremsat
Begæring derom. Kuponerne tilsendes Kontohaveren
portofrit. Kontohaveren kan til enhver Tid
raade over sit Tilgodehavende. Udbetaling fra
en Konto sker dels ved Girering til en anden
