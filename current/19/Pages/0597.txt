paalægges uden særligt Sagsanlæg desangaaende,
altsaa enten ved Kendelse ell. i Forbindelse med
Dommen i Hovedsagen. Straffene er i
Retsplejeloven navnlig rettede mod usømmeligt Forhold
i Retten, aabenbar Trættekærhed, Brugen af
Udflugter for af forhale Sagen ell. skille
Modparten ved hans Ret samt eventuelt Udeblivelse
fra Forligsmægling. Paa tilsvarende Maade kan
der paalægges Sagførere og inden for
Strafferetsplejen Anklagere, der ikke er fast ansatte,
saavelsom Forsvarere, Bøder for pligtstridigt
Forhold.
<i>E. T.</i>

I <sp>Norge</sp> bestemmer L. 13. Aug. 1915 om
Domstolene § 198: Den, som under et Retsmøde
forstyrrer Forhandlingen eller kommer med
upassende Udtalelser eller utilbørlige
personlige Angreb eller for øvrigt krænker Domstolens
Værdighed, eller som ikke adlyder et Paabud
fra Retten eller dens Formand, kan straffes
med Boder. Det samme gælder den, som i et
Processkrift kommer med Fornærmelser mod
Retten eller med andre usømmelige Udtalelser.
Bødestraf kommer til Anvendelse lige over for
den, som uden Tilladelse aabenbarer noget fra
et Retsmøde for lukkede Døre (§ 199). For
aabenbar unødig Trætte, Anke, Kæremaal,
Begæring om Opfriskning ell. Genoptagelse er
der ogsaa sat Bødestraf (§§ 202—203). Ligesaa
for Undladelse af at efterkomme Vidnepligten
(§§ 205—207). Saadan Straf ilægges under
Sagen uden særskilt Tiltale (§§ 214—215).
<i>K. Ø.</i>
</chapter>

<chapter name="Processus vermiformis">
<b>Processus vermiformis,</b> se <sp>Blindtarm</sp>.
</chapter>

<chapter name="Procesunderretning">
<b>Procesunderretning</b> (<i>litis denunciatio</i>),
Underretning fra en af Parterne i en Proces til
Trediemand om Processens Anlæg, nemlig for
at give Trediemand Anledning til at varetage
sit Tarv under Sagen enten ved ligefrem at
intervenere ell. ved at fremkomme med
Oplysninger ell. Beviser. Saadan P. kan det være
nødvendigt for en Part at foretage for at kunne
bevare sit Regreskrav over for vedk.
Trediemand. Naar saaledes Køberen af en Ting
sagsøges til dens Udlevering af en ell. anden, der
gør gældende, at Tingen er hans og ham
frakommen ved Tyveri ell. paa anden
uregelmæssig Maade, maa Køberen give sin Sælger
Underretning om Sagsanlægget, og det saa
betids, at de Oplysninger, denne maatte kunne
give, kan blive fremførte under Processen,
inden det efter de processuelle Regler er for
sent. Undlader en Part at give den
Trediemand, mod hvem han vil gøre Regres
gældende, betimelig P., hvor saadant efter
Formuerettens Regler er nødvendigt, taber han sit
Regreskrav mod Trediemand, for saa vidt
denne kan opgive noget Forsvarsmiddel, som ikke
er benyttet under Processen, og som kunde have
afværget, at Processen blev tabt. (<sp>Litt</sp>.: <sp>Jul.
Lassen</sp>, »Obligationsrettens alm. Del«, 3. Udg.
S. 501—2, 569).
<i>E. T.</i>
</chapter>

<chapter name="proces verbal">
<b>proces verbal</b> [prå'sæ-vær'bal], se
<sp>Protokol</sp>.
</chapter>

<chapter name="Procharisterier">
<b>Procharisterier</b> I-ka-], »første Takkefest«,
fejredes i Athen for Gudinden Athene af alle
Embedsmændene. Den faldt ved Foraarets Beg.,
naar Plantelivet igen begyndte, og har mulig
staaet i nogen Forbindelse med Dyrkelsen af
Demeter.
<i>H. A. K.</i>
</chapter>

<chapter name="Procházka, Rudolf">
<b>Procházka</b> ['pråka.ska], <sp>Rudolf</sp>, Friherre
af, bøhmisk Komponist og Musikforfatter, f. i
Prag 23. Febr 1864, var Jurist, men studerede
Musik bl. a. hos Fibich, har beklædt forsk.
administrative Stillinger (navnlig vedrørende
Regeringens Forhold til Folkemusikken o. l.)
samt Arkivarstillingen i det tschekk.
Konservatorium. P. har komponeret Sange, Kor,
Klaverstykker, Kammermusik og Eventyrspillet
»Das Glück«, der er opført paa forsk. Scener;
mere kendt er P. dog som Forf. af større og
mindre Skr, som »Die böhmischen
Musikschulen«, »Robert Franz« (i Reclam's Bibliotek),
»Mozart in Prag«, »Arpeggien« (en Samling
Studier og Artikler), »Johan Strauss« (i »Berühmte
Musiker«), »Aus 5 Jahrhunderten« (Katalog til
en af P. foranstaltet Musikudstilling i Prag,
1911) m. m.
<i>W. B.</i>
</chapter>

<chapter name="Procida">
<b>Procida</b> ['pråt∫ida], Ø i det tyrrhenske Hav,
ligger SV. f. Neapel mellem Ischia og
Fastlandet og c. 3 km SV. f. Cap Miseno, hvorfra
den er skilt ved <sp>Canale di P.</sp> Øen, der er
3,5 km lang, indtil 2 km bred og 4,5 km<sup>2</sup> stor,
er af vulkansk Oprindelse og har en frugtbar
Jordbund. Sammen med den nærliggende mindre
Ø <sp>Vivara</sp> havde P. (1911) 17009 Indb., der
væsentligst bestod af Fiskere, og af hvilke c. 5000
boede i Byen P. ell. <sp>Sancio Cattolico</sp>,
som har en god Havn og et Slot, der bruges til
Fængsel.
<i>(H. P. S.). N. H. J.</i>
</chapter>

<chapter name="Procla">
<b>Procla,</b> <sp>Procula</sp>, Pilatus's (s. d.) Hustru.
</chapter>

<chapter name="pro continuatione">
<b>pro continuatione</b> (lat.), som Fortsættelse.
</chapter>

<chapter name="Procopé, Hjalmar Fredrik Eugen">
<b>Procopé</b> [-ko-], <sp>Hjalmar Fredrik
Eugen</sp>, finsk Digter, f. 28. Apr. 1868 i
Helsingfors, <i>filos. mag.</i> 1897, udgav 1900 en
Samling »Digte«, der vandt megen Anerkendelse.
Disse blev senere efterfulgt af flere Samlinger
(»Røde Skyer«, »Vers og Viser«, »Under
Stjernerne« m. fl.), der alle har fæstnet hans Ry
som en af Finlands betydeligste nulevende
Digtere. Et Udvalg af hans Digte udkom 1911. P.
har tillige skrevet Skuespillet »Belsazar's
Gæstebud« (1905) og det satiriske Lystspil »Fædrenes
Aand« (1909).
</chapter>

<chapter name="pro copia">
<b>pro copia</b> (<i>pro vera copia</i>) (nylat.),
»Afskriftens Rigtighed garanteres«.
</chapter>

<chapter name="Procopius">
<b>Procopius,</b> d. s. s. <sp>Prokopios</sp>.
</chapter>

<chapter name="Procrustes">
<b>Procrustes,</b> se <sp>Løbebille</sp>.
</chapter>

<chapter name="Procter, Bryan Walter og Adelaide Anne">
<b>Procter</b> ['pråkt9.], 1) <sp>Bryan Walter</sp>,
eng. Digter, kendt under Pseudonymet <sp>Barry
Cornwall</sp> (1790—1874), studerede Jura og
blev Sagfører, men vandt sig samtidig et Navn
som Digter. Af hans Værker kan nævnes:
<i>Dramatic Scenes and other Poems</i> (1819); <i>A
Sicilian Story</i> (1820), <i>Marcian Colonna</i> (1820),
<i>Mirandola</i>, en Tragedie (1821), <i>The Flood of
Thessaly</i> (1822). Mest kendt blev han dog som Digter
af folkelige Sange, af hvilke mange endnu er
populære. De findes i Samlingen <i>English Songs</i>
(1832), der senere er kommet i fl. Opl. Efter
hans Død udkom hans Autobiography (1877).

2) <sp>Adelaide Anne</sp>, eng. Digterinde,
foreg.'s Datter (1824—64), udgav 1858 en
Digtsamling <i>Legends and Lyrics, a Book of Verses</i>,
af hvilke Digte nogle, der har staaet i Dickens*
<i>Household Words</i>, allerede havde gjort hendes
Navn kendt. Denne Samling vandt hende et
betydeligt Ry og er udkommet fl. Gange. I en
