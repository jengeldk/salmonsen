Helleristninger fra Bronzealderen. Krydsploven
er i Norden blevet fortrængt af Krog- og
Hjulplov, men den har holdt sig omtr. uforandret
paa andre Steder til vore Dage; der er
saaledes megen Lighed mellem Døstrupploven og
de P., som anvendes i Lilleasien og Indien.
Gennem Middelalderen og indtil Beg. af det
19. Aarh. har Hjulploven (og paa Sjælland
Krogen) været det vigtigste Agerbrugsredskab i
Danmark. Det var et tungt og klodset Redskab,
der mest var Husflidsarbejde; primitiv som den
var, gjorde den et daarligt Arbejde og krævede
4—8 Trækdyr som forspand. 1770 blev der paa
Foranledning af Det kgl.
Landhusholdningsselskab afholdt en Plovprøve til Sammenligning af
den danske Hjulplov og nyere Plovtyper,
Svingplove, der opr. stammede fra Flandern, men
senere var naaet til England og derfra til
Norge, hvor de blev byggede paa Falkensteen i
Nærheden af Tønsberg. Ved Prøven viste de
falkensteenske P. sig de gl danske Hjul-P. langt
overlegne, og der blev paabegyndt en
Fremstilling af Sving-P. her i Landet. Bl. danske P.-
Byggere maa nævnes <sp>O. J. Winstrup</sp>, der
byggede en P. efter rationelle mek. Principper.
Det gik dog langsomt med Indførelsen af de nye
P. paa Bøndergaardene, og først efter 1821, da
den lette amer. Freeborn-P. blev indført og kom
til at tjene som Model, vandt Sving-P. Terræn
og begyndte at fortrænge de gl Hjul-P., der dog
trods alt endnu i mange Aar brugtes enkelte
Steder i Landet.

P. er sammensat af flere forsk. Dele:
Langjern og Skære, der gennemskærer Jorden henh.
i lodret og i vandret Retning, Muldpladen ell.
Muldfjælen, der vender Furen, Landsiden, som
lukker Ploven mod Land. Landsidens nederste
Plade, som P. glider paa, kaldes Saalen, det
bageste Stykke af Saalen er ofte ombytteligt og
kaldes da Hælen. Skærene fremstilles i to forsk.
Former: 1) Smedejernsskær, der lader sig
skærpe, naar de under Brugen er sløvede; 2)
vendbare Skær er ofte støbte og kan vendes,
saa de stadig slider sig selv skarpe; til vendbare
Skær hører omskiftelig, mejselformet Spids.
Muldfjælen kan have forsk. Formning, der
skelnes mellem Skruemuldfjæl, der er formet
som en Del af en Skrue, og som Følge deraf
drejer Furen rundt, medens Cylindermuldfjælen
er mere stejl og bryder Furen samtidig med
Vendingen. Som en Mellemform staar den amer.
Muldfjæl, der i sig har optaget begge Former,
den er saaledes i Nærheden af Skæret
cylinderformet, medens det bageste Stykke er af
Skrueform. Muldfjælens bageste Hjørne kaldes
Vingen. Paa ældre P.-Former var Muldfjælen
ofte støbt, medens den paa moderne P. nu
oftest fremstilles af Staalplade, saakaldt
Compoundplade. En saadan Plade bestaar ofte af
3 Lag, nemlig to haarde Yderlag og en blødere
Kerne; den Yderside, paa hvilken Furen skal
glide, bliver poleret for at gøre
Gnidningsmodstanden saa lille som mulig. Skære, Muldfjæl og
Landside er ved Hjælp af Bolte befæstede paa
et Centralorgan, Plovfoden. Til denne fastgøres
ogsaa Aasen, paa hvilken Langjern og et lille
Støttehjul er befæstede med Laase og Bøjler.
Paa Aasens Forspids anbringes Regulatoren,
hvormed Furebredde og Dybde reguleres, og
hvortil Trækket befæstes. Til Styring af P.
tjener Styrestænger (Stjerte), der fastgøres til
Plovlegemet og skraaner bagud og opad. Paa
ældre P. gik højre Stjert altid i Aasens
Forlængelse, nu til Dags lader man venstre Stjert gaa

<img>Fig. 9. Amerikansk Vendeplov.</img>

<img>Fig. 10. Dampplov.</img>
