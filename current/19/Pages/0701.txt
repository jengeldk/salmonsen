(W. Dinesen), »Voldemar« (Viggo Holm) og
»Theodorus« (A. C. Larsen). Søren
Kierkegaard's mange P. er anvendte paa en for ham
helt ejendommelig Maade. Af norske Forfattere
H. Wergeland med »Siful Sifadda« og H. Ibsen
med »Brynjolf Bjarme«; i Sverige har C. W. A.
Strandberg (»Talis Qualis«), C. A. Wetterbergh
(»Onkel Adam«) og E. Sjöberg (»Vitalis«)
skrevet under P. Bl. tyske: »Novalis« (F. v.
Hardenberg), »Jean Paul« (J. P. F. Richter),
»Wilibald Alexis« (W. Häring); bl. fr. saa betydelige
som »Stendhal« (H. Beyle) og »George Sand«
(Aurore Dudevant), »Bibliophile Jacob« (P.
Lacroix), »Anatole France« (J. A. Thibaut) og
»Pierre Loti« (Julien Viaud); en berømt eng. P.
er »George Eliot« (Mary Ann Evans), en anden
er »Junius« (Ph. Francis); Italien har fra ældre
Tid »Merlin Coccai« (Tedfilo Folengo), fra 19.
Aarh. »Lorenzo Stecchetti« (O. Guerrini);
Spanien ligeledes fra ældre Tid »Tirso de Molina«
(Gabriel Tellez) og fra nyere »Figaro« (M. J. de
Larra); Hollænderen Douwes Dekker
(»Multatuli«) er ogsaa at nævne. En særlig Art P. er
de akademiske Navne, hvorunder mange
Forfattere skrev, fornemmelig i 16. og 17., men
ogsaa i 18. Aarh., og det især i de
sydeuropæiske Lande, saaledes Portugiseren F. Manoel
do Nascimento (»Filinto Elysio«), Spanieren L.
F. de Moratin (»Inarco Celenio«) o. fl. Ogsaa
bildende Kunstnere og Musikere har ikke
sjælden virket under et <i>nom de guerre</i>: et Navn
som f. Eks. Øgenavnet »Bamboccio« (P. de
Laer) kan i Virkeligheden kaldes et P., og
endnu mere gælder dette om fr. Kunstnernavne;
»Gavarni« (G. S. Chevalier) og »Bertali« (Ch.
Albert d'Arnoux). Komponisten »Philidor« hed
A. Danican, og N. Isouard kaldte sig blot
»Nicolo«. Til Dels p. Gr. a. Skuespillerstandens
lavere sociale Anseelse i ældre Tid optraadte
Skuespillere hyppig under et paataget Navn
(Vellydshensyn o. l. har dog ogsaa haft
Indflydelse endnu langt ned mod vore Dage). Et af
de berømteste dramatiske <i>noms de guerre</i> er
»Rachel« (egl. Rachel Félix); Molière's Navn
hører ogsaa herhen. Et Eksempel paa, at det
ikke er tilladt at benytte en samtidig Forf.'s
alm. P., har man i den Proces, som K. G. S.
Heun anlagde og vandt mod Wilh. Hauff 1827,
da denne havde benyttet Heun's sædvanlige P.,
H. Clauren, paa Titelbladet til sin
Parodiroman »Der Mann im Monde«. (<sp>Litt</sp>.: se under
<sp>Bibliografi</sp>, S. 188).
<i>(E. G.). C. S. P.</i>
</chapter>

<chapter name="Pseudonymitet">
<b>Pseudonymitet</b> ['(p)sæ'u-], det at benytte sig
af et pseudonymt Navn, af et Pseudonym (s. d.).
</chapter>

<chapter name="Pseudoparalyse">
<b>Pseudoparalyse</b> ['(p)sæ'u-] er en
tilsyneladende Lammelse, der skyldes, at vedk. Patient
p. Gr. a. Smerter ell. anden Aarsag ikke kan
bevæge en Arm ell. et Ben, uden at selve
Musklerne paa denne er lammede.
<i>K. H. K.</i>
</chapter>

<chapter name="Pseudoparenkym">
<b>Pseudoparenkym</b> ['(p)sæ'u-] (bot.) kaldes et
af tæt sammenfiltrede, mange Gange ud- og
indbugtede, med hverandre ofte
sammenklæbede Hyfer dannet Væv, som paa tynde
Tværsnit tilsyneladende er et virkeligt Parenkym.
Det findes hos mange Svampe, især i
Sklerotier, i Barklaget hos Likener o. a. St. P. er af
Lindau 1899 foreslaaet ombyttet med
Plectenkym (ell. »Fletvæv«).
<i>(V. A. P.). A. M.</i>
</chapter>

<chapter name="Pseudoperipteros">
<b>Pseudoperipteros</b> ['(p)sæ'u-] (gr.), et uægte
Peripteros-Tempel, hvor Søjlerne langs
Sidevæggene er erstattede med Halvsøjler paa
selve Cellemurene.
<i>C. A. J.</i>
</chapter>

<chapter name="Pseudopetrefakter">
<b>Pseudopetrefakter</b> ['(p)sæ'u-] kaldes forsk.
Dannelser, som har en vis Lighed med
Forsteninger, men dog intet har med saadanne at
gøre. Hertil hører bl. a. de i Danmark saa
hyppig forekommende Flintknolde, hvis Form
kan være saadan, at de af Lægfolk anses for
forstenede Dyrelevninger (Hundehoveder, Fugle,
Menneskefødder o. s. v.). Det er i
Virkeligheden en Slags Konkretioner, som opr. stammer
fra Kridtet. En anden Slags P. kan man danne
ved Kunst, idet man nedsænker Dyr ell. andre
Genstande i stærkt mineralholdige Kilder,
hvorved de efterhaanden overtrækkes af et Lag
af mineralske Bestanddele (navnlig kulsur
Kalk ell. Kiselsyre).
<i>J. P. R.</i>
</chapter>

<chapter name="Pseudopodier">
<b>Pseudopodier</b> [(p)sæ'u-], se <sp>Slimdyr</sp>.
</chapter>

<chapter name="Pseudoraphideæ">
<b>Pseudoraphideæ</b> [(p)sæ'u--'fi.-], se
<sp>Diatomeer</sp>, S. 118.
</chapter>

<chapter name="Pseudoscorpionider">
<b>Pseudoscorpionider</b> ['(p)sæ'u-],
<sp>Pseudoskorpioner</sp>, se <sp>Mosskorpioner</sp>.
</chapter>

<chapter name="Pseudosklerose">
<b>Pseudosklerose</b> ['(p)sæ'u-], se
<sp>Lentikulærdegeneration</sp>.
</chapter>

<chapter name="Pseudoskop">
<b>Pseudoskop</b> [(p)sæ'u-] er et Redskab til
Fremkaldelse af uvilkaarlige Synsbedrag
(pseudoskopiske Fænomener). Fig. til Art.
<sp>Blændværk</sp> viser et <sp>pseudoskopisk
Fænomen</sp>. Af de mange andre bekendte Eksempler
herpaa kan nævnes en Cirkel, der gaar
gennem en regelmæssig Mangekants Vinkelspidser.
Cirkelen synes ikke rund, men stærkest
krummet paa de Steder, hvor Afstanden fra
Mangekantens Sider er størst.
<i>(K. S. K.). A. W. M.</i>
</chapter>

<chapter name="Pseudo-Smerdis">
<b>Pseudo-Smerdis</b> ['(p)sæ'udo-], den falske
Smerdis, kaldtes en Mager Gaumata, som
udgav sig for at være Perserkongen Kambyses'
Broder Smerdis, der var bleven dræbt efter
Kongens Befaling. Efter at han havde vakt en
Opstand mod Perserne bl. de undertvungne
Folk i Asien og var bleven udraabt til Konge,
blev han dræbt af syv sammensvorne Persere,
og en af disse, Dareios, blev Konge (521 f. Kr.).
<i>H. H. R.</i>
</chapter>

<chapter name="Pseudosuchiæ">
<b>Pseudosuchiæ</b> [(p)sæ'u-kiæ], se
<sp>Krokodiller</sp>.
</chapter>

<chapter name="Pseudotabes alcoholica">
<b>Pseudotabes alcoholica</b> [(p)sæ'u-], Form af
Nervebetændelse som Følge af kronisk
Alkoholisme. P. a. karakteriseres særlig ved
Usikkerhed ved Gangen, hvorved Sygdommen
kommer til at ligne Rygmarvstæring, <i>tabes dorsalis</i>.
<i>K. H. K.</i>
</chapter>

<chapter name="Pseudotsuga">
<b>Pseudotsuga</b> [(p)sæ'u-] Carr., Slægt af
Granfamilien, meget nær Tsuga og Abies med en
enkelt Art <sp>Douglas-Gran</sp> (<i>P. Douglasii</i> Carr.),
et næsten 100 m højt og smukt Træ, hvis
Grenbygning er som hos Gran; Naalene er fladere
og 20—25 mm lange, foroven mørkt og
forneden mat grønne. Koglerne har brede
Kogleskæl og smalle Dækskæl, der er lige saa lange
som ell. længere end Kogleskællene. Træet
danner store Skove i Rocky Mountains; dets Ved
er meget anvendt, og de ranke Stammer
bruges til Skibsmaster.

Douglas-Granen har vundet ret stor
Udbredelse i Danmarks Skove p. Gr. a. sin hurtige
