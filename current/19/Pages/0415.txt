c. 200 Aar. Efter Stilen og Sujetterne har man
skelnet mellem 4 Perioder, den førromerske,
Republikkens Tid, første Kejsertid til c. Aar 50,
og P.'s sidste Tid (Eksempler 1. Casa del Fauno;
2. C. del Labirinto; 3. Cæcilius Jucundus' Hus;
4. Casa di Castore e Polluce). De sidste, i
hvilke der navnlig er Forkærlighed for lette,
fantastisk slanke Arkitekturbilleder, er altid
betragtede som det bedste Udtryk for den
særlige »pompejanske« Smag. De egl.
Figurmalerier er særlig knyttede til 3. og 4. Periode.
Ofte er der om dem malet Indramninger.
Stundom ses en enkelt, oftest kvindelig
svævende Figur midt i et stort Felt; ell. der males
mellem Arkitekturerne smaa Genrebilleder,
hvoraf navnlig de med Eroter med Rette er
berømte. Der kan være landskabelige Billeder,
og endelig er der mange af mytologisk Indhold
(Eks.: Cheiron og Achilleus, Ifigeneia's Ofring,
Ixion's Straf, Medeia o. s. v.).

Endelig er der gjort en saare rig Høst af
Enkeltfund. Der er fremdraget en næsten talløs
Mængde af det daglige Livs Brugsgenstande,
Vaaben og Husgeraad, Møbler, Nips, Statuetter,
Smykker o. s. v. Der er fremkommet en
Mængde Indskrifter paa Sten, dels i oskisk, dels i
latinsk Sprog. Ofte er der paa Ydervæggene
malet alle Haande Ting, Bekendtgørelser,
Anbefalinger for Kandidater til Magistratsvalg,
Meddelelser om Gladiatorlege o. s. v.; en
endnu større Række er kun indridset i Væggens
Pudslag med en Griffel af Metal ell. et andet
spidst Instrument: Navne, Lykønskninger, Vers
o. a. Udgydelser af Forbipasserende. Af særlig
Interesse er et Antal Vokstavler fra Bankier'en
L. Cæcilius Jucundus' Hus, mest Kvitteringer
vedrørende Forretninger, som Jucundus har
udført for andre, specielt om Forpagtninger af
offentlige Ejendomme.

For Forstaaelsen af Oldtidens Kulturforhold
i det hele og i Detaillen har Udgravningen af
P. været af grundlæggende Bet. Der er intet
Sted, hvor Indtrykket af Oldtidslivet saa
udpræget og levende træder den Besøgende i
Møde. — (<sp>Litt</sp>.: Alm. Oversigter: <sp>Aug. Mau</sp>,
»P. in Leben und Kunst« [Leipzig 1900];
<sp>Samme</sp>, »Führer durch P.« [Neapel 1893]; <sp>Joh.
Bergman</sp>, »P.« [Sthlm 1900]; <sp>Engelmann</sp>,
»P.« [af Serien »Berühmte Kunststätten«,
Leipzig-Berlin 1899]; <sp>H. Mygind</sp>, »P.« [Kbhvn
1924]. Om de sidste Udgravninger: <sp>P.
Beccarini</sp>, <i>Un decennio di nuovi scavi in P.</i>
[Milano 1922]. Ældre er: <sp>C. Bruun</sp>, »P., dets
Historie og Mindesmærker« [Kbhvn 1881].
Særligt: »Wandgemälde aus P., nach d. Zeichn. von
W. Ternite« [Berlin 1840—58]; <sp>Fausto et
Felice Nicolini</sp>, <i>Le Case ed i Monumenti
di P. disegnati e descritti</i>, I—IV [Neapel
1854—96; stort Pragtværk i Folio og med Farver];
<sp>E. Presuhn</sp>, »P., die neuesten
Ausgrabungen« [1874—81]. Artiklen »P.« i <sp>Baumeister</sp>,
»Denkmäler des klass. Alterthums« [München
og Leipzig 1889]. Rekonstruktioner hos: <sp>C.
Weichardt</sp>, »P., vor der Zerstörung«
[Leipzig 1897, Folio]. Talrige andre Værker og
talløse enkelte Afh. <sp>F. Furchheim</sp>,
<i>Bibliografia di P., Ercolano e Stabia</i> [Neapel 1891]).
<i>H. A. K.</i>
</chapter>

<chapter name="Pompejus">
<b>Pompejus,</b> rom. plebejisk Slægt, blandt hvis
Medlemmer mærkes følgende:

1) <sp>Gnæus Pompejus Strabo</sp>, Konsul
89 f. Kr., udmærkede sig som Hærfører i
Forbundsfællekrigen og opnaaede Triumfen. Senere
deltog han i Borgerkrigen paa Adelspartiets
Side, men døde kort efter.

2) <sp>Gnæus Pompejus</sp>, med Tilnavnet
<sp>Magnus</sp> (»den Store«), foreg.'s Søn, var i en
længere Aarrække politisk Partifører i Rom.
Han var født 106 og døde 48 f. Kr. Som ganske
ung Mand viste han under Borgerkrigen stor
milit. Dygtighed; han stod ligesom Faderen paa
Sulla's og Adelspartiets Side. Da Sulla havde
vundet Magten i Italien, sendte han P. til
Sicilien og Afrika (81), hvor han hurtig fik Bugt med
Modpartiet. Ved sin Hjemkomst hædredes han
med en Triumf, hvilket var ganske usædvanligt
for en Mand, der endnu intet Embede havde
beklædt. Efter Sulla's Død sendtes han til Spanien
(76) for at bekæmpe Sertorius, som forsøgte at
danne en selvstændig Stat derovre. I Beg. var
han uheldig, men efter Sertorius' Drab
undertvang han hele Landet. Ved sin Tilbagekomst
til Italien hjalp han med til Udryddelsen af
de sidste Rester af de oprørske Slaver, som
Crassus havde besejret (71). Men det viste sig
snart, at P. ingenlunde var en paalidelig
Tilhænger af Adelspartiet; tværtimod mente han,
som selv ikke tilhørte nogen fornem Slægt, at
han ved at slutte sig til Folkepartiet vilde have
slørre Udsigt til at gøre en glimrende Karrière.
Efter at han sammen med Crassus havde
opnaaet Konsulatet (70), omstyrtede han derfor fl.
af de Forfatningsforandringer, som Sulla havde
indført, og forøgede saaledes Demokratiets Magt.
Lønnen for disse Bestræbelser høstede han snart

<img>Gnæus Pompejus.</img>
