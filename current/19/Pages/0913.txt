Dekorationer af Wien-Arsenalets Vaabenmuseurn og
Paladset Todesco i Wien samt til
Universitetsaulaen, i Athen viser han udpræget Begavelse
for iderig monumental Komposition; andre
Arbejder i samme Retning: Fresken »Mädchen
aus d. Fremde« i en Villa i Gmunden, det
skønne Fortæppe til Wiens Opera, Alterbilleder i
Wiens Piaristkirke m. m., Udsmykningen af
Festsalen i Slottet i Oldenburg, Af R.'s
Staffelibilleder kan nævnes: »Chrimhilds og
Manfreds Lig findes« (Wiens Museum), det
berømte »Kristenforfølgelse« (Hamburgs
Kunsthalle. Gentagelse i Berlins Museum), flere gode
Portrætter (E. Willers) i Schack's Gal. i
München etc. Ogsaa ved sin Lærervirksomhed fik
R. varig Betydning for Wiens Kunst. Ny
Carlsberg Glyptotek erhvervede to Portrætter, et
Kvindehoved og Brystbillede af en Kvinde med
en Dolk samt »Demodokos synger for Faiakerne
og Odysseus«. (<sp>Litt</sp>.: Biografi ved <sp>Hottner</sp>
[1863]; <sp>George-Mayer</sp>, »Erinnerungen an
K. R.« [Wien, 1882]).
<i>A. Hk.</i>
</chapter>

<chapter name="Rahmanije">
<b>Rahmanije,</b> lille By i Nedreægypten, 72 km
(3 Dagsmarcher) Ø. f. Alexandria, ved hvilken
By den første større Fægtning fandt Sted
imellem den fra Alexandria fremtrængende fr. Hær
under Napoleon og Mamelukkerne, der her led
et betydeligt Nederlag.
<i>V. S.</i>
</chapter>

<chapter name="Rahn, Rudolf">
<b>Rahn</b> [ra.n], <sp>Rudolf</sp>, schweizisk
Kunsthistoriker, f. 24. Apr. 1841 i Zürich, d. 1912. R.,
der 1883 hlev kunsthist. Prof. ved Polytechnikum
i Zürich, har særlig stud. middelalderlig Kunst:
»Gesch. der bild. Künste in d. Schweiz von d.
ältesten Zeiten bis zum Schluss d. Mittelalters«
(3 Bd, 1873—77), »Das <i>Psalterium aureum</i> von
St Gallen« (1878), »Kunst- u. Wanderstudien
aus d. Schweiz« (1883), 1893—99 Monografier
over middelalderlige Mindesmærker i Tessin o.
fl. a. Kantoner, endvidere »Zwei weltliche
Bilderfolgen aus d. 14. u. 15. Jahrh.« (1902) m. m.
<i>A. Hk.</i>
</chapter>

<chapter name="Rahu">
<b>Rahu</b> (egl. »Røveren«), i den ind. Mytologi
et Uhyre af Dānava'ernes Slægt, der antages at
sluge Solen ell. Maanen og derved foraarsage
Formørkelser. Da Guderne havde kernet
Verdenshavet og frembragt Udødelighedsdrikken
(Amṛita), paatog han sig Skikkelse af en Gud,
traadte ind i deres Rækker og drak en Portion
som de andre. Solen og Maanen saa dette og
røbede det for Vishṇu, som afhuggede hans
Hoved; men da han var udødelig, kunde han
ikke dræbes og blev derfor sat paa
Stjernehimlen (Stjernebilledet »Dragen«), hvor han blev
Fader til et talrigt Afkom af Kometer og
Meteorer. (<sp>Litt</sp>.: <sp>V. Fausbøll</sp>, <i>Indian
Mythology</i> [London 1902]). Jfr <sp>Amṛita</sp>.
<i>D. A.</i>
</chapter>

<chapter name="Rahula">
<b>Rahula,</b> en Søn af Gotama Buddha (se
<sp>Buddha</sp>, S. 201). De Mytologer, som hævder,
at Buddha er en mytisk Skikkelse (Solgud), har
søgt at sætte Navnet R. i Forbindelse med
Rāhu. Iflg. Beretningerne i den buddhistiske
Litteratur blev R., efter at være vokset til,
optaget i Buddha's Munkeorden, men han synes
dog ikke at have spillet nogen fremtrædende
Rolle.
<i>D. A.</i>
</chapter>

<chapter name="Rahway">
<b>Rahway</b> ['rå.we<sub>i</sub>], By i U. S. A., New
Jersey, ligger ved <sp>R. River</sp>, der hertil er
sejlbar for smaa Skibe, og har Tilvirkning af
Vogne og Musikinstrumenter. (1920) 11042 Indb. I
Nærheden ligger <i>New Jersey Reformatory</i>, et
Forbedringshus for unge Forbrydere.
<i>G. Ht.</i>
</chapter>

<chapter name="Raiatea">
<b>Raiatea</b> (<sp>Ulietea</sp>), fr. Ø i det stille
Ocean, af Tahiti-Gruppen, har et Areal af 194 km<sup>2</sup>.
Sammen med Naboøen <sp>Tahaa</sp> (82 km<sup>2</sup>) er
den omgivet af et Koralrev, bag hvilket der
findes mange gode Ankerpladser. De to Øer
har tilsammen (1921) 4307 Indb. 1769 opdagedes
Øen af Cook, 1887 kom den under fr.
Herredømme.
<i>M. V.</i>
</chapter>

<chapter name="Rai Bareli">
<b>Rai Bareli,</b> Distrikt i Laknau Divisionen,
United Provinces, Forindien. 4467 km<sup>2</sup> med c.
1911 1016864 Indb., hvoraf 90 % Hinduer.
Landet er meget frugtbart og frembringer Ris,
Opium, Indigo, Bomuld, Tobak o. s. v.
<i>M. V.</i>
</chapter>

<chapter name="Raibolini">
<b>Raibolini</b> [ra^i-], se <sp>Francia</sp>.
</chapter>

<chapter name="Raichur">
<b>Raichur</b> [ra^i't∫u.r], By i Fyrstendømmet
historiker, f. 24. Apr. 1841 i Zürich, d. 1912. R.,
Bombay til Madras, med (1911) 25094 Indb.
<i>M. V.</i>
</chapter>

<chapter name="Raič, Jovan">
<b>Raič</b> [ra<sub>i</sub>t∫], <sp>Jovan</sp>, serb. Forfatter, f. 1726
i Karlowitz, d. 1801. Efter at være bleven
uddannet dels i østerr. Jesuitskoler, dels ved
Kievs gejstlige Akademi, gjorde R. Tjeneste
først som Lærer i sit Hjemland, men blev
senere Munk og endelig Arkimandrit i Kovel
(Volhynien). Som saadan forfattede han en Del
Arbejder paa Datidens med Kirkeslavisk stærkt
blandede serbiske Litteratursprog, hvilke
Arbejder gør ham til en af de mest fremragende
Repræsentanter for det 18. Aarh.'s saakaldte
slavisk-serbiske Retning. Øverst staar »Istorija
slavjanskich narodov najpače že Bolgar,
Chorvatov i Serbov« (De slaviske Folks Historie,
særlig Bulgarernes, Kroaternes og Serbernes),
4 Bd, Wien 1794—95, det første Forsøg
indenfor den nyere serb. Litteratur paa at restaurere
de gl. historiske Traditioner, endnu ikke helt
værdiløst. R. optraadte ogsaa som Digter med et
Kvad om den tyrkiske Krig (Dragens Kamp
med Ørnen, 1791) og som Dramatiker med en
Tragedie om Tsar Uroš V's Død.
<i>A. K.</i>
</chapter>

<chapter name="Raid">
<b>Raid</b> [re<sub>i</sub>d] (opr. skotsk), Røvertog, Strejftog.
Ved <i>Raids</i> forstaar man i militær Henseende
langt ud gaaende Strejftog med Rytteri,
saaledes som de fandt Sted under den
amerikanske Borgerkrig 1861—64. Navnet R. i denne
Betydning stammer da ogsaa derfra. Særlig det
første af disse Tog, der blev udført af
Sydstaternes knapt 30-aarige Ryttergeneral Stuart,
er blevet verdensberømt. 13. Juni 1862 brød han
op fra Richmond med 1200 Ryttere og 2
Kanoner, gik helt rundt om den fjendtlige Hær,
bragte Forstyrrelse paa dens Forbindelseslinier,
ødelagde Forraad, tog Fanger og Heste og
naaede 15. Juni tilbage til Richmond. Det
væsentligste Udbytte var dog maaske den moralske
Virkning, som Foretagendet øvede ved
Tankens Dristighed og den Dygtighed, hvormed det
blev gennemført.

I Europa har saadanne Strejftog kun været
udførte i langt mindre Stil, bl. a. under
Napoleons-Krigene og under den russisk-tyrkiske
Krig 1877—78.

I Verdenskrigen 1914—18 fik R. ingen større
Bet. Paa Vestfronten nævnes overhovedet kun
eet egl. R., nemlig 5. fr. Kavaleri-Divisions i

