<chapter name="Rasmussen, Niels Jørgen David Vilhelm">
<b>Rasmussen,</b> <sp>Niels Jørgen David
Vilhelm</sp>, dansk Skolemand og Politiker, f. 31.
Apr. 1869 i Ullerslev, tog 1894
Skoleembedseksamen i Geografi og Naturhistorie, var
1891—1907 ansat ved De forenede Kirkeskoler,
1907—19 ved Frederiksberg Skolevæsen og 1919—24
som Rektor ved Sundby Gymnasium. I 1924
udnævntes R. til Forstander for Statens
Lærerhøjskole. — R. har grebet ind i Skolens
Udvikling, dels gennem mindre Afhandlinger, dels
gennem de ogsaa paa fremmede Sprog
udbredte børnepsykologiske Skr: »Barnets
sjælelige Udvikling« (1913), »Børnehavebarnet« (1918),
»Forskolebarnet« (1921), »Et Barns Dagbog«
(1922); foruden et Par Skolebøger og de mindre
Haandbøger »Japan« (2. Udg. 1919) og »Kina«
(1923) har R. udgivet »Naturstudiet i Skolen«
(1909), en Haandbog for Lærere: »Menneskets
Udvikling« (1911), »Geografiens
Grundsætninger« (1902), hvoraf en ny Udgave under Titlen
»Almindelig Geografi« er i Trykken. Som
Forstander for Lærerhøjskolen har R. udvidet
dennes Rammer med en Afdeling for
Forskolelærerinder, ligesom han har udvidet Lærernes
Uddannelse paa Højskolen til at omfatte
Undervisningsøvelser, dels i Gymnasier, dels i
kommunale Skoler. Ved Siden af sin Virksomhed i
Skolens Interesse har R. taget ivrig Del i
Politik som tilhørende Socialdemokratiet; fra
1915 har han været valgt ind i Folketinget.
<i>H. A. S.</i>
</chapter>

<chapter name="Rasmussen, Peter">
<b>Rasmussen,</b> <sp>Peter</sp>, dansk Musiker, f. 15.
Marts 1838 i Hørsholm, d. 23. Novbr 1913 i
Kbhvn, Elev af Gebauer, 1883 Organist ved
Garnisonskirken i Kbhvn. Virkede som en søgt
Lærer i Musikkens teoretiske Discipliner.
Udgav en Række Præludier for Orgel samt Duetter
for Valdhorn.
<i>A. H.</i>
</chapter>

<chapter name="Rasmussen, Poul Edvard">
<b>Rasmussen,</b> <sp>Poul Edvard</sp>, dansk
Litterat og Musiker, f. i Farum 29. Oktbr 1776, d.
smst. 18. Juli 1860. R., som var en Bondesøn,
kom ved Edv. Storm's Forsorg til Kbhvn og
blev Student 1794. Senere tog han jur.
Eksamen og ansattes som Auditør i Marinen 1802,
men tog utilfreds med denne Virksomhed sin
Afsked herfra 1809. Han flyttede kort efter ud
til sin Fødeby og blev her Resten af sin
Levetid, væsentlig sysselsat med Musik. 1811 havde
han allerede komponeret den velkendte Melodi
til »Danmark dejligst Vang og Vænge«; senere
syslede han med Folkevisemelodier og udgav
sammen med Nyerup »Udvalg af danske Viser«,
1—2 (1821). R. er fremdeles den første i
Danmark, der har beskæftiget sig med Stenografi
(»Dansk Kortskrivning« [1812]). Nogle
Dagbogsoptegnelser af R. er offentliggjorte i
»Personalhistorisk Tidsskr.«, III, 4—5.
<i>J. Cl.</i>
</chapter>

<chapter name="Rasmussen, Rasmus">
<b>Rasmussen,</b> <sp>Rasmus</sp>, norsk Teaterchef
og Skuespiller, f. 4. Novbr 1862 i Molde. Var
opr. Handelsmand, ansattes ved et tysk
Skuespillerselskab i U. S. A. 1885—86, debuterede
paa Bergens nationale Scene 1887 og vedblev
der som Skuespiller indtil 1910. R. var
1912—14 Chef for »Det norske Teatret« i Oslo,
blev 1916 Chef for Trondhjems Teater, men
traadte senere tilbage for at virke som
Skuespiller. R. har en god Sangstemme og har fl.
Gange rejst paa Turneer med gamle norske
Folkeviser. Som Skuespiller har han et kraftigt
og særpræget Talent, baade som Komiker og i
udprægede Karakterroller, som »Læraren«, Dr.
Relling Thygesen, Gamle Kampe.
<i>E. S-n.</i>.
</chapter>

<chapter name="Rasmussen, Wilhelm Robert">
<b>Rasmussen,</b> <sp>Wilhelm Robert</sp>, norsk
Billedhugger, f. i Skien 15. Juni 1879 og fik
sin første Uddannelse paa den kgl. Kunst- og
Haandværksskole i Oslo under B. Bergslien og
senere under Utne. Et Ophold i Berlin c. 1900
gav ham imidlertid Afsmag for den samtidige
tyske Skulptur, og han drog hjem og forsøgte
sig paa egen Haand. Han opholdt sig 1902 med
Stipendium 8 Maaneder i Paris, hvor Louvres
Samlinger af gammel Kunst samt Rodin og
Meunier fik afgørende Bet. for ham, ligesom
senere Gustav Vigeland's Kunst og
Personlighed. Efter nogle hverken frugtbare ell.
opmuntrende Aar i Oslo, hvor han udførte nogle
dekorative Arbejder, drog han 1906 til Italien
og studerede i 9 Maaneder gammel Kunst i
Firenze, Siena og Rom. 1908 afløste han efter
Gustav Vigeland's Anbefaling denne som fast
Billedhugger ved Restaureringsarbejdet i
Trondhjems Domkirke, hvor han har udført
en stor Række groteske Figurer til Vestskibet
(»Vandspyere« o. a. Grotesker samt
Englerelieffer) —, Arbejder, som foruden en barok Kraft
i Fantasien viser Evne til at skabe selvstændig
Kunst i gotisk Aand og med 13. Aarh.'s
højgotiske Udtryksmidler. G. Vigeland's
mangeaarige Erfaring og hans Korrektur var ved
dette Arbejde til uvurderlig Nytte for R. Høsten
1909 gjorde R. med Domkirkens Stipendium en
Rejse til England, Frankrig og Tyskland for
at studere gammel Katedralskulptur, hvorefter
han gav sig i Færd med at udføre den store
Korsfæstelsesgruppe over Vestfrontens
Hovedportal, som var færdig i Sten 1914. Under den
derefter flg. skarpe Strid mellem O.
Nordhagen's og Macody Lund's Planer for
Katedralens Genrejsning stod alt Arbejde ved
denne væsentlig stille. I denne Tid udførte R. den
holdningsfulde Statue af Frederik II for
Fredrikstad (c. 1918) samt Statuen af Olav
Tryggveson i Trondhjem, (1921). 1919 flyttede R. til
Oslo og blev 22. Decbr 1921 udnævnt til
Professor i Billedhuggerkunst ved det norske
Kunstakademi. Han har i de senere Aar udført en
Række karakterfulde Portrætbuster (f. Eks. af
Arkitekt M. Poulsson i Nationalgaleriet). Han
udstillede paa Statens Udstilling i Oslo 1901
samt et Par Gange (f. Eks. 1921) separat.
<i>C. W. Sch.</i>
</chapter>

<chapter name="Rasores">
<b>Rasores,</b> et Navn, benyttet af <sp>Illiger</sp> 1811,
senere af andre Forfattere, for Hønsefuglenes
Orden.
<i>O. H.</i>
</chapter>

<chapter name="Rasp">
<b>Rasp,</b> en Fli, som ikke har sammenhængende
Hug som alm. File, men enkelte fremstaaende
Tænder. R. kan være flad, halvrund og rund;
den anvendes ved den grove Behandling af
Træ, Horn, Ben og bløde Metaller.
<i>D. H. B.</i>
</chapter>

<chapter name="Raspail, François Vincent">
<b>Raspail</b> [ra'spa.j], <sp>François Vincent</sp>, fr.
Naturforsker, f. 29. Jan. 1794 i Carpentras, d.
8. Jan. 1878 i Arcueil, studerede Teologi, senere
Botanik og Kemi, kom 1815 til Paris, hvor han
1830 deltog i Julirevolutionen og 1835 paadrog
sig Fængselsstraf for nogle republikanske
Artikler. 24. Febr 1848 trængte han i Spidsen for
