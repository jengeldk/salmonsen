<chapter name="Ravnefod">
<b>Ravnefod</b> (<i>Coronopus</i> Gaertn., <i>Senebiera</i>
Poir.), Slægt af Korsblomstrede (Nødfrugtede),
1- ell. 2-aarige Urter med nedliggende og
stærkt grenede Stængler, fjersnitdelte Blade og
hvide (undertiden manglende) Kronblade.
Skulpen er en paa langs 2-delelig Spaltefrugt med
nødagtige Delfrugter. 12 Arter. <sp>Liggende
R.</sp> (<i>C. procumbens</i> Gilib., <i>Senebiera coronopus</i>
Poir.) er enaarig og mangestænglet og har
rynkede og nyreformede Skulper. Den vokser i
Danmark langs Veje og Gader og ved
Strandbredder og er ikke sjælden paa Bornholm; den
blomstrer i Juli—August. Et Par Arter er
Ballastplanter i Norge.
<i>A. M.</i>
</chapter>

<chapter name="Ravnefugle ell. Kragefugle">
<b>Ravnefugle</b> ell. <sp>Kragefugle</sp> (<i>Corvidæ</i>)
kaldes en Familie, der omfatter de største af
alle Spurvefuglene og ialt tæller hen ved 300
Arter, udbredte over hele Kloden, saavel i
Troperne som i Polaregnene. Det er
gennemgaaende store, kraftige Fugle med et stærkt,
lige ell. i Spidsen let nedadbøjet Næb.
Fjerklædningen paa Tøjlerne er børsteagtig, ligesom
stive Børster fra Næbroden strækker sig frem
og dækker Næseborene, et Skelnemærke fra de
nærbeslægtede Grupper, f. Eks. Paradisfugle.
Farverne er hos de fleste mørke, ofte med
Metalglans, hos andre pragtfuldt blaa og grønne,
ens hos begge Køn, ens Sommer og Vinter.
Føden søger de saavel fra Dyre- som
Planteriget, oftest paa Jorden. Reden bygges i Træer
ell. paa Klipper. R. er Stand- ell. Strejffugle,
en Del nordlige Arter dog Trækfugle. Stemmen
er et hæst Skrig, nogle Arter har dog ogsaa
en Sang. — R. regnes for at være de højest
udviklede og klogeste af alle Fugle.

Bl. de talrige Slægter er <i>Corvus</i>, der omfatter
Ravne og Krager, en af de mest kendte. Det
er store, mørkfarvede Fugle med lange spidse
Vinger, der næsten naar Halespidsen. I et Tal
af 80 Arter er de udbredte over hele Jorden
undtagen Sydamerika. Æggene er blaa eller
grønlige med brunlige Pletter, oftest 4—6 i Tal.
Den største af Slægten, saavel som af alle
Spurvefugle, er <sp>Ravnen</sp> (norsk ogsaa: Korp)
(<i>Corvus corax</i> L.) med en Krop større end en
Hønes, et Næb, der er c. 90 mm langt; af Farve er
den sort med Purpurglans. Delt i talrige Racer
bebor Ravnen det meste af Europa og en Del
af Asien, findes paa Færøerne, Island og i
Grønland. I Norge yngler den særlig langs
Vestkysten og i de nordlige Egne. I Danmark, hvor
den tidligere har været alm., er nu kun faa
Par tilbage. Føden søger den mest fra
Dyreriget, fanger mindre Hvirveldyr, søger ved
Stranden døde Fisk og Muslinger, flokkes med
sine Slægtninge, hvor der findes et Aadsel.
Sky og forsigtig er den, hvor den efterstræbes,
halvt Husfugl, hvor den har Fred. Stemmen
er oftest et hæst Skrig (hvoraf Navnet), i
Parringstiden et klangfuldt »Klong«. Reden bygges
i det tidlige Foraar, ofte endnu under streng
Frost, i høje Træer ell. paa Klippehylder,
bestaar af et tæt Underlag af Kviste med blødere
Foring. I Vintertiden samles Ravnene som
deres Slægtninge ofte i større Flokke.

Overalt, hvor Ravnen findes, er den en
velkendt Fugl, der ogsaa i Folkenes Forestillinger
har spillet en ikke ringe Rolle; hos de gamle
Nordboer var R. Odin's hellige Fugl, og som
saadan sad dens Billede i Vikingernes Banner.
I mange Egne er den blevet stærkt efterstræbt,
fordi den antages at gøre Skade paa Vildt og
Husdyr, f. Eks. Lam; kendt er det saaledes,
at i lange Tider hver Mand paa Færøerne
aarlig skulde levere til Øvrigheden et vist Antal
Ravnenæb. I Danmark skyldes dens Aftagen
dels Skovenes Udryddelse, dels, navnlig i de
senere Aartier, Jægeres Efterstræbelser, skønt
det ringe Tal, der findes, ikke kan volde
nævneværdig Skade paa Vildtet, og det vel var værd
at bevare en af Landets ejendommeligste
Fugle. — <sp>Kragen</sp>, Graakragen (norsk Kraake)
(<i>Corvus cornix</i> L.) er graa af Farve med sort
Hoved og Bryst, Vinger og Hale, af Størrelse
adskilligt mindre end Ravnen. Den bebor en
stor Del af Europa, navnlig de østlige Egne, en
Del af Asien og Nordafrika. I Norge yngler
Kragen overalt, i Danmark ogsaa hyppig i den
største Del af Landet, i mindst Tal i Jyllands
nordlige Egne. Kragen hører til de bedst kendte
Fugle i Danmark og er i Beskrivelser og paa
Billeder et uundværligt Tilbehør til Efteraar og
Vinter. Om Dagen færdes den ude paa det
aabne Land efter Føde, om Natten søger den
til Skoven, hvor den ogsaa yngler. Ved det
første Dagskær flyver den med sit velkendte Skrig
(hvoraf Navnet) ud efter Føde, slaar sig
enkeltvis ell. i Flokke ned overalt, hvor den kan
finde noget spiseligt af Plante- ell. Dyreriget;
paa Marken søger den Insekter og deres
Larver, lejlighedsvis smaa Hvirveldyr, ved

<img>Fig. 1. Ravn (<i>Corvus corax</i>).</img>

<img>Fig. 2. Krage (<i>Corvus cornix</i>).</img>
