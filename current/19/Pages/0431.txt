Lok af en smuk Dames Haar, hvilken
Forbrydelse vakte megen Strid. P. behandlede nu
dette Emne paa den graciøseste Maade i Smag
med de gl. Heltedigte; han lader en Verden
af Sylfer og Feer forsvare Lokken og tage Del
i dens Skæbne. Det er fint Kniplingsarbejde,
men falmet. 1713 kommer <i>Windsor Forest</i>,
der dog kun af Navn er naturbeskrivende, P.
er alt for udpræget Stuemenneske til at kunne
faa Blik for anden Natur end den af Kunsten
arrangerede. <i>The Wife of Bath</i> (1714) og <i>The
Temple of Fame</i> (1715) er begge Bearbejdelser
efter Chaucer. <i>Epistle from Eloïsa to Abélard</i>
(1717) udmærker sig ved sit ualmindelig
smukke Udtryk for Eloïsa's Lidenskab. Ved
Siden af disse Digte tager P. livlig Del i alle
Tidens litterære Stridigheder og viser sig som
en bitter og voldsom Satiriker; hans
Hovedværk paa dette Omraade er <i>The Dunciad</i>
(1728), senere forøget og forsynet med Noter
og Indledning af Martinus Scriblerus; dette
Digt blev et rent Oplagssted for al P.'s
Bitterhed mod samtidige Forfattere. Fra en mere
tiltalende Side ser vi P. i hans store
religiøs-moralske Digt <i>Essay on Man</i> (1732—34),
skrevet under Indflydelse af Bolingbroke. Til dette
Digt slutter sig <i>Moral Essaus</i> (1732—35), der
behandler forsk. moralske Emner. Det hele
danner en Art poetisk Deismens Bibel, der i
elegante Vers opbygger Fornuftens Religion.
Digtet blev meget berømt, endogsaa sat ved Siden
af Bibelen. Af betydelig Interesse, især for
Forstaaelsen af P.'s Personlighed, er Digte som:
<i>Epistle on Taste</i> (1731), <i>Imitations of Horace</i>
(1733—37), <i>Epistle to Arbuthnot</i> (1735), samt
hans <i>Correspondence</i>. P.'s Berømmelse i
Samtiden hvilede imidlertid for en stor Del paa
hans Oversættelser, ligesom, det ogsaa var dem,
der gjorde ham til en rig Mand. Især kan her
fremhæves hans Oversættelse af Iliaden
1715—20, der indbragte ham 5000 £ St., samt af
Odysseen 1723—25 (sammen med et Par samtidige
Digtere af ringe Bet.), for hvilken han for sin
Del fik 3500 £ St. Betegnende er det, at han
oversætter disse Værker i det heroiske
Versemaal, som han beherskede til Fuldkommenhed,
men som kun passer slet til Homer's
Heksametre. Endnu kan nævnes, at P. 1725 udgav
Shakespeare's Værker, en i filologisk Henseende
tarvelig Udgave, der kun betalte sig slet, men
maaske dog bidrog til at vække Interessen for
Shakespeare. — P. er sin Tids betydeligste
Digter; uden at være nogen fremragende Aand
udmærker han sig ved sin klare Forstand og
bliver derfor Repræsentant for den klassiske
Smags Kulmination i England. Følelse findes
kun sjælden i hans Digtning, undtagen som
satirisk Bitterhed og Had: men den udmærker
sig ved sin klare, velordnede Forstandighed.
Hans Versemaal er derfor ogsaa overalt Tidens
klassiske Vers, det heroiske, der i sine parvis
rimede Linier skarpt og bestemt kan fastslaa
Læredigtets Sætninger. Af Udgaver af P.'s
Værker kan nævnes: W. Erwin and W. J.
Courthope: <i>Works of A. P.</i> (10 Bd, 1871—89). (<sp>Litt</sp>.:
<sp>Carruther</sp>, <i>The Life of P.</i> [4 Bd, Lond.
1857]; <sp>Johnson</sp>, <i>Life of P.</i> [1781]; <sp>Leslie
Stephens</sp>, <i>A. P.</i> [1880; i Serien <i>English
Men of Letters</i>]; <sp>Ad. Hansen</sp>, »En engelsk
Forfattergruppe« [Kbhvn 1892]).
<i>(T. L.). I. O.</i>
</chapter>

<chapter name="Popelin Ducarre, Clodius Marcel">
<b>Popelin Ducarre</b> [på'plæ-dy'ka.r], <sp>Clodius
Marcel</sp>, fr. Maler (1825—92), Elev af Picot
og A. Scheffer, malede først i Olie
(Historiemalerier), dyrkede derefter med Held
Emailmaleriet og gik fra dets praktiske Haandtering
over til litterær Syslen med det. Han skrev
saaledes <i>L'émail des peintres</i> (1866, med af P. selv
tegnede Træsnit), <i>L'art de l'émail</i> (1868) og <i>Les
vieux arts du feu</i> (1869); desuden Digtsamlingen
<i>Cinq octaves de sonnets</i> (1875). (<sp>Litt</sp>.:
<sp>Falice</sp>, en Serie Art. i <i>Gazette d. beaux-arts</i> [1893];
<sp>P. de Bouchard</sp>, <i>C. P., peintre, émailleur
et popète</i> [Paris 1894]).
<i>A. Hk.</i>
</chapter>

<chapter name="Popelins">
<b>Popelins</b> [på'plæ], lette, glinsende, navnlig
til Damekjoler benyttede Tøjer, der opr.
vævedes helt af Silke, nu ofte med Islæt af Kamgarn
ell. Bomuld. <sp>P. de laine</sp> er vævede helt af
Kamgarn.
<i>K. M.</i>
</chapter>

<chapter name="Poperinghe">
<b>Poperinghe</b> [po.p<sub>ə</sub>'reŋ<sub>ə</sub>, fr. på'præ.g] eller
<sp>Poperingen</sp>, By i den belg. Prov.
Vestflandern, 10 km V. f. Ypres, driver Fabrikation
af Uldvarer, Kniplinger, Tobak, samt Handel
med Kvæg. (1920) 12813 Indb. I Byen og
Omegnen avles megen Humle. 1382 blev Byen
plyndret og afbrændt af Karl VI's Soldater, og
Englænderne gav den samme Medfart 1436. P. var
under Verdenskrigen et af Englændernes
vigtigste Støttepunkter i Flandern. Byen blev
taget af Tyskerne, kom igen i de Allieredes
Besiddelse 15. Oktbr 1914, var 1915 fl. Gange
Genstand for tysk Bombardement, men led dog mest
i April 1918.
<i>(M. Kr.). G. G.</i>
</chapter>

<chapter name="Popincourt">
<b>Popincourt</b> [påpæ'ku.r], Bydel i Paris, ligger
mod Ø. i 11. Arrondissement.
<i>E. St.</i>
</chapter>

<chapter name="Poplar">
<b>Poplar</b> ['påp£ə]. Kvarter i det østlige London
med (1921) 162578 Indb. En Del af Arealet
optages af East-India, West-India og Millwall
Dokkerne.
<i>(M. Kr.). G. G.</i>
</chapter>

<chapter name="Poples">
<b>Poples,</b> d. s. s. <sp>Knæhas</sp>.
</chapter>

<chapter name="Popocatepetl">
<b>Popocatepetl,</b> [påpåka'tæpætl], Vulkan i
Mexiko, ligger paa Sydranden af Anahuac og
60 km fra Byen Mexiko. P. hæver sig 3154 m
over Egnen ved Mexiko og 5420 m o. H.
Vulkanens Basis dannes af andesitiske Lavastrømme,
over hvilke lejrer sig Sand og Aske.
Topkrateret er elliptisk, 600 m langt, 170 m dybt og
altid fyldt med Sne. Skraaningen er forneden
bevokset med Ege, højere oppe med Naaletræer;
derefter følger en Zone uden Vegetation, og fra
4400 m's Højde er P. indhyllet i evig Sne. P.
er nu en uddøende Vulkan, der befinder sig i
Solfatare-Stadiet; indtil Slutn. af 17. Aarh. viste
den sig endnu virksom, og et af dens
voldsomste Udbrud fandt Sted 1539 kort efter den sp.
Erobring. P. besteges første Gang 1827.
<i>(H. P. S.). M. V.</i>
</chapter>

<chapter name="Popoli">
<b>Popoli</b> ['påpoli], By i Mellemitalien, Prov.
Aquila, ligger ved Pescara, der indtil dette
Sted kaldes Aterno, har en Kirke fra 15. Aarh.
samt gl. Borgruiner og driver Kvæg- og
Vinavl samt Stenbrud. (1911) 7990 Indb.
<i>C. A.</i>
</chapter>

<chapter name="Popol Vuh">
<b>Popol Vuh</b> er Navn paa et fra Yucatan
stammende Haandskrift, affattet i Maya- ell.
Maya-Guiché-Sproget og nedskrevet 1558, som
det i Reglen antages, en ligefrem Afskrift af et
ældre oldamer. Skrift, tilhørende den gl.
