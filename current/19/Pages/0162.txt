— samt Dolken. P. udgjorde paa hine Tider
Hærens Kerne.
<i>C. H.</i>
</chapter>

<chapter name="pikere">
<b>pikere</b> (fr.), støde, fornærme.
</chapter>

<chapter name="Pikermifaunaen">
<b>Pikermifaunaen</b> er en meget rig
Pattedyrfauna, hvis Levninger man især har fundet i
de pliocæne Aflejringer ved Pikermi i
Grækenland. Til P. hører <i>Hippotherium</i>,
<i>Helladotherium</i>, Giraffer, Næsehorn, Tapirer, Dinotherier,
Mastodonter, Antiloper og Hjorte, Rovdyr
(<i>Machairodus</i> ell. Sabelkatten), Aber og mange
andre uddøde Pattedyr.
<i>J. P. R.</i>
</chapter>

<chapter name="Pikes Peak">
<b>Pikes Peak</b> ['pa^iks-'pi.k], Bjergtop (4312
m o. H.) i den østlige Kæde (Front Range) af
Rocky Mountains i Staten Colorado i U. S. A.
Paa P. ligger et meteor. Observatorium.
<i>G. Ht.</i>
</chapter>

<chapter name="Piket">
<b>Piket</b> (fr.) er i Alm. en i Beredskab staaende
Troppeafdeling. Benævnelsen anvendtes
tidligere hos os i Forposttjenesten for de sluttede
Styrker, der opstilledes bag Feltvagterne;
disse Styrker kaldes nu Forpostkompagnier
(-eskadroner), se <sp>Forposter</sp>.
<i>(B. P. B.). E. C.</i>
</chapter>

<chapter name="Pikfald">
<b>Pikfald,</b> se <sp>Pik</sp>.
</chapter>

<chapter name="pikhugget">
<b>pikhugget,</b> se <sp>Pikkert</sp>.
</chapter>

<chapter name="Pikkelhering">
<b>Pikkelhering,</b> se <sp>Pickelhering</sp>.
</chapter>

<chapter name="Pikkenik">
<b>Pikkenik,</b> d. s. s. <sp>picknick</sp>.
</chapter>

<chapter name="Pikkeronne">
<b>Pikkeronne,</b> en Trækølle, forsynet med en
Hulning i Kanten og en Fure tværs for denne;
den benyttes i Skibe til Overspinding
(Klædning) med Garn af Tove, paa hvilke der gaar
meget Slid. P. kaldes ogsaa <sp>Klædekølle</sp>.
<i>C. B-h.</i>
</chapter>

<chapter name="Pikkert">
<b>Pikkert</b> (se Fig.) er en Hammer,
der bruges til Behugning af Granit. En
<sp>pikhugget</sp> Flade har større
Fordybninger end en krushugget (se
<sp>Krushammer</sp>), og udsat for
Slid holder den sig derfor i længere
Tid ru.
<i>E. Su.</i>

<img>Pikkert.</img>
</chapter>

<chapter name="Pikkolo">
<b>Pikkolo,</b> se <sp>Piccolo</sp>.
</chapter>

<chapter name="Pikol">
<b>Pikol</b> (<i>Pikul</i>, eng. <i>pecul</i>), østasiatisk
Vægt à 100 Catties: Hongkong, Macao,
Sulu-Øerne, Saravak, Straits
Settlements og til Dels Østsumatra = 60,479,
nederlandsk Ostindien = 61,521 (= 2/3
malajisk P. paa Sumatra), Pinang =
64,713 kg.
<i>(N. J. B.). H. J. N.</i>
</chapter>

<chapter name="Pikoliner">
<b>Pikoliner,</b> d. s. s. <sp>Picoliner</sp>.
</chapter>

<chapter name="Pikramin">
<b>Pikramin,</b> se <sp>Amarin</sp>.
</chapter>

<chapter name="Pikrater">
<b>Pikrater,</b> se <sp>Pikrinsyre</sp>.
</chapter>

<chapter name="Pikrinsyre">
<b>Pikrinsyre</b> er 1. 3. 5. 6 —
<sp>Trinitrofenol</sp>. Det er det ældst kendte
kunstig fremstillede organiske Farvestof og blev
allerede fremstillet 1771 af <sp>Woulfe</sp> ved
Behandling af Indigo med Salpetersyre. Ligeledes
kan det faas ved Indvinding af Salpetersyre paa
mange andre organiske Stoffer, f. Eks. paa Anilin,
Harpikser, Silke, Læder, Uld o. fl. P. fremstilles
ved Nitrering af Fenol, idet man opløser Fenol
(Karbolsyre) i samme Mængde koncentreret
Svovlsyre og derpaa hælder Opløsningen
(Fenolsulfonsyre) ned i 3 Dele Salpetersyre
(Vægtfylde 1,4) og opvarmer 1—2 Timer paa
Vandbad; udskilles derved Dinitrofenol i olieagtig
Tilstand, da afdamper man 2/3 af
Salpetersyren, tilsætter forsigtig rygende Salpetersyre
og opvarmer atter, indtil de Krystalblade, som
udskiller sig ved Tilsætning af Vand, igen kan
omkrystalliseres af kogende Vand uden at
efterlade nogen olieagtig Rest. P. krystalliserer
af vandig Opløsning i gule, glinsende Blade, der
smelter ved 122,5° og forpuffer ved hurtig
Ophedning, Den er ved 15° opløselig i 86 Dele
Vand; Opløsningen smager bittert. I Alkohol
er P. letopløselig; i Benzol opløses den
nogenlunde let. Dens Opløsninger farver Silke og
Uld ægte gult; selv meget fortyndede
Pikrinsyreopløsninger farves røde ved Indvirkning af
Kaliumcyanid, idet der dannes Kaliumsaltet af
<sp>Pikrocyaminsyre</sp> (<sp>Isopurpursyre</sp>),
C<sub>8</sub>H<sub>5</sub>N<sub>5</sub>O<sub>6</sub>.

De pikrinsure Salte kaldes <sp>Pikrater</sp> og
er som oftest tungtopløselige i Vand. De
eksploderer heftig ved Stød og ved Ophedning,
og benyttes i Sprængteknikken.
<sp>Ammoniumsaltet</sp> er letopløseligt i Vand,
<sp>Natriumsaltet</sp> er ved alm. Temp. opløseligt i 12
Dele Vand, hvorimod <sp>Kaliumsaltet</sp> ved
15° kræver c. 230 Dele Vand. P. forener sig
med aromatiske Forbindelser til vel
krystalliserede Forbindelser. Se i øvrigt <sp>Melinit</sp>.
<i>(O. C.). R. K.</i>
</chapter>

<chapter name="Pikrit">
<b>Pikrit,</b> se <sp>Peridotit</sp>.
</chapter>

<chapter name="Pikritporfyrit">
<b>Pikritporfyrit</b> er porfyrisk Pikrit.
</chapter>

<chapter name="Pikrocyaminsyre">
<b>Pikrocyaminsyre,</b> se <sp>Pikrinsyre</sp>.
</chapter>

<chapter name="Pikrofarmakolit">
<b>Pikrofarmakolit,</b> et hvidt Mineral, som
bestaar af Kalciumfosfat (Ca<sub>3</sub> As<sub>2</sub> O<sub>8</sub>. 6H<sub>2</sub>O.) med
noget Magnium, findes ved Riechelsdorf og
Freiberg i Tyskland.
<i>(N. V. U.). O. B. B.</i>
</chapter>

<chapter name="Pikrokarmin">
<b>Pikrokarmin</b> kaldes i den mikroskopiske
Teknik et af Pikrinsyre og Kairmin dannet, i
Vand ell. fortyndet Ammoniak opløst
Farvestof, der især anvendes til Cellekernefarvning.
<i>K. A. B.</i>
</chapter>

<chapter name="Pikrokrener">
<b>Pikrokrener,</b> Bittervande, se
<sp>Mineralvande</sp>.
</chapter>

<chapter name="Pikrolit">
<b>Pikrolit,</b> en mørkegrøn ell. brun
Serpentinvarietet fra Taberg i Sverige.
<i>(N. V. U.). O. B. B.</i>
</chapter>

<chapter name="Pikromerit">
<b>Pikromerit,</b> et monoklint Mineral, bestaaende
af opløselige Sulfater (MgSO<sub>4</sub> . K<sub>2</sub>SO<sub>4</sub> . 6H<sub>2</sub>O.), er
fundet som hvide Skorper paa Vesuv-Lava efter
Udbrudet 1855 og som Overtræk paa Kainit ved
Stassfurth o. a. St.
<i>(N. V. U.). O. B. B.</i>
</chapter>

<chapter name="Pikrosmin">
<b>Pikrosmin,</b> et vandholdigt Magniumsilikat
af ufuldstændig bekendt Sammensætning,
traadet-kompakt Beskaffenhed og grøn Farve. I
fugtig Tilstand har Mineralet en bitter Lerlugt,
det findes bl a. i Jerngruberne ved Engelsberg
i Böhmen.
<i>(N. V. U.). O. B. B.</i>
</chapter>

<chapter name="Pikrotoxin">
<b>Pikrotoxin,</b> et Bitterstof, som findes i
Kernerne af Frugten af <i>Menispernum cocculus</i>, en
Slyngplante, som hører hjemme i Ostindien og
paa Sunda-Øerne; det har Sammensætningen
C<sub>30</sub>H<sub>34</sub>O<sub>13</sub> og spaltes under forsk. Forhold
overordentlig let i <sp>Pikrotin</sp>, C<sub>15</sub>H<sub>18</sub>O<sub>7</sub>, og
<sp>Pikrotoxinin</sp>, C<sub>15</sub>H<sub>16</sub>O<sub>6</sub>. P. krystalliserer
vandfrit i stjerneformet grupperede Naale, som
smelter ved 190—200°; det smager bittert og
er meget giftigt, I koldt Vand, Benzol og Æter
er det meget tungtopløseligt, hvorimod det i
rigelig Mængde opløses i varmt Vand og i
Alkohol; Opløsningerne er venstredrejende. P.
farves orangerødt ved Indvirkning af
koncentreret Svovlsyre.
<i>(O. C.). R. K.</i>
</chapter>

<chapter name="Piktaver">
<b>Piktaver,</b> gl keltisk Stamme i Frankrig;
Navnet, som fortsættes i Landskabsnavnet
Poitou (oldn. Peituland) og Bynavnet Poitiers, er i
Slægt med Picter (s. d.).
<i>G. S-e.</i>
</chapter>

