<chapter name="Profit">
<b>Profit</b> (fr.), Fordel, Udbytte, Gevinst;
<sp>profitere</sp>, drage Fordel af; <sp>profitabel</sp>,
fordelagtig.
</chapter>

<chapter name="profit sharing">
<b>profit sharing</b> ['pråf<sub>i</sub>t-'∫æ.r<sub>i</sub>ŋ], se
<sp>Udbyttedeling</sp>.
</chapter>

<chapter name="Proflavin">
<b>Proflavin</b> er 3,6-Diaminoacridinsulfat og har
faaet nogen Anvendelse som Hæmostatikum og
Antiseptikum.
<i>E. E.</i>
</chapter>

<chapter name="Profluvia">
<b>Profluvia</b> (lat.), sygeligt Udflaad af
Legemsvædsker, særlig af Blod.
</chapter>

<chapter name="pro forma">
<b>pro forma</b> (lat.), for en Forms Skyld. Om
Proformaretshandel tales, hvor enten kun en
ren Skinretshandel er indgaaet, idet slet ingen
Retsforandring er tilsigtet, f. Eks. hvor en
Person p. f. »afhænder« sine Ejendele til en anden
for at undgaa Eksekution i dem, ell. hvor en
anden Retshandel fingeres indgaaet end den,
der virkelig er aftalt, saaledes f. Eks. naar en
Gave udgives for et Salg mod Vederlag for at
undgaa Anvendelse af Gavereglerne. En slig
Skinretshandel stifter — hvor dens sande
Karakter afsløres — ikke Ret ud over, hvad
Aftalen mellem Parterne i Virkeligheden gik
ud paa, for saa vidt denne overhovedet er
retsgyldig, og kan altsaa heller ikke binde
Parternes Kreditorer i videre Omfang. Men i visse
Tilfælde kan den medføre særlige
Ubehageligheder for Parterne, ell. den ene af dem,
nemlig ikke blot hvor Indgaaelsen af slige
Skinretshandler er strafbar, saaledes hvor det sker
i Tilfælde af en forestaaende Eksekution ell.
Konkurs for at skaffe Midlerne af Vejen, men
ogsaa hvor Medkontrahenten fragaar, at
Retshandelen blot er p. f. ell. overdrager den p. f.
afhændede Ting til en godtroende Tredjemand,
idet denne da ofte vil blive retmæssig Ejer af
Tingen, se
<sp>Godtroenhedserhvervelser</sp>.
<i>K. B.</i>
</chapter>

<chapter name="Profos">
<b>Profos</b> (af lat. <i>præpositus</i>) var opr.
Benævnelse for den, hvem Polititilsynet ved en milit.
Afdeling paahvilede; senere den, der
eksekverede de Soldaterne idømte Straffe. Smlg.
<sp>Landsknægte</sp>. I denne Bet. benyttedes
Udtrykket ogsaa i den civile Retshaandhævelse
for den Funktionær, hvem det paahvilede at
fuldbyrde idømte Legemsstraffe, saa længe disse
overhovedet praktiseredes. De lokale
Arrestforvarere var i denne Egenskab P. indtil
Legemsstraffens (s. d.) Afskaffelse 1911.
<i>A. Gl.</i>
</chapter>

<chapter name="profus">
<b>profus</b> (lat.). i Overmaal.
</chapter>

<chapter name="pro futuro">
<b>pro futuro</b> (lat.), for Fremtiden.
</chapter>

<chapter name="Profylaksis">
<b>Profylaksis</b> (gr.), Forebyggelseskunst. De
Fremgangsmaader, ved hvilke man i
Lægekunsten søger at forebygge en Sygdoms eller et
Symptoms Indtræden, kaldes
<sp>profylaktiske</sp> Metoder. Om P.'s Bet. ved Bekæmpelse
af Plantesygdomme, se <sp>Plantepatologi</sp>.
<i>(Lp. M.). P. H.</i>
</chapter>

<chapter name="progenæus">
<b>progenæus,</b> ɔ: med fremstaaende Hage
(alm. anvendt sammen med Kranium eller
Facies, altsaa <i>Cranium progenæum</i>, <i>Facies
progenæa</i>), en Ansigtsbygning, alm. i Forbindelse
med Idioti, hvor Underkæben staar stærkt frem,
og hvor Hovedskallen er svagt udviklet. Smlg.
<sp>prognath</sp>.
<i>(E. A. T.). V. Sch.</i>
</chapter>

<chapter name="prognath">
<b>prognath</b> [-'gna't] (gr.), med fremstaaende
Kæbeparti (se <sp>ortognath</sp>). Deraf
Substantivet <sp>Prognathisme</sp>.
<i>V. Sch.</i>
</chapter>

<chapter name="Prognose">
<b>Prognose</b> (gr.), Forudsigelseskunst, benyttes
særlig m. H. t. Sygdomme og deres Forløb og
anvendes ogsaa (og mest) om selve Udsigterne
herfor. Man skelner mellem <i>P. quoad vitam</i>,
P. for Livet; <i>P. quoad valetudinem completam</i>,
P. for at genvinde den <sp>fuldstændige</sp>
Sundhed; <i>P. quoad functionem</i>, P. for den
fremtidige Funktion af den angrebne Del; <i>P. quoad
tempus</i>, P. for Sygdommens Varighed o. s. v.
<i>(Lp. M.). P. H.</i>
</chapter>

<chapter name="Prognostikon">
<b>Prognostikon</b> (gr.), Forudsigelse paa
Grundlag af givne Tegn; »at stille P.« for nogen,
d. s. s. at forudsige hans Skæbne (smlg.
<sp>Prognose</sp>).
<i>(Alfr. L.).</i>
</chapter>

<chapter name="Program">
<b>Program</b> (gr. προ γράμμα), i daglig Tale
enstydig med offentlig Meddelelse om
Indholdet af en Teaterforestilling, en Koncert e. l.
I det parlamentariske Sprog anvendes det
hyppig om de offentlige Udtalelser, der i en ell.
anden Anledning udgaar fra et politisk Parti,
stundom ogsaa fra Regeringen, indeholdende
Redegørelse for deres Optræden ved en given
Lejlighed og Bebudelse af, hvilke
Fremtidsplaner de stiller i Udsigt, ell. hvilken Stilling de i
mødende Tilfælde agter at indtage.
<i>(C. V. N.). K. B.</i>
</chapter>

<chapter name="Programmusik">
<b>Programmusik.</b> Allerede tidlig har der i
Musikken gjort sig Bestræbelser gældende for
at »male« i Toner, for at søge Udtryk ikke blot
for abstrakte Stemninger, men tillige for visse
konkrete Genstande og for ydre Begivenheder
og Situationer. Saadanne Forsøg kan man føre
helt tilbage til vor nuv. Kunstmusiks første
Tider, til Nederlændernes Periode i 16. Aarh.
(<sp>Jannequin</sp>, <sp>Gombert</sp> o. a.). Først ved
Instrumentalmusikkens Udvikling i den
efterfølgende Tid udvindes der imidlertid ny
Kunstmidler, der letter disse Bestræbelser.
Tonemaleriet bliver da ved Hjælp af Orkestret en
velkommen Faktor i Operaen til Fremstilling af
f. Eks. Uvejr og Storm ell. Idyller med
Fuglesang, ell. Hyrdescener, gjaldende Kampgny etc.
Uden for Operaen søger man at komme frem
ad samme Vej ved større ell. mindre
Instrumentalstykker, der forsynes med passende
Overskrifter. Saaledes hos en Rk.
Klaverkomponister fra 17. til 18. Aarh., <sp>Froberger</sp>,
<sp>Couperin</sp>, <sp>Rameau</sp>, <sp>Händel</sp>, ja selv <sp>Seb.
Bach</sp>. Dennes Forgænger i
Leipzig-Kantoratet, <sp>Kuhnau</sp>, skildrer i sine »Musikalische
Vorstellungen einiger biblischen Historien«
(1700) i Klaversonater saadanne Ting som
David's Kamp med Goliath, Saul's Tungsind,
Jakob's Brudefærd, hans Død og Begravelse o. l.
Ogsaa senere findes der bl. Komponisterne
Repræsentanter for P., selv blandt Klassikerne
(Haydn, Beethoven), men først med
Romantikerne i 19. Aarh. faar dog P. rigtig Fart.
Romantikken søger hermed ind bag det rent
musikalske, ind i Ideernes Verden, og den udviklede
Instrumentationskunst, som udmærker denne
Periode, tilvejebringer en hidtil ukendt
Mangfoldighed af Tonefarver, og dermed ny Midler
til at give disse Ideer Udtryk. Med <sp>Berlioz</sp>
og <sp>Liszt</sp> som Foregangsmænd og støttet til
det <sp>Wagner'ske</sp> Musikdrama, opstaar
saaledes den moderne P. Ved Siden af Symfonien,
Repræsentanten for den absolutte Musik, træder
