Ved Cirkelperiferien anvendes saaledes
indskrevne regulære Polygoner. I retvinklede
Koordinater bestemmes plane Buers Længder ved

∫√1+(<i>dy/dx</i>)<sup>2</sup> <i>dx</i>, Rumkurvers ved
∫√1+(<i>dy/dx</i>)<sup>2</sup>+(<i>dz/dx</i>)<sup>2</sup> <i>dx</i>.
<i>Chr. C.</i>
</chapter>

<chapter name="Rektor">
<b>Rektor</b> (lat.: Leder, Styrer) var i det rom.
Rige efter Konstantin den Store's Tid
Benævnelse for de Præfekten ell. Eksarken
underordnede Statholdere i Provinserne. Nu
betegnes derved den øverste Lærer ved en lærd ell.
anden højere Skole, der tillige leder og styrer
Skolen. Ogsaa Univ.'s Leder benævnes <i>Rector
magnificus</i>. Endelig bruges i England ogsaa R.
som Titel for Præster, der selvstændig
forestaar en Menighed.
<i>Cl. W.</i>
</chapter>

<chapter name="Rektoskop">
<b>Rektoskop,</b> Betegnelse for
<sp>Rektalspekulum</sp>, <sp>Endetarmsspejl</sp> (se
<sp>Belysningsapparater</sp>), et Apparat, bestaaende
af to ell. tre rendeformede Klapper, der kan
indføres i Endetarmen, hvor de ved at være
indbyrdes bevægelige ved Hængsler kan spærres
ud fra hverandre, saa de tillader Indblik i
Endetarmen for Undersøgelse ell. Operation i
denne. I vore Dage benyttes oftest et langt
rørformet Instrument, som ved den indvendige Ende
er forsynet med en Mignonlampe til Belysning
af Tarmen (<sp>Proktoskop</sp>). Tarmen opblæses
forsigtigt med Luft, og der faas da ved Hjælp
af dette Instrument et fuldstændigt Overblik
over Tarmen i den Udstrækning, i hvilken
Instrumentet indføres.
<i>(E. A. T.). V. Sch.</i>
</chapter>

<chapter name="Rektovaginalfistel">
<b>Rektovaginalfistel,</b> en Fistel mellem
<sp>Endetarm</sp> (<i>Rektum</i>) og <sp>Moderskeden</sp>
(<i>Vagina</i>). Opstaar hyppigst ved Fødsel, idet
Væggen mellem de to nævnte Organer ødelægges
ved Tryk af Fosterhovedet. Der kan ogsaa
opstaa R. ved Operationer ell. ved Gennembrud
af Saar fra det ene Organ til det andet.
Patienten lider ved, at Ekskrementerne fra
Tarmen træder ud gennem Moderskeden. Den
eneste Vej til R.'s Helbredelse er Operationer; ikke
farlige, men besværlige.
<i>(E. A. T.). V. Sch.</i>
</chapter>

<chapter name="Rektum">
<b>Rektum</b> (lat.), d. s. s. Endetarm, se <sp>Tarm</sp>.
</chapter>

<chapter name="Rekul">
<b>Rekul</b> [-'kyl], d. s. s. <sp>Rekyle</sp>.
</chapter>

<chapter name="Rekuperator">
<b>Rekuperator,</b> se <sp>Ovn</sp>.
</chapter>

<chapter name="Rekurrenstyfus">
<b>Rekurrenstyfus,</b> se <sp>Typhus recurrens</sp>.
</chapter>

<chapter name="rekurrente Rækker">
<b>rekurrente Rækker</b> (mat.). En Række Tal
<i>y<sub>0</sub>y<sub>1</sub>y<sub>2</sub>y<sub>3</sub></i> . . siges at være rekurrent, naar hvilke
som helst <i>n</i> + 1 paa hinanden følgende Led
tilfredsstiller en lineær Ligning: <i>y</i><sub>x</sub> +
<sub>n</sub> — 1 + <i>a</i><sub>2</sub><i>y</i><sub>x</sub> + <i>n</i> — 2 + ... + <i>a<sub>n</sub>y<sub>x</sub></i>=0, hvor
<i>a</i>'erne er af <i>x</i> uafhængige Tal. Er disse givne,
og man vælger Værdier for <i>y<sub>0</sub>y<sub>1</sub>y<sub>2</sub></i> ... <i>y<sub>n</sub></i>—1, kan
man ved Hjælp af Ligningen beregne <i>y<sub>n</sub> y<sub>n</sub></i> + 1...;
Differensregningen lærer ved Integration af
Ligningen, der er en lineær Differensligning af
<i>n</i>'te Orden, at udtrykke det alm. Led <i>y<sub>x</sub></i> i
Rækken ved <i>a</i>'erne og <i>y<sub>0</sub>y<sub>1</sub>y<sub>2</sub></i> ... <i>y<sub>n—1</sub></i>. R. R,
fremkommer f. Eks. ved Udvikling af en
Brøk af Formen: <i>b<sub>0</sub></i> + <i>b<sub>1</sub>x</i> + <i>b<sub>2</sub>x<sup>2</sup></i> ... + <i>b<sub>r</sub>x<sup>r</sup></i>/<i>c<sub>0</sub></i> + <i>c<sub>1</sub>x</i> + <i>c<sub>2</sub>x<sup>2</sup></i> ... + <i>c<sub>n</sub>x<sup>n</sup></i>
i en Potensrække <i>A<sub>0</sub></i> + <i>A<sub>1</sub>x</i> + <i>A<sub>2</sub>x<sup>2</sup></i> + ... Ved
at sætte Koefficienterne til samme Potens af
<i>x</i>, <i>x<sup>p</sup></i>, i Tælleren og i Produktet af Nævneren
og Potensrækken lige store faar man Ligninger
af Formen: <i>b<sub>p</sub></i> = <i>c<sub>0</sub></i> <i>A<sub>p</sub></i> + <i>c<sub>1</sub></i> <i>A<sub>p</sub>—1</i> + . . . +
<i>c<sub>n</sub>A<sub>p—n</sub></i> (<i>p</i> = 0, 1, 2 . . .) til Bestemmelse af
<i>A</i>'erne. Her er <i>b<sub>p</sub></i> = 0 for <i>p</i> > <i>r</i>, og Led, der
indeholder <i>A</i> med en negativ Indeks, maa
udelades. Naar <i>p</i>≧<i>r</i> og tillige <i>p—n</i> pos. ell. 0,
faas : <i>A<sub>p</sub></i> = <i>c<sub>1</sub></i>/<i>c<sub>0</sub></i> . <i>A<sub>p—1</sub></i> — <i>c<sub>2</sub></i>/<i>c<sub>0</sub></i>. <i>A<sub>p—2</sub></i> — — — <i>c<sub>n</sub></i>/<i>c<sub>0</sub></i> <i>A<sub>p—n</sub></i>,
der er en Differensligning af den ovenfor
angivne Form.
<i>Chr. C.</i>
</chapter>

<chapter name="rekurrere">
<b>rekurrere</b> (lat.), <sp>til</sp>, tage sin Tilflugt til,
holde sig til, lade sig holde skadesløs af, søge
Regres hos, ogsaa: føre Klage hos nogen over
en anden.
</chapter>

<chapter name="rekurrerende Feber">
<b>rekurrerende Feber,</b> se <sp>Feber</sp>.
</chapter>

<chapter name="Rekurs">
<b>Rekurs</b> (lat.), Tilflugt, Skadesløsholdelse,
Regres, Klage.
</chapter>

<chapter name="Rekviem">
<b>Rekviem,</b> Sjælemessen for de døde (<i>Missa
pro defunctis</i>), saaledes kaldt efter
Begyndelsesordet af denne Messes Indledning: <i>Requiem
æternam dona eis, domine</i>. R. indeholder
samme Afdelinger som den sædvanlige kat. Messe,
kun at <i>Gloria</i> og <i>Credo</i> bortfalder og at den
gamle Bodssalme <i>Dies iræ, dies illa</i> afsynges
mellem Epistlen og Evangeliet. Den
inspirerende Kraft i denne gamle Dødssalme gaar igen
hos de mange Komponister (Mozart, Cherubini,
Hector Berlioz, Verdi, Sgambati, Asger
Hamerich m. fl.), som har sat disse storslaaede
Dommedagssyner i Musik.
<i>A. H.</i>
</chapter>

<chapter name="Rekvirent">
<b>Rekvirent</b> (lat.), alm. Betegnelse for den,
der forlanger en Foged-, Auktions-, Konkurs-
e. l. Forretning foretaget. Den, mod eller i
Forhold til hvem saadan Forretning forlanges
foretaget, benævnes <sp>Rekvisitus</sp>.
<i>K. Hch.</i>
</chapter>

<chapter name="rekvirere">
<b>rekvirere</b> (lat.), begære, fordre anskaffet,
inddrive.
</chapter>

<chapter name="Rekvisit">
<b>Rekvisit</b> (lat.), Fornødenhed, fornøden
Brugsgenstand i et ell. andet Øjemed (f. Eks.
Genstande, fraregnet Dekoration og Garderober,
der behøves til Opførelse af et Teaterstykke).
</chapter>

<chapter name="Rekvisition">
<b>Rekvisition</b> (af lat. <i>requirere</i>, kræve), Krav
om Levering, i Folkeretten Krav om
Naturalydelser fra Befolkningen paa et okkuperet
Omraade, i Modsætning til Pengeydelser (se
<i>Kontribution</i>). Medens fjendtlig Privatejendom
i Søkrig stadig er uden Beskyttelse mod
Tilegnelse fra den anden krigsførende Part, har
Grundsætningen om Privatejendommens
Ukrænkelighed under Krig til Lands fæstnet sig siden
18. Aarh. En af Undtagelserne er R., der finder
Anvendelse under Besættelse af fjendtligt
Territorium, og som maa opfattes som en Levning
af den tidligere anerkendte Adgang til
Plyndring. Betingelserne for at udøve R., der for en
Del er angivet i de amer. Nordstaters
Krigsretsregler under Borgerkrigen mod Sydstaterne
1863, i Bryssel-Deklarationen af 1874 og i det af
<i>Institut de droit international</i> udarbejdede
Forslag til Krigsretsregler af 1881, er iflg. Art. 52 i
det paa Haag-Konferencerne 1899 og 1907
vedtagne Landkrigsreglement flg.: R. <i>in natura</i> og
