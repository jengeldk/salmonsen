P.'s Stjernekatalog er udg. gentagne Gange,
saaledes med gr.-fr. Tekst af Montignot
(Strassburg 1787), af Bode (Berlin 1795), af F. Baily
(London 1843), men den omhyggeligste Udgave
er besørget af C. H. F. Peters og E. B. Knobel
og udg. af Carnegie Institution 1915. Af P.'s
øvrige astron. Arbejder, som er udg. af J. L.
Heiberg: Opera <i>astronomica minora</i> (<i>Claudii
Ptolemæi Opera quæ exstant omnia</i>, Bd II)
(Leipzig 1907), men temmelig defekt bevaret
nævnes Φασεις απλανων, der er en Kalender med
Angivelse af Tiden for Stjernebilledernes Op-
og Nedgang og tilsvarende meteorologiske
Meddelelser, men kun 2. Bog er bevaret, og
Indledningen nok kun i et yngre Haandskrift
(C. Wachsmuth og Laur. Lydus: <i>De ostentis</i>
[Leipz. 1897] efter 2. Rangs Haandskrifter); den
udk. først paa Latin (Venedig 1516); en senere
Udg. er af F. Bonaventura (Urbin 1592); den gr.
Tekst er første Gang udg. af Fabricius i
<i>Bibliotheca græca</i> III (Hamburg 1708) med latinsk
Overs., den gr. Tekst er ledsaget af en fr.
Overs. af Halma (Paris 1819). Et andet Arbejde
er Ὑποθεσεις των πλανωμένων, oversat paa
Latin af Bainbridge (1620) og udg. paa Fransk af
Halma (1820), men af den gr. Tekst foreligger
kun 1. Bog (overs. paa Tysk i Heiberg's Udg.
af L. Nix); paa Arabisk foreligger Værket
fuldstændig (en Overs. af 2. Bog, ogsaa af L. Nix,
er meddelt hos Heiberg), Προχειρων κανονων
διαταξις καὶ ψήφοφορία (det oprindeligere
Προχειροι κανονες findes ikke mere), overs. af
Halma (1825) i <i>Commentaire de Theon
d'Alexandrie sur les tables manuelles astronomiques de
Ptolemée</i>; det indeholder Tabeller til Beregning
af Planeternes Bevægelse. Af de to
Afhandlinger περι αναλήμματος (oversat paa Latin fra
Græsk af Wilhelm von Moerbeck Ottobon,
1850), og Planisphærium (kun bevaret paa
Latin af Hermanus Secundus, overs. fra
Arabisk, Basel 1536), som omhandler forsk.
Projektioner af Kuglefladen, er gr. Brudstykker
fundet i Palimpsest Ambros, L. 99 Suppl. (J. L.
Heiberg, »Abhandlungen zur Geschichte der
Mathematik«, V). Af de to Kommentarer af
Theon til <i>Ptolemaios Tables manuelles</i> er kun
den mindre udg. (Halma, 1825), men mindre
værdifuld, den større i 5 Bøger foreligger
endnu kun i Manuskript. Heiberg har ogsaa smst.
udg. <i>Inscriptio Canobi</i> samt <i>Fragmenta</i>. I
<i>Prolegomena</i> (Bd II) gennemgaar Heiberg de
Haandskrifter, som eksisterer af <i>Syntaxis</i> og
<i>Opera astronomica minora</i>. Nævnes maa ogsaa
de to astrologiske Skr, der gaar under P.'s
Navn: τετράβιβλος (Quadripartitum) og
Καρπός (Fructus, ogsaa kaldet Centiloquium
af de Hundrede astrologiske Sentenser, som
det indeholder), udg. paa Latin efter en arab.
Tekst i Venedig 1484, den gr. Tekst er først
udg. i Nürnberg 1535 af Camerarius og
Pontanus. Senere lat. Udg. er udkomne af
Tetrabiblos, bl. a. af Melanchton (Basel 1553), og
der gives engelsk Overs. af Quadripartitum af
John Whalley (1786) og af J. M. Ashmand
(London 1822), tysk Overs. af »Tetrabiblos und
die hundert Aphorismen« af M. Erich Winkel
(Berlin 1923). Man har været meget i Tvivl
om Tetrabiblos, som er den fornemste og mest
benyttede Bog i den gamle Astrologi. Franz
Boll kommer til det Resultat i sine »Studien
über C. Ptolemäus« (Leipzig 1894), at
Tetrabiblos er skrevet af P. efter Affattelsen af
<i>Syntaxis</i> og før hans Geografi. Centiloquium er
derimod uægte og kun et Uddrag af Tetrabiblos,
skrevet før Proclus' Tid.

Som Geograf har P. været lige saa kendt,
som han var som Astronom. Hans Γεωγραφικη
ύφηγησις i 8 Bøger var den geogr. Haandbog
lige til 16. Aarh., som hans <i>Syntaxis</i> var den
eneste astron. Lærebog, til Kopernikus havde
udg. sit Arbejde <i>De revolutionibus</i>. Rager P.
som Astronom ikke over Hipparch, kommer
han som Geograf ikke paa Højde med Strabo.
Han har som Geograf vist sig som kritisk
Samler og Bearbejder af, hvad Oldtiden kendte
af Jordens Overflade, og væsentlig har han
bygget paa det af Marinos fra Tyros samlede
Materiale. Fra 67° n. Br. til 16° s. Br. og
gennem 180 Længdegradjer angiver han efter
Bredde og Længde Beliggenheden af 8000 Steder,
Landes Grænser, Bjergkæders Endepunkter,
Øers, Havbugters og Indsøers Beliggenhed,
Floders Kilder og Udløb. Til denne Beskrivelse
slutter sig Teorien saavel for den ægte som for
den modificerede Kegleprojektion. De 27 Kort,
som hører til Geografien, er fra en senere Tid.
Hans Geografi er først 1410 overs. paa Latin og
trykt i Bologna 1472. Den gr. Tekst er først
udg. af Erasmus (Basel 1533). Den nyeste
Tekstudgave med lat. Overs., dog mindre
tilfredsstillende, er af C. Müller (Paris 1883—1901),
den indeholder Bøgerne I—V. Wilberg-Grashof
har givet en tysk Bearbejdelse af Bøgerne
I—VI (5 Bd, Essen 1838—45). En Tekstudgave
er udg, af Nobbe i 3 Bd (Leipzig 1843—45).

P. havde ogsaa et Navn som Matematiker.
Den efter ham benævnte Sats (se
<sp>ptolemæiske Læresætning</sp>), vedrørende en i
en Cirkel indskrevet Firkant, benyttede han til
Beregning af sin Kordetabel. Videre har han
ved Hjælp af Menelaos' Transversalsats
udviklet den sfæriske Trigonometris Hovedsætninger.
Dette har han meddelt i 1. Bog af <i>Syntaxis</i>.

Af mindre Arbejder nævnes hans άρμονικα,
kommenteret af Porfyrips og udg. af Antonius
Gogavinus i 3 Bøger paa Latin (Venedig 1562),
den gr. Tekst er udg. af Wallis (Oxford 1682).
Desuden havde P. skrevet en Optik, der
indeholder bl. a. Lovene for Lysets Brydning; men
af denne er der hidtil ikke fundet noget
fuldstændigt Eksemplar. Govi har 1885 (i Turin)
udg., hvad der eksisterer, i lat. Overs. efter
arab. Tekst, nemlig Bøgerne II—IV og en Del
af V. P. har i sin Κανών βασιλειν givet en
Kronologi fra Nabonassar til Antoninus Pius;
den er senere fortsat til Konstantinopels
Erobring. Der gives en Mængde gr.-lat. Udg. lige
fra 1620 (London) foruden en fr. Overs. af
Halma (Paris 1819). Uomtalt bør ikke være
P.'s mere filos. Skr. Περι κριτηριου και
ήγεμονικου, hvis ældste Udgave er besørget af
Bullialdus (Paris 1663); senere har Hanow leveret
en ny Udg. af Teksten (Küstrin 1870). (<sp>Litt</sp>.:
<sp>Schaubach</sp>, »C. P.« [Meiningen 1825]: <sp>N.</sp>
