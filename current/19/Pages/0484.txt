Naturgesetz des Rechts« (1867), »Einleitung in einer
Naturwissenschaft des Rechts« (1872), »Die
Geschlechtsgenossenschaft der Urzeit und die
Entstehung der Ehe« (1875), »Der Ursprung des
Rechts« (1876), »Die Anfänge des Staats- und
Rechtslebens« (1878), »Bausteine für eine
allgemeine Rechtswissenschaft auf
vergleichend-ethnologischer Basis«, I—II (1880—81), »Die
Grundlagen des Rechts und die Grundzüge
seiner Entwickelungsgesehichte« (1884),
»Einleitung in das Studium der ethnologischen
Jurisprudenz« (1886), »Afrikanische Jurisprudenz«,
I—II (1887), »Studien zur
Entwickelungsgeschichte des Familienrechts« (1889), »Ueber die
Aufgaben einer Allgemeinen Rechtswissenschaft«
(1891) og hans Hovedværk »Grundriss der
ethnologischen Jurisprudenz«, I—II (1894—95). (<sp>Litt</sp>.:
<sp>Th. Achelis</sp> i »Weser-Zeitung«, 5. Septbr
1895; <sp>Samme</sp>, »Moderne Völkerkunde«
[Stuttgart 1896] S. 270—286; <sp>Samme</sp>, »A. H.
P. und die vergleichende Rechtswissenschaft«
[Hamburg 1896]; <sp>J. Kohler</sp> i »Zeitschr. für
vergleichende Rechtswissenschaft«, XII [1895],
S. 455—57).
<i>Fz. D.</i>
</chapter>

<chapter name="Post, Frans">
<b>Post</b> [påst], <sp>Frans</sp>, holl. Maler, f. i Leiden c.
1612, d. i Haarlem. P., der 1637 ledsagede Grev
Johan Mauritz af Nassau til Brasilien, hvorfra
han 1644 vendte tilbage for at bosætte sig i
Haarlem, er især kendt ved sine brasilianske
Landskaber. Saaledes ejer Gaunø-Saml. to. I
Amsterdams Rijksmus. en Del Billeder af ham.
<i>A. Hk.</i>
</chapter>

<chapter name="Post, Pieter">
<b>Post</b> [påst], <sp>Pieter</sp>, nederl. Arkitekt, f. i
Haarlem 1598, d. smst. 1669, fulgte i sin
Ungdom Prins Moritz af Oranien til Brasilien, hvor
han virkede som Arkitekt og Ingeniør. Senere
bevarede han Forbindelsen med
Statholderslægten, og for Medlemmer af den oraniske Familie
har han bygget Huis ten Bosch ved Haag
(enkelt i det ydre, men ganske rigt i det indre)
samt det nydelige Mauritzhuis (1665, nu
Malerisamling). Bl. hans andre Værker kan
fremhæves Raadhuset i Maastricht. Et kobberstukket
Plancheværk over hans Bygninger, der er
typiske Eksempler paa holl. Palladio-Stil, udkom
1665 (fr. Udg. 1715).
<i>C. A. J.</i>
</chapter>

<chapter name="Postaabneri">
<b>Postaabneri,</b> se <sp>Postvæsen</sp> (Norge),
S. 479.
</chapter>

<chapter name="postage">
<b>postage</b> ['påste<sub>i</sub>dз] (eng.), Porto; <sp>p. stamp</sp>
[-'stämp], Frimærke.
</chapter>

<chapter name="postal">
<b>postal</b> (nylat.), hvad der vedrører Postvæsenet.
</chapter>

<chapter name="Postament">
<b>Postament</b> (lat.), Fodstykke.
</chapter>

<chapter name="Postanvisning">
<b>Postanvisning,</b> en Anvisning paa et
Pengebeløb, der indbetales til et Posthus ell. afleveres
til et omdelende Landpostbud for at udbetales
ved Postvæsenets Foranstaltning. Denne Form
for Udveksling af Pengebeløb indførtes i
<sp>Danmark</sp> 1851 og kunde i Begyndelsen kun ske
ved, at der samtidig afsendtes et Brev, der bar
Paategning »P.« og Summens Størrelse.
Oprindelig var det højeste Beløb, der kunde
udveksles ved en P., 10 Rdl. 1866 forhøjedes Beløbet
til 50 Rdl., og samtidig indførtes særlige
Blanketter for P., der blev selvstændige
Forsendelser, uafhængige af samtidig afsendte Breve.
Afsenderen af en P. har nu kun at udfylde en
saadan Blanket, der derefter indleveres ved et
Posthus ell. afgives til et Landpostbud samtidig
med Beløbets Indbetaling. Udveksling af
Pengebeløb ved P. kunde i Beg. kun ske i Indlandet.
I Aarene 1860—70 afsluttede Danmark
Konventioner med fl. europæiske Lande og
Nordamerika om saadan Udveksling. Efter Stiftelsen af
Verdenspostforeningen finder Udveksling af P.
Sted mellem de fleste af de i denne Forening
deltagende Lande. Maksimumbeløbet for en P.
er i Indlandet 1000 Kr, til Island 1000 Kr, til
Norge det til 1000 Kr dansk svarende Beløb i
norsk Mønt, til Sverige 1000 sv. Kroner, til det
øvrige Udland i Alm. et til 1000 frc. svarende
Beløb, dog ikke over 720 Kr.

Pengebeløb, indbetalte ved P., kan overalt i
Danmark og til de fleste Steder i Udlandet
anvises pr Telegraf imod Erlæggelse, foruden af
Portoen, af Telegramgebyret, der for Indlandets
Vedk. udgør 1 1/2 Gange alm. Telegramgebyr.
<i>Fr. O.</i>

I <sp>Norge</sp> indførtes P. 1866 og da kun i
Udvekslingen med Sverige og Danmark. Formen
var opr. omtrent den samme som ovf. for
Danmark beskrevet. Højeste Beløb, som kunde
udveksles, var 20 Spd. Først 1883 indførtes P.
indenrigsk i Norge paa Beløb indtil 100 Kr.
Norge er Medlem af den internationale
Postanvisningsoverenskomst og har derhos afsluttet
specielle Postanvisningsoverenskomster med
Storbritannien, de forenede Stater i
Nordamerika og Kanada. Maksimumsbeløbet for en P.
er nu indenrigsk til og fra Postaabnerier 100
Kr og mellem Postkontorer 1000 Kr.
Undtagelsesvis kan der mellem enkelte Postkontorer efter
særskilt Tilladelse udveksles P. paa indtil 20000
Kr. I den udenrigske Forbindelse er
Maksimumsbeløbet forskelligt: 360 Kr, 10 £ St, 1000
frc. o. s. v. Ogsaa Norge deltager i Udvekslingen
af Telegramanvisninger. 1921 blev det ordinære
Maksimumsbeløb for indenrigsk P. hævet fra
100 Kr til 300 Kr for P. til og fra Postaabnerier
og fra 1000 Kr til 3000 Kr for P. mellem
Postkontorer. Ogsaa i den udenrigske Forbindelse
er Maksimumsbeløbet hævet i de senere Aar,
ligesom der er afsluttet specielle
Postanvisningsoverenskomster med en Rk. Lande.
<i>(Th. Sommerschild). O. Gathe.</i>
</chapter>

<chapter name="Postassistent">
<b>Postassistent,</b> se <sp>Postvæsen</sp>.
</chapter>

<chapter name="Postbedrageri">
<b>Postbedrageri</b> foreligger, naar nogen
svigagtig tilvender sig noget af det, der forsendes
med Posten og er hans Varetægt undergivet.
Straffen er Strafarbejde indtil 8 Aar.
<i>A. Gl.</i>
</chapter>

<chapter name="Postbefordring">
<b>Postbefordring.</b> I Danmark benytter
Poststyrelsen til Posternes regelmæssige Befordring
mellem Posthusene de forhaandenværende af
Staten ell. Private oprettede planmæssigt
virkende Befordringsmidler i det Omfang, hvori
det skønnes hensigtsmæssigt. Hvor Forholdene
kræver det, opretter Postvæsenet derhos dels
kørende Poster paa Landet uden for
Banelinierne, dels Baadposter til Forbindelse med
Smaaøer. De kørende Poster medfører ikke
Rejsende og Rejsegods for Postvæsenets
Regning, men er som Hovedregel oprettet saaledes,
at Rejsende og Rejsegods kan medtages for
deres Regning, der ejer de paagældende
Køretøjer. Befordringsmidlet er Hestekøretøj eller
Automobil. 1923 vedligeholdtes Postkørsler paa
314 Ruter med em Længde af i alt 10552 km og
Baadposter paa 17 Ruter med en Længde af
