ved Artillery College i Woolwich. P. har
foruden at arbejde med variable Stjerner
beskæftiget sig med Himmelmekanikken. Han har
skrevet: <i>An introductory treatise on dynamical
astronomy</i> (1918).

2) <sp>William Edward</sp>, eng. Astronom, f.
26. Marts 1849 i Deptford, var en Tid ansat ved
Greenwich Observatory, Bishop Observatory
Twickenham, derpaa i Oxford og blev 1900
Direktør for Liverpool Observatory. Han er
Præsident for Liverpool Astronomical Society.
Foruden hans <i>Annual report from the Liverpool
Observatory</i> og enkelte meteor. Arbejder har P.
bl. a. publiceret <i>On the motion of the Solar
system</i> (1883), <i>Researches in cometary astronomy,
Great cluster in Hercules</i> (1905).
<i>J. Fr. S.</i>
</chapter>

<chapter name="Plumosit">
<b>Plumosit,</b> d. s. s. <sp>Jamesonit</sp>.
</chapter>

<chapter name="Plumpstang">
<b>Plumpstang,</b> se <sp>Aalejern</sp>.
</chapter>

<chapter name="Plunkett, William Conyngham">
<b>Plunkett</b> rp£ai£kit], <sp>William Conyngham</sp>,
irsk Politiker og Jurist, f. 1. Juli 1764, d. 4. Jan.
1854. Han blev 1787 Sagfører i Dublin og valgtes
1798 til det irske Parlament, hvor han
optraadte som en afgjort Modstander af Unionen med
Storbritannien. Da denne var gennemført 1800,
sluttede han sig dog snart til Regeringen, blev
1803 <i>Solicitor</i> og 1822 <i>Attorney-general</i> for
Irland og sad 1807—27 i det eng. Underhus, siden
1812 som Repræsentant for Dublins Univ. Han
var en ivrig Talsmand for Katolikkernes
Ligestilling, men støttede ellers Tory-Ministeriet.
1827 blev han ophøjet til Peer og Overdommer
i Irland, 1830 Lordkansler for Irland indtil 1841.
Han var en ypperlig Sagfører og dygtig
Dommer, samt regnes bl. Englands første
Parlamentstalere.
<i>E. E.</i>
</chapter>

<chapter name="Plunkett, Horace Curzon">
<b>Plunkett</b> ['p£aŋk<sub>i</sub>t], <sp>Horace Curzon</sp>, irsk
Landbrugskyndig og Politiker, f. 24. Oktbr 1854.
Som yngre Søn af Godsejer, Baron Dunsany
tilhørte han en fra England indvandret, men
forlængst hjemmevant irsk Adelsslægt. Hans
Fødsel, Skole- og Universitetsuddannelse
foregik i England, og 1879—89 tilbragte han i det
fjerne Vesten som Kvægopdrætter i stor Stil;
men Kærligheden til Irland fyldte ham, og han
vendte hjem som formuende, erfaren Mand med
Villie til at ofre al sin Kraft paa at ophjælpe
det. Medens Landet sønderreves af Kampene
for og imod den eng. Union og de smaa
Landbrugeres Selveje, indledede han en stilfærdig,
utrættelig Agitation for at faa Jorden bedre
udnyttet ved Udbredelse af faglig Kundskab
og Oprettelse af Andelsforetagender. Ædruelig
Saglighed og haabefuldt Udsyn, smidig, lun
Menneskekundskab og urokkelig Fasthed i
Hovedsagen gjorde ham til en saa frodig og
vækkende Personlighed, at han, uagtet sin Mangel
paa mere blændende Førerevner og sin Ulyst
til at tage politisk Parti, fik et Følge af
ildfulde Hjælpere og Ørenlyd i vide Kredse. Han
var Hovedmanden 1894 ved Stiftelsen af <i>Irish
Agricultural Organisation</i>, der dannede
Midtpunktet for stedse flere stedlige
Andelsforeninger: han fik 1896 dannet »Receskomiteen« af
Politikere og Sagkyndige fra forsk. Lejre til
Drøftelse af Reformer i Næringslivet, og af den
fremgik atter 1899 Regeringsdepartementet for
Agricultural and Technical Instruction, et stort
Skridt hen mod irsk økonomisk Selvstyre. Som
»Vicepræsident« blev P. Departementets egl.
Leder og udfoldede her ret sin
Organisationsevne og Evne til Sympati; han repræsenterede
det i Underhuset, hvor han var blevet indvalgt
1892 som »Unionist«, og selv efter at han 1900
havde mistet sin Underhusplads, fordi hans
Vælgere fandt ham for venlig stemt mod visse
nationalistiske Krav, var hans Autoritet nu saa
stor, at den »parlamentariske« Embedsstilling
ikke kunde tages fra ham; den mistede han
først under den liberale Regering 1907. Siden
har hans Varme for Irlands Enhed og
nationale Udvikling ført ham stedse længere bort
fra »Unionismen«; kun hans Maadehold og
praktiske Sans skiller ham fra <sp>Sinn
Fein</sp>-Mændene, hvis Interesse for den nationale
Tradition i Aandslivet han deler, og som ogsaa
paa deres Side har set paa ham med større
Sympati end det ældre »Nationalistparti«.
Medens dette i Nødsfald vilde nøjes med et
selvstyrende Sydirland, udsendte P. Juli 1914
Pjecen <i>The better Way</i> med Opfordring til
mindeligt Samarbejde mellem Sydirland og Ulster.
Dette var ogsaa hans Maal, da han alm.
udpegedes som den bedst skikkede Formand for
det repræsentative »Konvent«, der Juli
1917—April 1918 drøftede en Ordning af <i>Home
Rule</i>-Spørgsmaalet; med alt sit Diplomati og
Overblik mægtede han dog ikke at faa Flertal for et
Forslag, der kunde faa Tilslutning fra Ulster
ell. fra Sinn Fein. Under de flg. Brydninger
og den endelige Ordning af Forholdet mellem
England og Irland har han stedse været
Talsmand for gensidig Imødekommenhed og Tillid.
— 1903 blev han <i>Knight</i>. 1904 skildrede han
sine Tanker om og sit Arbejde for den irske
Bondes Myndiggørelse og Velfærd i det
ypperlige Hovedværk <i>Ireland in the new Century</i>.
<i>P. L. M.</i>
</chapter>

<chapter name="plurale tantum">
<b>plurale tantum</b> (lat.; Plur. <i>pluralia tántum</i>)
kaldes i Grammatikken et Substantiv, der kun
bruges i Flertal, f. Eks. <sp>Briller</sp>, <sp>Bukser</sp>,
<sp>Penge</sp>, <sp>Løjer</sp>, <sp>Optøjer</sp>.
<i>(P. K. T.). O. Jsp.</i>
</chapter>

<chapter name="Pluralis">
<b>Pluralis</b> [alm. 'pluralis] (Ft.), se <sp>Numerus</sp>.
</chapter>

<chapter name="Pluralis majestatis">
<b>Pluralis majestatis</b> (lat.) kaldes Brugen af
<i>vi</i> i St f. <i>jeg</i>. Denne Brug stammer fra de rom.
Kejsere, der paa denne Maade vilde vise deres
Guddommelighed, men er fra dem taget i Arv
af andre Fyrster. Den tilsvarende Brug i anden
Person (lat. <i>vos</i> i St f. <i>tu</i>) blev efterhaanden
udvidet til underdanig Tiltale til overordnede og
senere endog til høflig Tiltale i Alm., som fr.
<i>vous</i>, tidligere paa Dansk <i>I</i> til en enkelt, der
nu er fortrængt af <i>De</i>. — Naar Journalister
bruger <i>vi</i>, er Tanken opr. den at udtale noget paa
hele Redaktionens Vegne, hvorved
Personligheden udviskes; da vi saaledes kan være mere
beskedent end det undertiden ligefrem
udfordrende <i>jeg</i>, kaldes det <i>P. modestiæ</i>.
<i>O. Jsp.</i>
</chapter>

<chapter name="Pluralitet">
<b>Pluralitet</b> (lat.), Flertal.
</chapter>

<chapter name="Pluripara">
<b>Pluripara</b> (lat.), se <sp>Multipara</sp>.
</chapter>

<chapter name="Plus">
<b>Plus</b> (mat.), se <sp>Addition</sp>, <sp>positiv</sp> og
<sp>matematiske Tegn</sp>.
</chapter>

<chapter name="Plusia">
<b>Plusia,</b> se <sp>Ugler</sp>.
</chapter>

<chapter name="Pluskvamperfektum">
<b>Pluskvamperfektum</b> (<sp>Førdatid</sp>,
<sp>Førfortid</sp>), se <sp>Tempus</sp>.
</chapter>

<chapter name="plus ultra">
<b>plus ultra</b> (lat.: stadig fremad), den spanske
Krones Valgsprog.
</chapter>
