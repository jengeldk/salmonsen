at slutte Fred med Kejser og Pave, thi Krig
var ham en Vederstyggelighed. Først blev en
Forsvarskrig Hussitterne paatvungen, og P.
sejrede da 1426 ved Aussig og ved Tachau, 1426
blev en Angrebskrig nødvendig, og 1431 jog P.
den store tyske Rigshær paa Flugt ved Tausz
og kunde trænge frem i Tyskland. P. vilde, at
de hussittiske Krigsfolk skulde missionere for
deres kirkelige og sociale Tanker, hvor de kom
frem, og kæmpe mere med Aandens end med
Haandens Vaaben. P. var 1433 bl. de hussittiske
Fuldmægtige paa Kirkemødet i Basel, hvor de
konservative Hussitter enedes med Kirkemødet
om Forlig paa Grundlag af de baselske
Kompaktater. P., de radikale Taboritters Fører,
fastholdt i kirkelig Henseende det alm.
Præstedømme og i politisk Henseende Folkevælde
under kraftig Ledelse af en Folkehøvding, der
handlede for Guds Ansigt; han kom derved i
Strid med de konservative Hussitter
(Calixtinere), som havde deres Tilhold i Adelen og den
velhavende Borgerstand; det kom til Kamp
mellem de to Partier ved Lipany 30. Maj 1434.
Taboritterne tabte, og P. faldt.

2) <sp>P. Malý</sp> (den Lille) var ogsaa hussittisk
Hærfører og faldt ved sin store Navnes Side
ved Lipany.
<i>L. M.</i>
</chapter>

<chapter name="Prokopios">
<b>Prokopios,</b> gr. Historieskriver i 6. Aarh
e. Kr. Han var født i Cæsarea i Palæstina i
Slutn. af 5. Aarh., men tilbragte en stor Del
af sit Liv i forsk. Lande, idet han blev
Sekretær hos Belisarius, hvem han ledsagede paa
hans Krigstog mod Vandalerne. Perserne og
Østgoterne i Italien. Vi har af ham et historisk
Værk i 8 Bøger, hvori han beskriver sin Tids
Krige, som han personlig havde taget Del i, og
ved Siden deraf ogsaa kommer ind paa andre
af Samtidens politiske Begivenheder. I
Skildringen af de Forhold, som han personlig kendte
til, er han sædvanlig paalidelig, og han er ikke
bange for, saa vidt som det kunde lade sig
gøre, at sige sin Mening. Med langt større
Oprigtighed udtrykker han sig dog i sin
»Hemmelige Historie« (<i>Anecdota</i>), en Fortsættelse af
det nævnte Værk, som strømmer over af
voldsomme Angreb paa Kejser Justinian,
Kejserinden o. a. Paa den anden Side priser han
Kejseren i høje Toner i sit Værk »Om
Justinian's Bygninger«. Han var i Besiddelse af en
ret stor litterær Dannelse, som han ofte viser
ved at efterligne Klassikerne, endskønt han som
kristelig Forf. stod deres Standpunkt fjernt. I
fl. Henseende viser han sig som tilhørende en
Overgangstid. Hans Skr er udgivne af Dindorf
(3 Bd, Bonn 1833—38) og Haury (3 Bd, Leipzig
1905—13). Krigshistorien særlig af Comparetti
(3 Bd, Rom 1895—98) og <i>Anecdota</i> af
Krascheninnikov (Dorpat 1900). (<sp>Litt</sp>.: <sp>J. L.
Heiberg</sp>, »Hedenskab og Kristendom i 6. Aarh.«
[Kbhvn 1924]).
<i>H. H. R.</i>
</chapter>

<chapter name="Prokoviev, Serge">
<b>Prokoviev</b> [pra'kåvjæf], <sp>Serge</sp>, russisk
Komponist, f. 11. Apr. 1891, Elev i Petrograd
Konservatorium bl. a. af Rimky-Korsakof og
Liadof, senere (i Klaverspil) af Annette Essipof, har
i en ret udstrakt Produktion af yderlig moderne
Retning vundet Navn ikke blot i Rusland, men
ogsaa navnlig i Paris; han har levet her, i
Amerika og i Sydtyskland (vistnok uden offentlig
Ansættelse ell. Gerning); hans Værker er Sange,
Klavermusik (Sonater, Koncerter),
Violinkoncert, symfoniske Digtninge, en Ballet (<i>Le
Bouffon</i>, Paris 1921) og nogle Operaer.
<i>W. B.</i>
</chapter>

<chapter name="prokreere">
<b>prokreere</b> (lat.), avle, frembringe.
</chapter>

<chapter name="Prokris">
<b>Prokris,</b> se <sp>Kefalos</sp>.
</chapter>

<chapter name="Prokrustes">
<b>Prokrustes,</b> Tilnavn til en Røver,
<sp>Polypemon</sp> ell. <sp>Damastes</sp>, der huserede i
Omegnen af Eleusis. Han havde 2 Senge, en kort
og en lang. Kom en Mand til ham, førte P. ham
om Aftenen til een af dem; var den fremmede
høj, blev han lagt i den korte Seng, hvorefter
P. afhuggede, hvad der ragede ud over den.
Var det derimod en lille Mand, blev han
anbragt i den lange Seng, hvorefter P. — for at
faa dem til at passe sammen — sled hans
Lemmer fra hinanden, til han opgav Aanden. Han
blev af Theseus dræbt ved Kefissos-Floden.
<i>H. A. K.</i>
</chapter>

<chapter name="Prokt-">
<b>Prokt-</b> (af gr. πρωκτος, Endetarmen)
anvendes som Forstavelse ved en stor Mængde
Lidelser og Tilstande i Endetarmen; saaledes
betyder <sp>Proktalgi</sp> Smerte i Endetarmen,
<sp>Proktitis</sp> Betændelse i Endetarmen,
<sp>Proktocele</sp> Brok af Endetarmen, fejlagtig
anvendt om Fremfald af Endetarmen,
<sp>Proktoplastik</sp> plastisk Operation paa
Endetarmen (udført for Forsnævring, Fremfald, Svulst),
<sp>Proktorrhagi</sp> Blødning fra Endetarmen,
<sp>Proktorrhoe</sp> Udflaad fra Endetarmen
(ved <sp>Proktitis</sp>), <sp>Proktospasme</sp>
krampagtig Sammentrækning af Endetarmen (ved
Saar og andre smertefulde Lidelser paa dette
Sted), <sp>Proktostenose</sp> Forsnævring af
Endetarmen, <sp>Proktotomi</sp> Snit gennem
Endetarmen (ved Forsnævringer og Spasmer,
Svulster).
<i>(E. A. T.). V. Sch.</i>
</chapter>

<chapter name="Proktoskop">
<b>Proktoskop,</b> se <sp>Rektoskop</sp>.
</chapter>

<chapter name="Prokulianer">
<b>Prokulianer</b> kaldtes hos Romerne en Skole
af Jurister, som i Modsætning til
<sp>Sabinianerne</sp> ikke lagde saa megen Vægt paa Lovens
Bogstav som paa det enkelte Tilfældes Natur.
De havde Navn efter Juristen <sp>Proculus</sp>,
som var en Discipel af Labeo (s. d.) og levede
i Midten af 1. Aarh. e. Kr.
<i>H. H. R.</i>
</chapter>

<chapter name="Prokuplje">
<b>Prokuplje,</b> By i Serbien, Jugoslavien, ligger
ved Toplica 30 km V. f. Nisch. 5400 Indb. P.
har Ruiner fra Romertiden.
<i>N. H. J.</i>
</chapter>

<chapter name="Prokura">
<b>Prokura</b> (lat.), egentlig Honorar <i>pro cura</i>,
ɔ: for haft Ulejlighed, men nu altid brugt som
Betegnelse for en særlig omfattende
Forretningsfuldmagt, hvis Indhold gerne er nærmere
bestemt i Handelslovene. For Danmark gælder
i saa Henseende Reglerne i 3. Kapitel af
Firmaloven (ɔ: Lov Nr 23 af 1. Marts 1889 om
Handelsregistre, Firma og P.), for Norge
Bestemmelserne i L. af 17. Maj 1890. Det fastsættes
her, at, naar Indehaveren af et under Lovens
Bestemmelser hørende Firma har givet nogen
en Fuldmagt, der udtrykkelig betegner sig som
P., ell. naar han paa anden Maade har
betegnet nogen som sin <sp>Prokurist</sp>, er denne
bemyndiget til i alt, hvad der hører til Driften af
Fuldmagtgiverens Forretning, at handle paa
hans Vegne og tegne Firmaet. Dog maa
Prokuristen ikke uden udtrykkelig Bemyndigelse
afhænde ell. behæfte Fuldmagtgiverens faste
Ejendomme. P. kan meddeles flere Personer

