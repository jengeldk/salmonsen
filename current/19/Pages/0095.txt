en meget stor Del bestaar af Træhuse. Paa
højre Neva-Bred og Ø. f. Nevas første nordlige
Forgrening Nevka ligger den saakaldte Viborg'ske
Side. Derefter følger Byens ældste Kvarter
Petersburgskij Ostrov med Peter-Pauls-Fæstningen,
omflydt af Neva, Malaja Neva, Malaja Nevka og
Bolschaja Nevka, og længst mod V. Vassilij
Ostrov mellem Store og Lille Neva og Havet.
Sidstnævnte Kvarter bebos for en stor Del af
fremimede og især tyske Købmænd, al Lærde og
Kunstnere og er Sæde for P.'s fleste
videnskabelige og kunstneriske Anstalter. Til
Petersburgskij Ostrov maa henregnes fl. mindre Øer, som
Aptekarskij Ostrov (Apoteker-Øen), der kun er
afgrænset ved den smalle Karpovka-Kanal og
rummer den botaniske Have samt talrige
Villaer og Privathaver, Petrovskij-Øen, der ligger
V. paa og er et Fabrikkvarter, samt de 3 nordl.
liggende Øer Krestovskij, Kamenij og Jelagin, der
med et fælles betegnende Navn kaldes
»Haveøerne«. Paa den sidste ligger
Jelaginskij-Paladset, der dog sjælden beboedes af Kejserfamilien.
Af de 4 Forstæder ligger 2, Poljusstrovo, der
udelukkende bestaar af Træhuse, og Lessnoi,
paa den nordlige Bred af Neva, og de 2 andre,
der benævnes efter Schlüsselburg og Peterhof,
paa den sydl. Af Hensyn til Forbindelsen
mellem Bydelene er P. forsynet med over 150 Broer,
af hvilke dog de fleste ligger over de mindre
Kanaler og Flodarme. De vigtigste af Broerne
over Bolschaja Neva er Nikolaj-Broen, der
forbinder Vassilij Ostrov med
Admiralitetskvarteret, Slotsbroen fra Vinterpaladset til Børsen,
Troizskij-Broen fra Marsmarken til
Petersburgskij Ostrov og Alexander-Broen, der fører fra
Litejnij-Kvarteret til Viborgs-Siden, foruden den
1914 fuldendte Jernbanebro til
Viborgs-Kvarterets Banegaard. Paa Nikolaj-Broen staar det
lille Nikolaj-Kapel, der er udstyret med
umaadelige Rigdomme. Desuden er der enkelte
Pontonbroer, der inddrages om Vinteren. Naar
Neva om Vinteren er dækket af Is, der har en
Tykkelse af 1 m, ell. mere, anlægges paa Isen
Færdselsveje, der oplyses med Gas. Man lader
endog elektriske Sporveje krydse Neva'ens Is.
Om Sommeren vedligeholdes en stor Færgefart
og en betydelig Dampbaadstrafik paa de forsk.
Flodarme og Kanaler. Selve Byen
gennemkrydses af elektriske Sporveje, og foruden disse
besørges Trafikken af talrige Automobiler samt
Hestekøretøjer (Isvoshtjiki og Troika).

M. H. t. <sp>Gadeanlæg</sp> udmærker P. sig,
naar nogle af Forstæderne fraregnes, ved stor
Regelmæssighed og brede Gader (15—30 m).
Uden for den indre By er der dog ikke Tale
om Brolægning. Langs venstre Neva-Bred løber
en med Granit stensat Kaj, der ledsages af
Byens smukkeste Privathuse og vigtigste offentlige
Bygninger. Her ligger saaledes Admiralitetet, en
420 m lang Bygning, der gaar parallelt med
Floden, ud mod hvilken den vender sine to
Fløje. Bygningen, paa hvis Plads der tidligere
laa det Værft, hvor Peter den Store 1706
byggede de første russ. Østersøskibe, var tidligere
Sæde for Marineministeriet, en Søkadetskole og
et Bibliotek paa 50000 Bd. Fra Admiralitetet,
hvis slanke, forgyldte Taarn lyser frem mellem
Alexander-Parkens smukke, kraftige Træer,
udstraaler radialt tre snorlige Gader, der er P.'s
Pulsaarer, nemlig Nevskij Prospekt, Gorochovaja 
og Vosnessenskij Prospekt <footnote>Angaaende ændrede Gadenavne se iøvrigt Kortet.</footnote>. Førstnævnte
(nu 25. Oktbr-Gaden), der er næsten 5 km lang og
35 m bred, er P.'s Strøg, hvor de elegante
Butikker, Menneskemylderet og Køretøjerne, der i
tæt Vrimmel ruller over Træbrolægningen, giver
den fremmede Indtrykket af at befinde sig i en
Verdensstad. I Modsætning til det Liv, der rører
sig, er den arkitektoniske Indfatning af
Nevskij Prospekt ikke særlig imponerende. Hverken
den Kasan'ske Katedral, de kat. og protestantiske 
Kirker, Anitschkov-Paladset, der af Katharina 
II skænkedes til Yndlingen Potemkin, ell.
den store Købmandsgaard Gostinyj Dvor, en
toetages Bygning, der optager næsten et helt
Kvarter og indeholder fl. Hundrede Butikker og
Lagerrum, virker i større Grad forskønnende.
Gorochovaja er en smal Gade med daarlig
Stenbrolægning og skumle Huse, der for største
Delen bebos af Haandværkere. Lige saa smal som
denne er Vosnessenskij Prospekt, der imidlertid 
har mere velbyggede Huse. Af befærdede ell.
elegante Gader nævnes endnu Store og Lille
Morskaja, Millionaja og Litejnij Prospekt. I
Kvartererne N. f. Neva og uden for
Fontanka-Kanalen er Gadeanlægget som Regel endnu
mere regelret end i Admiralitetskvartererne,
idet de parallelle Gader stedse danner paa
hverandre vinkelrette Systemer. Og et Kvarter som
Vassilij Ositrov minder eksempelvis ved sin
mat. Regelmæssighed ganske om amerikanske 
Byplaner. Af <sp>offentlige Pladser</sp>
findes i P. i alt over 60. Bl. disse nævnes som
den fornemste Palæpladsen mellem Vinterpaladset 
og Generalstabsbygningen. Midt paa Pladsen
hæver sig den 48 m høje Alexander-Søjle, der
er rejst 1834 og bestaar af en 23 m høj og
4 1/2 m tyk Granitsøjle, hvis Sokkel og Kapitæl
er støbte af erobrede tyrk. Kanoner. Topfiguren
er en Engel, der holder et Kors. Paa den
tidligere Peters-Plads, der nu udgør en Del af
Alexander-Parken omkr. Admiralitetet, staar
Peter den Stores Mindesmærke, der er udført
af Falconet og afsløret 1782. Paa en 5 1/2 m høj
Granitblok, der er hentet fra Lachta ved den
finske Bugt, sprænger Kejseren frem til Hest
og peger med sin højre Haand paa Neva. Paa
Blokken staar i Guldbogstaver: <i>Petro primo
Catharina secunda</i> 1782. Af vigtige Pladser
nævnes yderligere Marie-Pladsen ved Isaks-Kirken
med Kejser Nikolaj's Rytterstatue,
Alexandra-Pladsen med Katharina II's Statue, Marsmarken
(<i>Zarizyn Lug</i>), der er Paradeplads og kan
rumme 40000 Mand, samt Børspladseni paa Vassilij
Ostrov. Af Parkanlæg i de indre Kvarterer
fremhæves Alexander-Haverne ved Admiralitetet, 
Alexander-Parken paa Peter-Pauls-Fæstningens 
Glacis, Sommerhaverne, Michailov- og
Jussupov-Parkerne samt den zoologiske Have.

P. er <sp>den</sp> russ. By, der med sit Gadepræg
og sine Beboelseshuse, der sædvanligvis er 3—4
Etager høje Stenbygninger, minder mest om
Vesteuropa. Bl. de monumentale Bygningsværker 
er imidlertid ligesom i Moskva de kirkelige
af størst Interesse og dekorativ Virkning, som
de løfter sig mod Himlen med deres Taarne, 
