standhaftigste og mest udprægede P. H. Hunt
rejste til Palæstina; de stærkt idealistiske
Momenter i D. G. Rossetti's Kunst viste paa en
Maade ud over selve P.'s Kunst. Millais' senere
Kunst blev delvis en Desavouering af hans
Fortid. Men blandede med andre Strømninger har
den prærafaelitiske Retning fortsat sig op til
den seneste Nutid. Det er under dens
Paavirkning, at eng. Kunst, ikke mindst i dens talrige
Forgreninger som »anvendt Kunst«, i sidste
Fjerdedel af 19. Aarh. er kommen til at
indtage en delvis førende Stilling i Kunstlivet. Fra
Rossetti gaar Traade til den af Botticelli
paavirkede Burne-Jones, som i sine dekorative
Grundsætninger ogsaa gaar tilbage til Tiden før
Højrenaissancen, saaledes allerede 1858 (i
Glasmalerier i Oxford Katedral), og hvis
»Ny-Prærafaelisme« har videre udviklet P.'s
Følelsesværdier. Burne-Jones' Retning fortsattes, ofte i
manierert Form, af Elever som E. de Morgan,
Strudwick, Marie Stillman, Spencer Stanhope
o. m. fl. Som udprægede P. kan Hughes og N.
Paton betegnes. Ogsaa for den berømte W.
Morris har P. haft afgørende Bet. I F. Sandys,
S. Solomon og G. Wilson brydes P.'s Retning
med romantiske Strømninger. W. Crane, F.
Shields og W. Bell-Scott overfører P.'s
Principper paa den dekorative Kunst. J. C. Hook
er med mange andre Repræsentant for det
prærafaelitiske Landskab. Bl. andre Kunstnere,
for hvem den prærafaelitiske Indflydelse har
været af Bet., kan nævnes W. B. Richmond (i
hans ældre Arbejder), J. Tissot, Lewis, H.
Moore, Prinsep etc. I fjernere Forbindelse med
P. staar den berømte, særprægede Watts.
(<sp>Litt</sp>.: <sp>Percy H. Bate</sp>, <i>The english
preraphaelite painters, their associates and
successors</i> [1901, ny Udg.]; <i>Ruskin, Rossetti,
Pre-Raphaelitism. Papers 1854 to 1862</i>, arrang. a.
edit. by W. M. Rossetti [Lond. 1899, righoldig
Brevsamling]; <i>The Pre-Raphaelite Brotherhood.
A Fight for Art</i> [Artikelserie i »Contemporary
Review«, 1886]; se ogsaa <sp>E. Hannover</sp>, »P.«
[»Tilskueren«, Juli 1901]; <sp>W. Fred</sp>, »Die
Präraphaeliten« [1900]; <sp>H. Hunt</sp>, <i>Preraphaelitism</i>
[1905]; <sp>Jessen</sp>, »Prärafaelismus« [1906]; <sp>H.
W. Singer</sp>, »Der Prae-Raphaelitismus in
England« [Berlin 1912]).
<i>A. Hk.</i>
</chapter>

<chapter name="Præri">
<b>Præri,</b> d. s. s. <sp>Prairie</sp>.
</chapter>

<chapter name="Præriantilope">
<b>Præriantilope,</b> se <sp>Antilocapra</sp>.
</chapter>

<chapter name="Prærihund">
<b>Prærihund,</b> se <sp>Murmeldyr</sp>.
</chapter>

<chapter name="Prærihøns">
<b>Prærihøns</b> (<i>Tympanúchus</i>) kaldes en Slægt
af nordamerikanske Hønsefugle med en halv
Snes hinanden nærstaaende Arter, hørende til
Skovhønsenes (<i>Tetraoninæ</i>) Underfamilie. Det
er Fugle af Størrelse omtr. som en Urhøne med
smukke, brune, gule og hvide Farver, fordelte
i talrige Pletter og Striber, let kendelige ved en
fra hver Side af Halsen udgaaende Fjerbusk,
der kan rejses bagtil og især er udviklet hos
Hannen i Parringstiden. Hos denne findes ogsaa
paa hver Side af Halsen en nøgen Hudfold i
Forbindelse med Luftrøret; i Parringstiden fyldes
den med Luft og ligner i Farve og Størrelse en
lille Appelsin; ved at Luften presses ud af den,
frembringes Fuglens Parringsskrig. — P. lever
paa Jorden, hvor de bygger Rede og søger
Føden, som bestaar af Bær og Frugter; i Træer
kommer de kun sjældent; Sletter med sparsom
Buskvækst er deres Yndlingsopholdssted.
Tidligere var de udbredte i uhyre Tal over store
Dele af Nordamerika og var paa mange Steder
ved deres Talrighed en Plage for
Agerdyrkeren; nu er den egl. P. (<i>T. cupedo</i> L.) vistnok
udryddet, de to andre trængte tilbage til
mindre beboede Egne. (<sp>Litt</sp>.: <sp>D. G. Elliot</sp>,
<i>Monogr. of the Tetraoninæ</i> [New York 1865]).
<i>O. H.</i>
</chapter>

<chapter name="Prærogativ">
<b>Prærogativ</b> anvendtes tidligere hyppigt i det
statsretlige Sprog om alle ell. de vigtigste af
de Rettigheder og Beføjelser, som iflg.
Forfatningen er tillagt Monarken. Herunder faldt
ikke blot Kongens særlige Ansvarsfrihed og
Ukrænkelighed, men ogsaa de vigtigste af de
ham tilkommende Regeringsbeføjelser, saaledes
Retten til at afslutte Traktater og erklære Krig,
udnævne og afskedige sine Ministre, indkalde,
slutte og opløse Parlamentet, stadfæste eller
nægte Stadfæstelse af Love, meddele
Benaadning og Adelsophøjelse o. s. v. Undertiden
opfattedes disse P. som i den Forstand tillagt
Kongen personlig som kgl. Forrettigheder, at
de selv under konstitutionelt Styre burde kunne
udøves af Kongen paa egen Haand uden
Ministerunderskrift. Denne Lære, der stammer fra
gl eng. Ret, og som navnlig forfægtedes af
Benjamin Constant og en Tid virkeliggjordes i det
portugisiske Charte af 1826 og det brasilianske
af 1824, er dog forlængst forladt, idet alle nyere
Forfatninger, saaledes dansk Grundlov § 13,
slaar fast, at alle Kongens
Regeringshandlinger uden Undtagelse skal ske med
Ministerunderskrift for at blive gyldige, hvorefter der
ikke længere er Plads for noget særlig
P.-Begreb. Som en Undtagelse er det dog endnu
i fl. Lande, saaledes ogsaa i Danmark, Praksis,
at Kongens Ordensudnævnelser foretages uden
Ministerkontrasignatur, og her tales der da
endnu ofte om Kongens Ret til at foretage
Ordensudnævnelser som et endnu tilbageblevet
kgl. P.
<i>K. B.</i>
</chapter>

<chapter name="præscriptio">
<b>præscriptio</b> <sp>longi tempores</sp>, se <sp>longi
t. p.</sp>
</chapter>

<chapter name="Præsenilitet">
<b>Præsenilitet,</b> for tidligt indtrædende
Alderdomssvækkelse.
<i>K. H. K.</i>
</chapter>

<chapter name="Præsens">
<b>Præsens</b> (Nutid), se <sp>Tempus</sp>.
</chapter>

<chapter name="præsent">
<b>præsent</b> (lat.), nærværende; have noget p.
ɔ: hjuske det, have det til Stede i Tanken i rette
Øjeblik.
</chapter>

<chapter name="Præsentation">
<b>Præsentation,</b> se <sp>præsentere</sp>.
</chapter>

<chapter name="Præsentationspapir">
<b>Præsentationspapir,</b> en skriftlig Fordring,
som er betalbar straks ved Forevisning.
<i>J. Th.</i>
</chapter>

<chapter name="præsentere">
<b>præsentere</b> (lat.), i Selskabslivet o. l.:
forestille den ene Person for den anden; fremlægge,
forevise (f. Eks. en Veksel til Accept ell.
Betaling); p. Gevær, ɔ: foretage et Geværgreb, der
udtrykker en særlig milit, Æresbevisning; <sp>p.
sig</sp>, selv forestille sig for en anden, tage sig
ud. Navneordet <sp>Præsentation</sp> bruges i
de tilsvarende Betydninger. <sp>Præsentánt</sp>,
den, der foreviser en Veksel (Anvisning) til
Accept ell. Betaling.
</chapter>

<chapter name="Præsepe">
<b>Præsepe</b> (lat.: Krybben), Stjernehob i
Stjernebilledet Krebsen.
<i>J. Fr. S.</i>
</chapter>

<chapter name="Præservativ">
<b>Præservativ</b> [ofte præ'servati'v], se
<sp>præservere</sp>.
</chapter>
