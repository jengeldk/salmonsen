med høj Intelligens for saa vidt være uegnede
for bestemte Fag, som det viser sig, at disse
Individer efter forholdsvis kort Tids Forløb —
og til mere ell. mindre Tidsspilde for dem selv
ell. andre — forlader Faget. Man har bl. a.
udarbejdet Prøver for Flyvere, Chauffører,
Togførere, Telefondamer, Brandmænd,
Politibetjente, Metalarbejdere, Snedkere, Kontorfolk,
Bogtrykkere og Handelsrejsende.

Det gælder utvivlsomt, at disse Prøver i
Enkeltheder er ufuldkomne; men selv om de i
det enkelte Tilfælde kan fejle, er de dog —
anvendt med Forsigtighed — ved den,
Vejledning, de giver, i det store og hele til Gavn
saavel for Individerne som for Virksomhederne,
og de vil blive dette mere og mere, da der
Verden over med stor Energi arbejdes paa
deres Videreudvikling. Hvis de af Prof. Alfr.
Lehmann i Danmark 1918 indførte
Flyverprøver i Løbet af 10 Aar blot kan forhindre,
at een Flyver styrter ned og ødelægger sin
Maskine (og sig selv), har Prøverne flere Gange
indtjent, hvad det i den Tid har kostet at
udføre dem.

Særlig under Verdenskrigen tog Anvendelsen
af P. Fart. Der eksisterer nu i de forskellige
Lande offentlige Institutioner til P.'s Fremme,
og saavel Statsvirksomheder som store private
Institutioner har særlige psykotekniske
Afdelinger, der dels søger at forbedre Redskaber og
Arbejdsmaader, dels søger at udvælge den
menneskelige Arbejdskraft. (<sp>Litt</sp>.: Paa Dansk
findes en større Fremstilling: <sp>Alfr.
Lehmann</sp>, »Størst Udbytte af legemligt og
sjæleligt Arbejde« [1919]; det ligger i Fagets
Udviklingstempo, at Fremstillingerne hurtigt
forældes. Af særlige Tidsskrifter kan nævnes:
<i>Journal of Applied Psychology</i> [1917 ff.];
<i>Journal of Personel Research</i> [1922 ff.]; <i>Annals de
l'Institut d'Orientacio Professional</i> [Barcelona];
»Industrielle Psychotechnik«, der har afløst
»Praktische Psychologie« [1919—23], samt
<i>Journal of the National Institute of Industrial
Psychology</i>).
<i>Edg. R.</i>
</chapter>

<chapter name="Psykoterapi">
<b>Psykoterapi</b> ['(p)sy-], Behandling af Sinds-
og Nervelidelser ad sjælelig Vej. Nutildags
lægges ved P. Hovedvægten paa at bibringe
Patienten en klar Forstaaelse af hans Sygdom og
dens Aarsagsforhold, hvorved han bliver i Stand
til ved rent personligt Arbejde paa det
sjælelige Omraade at bekæmpe sin Sygdom; i mange
Tilfælde vil det særligt være Lægens Opgave at
opklare Misforstaaelser, som Patienten gør sig
skyldig i m. H. t. Sygdommen. Tidligere lagde
man ved P. mere Vægt paa Suggestion,
hvorved Lægen særlig søgte at virke paa Patienten,
enten ved at omgive sig og sin Behandling med
en vis Mystik, ell. ved at optræde paa en
kraftig og overvældende Maade, komme med
bestemte Ordrer og uomtvistelige Udtalelser.
Ogsaa Hypnose (s. d.) maa betragtes som en Form
for P., den anvendes dog langt sjældnere som
Lægemiddel nutildags, da dens Virkning
sædvanlig er mere kortvarig og overfladisk.
<i>K. H. K.</i>
</chapter>

<chapter name="Psykrometer">
<b>Psykrometer</b> [(p)sy-], se
<sp>Fugtighedsmaaler</sp>.
</chapter>

<chapter name="Psylla, Psyllidæ">
<b>Psylla, Psyllidæ,</b> se <sp>Bladlopper</sp>.
</chapter>

<chapter name="Psyllium">
<b>Psyllium,</b> se <sp>Blad, vandrende</sp>.
</chapter>

<chapter name="Psyra">
<b>Psyra,</b> se <sp>Psara</sp>.
</chapter>

<chapter name="Pszczyna">
<b>Pszczyna</b> ['p∫t∫yna], tysk <sp>Pless</sp>, By i
polsk Vojvodi Slask (Schlesien) ved
Weichsels Biflod Pszczinka, har 5000 Indb. Slot,
Gymnasium, Seminarium, Spritfabrikation og
Mølledrift.
<i>N. H. J.</i>
</chapter>

<chapter name="Pt.">
<b>Pt.,</b> kem. Tegn for Platin.
</chapter>

<chapter name="P. t.">
<b>P. t.,</b> ɔ: <i>pro tempore</i> (lat.): for Tiden.
</chapter>

<chapter name="Ptah">
<b>Ptah,</b> se <sp>Ftah</sp>.
</chapter>

<chapter name="Ptelea">
<b>Ptelea</b> L. (<sp>Læderkrone</sp>), Slægt af
<i>Rutaceæ</i>, aromatiske Buske ell. smaa Træer med
sammensatte og 3- ell. 5-koblede Blade, hvis
Smaablade er glatte og gennemsigtig
punkterede. Blomsterne, der sidder i Top, er
grønlig gule og vellugtende; de er polygame og
4—5-tallige. Frugterne er omgivne af 2 ell. 3
Vinger. 7 Arter i tempererede Egne af
Nordamerika. <i>P. trifoliata</i> L. dyrkes hyppig i
Parker, ogsaa i Norden (i Norge langs Kysten fra
Oslo til Inderøen i Trondhjemsfjord). Frugterne
bruges i Nordamerika som Surrogat for Humle.
<i>A. M.</i>

P. formeres ved Frø, som saas om
Efteraaret, og efter at være priklede som enaarige
omplantes de, naar de er 3 Aar gl., i
Planteskolen. Den ynder en letmuldet Jord og
anvendes til Plantning i Busketter.
<i>(L. H.). P. F.</i>
</chapter>

<chapter name="Pteranodon">
<b>Pteranodon,</b> se <sp>Flyveøgler</sp>.
</chapter>

<chapter name="Pteraspis">
<b>Pteraspis,</b> se <sp>Skjoldfisk</sp>.
</chapter>

<chapter name="Pterelaos">
<b>Pterelaos,</b> gr., Søn af Tafios. Konge paa
Øen Tafos. Han regnedes for en Efterkommer
af Perseus og gjorde Krav paa Arvelod i
Mykene. Han blev overvundet og betvunget af
Amfitryon. Poseidon havde givet ham
Udødelighed; dog var den knyttet til Bevarelsen af
et enkelt rødt Haar paa hans Hoved. Det
hedder, at hans Datter Komaithe fattede
Kærlighed til Amfitryon (ell. Kefalos, der deltog i
Toget) og ved at afskære dette Haar voldte sin
Faders Død.
<i>H. A. K.</i>
</chapter>

<chapter name="Pteria">
<b>Pteria</b> kaldtes af Grækerne en gammel
lilleasiatisk By, Ø. f. Halys i Landskabet
Kappadokien. Den skal være bleven indtagen og
ødelagt af Kroisos (omtr. 550 f. Kr.). I Tiden efter
Alexander blev Landet omkr. P. besat af
Galaterne. De mærkelige Ruiner, der er udhuggede
i Klipperne ved Boghaz-køj, og som er rigelig
udstyrede med Skulpturer, hører til Omegnen
af P. De stammer fra forhistorisk Tid og er
som de andre saakaldte hetitiske (chetitiske)
ell. anatoliske Mindesmærker fremkomne for
en Del under Indflydelse af den ejendommelige
Civilisation, der tidligt udviklede sig i denne
Egn af Lilleasien og har efterladt sig de
mærkelige Klippebilleder ved Jasilikiaia o. a.
St. og den Kultur, der havde et Hjem i den af
Hugo Winckler opdagede og 1913 udgravede
gl. hetitiske Hovedstad, hvis Ruiner benævnes
Boghaz-køj. (<sp>Litt</sp>.: <sp>Perrot</sp> og <sp>Chipiez</sp>,
<i>Hist. de l'Art dans l'Antiquité</i>, IV [Paris 1887]).
<i>V. S.</i>
</chapter>

<chapter name="Pterichthys">
<b>Pterichthys</b> [-'riktys], se <sp>Skjoldfisk</sp>.
</chapter>

<chapter name="Pteridium">
<b>Pteridium</b> Gled., Slægt af Engelsødfamilien
(<i>Pterideæ</i>) med en enkelt Art <i>P. aquilinum</i>
(L.) Kuhn (<sp>Ørnebregne</sp>, norsk
