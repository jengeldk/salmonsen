<chapter name="Pilledrager">
<b>Pilledrager</b> (<i>Pilularia</i> Vaill.), Slægt af
<i>Marsiliaceæ</i>, Vandplanter med en spæd, krybende
Rodstok, der forgrener sig og paa Oversiden
bærer (5—8 cm) lange og traaddannede Blade.
Ved Bladenes Grund findes de haarede og
næsten kugleformede Sporefrugter, der i moden
Tilstand er ganske haarde og aabner sig ved 2
ell. 4 Klapper; de indeholder 2 ell. 4 Rum med
Frugthobe af Mikro- og Makrosporangier. Ved
Snorefrugtens Spiring svulmer deres Indre op
til en slimagtig Masse, der trænger ud mellem
Klapperne og fører Sporerne udenfor. 6 Arter.
I Europa findes kun <i>P. globulifera</i> L., der ogsaa
vokser i Danmark og Norge, men er meget
sjælden. Sporefrugterne modnes i Juli—August.
<i>A. M.</i>
</chapter>

<chapter name="Piller">
<b>Piller</b> (<i>Pilulæ</i>) er smaa Kugler, af hvilke
hver indeholder en bestemt Mængde af eet ell.
flere Lægemidler. De er en yndet Form for
Dispensering af ubehagelig smagende
Medikamenter og skal sluges hele. P. tilberedes paa den
Maade, at de paagældende Lægemidler blandes
med indifferente Pulvere, hvorefter Blandingen
æltes til en dejagtig Masse ved Hjælp af et
Bindemiddel, f. Eks. Ekstrakter,
Gummiopløsning, Sukkersaft, Glycerin o. l. Massen udrulles
dernæst til tynde Stænger af en bestemt
Længde, af hvilke Pillerne afskæres ved
<sp>Pillemaskinen</sp>. Denne bestaar af en paa et Bræt
fastgjort Jernskinne, hvori der paa tværs er
dannet et vist Antal (30—50) halvcylindrisk
formede Riller, der støder saa tæt op til
hverandre, at der mellem hver to Riller kun er en
skarp skærende Kant. En anden, løs Skinne
med tilsvarende Antal Riller passer saaledes til
den førstnævnte, at naar de to lægges oven paa
hinanden, danner Hulhederne cylindriske
Kanaler. De af Pillemassen udrullede Stænger
skæres een for een i Stykker med Pillejernene,
og afrundes derefter yderligere ved en lille
Træskive med fremspringende Kant
(Rotundifikatoren). For at P. ikke skal klæbe sammen, bestrøs
de i Reglen med Lycopodium, Kanel e. l. Ofte
gives der P. et Overtræk for yderligere at
dække over et Medikaments ilde Lugt eller Smag.
Forgyldningen ell. Forsølvningen udføres ved
at ryste de frisk tilberedte P. i en lille rund
Beholder med Bladguld ell. Bladsølv. Ogsaa
Fernis, Sukker, Gelatine, Keratin benyttes til at
overtrække P. med.
<i>(A. B.). E. K.</i>
</chapter>

<chapter name="Pillersdorf, Franz">
<b>Pillersdorf</b> ['pel<sub>ə</sub>rsdårf], <sp>Franz</sp>, Friherre,
østerr. Minister (1786—1862), blev 1815 Hofraad
og 1831 Vicepræsident i Hofkammeret
(Finansstyrelsen), forfremmedes 1832 til Præsident i
det østerr. Hofkancelli og fik 1844 Titelen
Hofkansler. Han var en dygtig Arbejdskraft og nød
nogen Folkeyndest, blev derfor efter
Metternich's Fald 20. Marts 1848 Indenrigs- og 4. Maj
Førsteminister. Men han havde dog hverken
Kraft ell. Indsigt nok til at lede Udviklingen og
lod sig snarere drive frem af Strømmen, indtil
han 8. Juli maatte gaa af. Ogsaa forblev han
som Rigsdagsmand i Wien under Revolutionen
i Oktober og faldt derfor siden fuldstændig i
Unaade hos Hoffet og var senere udelukket fra
det offentlige Liv, indtil han 1861 indvalgtes i
Rigsraadets Underhus, hvor han dog ikke øvede
nogen Indflydelse. Han udgav 1849 »Rückblicke
auf die politische Bewegung in Oesterreich«, og
1863 udkom hans »Nachlass«.
<i>E. E.</i>
</chapter>

<chapter name="Pilliard, Jacques">
<b>Pilliard</b> [pi'ja.r], <sp>Jacques</sp>, fr.
Historiemaler, f. i Vienne, d. smst. 1898, uddannet i Paris,
levede især i Rom, har malet mange hist. og
kirkelige Værker. Hovedarbejder af P. ses nu
i Mus. i Bordeaux, Lyon, Grenôble og Rom.
(<sp>Litt</sp>.: <sp>Bouvier</sp>, <i>Le peintre J. P.</i> [Vienne
1899]).
<i>A. Hk.</i>
</chapter>

<chapter name="Pillnitz">
<b>Pillnitz</b> ['pelnets], Landsby i Sachsens
Kreishauptmannschaft Dresden, 7 km oven for
Dresden ved højre Bred af Elben, med 850 Indb. og
et tidligere kgl. Lystslot, ejendommeligt ved sine
kinesisk-svajede Tage og rummende en rig
Porcelænsamling.
<i>O. K.</i>
</chapter>

<chapter name="Pillon, Col de">
<b>Pillon</b> [pi'jå], Col de, et 1550 m højt Pas
i Berneralperne, forbinder Saanetal og Val
d'Or-monts. Med Tilskud fra Forbundsregeringen
anlagdes 1877 en Vej over Passet. Pasvejen
begynder mod Øst ved Gsteig (1192 m o. H.) og
vinder sig frem og afsluttes ved Landsbyen Vers
l'Église i 1126 m's Højde.
<i>(M. Kr.). O. K.</i>
</chapter>

<chapter name="Pilloy, Frederik Daniel de">
<b>Pilloy</b> [pilo'a], <sp>Frederik Daniel de</sp>,
dansk Skuespiller og Teaterdirektør, f. i Kbhvn
(døbt 26. Jan. 1702), d. smst. 3. Febr. 1755. P.
var af fr. Slægt: Hans Farfader blev indkaldt
1648 som Hofdansemester og efterfulgtes i
Embedet af sin Søn, der 1728 blev adlet af Frederik
IV. P. havde arvet sine Fædres fr. Verve og
Elegance, og da det første danske Teater
aabnedes i Lille Grønnegade 1722, kom disse
Egenskaber hans Fremstilling af Leander, Jean de
France og Baron Nilus til Gode. Efter at
Forestillingerne 1728 var ophørt, rejste P. som fr.
Skuespiller i Tyskland, Frankrig og Italien, men
vendte dog tilbage til sin Fødeby, hvor han
1741 blev Traktør og Vinhandler, og da Teatret
paa Kongens Nytorv aabnedes 1748, fik han
Sæde i Direktionen. Ved Siden af Holberg var P.
det eneste Bindeled mellem den første og den
anden danske Skueplads; han optraadte dog
ikke paa Scenen, men varetog Instruktionen,
»gav Skuespillerne deres første Kundskaber om
Kunsten«, som Fr. Schwarz skrev 1785,
rimeligvis med Réné de Montaigu, Instruktøren paa
Grønnegadescenen, som Forbillede. Men da P.
var en vindskibelig Mand, drev han samtidig
en for Aktørerne ikke ufarlig Vinhandel i selve
Komediehusets Kælder. Allerede 1751 udtraadte
han af Direktionen, maaske p. Gr. a. sit
svækkede Syn; da han faa Aar efter døde, kun 53
Aar gl, var han blind. (<sp>Litt</sp>.: <sp>E. Nystrøm</sp>,
»Den danske Komedies Oprindelse« [Kbhvn
1918]).
<i>R. N.</i>
</chapter>

<chapter name="Pilo, Karl Gustaf">
<b>Pilo,</b> <sp>Karl Gustaf</sp>, sv. Maler, f. 1711 paa
Göksäter i Runtuna (Södermanland), d. 1793 i
Sthlm. Som Malersvend forlod han 1734 Sthlm,
kom paa Vandring gennem Tyskland til Wien,
hvor han studerede en Tid, arbejdede i Skaane,
hvor han vandt en vis Anseelse som
Portrætmaler, besøgte det »Kgl. Ritareakademi« under
Taraval i Sthlm og kom 1740 til Kbhvn. Her blev
han n. A. Tegnelærer for Landkadetterne og
1747, efter at have gjort Lykke med et Portræt
af Kronprinsesse Louise, Hofskildrer. Den flg.
Tid er hans Glansperiode. 1748 bliver han
Akademiprof, og tager ivrig Del i Planerne til det
snart efter oprettede ny Akademi, som han
