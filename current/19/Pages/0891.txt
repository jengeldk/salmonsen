1—2 Aar efter et svagt synligt, hvidt Ar.
Andre, noget kraftigere, Pladepræparater
anvendes til Vorter, Keloider og navnlig til de meget
generende ømme Hudfortykkelser (Clavi) i
Fodsaalen. Resultaterne heraf overgaas dog
ofte af Røntgenbehandlingen.

Efter disse godartede Lidelser kommer vi til
at betragte de mere ondartede, for hvilke R.
har Bet., og da i første Række <sp>Kræften</sp>.
Som omtalt ovf. er der visse Former, der er
egnet til Behandling med Radium, medens
andre er uimodtagelige (refraktære), uden at man
af det mikroskopiske Billede kan forklare
Aarsagen. Men for alle Former gælder det, at jo
tidligere Lidelsen kommer til Behandling, desto
større Udsigt er der til et godt Resultat af
denne.

<sp>Teknikken</sp> ved Behandlingen, er her ret svær.
Det gælder om at finde den for hvert Tilfælde
passende Dosis, Bestraalingstid og Filter. Dette
kan kun gøres paa Grundlag af en indgaaende
Erfaring vedrørende Præparaternes
Virkemaade. — Man anvender som Regel
Tubeprærarater, hvis Totalstyrke gerne ligger imellem
40 og 400 Milligram Ra. El. (Radium-Element,
se <sp>Radioaktivitet</sp>). Ikke sjældent
anvendes Præparater til en Værdi af flere
Hundrede Tusinde Kroner.

I den sidste Tid anvender man i St f. disse
Præparater, hvis Radioaktivitet skyldes et
Radiumsalt — <sp>Radium-Emanation</sp> —, der,
som omtalt under Radioaktivitet, er en Luftart.
Den kan ved særlig konstruerede Apparater
fremstilles ved et i Vand opløseligt Radiumsalt
(Klorid), hvorefter den gennemgaar en
Renselses- og Fortætningsproces, for til sidst at
opsamles i de haarfine Glasrør med et Lumen
(Hulrum) paa faa Brøkdele af 1 mm. Disse
saakaldte Emanationsrør kan fremstilles i
praktisk talt alle Styrker, saaledes at man i et
Præparat af minimal Størrelse kan faa en saa
stor Dosis, som man i Praksis har Brug for.
Emanationsrør ene kan fuldt ud erstatte
Tuberne med Radiumsalt, idet de dog har en
fra disse meget betydelig, Væsensforskel,
nemlig deres Holdbarhed. Medens Radiumsaltet
praktisk talt er uforanderligt i Styrke, taber
Emanationen sig relativt hurtigt, idet den efter
3,8 Døgn kun besidder Halvdelen af den Styrke
(Radioaktivitet), den var i Besiddelse af i
Fremstillingsøjeblikket. Dette betyder dog i
Praksis intet ud over, at man indretter sin
Dosering herefter. Mange Steder er man
derfor ganske gaaet over til Anvendelsen af
Emanationspræparater. Disse har yderligere den
Fordel, at de — foruden at anvendes paa
samme Maade som Radiumsaltet — tillige tillader
en hel anden Applikationsmaade, den saakaldte
<sp>Radiopunktur</sp>. Herved forstaas
Indførelsen af Emanationsrøret i det syge Sted (som
Regel en Svulst) ved Hjælp af en Hulnaal (en
tynd Troikar), hvorefter Emanationsrøret (ell.
Rørene) efterlades for bestandig. Ligesom
Radiumpræparaterne maales med Enheder, der
angives i Antal af Radiumelement (Ra, El.),
angives Emanationsenhederne i Milli-Curie (se
under <sp>Radioaktivitet</sp>). Indførelsen af
denne Behandlingsform, stammer fra
Pasteurinstituttet og er navnlig angivet af <sp>Regaud</sp>.

Den biologiske Virkning af Radium ell.
Emanation paa Svulstvæv er endnu ikke ganske
opklaret. Ved bestemte Doser opstaar der først
en Opsvulmning og siden et Henfald af
Svulstcellernes Kerner og Protoplasma. Derefter sker
der en Resorption af Celleresterne under
samtidig Dannelse af Arvæv ved Hjælp af de fra
det omgivende sunde Væv fremtrængende
Bindevævsceller. Det er dog navnlig af
amerikanske Forskere vist, at Virkningen paa
Svulstcellerne er indirekte, idet Forandringerne i
disse angives at skyldes Bindevævscellernes
Indvækst i Svulsten, foraarsaget ved
Radiumstraalernes vækststimulerende Virkning paa
det sunde Væv. I hvert Fald foregaar denne
Ardannelse jævnt i Løbet af 3—5 Uger under
iøvrigt gunstige Forhold. Karakteristisk for

<img>Fig. 4. Radiumpræparat appliceret paa Næsen (med Hæfteplasterbandage). — Fig. 5. Radiumpræparat
appliceret paa Underlæben (med Hæfteplasterbandage). — Fig. 6. Radiumpræparat appliceret i Øjenkrogen
med Afdækning af selve Øjet (Hæfteplasterbandage fikseret paa Gazebind om Haaret).</img>
