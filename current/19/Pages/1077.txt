med. Det er, som det vil ses, en Forudsætning,
at Remmen <i>M</i> altid glider noget; derved gaar
ganske vist nogen Kraft tabt, men Tabet
opvejes rigeligt ved, at den ujævnt gaaende
Motor kan anvendes til Arbejder, hvortil den
ellers vilde være ubrugelig. (<sp>Litt</sp>.: <sp>C. Borch</sp>,
»Maskinlære« [Kbhvn 1895]; <sp>Haeder</sp>,
»Dampfmaschinen« [Duisburg 1898, 5. Opl.];
<sp>Pohlhausen</sp>, »Dampfmaschinen« [Mitweida 1899];
<sp>Tolle</sp>, »Beitr. zur Beurteilung d.
Centrifugalpendelregulatoren«, »Zeitschr. d. Ver. deutsch.
Ing.« [1895]. Kratostaten findes beskrevet i
»Tidsskrift for Landøkonomi« [1892]; <sp>la Cour</sp>,
»Vindkraftens Anvendelse« [Kolding 1895] og
»Forsøgsmøllen« [Kbhvn 1900]).
<i>S. C. B.</i>
</chapter>

<chapter name="Regulator (jernbaneteknisk)">
<b>Regulator</b> betegner i jernbaneteknisk
Henseende den oftest i Lokomotivernes Dampdom
anbragte Afspærringsindretning, hvorigennem
Dampen fra Kedlen kan indlades i
Hoveddamprøret, der fører til Maskinens Dampcylindre.
Afspærringsorganet kan enten være en Glider
ell. en Ventil, som befinder sig i <sp>R.-Hovedet</sp>,
der er fastboltet foroven til det lodret i Domen
anbragte, støbte <sp>R.-Rør</sp> (<sp>R.-Knærør</sp>).
Nævnte Glider (Ventil) bevæges gennem
Trækstænger og Vægtarme ved Hjælp af det paa Enden
af <sp>R.-Stangen</sp> siddende <sp>R.-Sving</sp>, der
som Regel er anbragt ved Kedlens Bagvæg inde
i Førerhuset. For at lette Betjeningen af
Glideren (Ventilen), er denne sidste oftest delt i
2 Glidere (Ventiler med dobbelt Sæde), det
saakaldte <sp>store</sp>, henholdsvis <sp>lille Spjæld</sp>,
af hvilke det sidste aabnes først, naar man
drejer paa R.-Svinget. (Se <sp>Lokomotiv</sp>,
S. 990).
<i>G. K.</i>
</chapter>

<chapter name="regulere">
<b>regulere</b> (lat.), ordne, bringe i Orden, rette.
</chapter>

<chapter name="Regulering">
<b>Regulering</b> (lat.), Bringen i Orden, den
Handling at regulere (s. d.).
</chapter>

<chapter name="Regulering af et Lokomotiv">
<b>Regulering</b> af et Lokomotiv betegner den
Proces, der maa udføres for at stille
Lokomotivmaskinens Glidere i den rigtige Stilling,
der under Lokomotivets Kørsel under Damp
giver den rigtige Dampfordeling i
Dampcylindrene. R. foretages f. Eks. paa den Maade, at
man ved Hjælp af en slank Kile, der stikkes
ind mellem Kanten af Dampcylinderens
Indgangskanaler og Afspærringskanalerne paa
Glideren, maaler, hvor meget Glideren aabner for
Indgangskanalerne; denne Aabning skal være
lige stor, hvad enten Maskinens Krumptap staar
i den ene ell. den anden af sine to
Dødpunktsstillinger, d. v. s. Dampstemplet i Cylinderen
befinder sig i sine to Yderstillinger. Er dette
ikke Tilfældet, forandrer man Gliderstokkens
Længde, f. Eks. ved Hjælp af en Stillemøtrik
paa denne, indtil Glideren, aabner lige meget
for Dampindgangskanalerne i begge Stillinger
af Maskinen.
<i>G. K.</i>
</chapter>

<chapter name="Regulini-Galassi-Graven">
<b>Regulini-Galassi-Graven,</b> et 1836 ved
Cervetri, det gl., etruskiske Cære fundet og efter
de to Opdagere opkaldt Gravkammer fra
forhistorisk Tid. Det var et langt, regelmæssig
stenbygget og ved udkragende Sten
»overhvælvet« Kammer med en rund, lavere Udbygning
til hver Side. Der fremdroges et
overordentligt rigt Fund: Bronzeredskaber, Lerkar,
Vaaben, Kar af Alabast, en »Offervogn« o. s. v.,
meget med orientaliserende Ornamentik.
Graven tilhører Villanovatiden, c. 9—800 f. Kr.,
og dens Rigdom har bevirket, at den er et af
de oftest omtalte forhistoriske Fund fra Italien
(nu i Vatikanet, Mus. etr. Gregoriano). Graven,
som var dækket af en stor Høj, er vistnok
endnu synlig, om end ufuldstændig.
<i>H. A. K.</i>

<img>Regulini-Galassi-Graven.</img>
</chapter>

<chapter name="Regulus (se Fuglekonge)">
<b>Regulus,</b> se <sp>Fuglekonge</sp>.
</chapter>

<chapter name="Regulus (se Konge (metall.))">
<b>Regulus,</b> se <sp>Konge</sp> (metall.).
</chapter>

<chapter name="Regulus, Marcus Atilius">
<b>Regulus,</b> <sp>Marcus Atilius</sp>, rom.
Hærfører, erobrede som Konsul 267 f. Kr.
Brundisium og hædredes med en Triumf. Under den
1. puniske Krig blev han paa ny Konsul 256 og
blev som saadan sat i Spidsen for en stor
Ekspedition til Afrika. Efter at have sejret over
Karthagerne i et Søslag i Nærheden af
Heraklea Minoa paa Sicilien landede han tillige
med den anden Konsul, der dog snart efter
blev kaldt tilbage, i Afrika, hvor han vandt fl.
Sejre og til sidst kunde rykke frem mod selve
Karthago. Efter at imidlertid Karthagerne
havde faaet deres Hær reorganiseret af
Spartaneren Xanthippos, vendte Lykken sig. R.
stillede meget haarde Fredsbetingelser, men
Karthagerne afviste dem og vandt under
Xanthippos' Anførsel en fuldstændig Sejr over
Romerne ved Tunes; R. selv blev fanget (255). Efter
et rom. Sagn blev han nogle Aar senere sendt
til Rom for at indlede Underhandlinger om
Fred ell. i det mindste om Fangernes
Udveksling. Men uagtet han havde givet sit Ord paa
at vende tilbage i Fangenskabet, hvis
Forhandlingerne strandede, raadede han dog Romerne
til at afslaa Karthagernes Tilbud og vendte
derpaa selv tilbage til Karthago og gav sig paa ny
i Fangenskab. Karthagerne skal derefter med
stor Grusomhed have pint ham til Døde.
<i>H. H. R.</i>
</chapter>

<chapter name="regulær">
<b>regulær</b> (lat.), regelmæssig, regelret.
</chapter>

<chapter name="regulær (mat.)">
<b>regulær</b> (mat.). Om regulære Polygoner og
Polyedre, se <sp>Polygoner</sp> og <sp>Polyedre</sp>.
</chapter>

<chapter name="regulære Tropper">
<b>regulære Tropper</b> kaldes de Tropper, som
hører til et Lands Hær, og som er udrustede,
uddannede og organiserede efter en bestemt
Plan. Modsætning hertil <sp>irregulære
Tropper</sp>.
<i>(B. P. B.). E. C.</i>
</chapter>
