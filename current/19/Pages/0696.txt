være 78 mm (3 Tommer) over
Normalvandstanden, de to andre henh. 26 mm (1 Tomme)
under og 78 mm (3 Tommer) under denne
Vandstand. Den øverste Hane skal, naar den
aabnes, altid give Damp (medens Kedlen er i
Drift), den nederste altid Vand, medens den
mellemste kan give snart Vand og snart Damp.
P. skal være saaledes indrettede, at de kan
renses ved at støde i lige Retning igennem
dem. P. viser ikke, saaledes som
Vandstandsglasset, selve Vandstanden, men kun, mellem
hvilke to af Hanerne den ligger, dog er
Hanerne for saa vidt paalideligere end
Vandstandsglasset, som dette kan vise falsk, hvis det
er forstoppet, medens Forstoppelse af en P.
straks viser sig, naar den aabnes. Det bør
daglig undersøges, om P. er i Orden. P. kan
erstattes af Prøveventiler, anbragte paa ganske
samme Maade.
<i>S. C. B.</i>
</chapter>

<chapter name="Prøvelegemer">
<b>Prøvelegemer,</b> se
<sp>Normal-Prøvelegemer</sp>.
</chapter>

<chapter name="Prøvemaskiner">
<b>Prøvemaskiner,</b> se
<sp>Materialprøvemaskiner</sp>.
</chapter>

<chapter name="Prøven">
<b>Prøven,</b> Handelsanlæg paa Grønlands
Vestkyst, 72° 22′ n. Br. og 55° 30′ v. L. Dets
grønlandske Navn er Kangerssuatsiak. P. ligger
paa en lille Ø og har en ret god Havn, der
som Regel er isfri fra Slutn. af Juni til Beg. af
Novbr. Anlægget sorterer under Kolonien
Upernivik, og er oprettet c. 1800; under det sorterer
Udstedet Søndre-Upernivik med Bopladserne
Ikerasak og Ulua. Befolkningens Antal er c.
200; det er dygtige og velhavende Folk, hvis
Hovederhverv er Sælfangst, især af Ringsæl,
der fanges saavel fra Kajak som paa Isen og i
Garn. P. er en selvstændig Kommune, hører til
11. Landsraadskreds og bestyres af en Assistent.
(<sp>Litt</sp>.: »Meddelelser om Grønland«, LX, 1921).
<i>G. F. H.</i>
</chapter>

<chapter name="Prøveprokurator">
<b>Prøveprokurator.</b> I ældre Tid skulde alle,
der ønskede at opnaa Beskikkelse som
Prokuratorer ved Over- ell. Underretterne, først
procedere paa Prøve i 2 Aar, inden de kunde
opnaa endelig Bestalling. Denne Ordning, der
indførtes ved Frd. 3. Juni 1796, vedvarede indtil
Sagfører væsenets Omordning ved Loven af 26.
Maj 1868.
<i>K. Hch.</i>
</chapter>

<chapter name="Prøveskive">
<b>Prøveskive</b> til Undersøgelse af den
elektriske Tæthed paa en Leders Overflade er en
tynd Metalplade forsynet med isolerende
Haandtag. Man lægger P. paa det elektrisk ladede
Legemes Overflade, hvorved P. i elektrisk
Henseende bliver en Del af denne, saaledes at den
elektriske Overfladetæthed paa P. bliver den
samme som paa det paagældende Sted af
Lederen, og fører den derpaa hen til et
Elektrometer. Jo større Udslag dette giver, desto større
har Tætheden været paa den undersøgte Plet
af Lederens Overflade.
<i>A. W. M.</i>
</chapter>

<chapter name="Prøvesten (d. s. s. Probersten)">
<b>Prøvesten,</b> d. s. s. Probersten, se
<sp>Probering</sp>.
</chapter>

<chapter name="Prøvesten (Søfort)">
<b>Prøvesten,</b> et Søfort ved Kbhvn, ligger
paa Landgrunden i en Afstand af 3 km fra og
ret Ø. f. Kongens Nytorv. Det første
Batterianlæg ved P. fremstod 1713 ved Grundsætning
af 1 Linieskib og 1 flydende Dok; dette Anlæg
forstærkedes efterhaanden ved Grundsætning
af fl. Skibe, men opgaves atter fuldstændig
1767. 1802 dannedes paa ny et Batteri P. ved
at grundsætte 3 Linieskibe her. Anlægget, som
snart forfaldt, solgtes til Nedbrydning 1828.

Det nuv. P. blev vedtaget ved Lov om
Søbefæstningen af 31. Marts 1858; det byggedes
1859—63 og bestaar af en paa en Stenopfyldning
opført enetages Kasematbygning med ovenover
liggende aabent Batteri. Kasematterne udførtes,
paa Foranledning af daværende Kaptajn af
Ingeniørkorpset J. F. M. Ernst, af Beton, efter at
det ved Skydeforsøg 1860 og 1861 havde vist
sig, at dette Materiale besad en betydelig større
Modstandskraft end det hidtil i
Krigsbygningskunsten anvendte alm. Murværk. Ved dette
Skridt blev Ingeniørkorpset banebrydende for
den moderne Anvendelse af
Betonkonstruktioner. Fortet er armeret med svært og let Skyts,
opstillet dels i Kasemat, dels i aabent Batteri,
men skal nedlægges iflg. L. af 7. Aug. 1922 om
Nedlæggelse af ældre Kystbefæstningsanlæg
samt om Ordningen af det faste Kystforsvar.
<i>Sch. P.</i>
</chapter>

<chapter name="Prøvestens Vrag">
<b>Prøvestens Vrag.</b> Midt mellem
Levningerne af det ældste Fort Prøvesten (Gamle
Prøvesten) og det nuv. Fort af s. N. ligger 3 Vrag,
fyldte med Sten, som tidligere har dannet
Grundlaget af et Fort. Stenene er tørre ved
Lavvande. Vragene er afmærkede med røde
Pæle med kendelige Topmærker.
<i>G. F. H.</i>
</chapter>

<chapter name="Prøvesølv">
<b>Prøvesølv,</b> Sølv af en bestemt Finhedsgrad,
<sp>Lødighed</sp>, se <sp>Finholdighed</sp>.
</chapter>

<chapter name="Prøvetogt">
<b>Prøvetogt</b> (Søv.), Benævnelse paa et
Orlogsskibs første Togt, paa hvilket dets Sødygtighed,
Fart, Kulforbrug, Manøvreevne,
Artilleriinstallationer m. m. prøves. Undertiden bedømmes
Prøverne af en særlig sagkyndig Kommission.
Skal Prøverne kun omfatte enkelte Dele, gøres
dette paa kortere Ture — <sp>Prøvetur</sp>. Ogsaa
Handelsskibe kommer paa Prøvetur, inden de
afleveres fra Værftet til Rederiet, for at
konstatere, om Maskinens Ydeevne m. m. er
kontraktmæssig.
<i>C. B-h.</i>
</chapter>

<chapter name="Prøvetryk">
<b>Prøvetryk,</b> Aftryk, som en Kobberstikker
tager af sin Plade, inden den er fuldendt, for
at bedømme Virkningen af sit Arbejde. Da de
giver et Indblik i Kunstnerens Arbejdsmaade,
er taget af den friske Plade og er sjældne,
søges de ivrigt af Samlere.
<i>L. S.</i>
</chapter>

<chapter name="Prøvetræ">
<b>Prøvetræ,</b> <sp>Modeltræ</sp>, kaldes et Træ, som
udrraales særskilt, fordi det i een ell. fl.
Henseender svarer til Middeltallet af en bestemt
Klasse Træer, ell., sjældnere, af hele
Træsamfundet. Hensigten med P. er at faa
Træsamfundets Massefaktorer ell. Vedmassens Tilvækst
bestemt med saa lille et Arbejde som muligt.
Bestemmelsen er dog oftest ret usikker, da de
fleste af de paagældende Størrelser kan svinge
endog meget stærkt fra Træ til Træ.
<i>C. V. P.</i>
</chapter>

<chapter name="P. S.">
<b>P. S.</b> ɔ: <i>Post Scriptum</i> (lat.), Efterskrift.
</chapter>

<chapter name="Psaligrafi">
<b>Psaligrafi</b> (af gr. <i>psalis</i>, Saks), Udskæring
ell. Udklipning af Figurer i mørkt Papir, se
<sp>Silhouet</sp>.
<i>A. Hk.</i>
</chapter>

<chapter name="Psalliota">
<b>Psalliota,</b> se <sp>Champignon</sp>.
</chapter>

<chapter name="Psalme">
<b>Psalme</b> ['salm<sub>ə</sub>], se <sp>Salme</sp>.
</chapter>

<chapter name="Psalter">
<b>Psalter</b> ['salt<sub>ə</sub>r] (gr. ψαλτήριον), et gammelt
Strengeinstrument, en Slags Harpe, hvis
Strenge spilledes med et Plektron ell. med Fingrene.
Det forekommer allerede hos Hebræerne og
