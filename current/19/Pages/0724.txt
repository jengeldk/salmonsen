Der findes paa Øen 542 km Jernbane. Statens
Indtægter beløb sig 1922 til 12,1 Mill. Doll.,
Udgifterne til 12,5 Mill. Doll. — Historie.
P. R. opdagedes 15. Novbr 1493 af Columbus
paa hans anden Rejse og fik af ham Navnet
<sp>Isla de San Juan Bautista</sp>. 1510
grundede Ponce de Leon den første sp. Koloni paa
Øen, men denne led meget under de stadige
Opstande af den indfødte, karibiske Befolkning.
Under Kampene mellem Spanierne og de
Indfødte udryddedes til sidst disse ell. blandedes
med Spanierne. I lang Tid tjente Øen til
Forvisningssted, og først i 19. Aarh. begyndte den
at komme i Blomstring. — Skønt U. S. A. 1898
officielt kun førte Krig med Spanien for Cubas
Skyld, og skønt de sp. Tropper paa P. aldrig
blev slaaede, maatte Spanien dog ved Freden
i Paris afstaa Øen til U. S. A., der
administrerer den som Koloni. Iflg. Forfatningen af
1917 styres denne af en Guvernør, udnævnt af
U. S. A.'s Præsident. Ved hans Side staar et
Senat paa 19 Medlemmer og et
Repræsentanthus paa 39 Medlemmer. (<sp>Litt</sp>.: <i>Report on the
agricultural Resources and on the industrial
and economic Resources of P. R.</i> [Washington
1900]; <sp>S. Brau</sp>, <i>Historia de P. R.</i> [New York
1904]).
<i>M. V.</i>
</chapter>

<chapter name="Pufendorf, Esaias og Samuel">
<b>Pufendorf</b> ['pu.f<sub>ə</sub>ndårf], 1) <sp>Esaias</sp>,
Diplomat, f. 26. Juli 1628, d. 26. Aug. 1689. Han
tilhørte en gl sachsisk Præsteslægt og studerede
først paa den berømte Fyrsteskole i Grimma,
senere ved Univ. i Leipzig, hvor han tog
Magistergraden 1649. Derefter virkede han en Tid
som Docent ved dette Univ. og udgav fl. lat.
Afh., bl. a. om Druiderne og Platon's Teologi.
Imidlertid var han blevet Præceptor for den
unge sv. Greve Otto Vilhelm Königsmarck og
kom derigennem i Forbindelse med forsk. sv.
Stormænd, hvilket havde til Følge, at han 1659
fik Ansættelse i den sv. Stats Tjeneste. Han
brugtes i Beg. som hemmelig diplomatisk Agent
ell. Spion i forsk. europ. Lande, gjorde derefter
en Tid Tjeneste i Kancelliet i Sthlm og
fungerede 1665—69 først som Legationssekretær
og siden som Resident i Paris. Efter sin
Tilbagekaldelse herfra blev han 1670
Regeringsraad i Bremen-Verden, men tilbragte for øvrigt
den meste Tid i diplomatiske Missioner,
saaledes 1671—74 ved Kejserhoffet i Wien og
senere ved forsk. tyske Hoffer. 1673 var P.
blevet sv. Friherre og 1675 Kansler i
Bremen-Verden. Fra 1680 opholdt han sig mest i Stade,
optaget af sine Kanslerforretninger. Hans
Forhold til Magthaverne i Sverige var imidlertid
blevet mindre godt; for sin Optræden ved en
diplomatisk Forhandling i Celle 1679 havde han
faaet meget skarpe Bebrejdelser, og der
klagedes over, at han drev Reduktionen i
Bremen-Verden med alt for ringe Iver. I et, dog ikke
udgivet, Skrift havde han tillige kritiseret den
sv. Regering meget skarpt, særlig dens
Optræden i Reduktionsspørgsmaalet. 1687 drog han
til Sverige for at faa sine Pengefordringer paa
den sv. Krone ordnede; hans Fordringer
opfyldtes ogsaa, men alligevel besluttede han sig
til at forlade den sv. Tjeneste. Han lod sit
Bohave og sin Familie føre fra Stade til
Hamburg og drog selv til Bremen, hvorfra han
sendte et meget skarpt Brev til den sv.
Regering. Efter et kortere Ophold i Bryssel og
Paris drog han 1688 til Kbhvn, da han havde faaet
Tilbud om at træde i dansk Tjeneste. Uden
endnu at have faaet Afsked af sv. Tjeneste
overtog han Posten som dansk Gesandt i
Regensburg, i hvilken Stilling han døde Aaret
efter, et Par Maaneder før han i den Proces,
der var anlagt mod ham af den sv. Regering,
dømtes til at have Ære, Liv og Gods forbrudt.
Han var en dygtig Diplomat, men ikke saa
lidt af en Intrigant. Baade efter sin
Hjemkomst fra Paris og fra Kejserhoffet aflagde han
udførlige Beretninger om disse Landes politiske
Forhold, hvilke giver vigtige Bidrag til Tidens
politiske Historie.

2) <sp>Samuel</sp>, Statsretslærer. f. 8. Jan. 1632,
d. 16. Oktbr 1694. Han var Broder til foreg.
og studerede ligesom denne først paa
Fyrsteskolen i Grimma og siden ved Univ. i Leipzig
og Jena. Han
studerede opr.
Teologi, men
vendte snart
dette Studium
Ryggen og
kastede sig over
Jura, Filosofi,
Historie og
Filologi; han
studerede ivrig
Cartesius,
Hobbes og Hugo
Grotius og tog
Magistergraden
i Jena. Da han
med sine
Anskuelser havde
vanskeligt ved
at finde en
Ansættelse i Tyskland, fik han 1658 paa
Broderens Anbefaling Plads som Huslærer hos
Peter Julius Coyet, dengang svensk Gesandt i
Kbhvn. Da Sverige kort efter paa ny begyndte
Krigen mod Danmark, blev han fængslet tillige
med den anden sv. Gesandt Sten Bjelke. I
Foraaret 1659 blev han dog frigivet og fulgte
derefter med Coyet til Holland. I Kbhvn havde
han fortsat sine Studier, og 1660 udkom i Haag
hans berømte <i>Elementorum jurisprudentiæ
naturalis libri</i> II, hvori han i Tilslutning til Hugo
Grotius skarpt kritiserede den tidligere
Retsopfattelse og i Modsætning til den opstillede
den naturlige Rets Grundsætninger. Skriftet
vakte stor Opsigt og indbragte ham det flg. Aar
en Kaldelse til Univ. i Heidelberg, hvor
Kurfyrst Karl Ludvig af Pfalz, til hvem P. havde
dediceret sit Værk, oprettede en ny Lærestol
for ham i Naturret, den første i Tyskland. Han
virkede her til 1667 og samlede en talrig
Tilhørerskare om sig. Han var dog ogsaa
Genstand for mange Angreb af den gamle
Opfattelses Talsmænd, og disse Angreb blev heftigere,
da han 1667 under Navnet Severinus de
Monzambano udgav sit bekendteste og mest
omstridte Skrift <i>De statu imperii germanici</i>.
Skriftet fingerer at være skrevet af en ital.
Adelsmand, der rejser i Tyskland, og indeholder en

<img>S. Pufendorf.</img>
