<sp>Ch. Darwin</sp>, <i>A Monograph of the Subclass
Cirripedia</i> (2. Bind, London 1851—54).
<i>C. W.-L.</i>
</chapter>

<chapter name="Ranket">
<b>Ranket</b> (<sp>Racket</sp>), et forældet
Blæseinstrument, der var i Brug i 15.—16. Aarh., i Slægt
med Fagotten (med dobbelt Rørblad). — I
Orglet en forældet Rør stemme.
<i>S. L.</i>
</chapter>

<chapter name="Rankine, William John Macquorn">
<b>Rankine</b> ['räŋk<sub>i</sub>n], <sp>William John
Macquorn</sp>, skotsk Ingeniør og Fysiker, f. i
Edinburgh 5. Juli 1820, d. 24. Decbr 1872. Efter at
have studeret ved Højskolen i Glasgow og
Universitetet i Edinburgh kom han til at arbejde
ved Jernbaner og Vandbygningsvæsen. Omkring
1848 begyndte han en Række Studier over
matematisk Fysik, der med Mellemrum sysselsatte
ham Resten af hans Liv. Det var især
Varmeteorien (navnlig Dampenes Tryk, Temperatur,
Arbejdsevne), han beskæftigede sig med. 1853
skrev han <i>On the General Law of the
Transformation of Energy</i>; han var bl. de første til
at erkende og udnytte Læren om Varmen som
en Energiform (<i>Researches on the mechanical
action of heat</i>). 7. Novbr 1855 blev han
Stadsingeniør i Glasgow samt Lærer i
Ingeniørvidenskab og Mekanik ved Univ. i Glasgow. Han var
en frugtbar og meget indflydelsesrig Forf., der
næsten hver Uge afleverede fysiske Artikler til
forsk. Tidsskrifter og desuden udarbejdede flere
fortrinlige Haandbøger, der er udkomne i
mange Oplag. 1881 foranstaltede Tait en Udgave af
150 udvalgte Afhandlinger af R.
<i>A. W. M.</i>
</chapter>

<chapter name="Rann">
<b>Rann</b> (eng. <sp>Runn</sp>), Saltsump paa Vestsiden
af Forindien, ligger mellem Halvøen
Kathiavar og Ørkenen Thar. Fra Havet skilles den ved
Øen Katsh, saaledes at den kun ved to
Mundinger, Kori Greek mod N. og Katsh-Bugten mod
S., staar i Forbindelse med Havet. Om
Vinteren ligger R. tør som en uhyre Saltørken.
Talrige Vildæsler o. a. Steppedyr strejfer da om
paa den og ernærer sig af Salturterne. Naar
derimod Sommermonsunen sætter Vandet ind
mod Kysten, oversvømmes R. paa nogle
Smaaøer nær, hvor Vildtet da søger Tilflugt. Særlig
ved den sydlige Munding finder der en
betydelig Nedbrydning Sted, saa at Havet stadig
trænger længere ind. Arealet af R. beløber sig til
23300 km<sup>2</sup>.
<i>M. V.</i>
</chapter>

<chapter name="Ranqueles">
<b>Ranqueles</b> [raŋ'kæl<sub>æ</sub>s], Indianerstamme
omkring Rio Salado i det sydlige Argentina. R.
udgør en Del af Pehuenche-Folket og taler som
saadan en araukansk Dialekt. Deres Hjem var
tidligere ved Andes-Bjergenes Fod, men efter at
Pampas-Indianernes Kraft var brudt i
Kampene med de Hvide, bredte R. sig over
Stepperne i Ø., saa at de under stadige Fejder med
de sp. Nybyggere til sidst naaede ind i
Provinsen Buenos Aires. Som Minde om deres
kulturelle Samhørighed med Araukanerne har de
bevaret Majsdyrkning som Næringsvej ved
Siden af Jagt, og de er dygtige Sølvsmede. Siden
1870 har den argentinske Regering taget haardt
fat paa dem, og deres Tal er stærkt
formindsket.
<i>K. B.-S.</i>
</chapter>

<chapter name="Ransagning">
<b>Ransagning</b> betegner en af Politiet til
Udfindeise af Bevismidler foretagen Undersøgelse
af Bolig ell. andre Rum, Person og de Person
tilhørende Genstande. I dansk Ret findes om
R. den alm. Regel i Grl.'s § 81, at
Husundersøgelse og Beslaglæggelse af Breve o. a.
Papirer — i Mangel af Samtykke — kræver
Retskendelse, hvor ingen Lov hjemler en særlig
Undtagelse (se <sp>Husundersøgelse</sp>,
<sp>Beslaglæggelse</sp>). De nærmere Regler findes
nu i Retsplejens Kap. 69. Betingelserne for R.
er herefter forsk., efter som den er rettet mod
en under Sagen sigtet Person ell. mod
Trediemand. I førstnævnte Tilfælde stilles der i større
Straffesager (Justitssager) ingen særlige
Betingelser, hvorimod der i Politisager maa
foreligge en paaviselig Grund til at antage, at Spor
af Forbrydelsen ell. <sp>bestemte</sp> Ting, som kan
beslaglægges, vil være at finde. Over for
Trediemand er R. overhovedet kun tilladelig, naar
Sagen er en Justitssag, og det kræves derhos
yderligere, <sp>enten</sp> at Forbrydelsen er begaaet
i Vedk.'s Bolig ell. Rum, <sp>eller at</sp> Sigtede er
paagrebet der ell. har betraadt samme, medens
han forfulgtes paa frisk Gerning ell. paa friske
Spor, <sp>eller at</sp> der i øvrigt er paaviselig
Grund til at antage, at Spor af Forbrydelsen
ell. bestemte Ting, som kan beslaglægges, vil
være at finde der, <sp>eller at</sp> R. omfatter en
Samling Huse, der udgør en By ell. en større
afgrænset Del af en By ell. et Sogn. Uden for
disse Tilfælde er R. dog i alle Slags Sager
hjemlet m. H. t. Huse og Rum, der efter deres
Bestemmelse, f. Eks. som Beværtningslokaler,
er tilgængelige for alle og enhver, ell. som staar
under Politiets særlige Tilsyn, ell. hvori der
drives Pantelaanerforretning ell. Handel med
brugte Sager. R. vil i Reglen have Karakteren
af Husundersøgelse, men kan ogsaa forekomme
som personlig Visitation, hvilken over for
Sigtede er hjemlet i samme Omfang som
Husundersøgelse, medens den ellers kun er tilladt
i Justissager, naar der er paaviselig Grund til
at antage, at det Eftersøgte findes hos den
Visiterede. Ganske bortset fra den
heromhandlede Visitation er der altid Adgang til at
visitere en Anholdt for at fratage ham Genstande,
som kan bruges til personlig Vold ell.
Undvigelse, ell. som kan tjene til Sagens Oplysning.
Beslutning om R. skal i Alm. fattes af Retten
ved en Kendelse. Uden en saadan er det,
bortset fra det Tilfælde, at Vedk. samtykker, ikke
Politiet tilladt at foretage R., medmindre Talen
er om en Undersøgelse af de ovenn. for alle
tilgængelige ell. under Politiets Kontrol
staaende Lokaler, ell. der er en øjensynlig Fare
for, at Øjemedet med R., hvis Retskendelse
skal afventes, vilde forspildes, og Sagen derhos
en Justitssag. Ogsaa den ovf. omtalte personlige
Visitation af Anholdte kan finde Sted uden
Retskendelse. Findes der ved R. Ting, som kan
beslaglægges, vil der til Beslaglæggelsen i alle
Tilfælde kræves Retskendelse, der dog efter
Omstændighederne først behøver at afsiges efter
24 Timers Forløb. R. kan iværksættes enten af
Retten selv ell. af Politiet, dog kun
undtagelsesvis af dettes underordnede Betjente. Den
skal altid ske i Overværelse af to særlig tilkaldte
Vidner, og ved Husundersøgelse skal endvidere
den, hvis Bolig ell. Gemmer undersøges, eller
eventuelt en Husfælle ell. Nabo af ham
opfordres til at være til Stede, naar det kan ske uden
Ophold. I øvrigt skal der ved R. gaas frem
