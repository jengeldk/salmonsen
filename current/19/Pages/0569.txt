asiatisk Dragt. I Klædningen dannes fortil en
bred Fold, hvori han bærer Frugt, Vindruer
e. l. Symboler paa hans Forhold til Naturen,
ell. han bærer 4 Smaabørn, Personifikationer
af Aarstiderne; stundom sidder kun de to i
hans Skød, medens de to andre driver Spas ved
hans Fødder. P. fremmer Frugtbarheden i
Planteverdenen og bl. de levende Væsener.
Vinplantninger og Haver stod under hans Værn;
Biavlen beskyttede han, og ikke helt sjælden
tænktes han endogsaa som en mere alm.
virkende, naadig og velvillig Guddom. Fra først af
hørte han hjemme i Asien, saaledes i flere af
Byerne ved Hellesponten og i Lydien; senere
udbredtes hans Kultus over Thasos og andre af
Øerne og videre ud. Han kaldes stundom Søn
af Hermes, og bl. de andre Guddomme stod
han Eros og især Dionysos nær. Hos Romerne
indkom hans Dyrkelse sammen med Afrodite's.
Han identificeredes med en ældre Guddom,
<sp>Mutunus Tutinus</sp>, men saavel det
græske Navn som de græske Forestillinger om ham
optoges. Dog var der vistnok hos Grækerne
noget mere Alvor i Sagen, saaledes naar han som
Udtryk for det livsfornyende Princip spillede
en vis Rolle i Mysterierne, medens han hos
Romerne blev en Farcefigur, om hvem der bl.
a. hos Ovid fortaltes kaade Anekdoter. I
Haverne saa man som Fugleskræmsel hans
drastisk udstyrede Billede, en raa Træfigur, stærkt
fallisk (hvorved han tillige blev Værn mod »det
onde Øje« og skadelige Dæmoner) med Segl ell.
Kølle i Haanden og et Rør paa Hovedet. (<sp>Litt</sp>.:
<sp>O. Jahn</sp>, »P.« [i »Jahrb. des Vereins von
Alterthumsfreunden im Rheinlande«, 27. Bd,
med 3 Tavler]).
<i>H. A. K.</i>
</chapter>

<chapter name="Přibram">
<b>Přibram</b> ['p<sub>r</sub>зibram], By i Böhmen, 52 km
SSV. f. Prag, har (1921) 11794 hovedsagelig
tschekk. Indb.; Bjergværksakademi og -skole,
Statsovergymnasium, Seminarium. Brezové
Hory (Birkenberg) umiddelbart V. f. P.
har den betydeligste Udvinding af Sølv og Bly
i Tschekkoslovakiet og nogle af de dybeste
Skakter paa Jorden. Over Staden hæver sig
Heiligberg (576 m) med den kendteste
Valfartskirke i Böhmen, der aarlig besøges af c. 100000
Mennesker.
<i>(Joh. F.). O. K.</i>
</chapter>

<chapter name="Pribylov-Øerne">
<b>Pribylov-Øerne</b> [pr<sub>i</sub>'bi£<sub>å</sub>f-], en til U. S. A.,
Territorium Alaska, hørende Øgruppe i
Berings-Havet paa 57° n. Br. og 170° v. L., ligger c.
1000 km S. f. Østkap og bestaar af to mindre
Øer, Walrus Island og Bobrovia, og to større,
St Paul og St Georges, af hvilke den første
er 84 km<sup>2</sup> stor og den sidste 70 km<sup>2</sup>. Øerne er
af vulkansk Oprindelse, men alene Bobrovia
viser endnu Spor til Virksomhed. Paa de større
Øer er Terrainet at betegne som Plateauer, der
ligger højest paa St Georges, hvis
Kulminationspunkt (280 m) er P.'s højeste Punkt. Der er
en ikke ringe Svingning mellem Sommerens og
Vinterens Temperaturer. Planteverdenen er
temmelig fattig, og Dyrkning af Kulturplanter
lykkes ikke. Befolkningen, der udgør c. 300 paa
St Paul og c. 100 paa St Georges, giver sig
af med Jagten paa Øresæler, der aarlig i
Millionvis besøger Øerne, særlig St Paul, for
at yngle. U. S. A., der fik Øerne overdragne af
Rusland sammen med Alaska, har reguleret
Jagten for at forhindre de kostbare Pelsdyrs
Udryddelse; men herved opstod en Strid med
England, der 1893 afgjordes ved Voldgift
saaledes, at U. S. A. har udelukkende Jagtret
indtil 3 Sømil fra Øerne og Ret til at regulere
Jagten indtil en Afstand af 60 Sømil.
<i>(H. P. S.). M. V.</i>
</chapter>

<chapter name="Price">
<b>Price</b> [eng. pra^is, da. 'pri.s<sub>ə</sub>], Artistfamilie, hvis
Stamfader var <sp>James P.</sp>, f. i London 31. Oktbr
1761, d. i Kbhvn 25. Febr 1805. Hans tidligste
Forum her i Landet var Dyrehavsbakken, hvor
han fra 1795 viste sine ekvilibristiske
Kunststykker; 1801 gav han i Forbindelse med den
ypperlige Pjerrot-Fremstiller Casorti italienske
Pantomimer paa Hofteatret ved Christiansborg,
og s. A. startede han lige over for den kgl.
Skydebane paa Vesterbro i et Brædeskur den
første Beg. til Kjøbenhavnernes yndede
Sommerforlystelse »Morskabsteatret«, der rejstes
1817, og som hans Sønner, <sp>James P. den
Y.</sp> (1801—65) og <sp>Johan Adolph P.</sp>
(1805—90) gjorde navnkundigt ved deres kunstneriske
Udførelse af det Pantomime-Repertoire, hvis
daarligt bevarede Rester endnu ses paa
Paafugleteatret i »Tivoli«. James P. glimrede ved
sin gymnastiske Færdighed som Harlekin, og
Adolph P. var en udmærket Pjerrot, Casorti's
Type bevaret og tillagt ny joviale Paafund, der
førtes videre ned i Tiden af N. H. Volkersen.
Stor Støtte havde Brødrene P. af deres
Hustruer, Søstrene <sp>Rosa Sophie Caroline
P.</sp> (1810—87) og <sp>Flora Mathilde
Henriette P.</sp> (1813—63), der tilhørte en eng.
Artistfamilie Lewin og begge udmærkede sig som
Kolumbine. Alle Samfundsklasser, fra
Kongehuset til den jævneste Borger, samledes ved
Sommertid i »Morskabsteatret«, og for
Forestillingernes kunstneriske Værdi kaverede bl.
Tidens Digtere ikke mindst Oehlenschläger. Men
efter »Tivoli«'s Aabning 1843 var
»Morskabsteatret«'s Periode forbi; det nedreves 1845, og
Pricerne fortsatte derefter deres Forestillinger
hovedsagelig i det nyoprettede Casino, hvor
August Bournonville blev opmærksom paa
Familiens yngre Medlemmer og paatog sig deres
videre Uddannelse. Pricerne's omflakkende Liv,
der om
Vinteren strakte sig
langt ind i
Rusland, var
dermed forbi,
og Bournonville
fik ingen Grund
til at fortryde,
at han hjalp
Børnene over
det Svælg, der
skilte
Fjæleboden fra
Nationalscenen. Bl.
Adolph P.'s
Børn fik
navnlig to stor
Betydning for
Balletten:

<sp>Elise Juliette Christiane P.</sp>, dansk
Solodanserinde, f. i Kbhvn 13. Aug. 1831, d.
smst. 4. Apr. 1906, tilhørte fra 1839

<img>E. J. C. Price.</img>
