han 1873 blev livsvarigt Medlem af Herrehuset.
— Hans Søn <sp>Ernst v. P.</sp> er f. 18. Oktbr 1841,
var 1865—73 i diplomatisk Tjeneste (sidst som
Legationssekretær i London) og valgtes derefter
til den bøhm. Landdag, hvor han var en af
Førerne for det tyske Parti, og til Underhuset,
hvor han tog vigtig Del i Drøftelsen af alskens
Finansspørgsmaal. Novbr 1893 blev han
Finansminister indtil Juni 1895 og derefter Formand
for den fælles østerr.-ung. Regnskabsret, et
Embede, han varetog indtil 1918; derefter var han
Formand for den særlig østerr. Regnskabsret.
1900 blev han Medlem af Rigsraadets Herrehus
og desuden ophøjet til Friherre. Under
Forhandlinger om Valgreformen 1905—06 kæmpede
han for den bestaaende Valgordning imod den
alm. Valgret og hævdede særlig, at man burde
værne de nationale (d. v. s. tyske) Mindretal i
de sprogblandede Lande.
<i>E. E.</i>
</chapter>

<chapter name="Plenipotens">
<b>Plenipotens</b> (lat., fr. <i>plein pouvoir</i>),
uindskrænket Fuldmagt.
</chapter>

<chapter name="Plénipotentiaire">
<b>Plénipotentiaire</b> [plenipåtã's<sub>i</sub>æ.r] (fr.),
Befuldmægtiget (af lat. <i>plenus potentia</i>), bruges i det
diplomatiske Sprog navnlig i Sammensætningen
ministre <i>plénipotentiaire</i> om en enten fast
akkrediteret ell. i et enkelt bestemt Hverv
optrædende Statsudsending, som er forsynet med
Fuldmagt til hos den fremmede Regering at
handle paa sin Stats Vegne (se <sp>Gesandt</sp>).
<i>(C. V. N.). G. R.</i>
</chapter>

<chapter name="pleno choro">
<b>pleno choro</b> [-'ko.-] (lat.), med et
fuldtalligt Kor.
</chapter>

<chapter name="pleno jure">
<b>pleno jure</b> (lat.), med fuld Ret.
</chapter>

<chapter name="Plenum">
<b>Plenum</b> (<sp>Plenarforsamling</sp>) (lat.),
Møde ell. Forsamling af en hel Korporation, f.
Eks. et Rigsdagskammer ell. en Domstol, i
Modsætning til et Udvalg ell. en enkelt Afdeling.
<i>H. H. R.</i>
</chapter>

<chapter name="plenus venter non studet libenter">
<b>plenus venter non studet libenter</b> (lat.
Mundheld), »med fuld Mave studerer man ikke
gerne«.
<i>H. H. R.</i>
</chapter>

<chapter name="pleo-">
<b>pleo-</b> (af gr. <i>pleon</i>, mere) betyder i
sammensatte Ord: Overmaalet o. l.
</chapter>

<chapter name="Pleokroisme">
<b>Pleokroisme</b> (gr.: »Flerfarvethed«) kaldes
den hos visse gennemsigtige og farvede
Krystaller optrædende Egenskab, at Lyset absorberes
paa forsk. Maade efter den Retning, hvori det
gennemløber Krystallen; disse Krystaller har
derfor forsk. Farve ell. forsk. Grad af
Gennemsigtighed, efter som man ser igennem dem paa
den ene ell. den anden Led. P. findes kun hos
dobbeltbrydende Stoffer; den ytrer sig i ulige
Grad hos forsk. Stoffer og desuden paa noget
forsk. Maade, efter som Stoffet er optisk
enakset ell. toakset. Hos optisk enaksede
Krystaller er Farven ens for alle Lysstraaler
vinkelret paa Hovedaksen, men forsk. derfra, naar
Lyset følger Hovedaksens Retning. P. hos disse
Krystaller kaldes derfor ogsaa <sp>Dikroisme</sp>
(Tofarvethed), og Krystallerne <sp>dikroitiske</sp>.
Saaledes viser mange Berylkrystaller sig
grønne i de førstnævnte, blaa i den sidstnævnte
Retning. De optisk toaksede Krystaller viser i
tre paa hinanden vinkelrette Retninger tre forsk.
Farver (Trikroisme). Et fortrinligt Eksempel
haves i Cordierit; tildanner man en Krystal af
dette Mineral i Form af en Terning, saaledes at
Terningfladerne svarer til de krystallografiske
Endeflader, viser den sig blaagraa, naar den
betragtes gennem det ene Par Terningflader,
indigoblaa gennem det andet og gul gennem det
tredje. — Til nøjere Undersøgelse af P. maa
benyttes polariseret Lys. Et bekvemt Instrument
til dette Brug er det af Haidinger opfundne
<sp>Dikroskop</sp>; dette bestaar af et langagtigt
Spaltestykke af klar Kalkspat, indesluttet i et Rør,
saaledes at man kan betragte Krystallen, som
til denne Undersøgelse bør have Pladeform,
igennem Kalkspaten. Dikroskopet viser to
Billeder af Krystallen, og disse vil fremtræde med
ulige Farve, naar Krystallen er pleokroitisk; ved
at dreje Krystallen i Forhold til Kalkspatens
Hovedsnit kan man undersøge
Absorptionsforholdene for forsk. Retninger i Krystallen.
<i>(N. V. U.). O. B. B.</i>
</chapter>

<chapter name="Pleomorfi">
<b>Pleomorfi</b> (gr.) kaldes det ejendommelige
Forhold, som findes hos adskillige lavere
Planter, især Svampe, at Arten kan udvikle fl. vidt
forsk. Former af Forplantningsorganer
(kønnede og især ukønnede); de enkelte Formers
Fremkomst er hyppig betinget af særlige ydre
Kaar, og nogen bestemt Rækkefølge af dem
behøver ikke at finde Sted; smlg.
<sp>Generationsskifte</sp>. (<sp>Litt</sp>.: <sp>Klebs</sp>, »Die Bedingungen
der Fortpflanzung bei einigen Algen und
Pilzen« [Jena 1896]).
<i>(F. K. R.). C. F.</i>
</chapter>

<chapter name="Pleonarki">
<b>Pleonarki</b> (gr.), fleres Herredømme,
Udartning af Aristokratiet.
</chapter>

<chapter name="Pleonasme">
<b>Pleonasme</b> (gr.) kaldes en sproglig
Forbindelse, hvoraf et ell. fl. Led er overflødige,
fordi Begrebet allerede uden det ell. dem er
tilstrækkeligt udtrykt. P. bruges tit med mere ell.
mindre heldig stilistisk Virkning som et
Middel til Fremhævelse, f. Eks. <i>ganske og aldeles;
sund og frisk; ældgammel; allerstørst af alle</i>.
Andre skyldes Uvidenhed ell. Tankeløshed, som
<i>Omforandring, Medkollega</i>. I visse Tilfælde er
det glemt, at to sammenføjede Bestanddele egl.
betyder det samme, <i>f. vindskæv, Lindorm</i>. I
mange Sprog kræver Grammatikken
Bøjningsendelser, der strengt taget er P.; saaledes er i
dansk <i>de smukke unge Piger</i> Flertal udtrykt
fire Gange, medens det i eng, <i>the pretty young
girls</i> kun er udtrykt een Gang.
<i>O. Jsp.</i>
</chapter>

<chapter name="Pleonast">
<b>Pleonast,</b> se <sp>Spinel</sp>.
</chapter>

<chapter name="Pleorama">
<b>Pleorama</b> (gr.), se <sp>Panorama</sp>.
</chapter>

<chapter name="Pleospora">
<b>Pleospora</b> Rabenh., Slægt af <i>Sphæriaceæ</i>,
har smaa sorte, enlig stillede Sporehuse, der
først er indsænkede i Substratet og senere
bryder frem; Sporerne er langstrakte,
ellipsoidiske-tendannede, gule ell. brune, baade med Tvær-
og Længdevægge. Man har tidligere haft
ganske overdrevne Forestillinger om denne Slægts
Pleomorfi; men nøjagtige Forsøg har nu vist, at
kun saadanne Konidieformer som
<i>Macrosporium, Alternaria</i> og enkelte andre er Led i
P.-Arters Udvikling. Af de talrige Arter er de
allerfleste Saprofyter; bl. Parasitterne kan
nævnes en Rk. Arter, der af nogle regnes til en
særlig Slægt (<i>Pyrenaphora</i>), idet disses
Konidieformer (<i>Helminthosporium teres, gramineum</i> o.
a.) fremkalder farlige Sygdomme hos fl.
Græsser (Byg, Havre, Kvik, Hejre o. a.), se
<sp>Bladpletsyge</sp> og <sp>Stribesyge</sp>. (<sp>Litt</sp>.:
<sp>Diedicke</sp> i »Centralblatt für Bakteriologie etc.«,
II Afdeling [Bd 9, 1902]).
<i>(F. K. R.). C. F.</i>
</chapter>
