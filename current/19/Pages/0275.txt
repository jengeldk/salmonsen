Kristi Grav«, Hovedværket »Kamp mellem
Michael og Satan om Moses' Lig« (Kölns Mus.),
»Kristi Opstandelse« (Marienwerder),
»Disciplene i Emmaus« og »Kristus viser sig for Maria
Magdalene« (der begge i Stikgengivelse har
fundet stor Udbredelse i danske Borgerhjem),
»Luther Juleaften« (1887) etc. Ogsaa Portrætter:
Vilhelm I og Kejserinden (Berlins Nationalgal.),
Liszt m. fl.
<i>A. Hk.</i>
</chapter>

<chapter name="Ploërmel">
<b>Ploërmel</b> [plåær'mæl], By i det nordvestlige
Frankrig, Dept. Morbihan, ved Duc, 5370 Indb.
I P. findes en gotisk Kirke (Saint Armel) fra 16.
Aarh. Byen har Skiferbrud, Handel med Kvæg,
Uld, Hamp og Honning.
<i>(M. Kr.). E. St.</i>
</chapter>

<chapter name="Ploesti">
<b>Ploesti,</b> <sp>Plojesti</sp>, By i Rumænien
Hovedstad i Dept Prahova, Landskabet Muntenia,
ligger 58 km NNV. f. Bukarest og er
Jernbaneknudepunkt. (1914) 57376 Indb. P. har Lyceum
og Seminarium, Teglværker, er Hovedstedet for
Petroleumsproduktion og har betydelig Handel
paa Transsilvanien. 6. Decbr 1916 erobredes
Byen af tyske Tropper.
<i>(H. P. S.). N. H. J.</i>
</chapter>

<chapter name="Plojesti">
<b>Plojesti,</b> se <sp>Ploesti</sp>.
</chapter>

<chapter name="Plomb du Cantal">
<b>Plomb du Cantal</b> ['plå-dy-kã'tal], se
<sp>Cantal</sp>.
</chapter>

<chapter name="Plombe">
<b>Plombe</b> (af lat. <i>plúmbum</i>, Bly), Blysegl,
hvormed Vareforsendelser forsegles ved
Toldstationer (se <sp>Told</sp>). — Se endvidere
<sp>Tænder</sp>.
<i>F. T.</i>
</chapter>

<chapter name="Plombering">
<b>Plombering,</b> se <sp>Tænder</sp>.
</chapter>

<chapter name="Plombières les Bains">
<b>Plombières</b> <sp>les Bains</sp> [plå'b<sub>i</sub>æ.r-le-'bæ].
By i Frankrig, Dept. Vosges, 1880 Indb. P. er et
berømt Badested, ligger 430 m o. H. i en smuk
Dal ved den lille Flod Augronne, staar ved en
Sidelinie i Forbindelse med Østbanen, har en
meget smuk Kirke, et Hospital, der er oprettet
af Kong Stanislavs Leszcinski. et Kasino og et
Teater, driver Fabrikation af Kurvevarer,
Jernvarer og Kniplinger. Omegnen har mange
smukke Spadsereveje, og V. f. Byen er der indrettet
en større Park. Det var i P., at den
Sammenkomst fandt Sted 20. Juli 1858, ved hvilken
Napoleon III og Cavour aftalte Betingelserne for
Frankrigs Deltagelse i en mulig Krig med
Østerrig.
<i>(M. Kr.). E. St.</i>

P. har talrige Kilder af Temperatur 13—74°,
som indeholder meget ringe mineralske
Bestanddele, men derimod rigelig
Radiumemanation. Vandet bruges dels til Drikkekure, men
navnlig til Bade. Der er flere store
Badeetablissementer med glimrende Indretninger til alle
Slags Bade, af hvilke særlig Doucherne spiller
en stor Bolle. En for P. speciel Behandling er
Undervandsdoucherne (<i>douche sousmarine</i>),
hvor det varme Vand gennem Slanger dirigeres
mod forsk. Dele af Legemet paa Patienten,
mens han ligger i Badekarret. P. søges særlig
af Patienter med Mave-Tarmsygdomme,
specielt kronisk og nervøs Tarmkatar, tillige
reumatiske Lidelser, Kvindesygdomme,
Nervelidelser, Hudsygdomme. Sæson fra 1. Juni til 1.
Oktbr.
<i>E. F.</i>
</chapter>

<chapter name="Plommer, Plommetræ">
<b>Plommer, Plommetræ</b> (norsk), se
<sp>Blommetræ</sp>.
</chapter>

<chapter name="Plon, Nourrit & Cie">
<b>Plon</b> [plå], <sp>Nourrit & Cie</sp>, fr. Bog
trykker- og Forlagsfirma, grundlagt 1832 som
Bogtrykkeri i Paris af Philippe Henri P.
(1806—72). Familien P. stammede fra og havde taget
Navn efter Byen Plön (i Holsten), men var derfra
taget til Flandern, hvor den i mange Slægtled
havde virket som Bogtrykkere, indtil Henri's
Fader, Joseph P. (d. 1843) bosatte og giftede sig
i Paris, hvor han havde Ansættelse som Faktor
hos Firmin-Didot, Paul Dupont og sidst i
Banque de France. Traditionen tro traadte Henri,
kun 15 Aar gl, i Lære hos Firmin-Didot og
nedsatte sig senere som Bogtrykker, først i Sezanne
(Marne) og 1832, sammen med Béthune, i
Paris. Efter Béthune's Død (1845) blev han
Eneindehaver af Bogtrykkeriet og optog sine
Brødre Hippolyte (1809—68) og Charles (1811—81)
som Deltagere, men trak sig allerede 1854
tilbage fra aktiv Virksomhed. Firmaet P. var et
aif de første, som tog Dampmaskinen i Brug, og
dets Atelierer for Stereotypi, Kobberstik i Sort
og Farver og Farvetryk var i stadig Udvikling.
Henri P. havde allerede 1852 faaet Titel af
kejserlig Bogtrykker, og det var hos P., at
Napoleon III udsendte sit ufuldendte Værk <i>Histoire
de Jules César</i> (1865—66). Efter Henri P.'s Død
overtog Sønnen, Kunsthistorikeren Eugen P.,
Firmaet og associerede sig med Svogeren
Robert Nourrit, som blev de egl. Grundlæggere af
Forlaget. Med Benyttelse af det grafiske
Etablissements rige Hjælpemidler udgav de en Rk.
kostbare Pragtværker (<i>Bibliothèque d'Art</i>), og
Forlagets øvrige Udgaver, Historie og
Memoirer, Rejsebeskrivelser og, i nyere Tid, særlig
Skønlitteratur, udmærker sig ikke blot ved
Forfatternes Navne, men ved Bøgernes
fornemme typografiske Udførelse. Firmaet er nu et
Aktieselskab.
<i>Alex. S.</i>
</chapter>

<chapter name="Plon, Eugène">
<b>Plon</b> [plå], <sp>Eugène</sp>, fr. Kunstforfatter og
Boghandler, f. i Paris 1836, d. 30. Marts 1895.
P., Deltager i det af Faderen Philippe Henri P.
(1806—72) grundede ovennævnte Forlag »Plon,
Nourrit et Cie.«, skrev bl. a. »<i>B. Cellini</i>« (1882,
Tillæg 1884) og <i>Les maîtres italiens au service
de la maison d'Autriche: Leone Leoni et
Pompeo Leoni</i> (1886). For Danske har han særlig
Interesse ved sine to Arbejder <i>Le sculpteur
danois Vilhelm Bissen</i> (1870, 2. Opl. 1871) og
<i>Thorvaldsen, sa vie et son œuvre</i> (1867, 2. Opl.
1874, overs. paa Tysk o. a. Sprog). Han blev
1868 Medlem af det danske Kunstakademi. Paa
hans Forlag udkom store Værker om fr.
Historie, Memoirer og Kunsthistorie.
<i>A. Hk.</i>
</chapter>

<chapter name="Plongée">
<b>Plongée</b> [dansk -'sje, fr. plå'зe] er i
Befæstningskunsten Benævnelsen paa den
Hældning, som et Brystværns øverste Flade,
Brystværnskronen, danner med Horisontalplanet.
Denne Hældning, som i Reglen har en Størrelse
mellem 1 : 12 og 1 : 6, er ønskelig for at
formindske det ubeskudte Rum: — den døde Vinkel
— som fremstaar umiddelbart foran
Brystværnet, og er særlig i den permanente Befæstning
nødvendig for at faa raserende Ild over Glaciset,
hvis Overflade, Glaciskronen, gives en
tilsvarende Hældning i et Plan, der ligger i Forlængelse
af ell. kun lidt under Brystværnskronens Plan.
<i>Sch. P.</i>
</chapter>

<chapter name="plongerende Ild">
<b>plongerende Ild</b> [plåŋ'sje'-], en
Skydemaade, hvorved man under Benyttelse af høje
Kuglebaner (med store Udgangs- og
Nedslagsvinkler) søger at ramme et Maal bag en
Dækning.
<i>C. Q.</i>
</chapter>

<chapter name="Plon-Plon">
<b>Plon-Plon</b> [plå-'plå], Øgenavn for »Prins
Napoleon« (se <sp>Bonaparte</sp> S. 628).
</chapter>
