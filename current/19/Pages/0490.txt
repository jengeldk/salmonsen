Postekspedition i Danmark. Det Beløb, der hæves,
skal være deleligt med 50, og det højeste, der
kan hæves saa een Gang og daglig, er 1000
Kr, det mindste 50 Kr.
<i>Fr. O.</i>
</chapter>

<chapter name="Postkvittering">
<b>Postkvittering.</b> For anbefalede Breve,
Værdibreve, Pakkeforsendelser,
Postanvisninger og Postindkasseringsbreve kan i Danmark
Afsenderen ved Forsendelsernes Afgivelse til
Postbesørgelse enten ved et Posthus ell. til et
Landpostbud forlange gratis P. enten i
Postkvitteringsbog ell. paa Postbevis.
Forsendelserne maa af Afsenderen være indført i Bogen
ell. opført paa Postbeviset. Postkvitteringsbøger
faas til Købs paa Posthusene ell. gennem
Landpostbude. Postbevisblanketter ligger fremme paa
ethvert Posthus til Publikums Afbenyttelse og
udleveres af Landpostbudene ved
Forsendelsernes Modtagelse. Postvæsenet er ikke forpligtet
til at yde Erstatning for bortkomne
Forsendelser og Beløb, for hvilke der ikke kan
forelægges P., medmindre Indleveringen
(Indbetalingen) fremgaar af Postvæsenets Bøger, ell. der
paa anden Maade kan føres fuldt Bevis for den.
<i>Fr. O.</i>
</chapter>

<chapter name="Postl, Karl Anton">
<b>Postl</b> [påst<sub>a</sub>l], <sp>Karl Anton</sp>, østerr.-amer.
Forf., f. i Poppitz i Mähren 3. Marts 1793, d.
ved Solothurn 26. Marts 1864. Han, der var en
Bondesøn, blev Student i Znaim, dernæst kat.
Gejstlig og Sekretær ved Korsherrestiftet i Prag,
men unddrog sig Klostertvangen ved at flygte
til Amerika (1823). Om hans Ophold og
Virksomhed her er ikke meget kendt. Dog vides
det, at han stod Ekskonge Josef Bonaparte nær,
redigerede dennes Blad i New York og udførte
forsk. politiske Hverv for ham og Dronning
Hortense. Senere synes han at have levet et
halvvildt Eneboerliv i de endnu uopdyrkede
sydlige Stater, især Mexiko og Texas. Her
begyndte han sin Forfattervirksomhed, paavirket
af Cooper og Chateaubriand, og blev den første
Tysker, der gav sine Landsmænd sande
Meddelelser om amerikanske Stats- og
Kulturforhold. Betydning fik især hans glimrende
Kultur- og Landskabsbilleder, hvis farverige Pragt
og realistiske Kraft imponerede Læserne. Han
skildrede Kampen mellem de forskellige
Partier, Brydningen mellem den hvide og den sorte
Race. Enkelte af hans Romaner har først set
Lyset paa Engelsk (i ansete amer. Blade), og er
senere af ham selv omplantede paa Tysk, men
de fleste er tyske Originaler. Da han skrev under
Pseudonymet <sp>Charles Sealsfield</sp> og selv
omhyggelig skjulte sit virkelige Navn, var man
længe uvidende om, hvem denne mærkelige
kosmopolitiske, tyskskrivende Romanforf. var.
Han sammenlignedes med W. Scott, F. Cooper
og W. Irving og kaldtes »der grosse
Unbekannte«. Af de enkelte Romaner kan særlig
fremhæves: »Transatlantische Reiseskizzen« (2
Bd, 1834), »Lebensbilder aus der westlichen
Hemisphäre« og »Lebensbilder aus beiden
Hemisphären« (3 Bd, 1835), »Der Legitime und
die Republikaner« (3 Bd, 1833), »Der Virey und
die Aristokraten« (3 Bd, 1835) og »Das
Kajütenbuch« (2 Bd, 1840), i hvilken findes indflettet
hans berømteste Fortælling »Die Prärie am
Jacinto«, kendt ogsaa i Danmark, da den jævnlig
er blevet benyttet til Skolelæsning. Først i sit
Testamente afslørede han sit virkelige Navn og
sin Fortid som Munk. Hans Digtning har
bevaret sin Værdi til vore Dage og staar højt over
f. Eks. Gerstäcker's Rejseromaner.
»Sämtliche Werke«, 15 Bd, 1843—47; »Ausgewählte
Werke«, 2 Bd, 1909. (<sp>Litt</sp>.: Leo
Smolle, »<sp>Charles Sealsfield</sp>,
biographisch-literarisches Charakterbild« [1875]; <sp>Victor
Hamburger</sp>, »Sealsfield-P.« [1879], <sp>A. B. Faust</sp>,
»C. S.« [1896]).
<i>(C. A. N.). C. B-s.</i>
</chapter>

<chapter name="postliminium">
<b>postliminium</b> (lat.), egl. Tilbagevenden over
sin egen Dørtærskel. Efter Romerretten blev
ogsaa den romerske Borger, der toges til Fange
i Krigen, Slave og ophørte altsaa retlig at øve
fri Mands Rettigheder, at eje Ejendom o. s. v.,
men vendte han tilbage fra Fangenskabet,
indtraadte han i Kraft af <i>jure postliminii</i> igen af
sig selv i alle sine tidligere Rettigheder.
<i>K. B.</i>
</chapter>

<chapter name="Postludium">
<b>Postludium,</b> Efterspil (s. d.).
</chapter>

<chapter name="Postmester">
<b>Postmester,</b> se <sp>Postvæsen</sp>.
</chapter>

<chapter name="Postmuseum">
<b>Postmuseum.</b> Det første P. blev oprettet i
Berlin af den tyske Generalpostmester,
Statssekretær v. Stephan. Det har Lokale i
Centralpostbygningen og indeholder en righoldig
Samling kulturhistorisk Materiale fra alle Tidsaldre,
hvorved der gives en Oversigt over
Udviklingen af Samfærdselsvæsenet i Alm. og Post- og
Telegrafvæsenet i Særdeleshed. Senere har
andre Stater fulgt Eksemplet. I Danmark blev
1913 oprettet et P., for hvilket en af
Overpostmester J. W. Mørch tilvejebragt Samling af
<i>Postalia</i> dannede Grundlaget. Det har Lokale i
Centralpostbygningen i Kbhvn og er
tilgængeligt for Publikum.
<i>Fr. O.</i>
</chapter>

<chapter name="post nubila Phoebus">
<b>post nubila Phoebus</b> [-'fö.bus] (lat.), »bag
ved Skyerne skinner Solen«, »efter Regn
kommer Solskin«.
<i>H. H. R.</i>
</chapter>

<chapter name="Posto">
<b>Posto</b> (ital), Plads, Sted, Stilling, Stand, Post.
</chapter>

<chapter name="Post- och Inrikes tidningar">
<b>Post- och Inrikes tidningar</b> (gerne kaldet
<sp>Posttidningen</sp>), et i Sthlm udkommende
Dagblad, delvis den sv. Regerings officielle
Organ. Det er Sveriges ældste Blad; det kan
med enkelte Afbrydelser og Ændringer i Titlen
føres tilbage til 1645.
</chapter>

<chapter name="Postomdeling af Forsendelser uden Adresse">
<b>Postomdeling af Forsendelser uden
Adresse.</b> Alm. Brevforsendelser, der ikke er
forsynet med Adresse til en bestemt Person
— Cirkulærer o. l. — kan af Postvæsenet
modtages til Omdeling i større Antal til ensartede
og almenkendte Grupper af Modtagere inden
for Indleveringsposthusets By- ell. Landdistrikt,
f. Eks. til samtlige Husstande i Distriktet, til
samtlige Butikshandlende i en Gade e. l. Det
skal af Forsendelsernes Ydre fremgaa, til
hvilken Gruppe af Modtagere de er bestemt, og
Forsendelserne skal være af en saadan Form,
at de kan afleveres til Adressaten ved
Nedlægning i Brevkasse. Forsendelserne skal efter
forudgaaende skriftlig Anmeldelse, der skal
indeholde Oplysning om Forsendelsernes Antal,
formelig indleveres paa Posthuset og Portoen
samtidig erlægges. Forsendelserne kan ogsaa efter
forudgaaende Aftale mellem
Omdelingsposthuset og Afsenderen tilsendes Posthuset i
frankeret Pakke ell. Brev, naar Portobeløbet
medfølger f. Eks. pr Postanvisning.
<i>Fr. O.</i>
</chapter>

<chapter name="Postopkrævning">
<b>Postopkrævning</b> (tidligere kaldt
<sp>Postforskud</sp>) er Ordre paa Opkrævning af
Pengebeløb ved og som Betingelse for en
Postforsendelses Udlevering. Denne Form for
