Modstandere blev mødt med en Kritik, der ikke
altid var velvillig. R. repræsenterede Norge ved
en Række udenlandske videnskabelige ell.
tekniske Møder vedrørende Telegraf- og
Telefonvæsen, saaledes ved de internationale
Telegrafkonferencer i Budapest 1896 og i London 1903;
han var ogsaa <i>Honorary Secretary and
Treasurer</i> for Norge for <i>The Institution of
Electrical Engineers</i> i London. Som Forfatter
optraadte han, foruden med Indberetninger og
adskillige Bidrag til Tidsskrifter og Aviser, bl.
a. med en Afh. om »Theorien for Skibes
Ligevægt og Bevægelse«.
<i>(K. V. H.). Wt. K.</i>
</chapter>

<chapter name="Rasmussen, Knud Johan Victor">
<b>Rasmussen,</b> <sp>Knud Johan Victor</sp>,
dansk Polarrejsende, Folklorist og arktisk
Forfatter, f. 7. Juni 1879 i Kolonien Jakobshavn
og blev Student 1898. Efter i Vinteren 1901 at
have foretaget en Rejse til Lapland og
Lofoten, deltog han 1902—04 i Mylius-Erichsen's
»litterære Grønlands-Ekspedition«, som
tilbragte Vinteren 1903—04 hos Polareskimoerne
i Kap York-Distriktet. 1905 udsendtes R. af
Regeringen til Grønland for, bistaaet af to
Lapper, at undersøge, hvilke Betingelser der
fandtes for Drift af tamme Rensdyr. 1906—08
opholdt R. sig i Grønland for med Understøttelse
af Carlsberg-Fondet at indsamle grønlandske
Sagn, og overvintrede paa ny hos
Polareskimoerne. Atter 1909 berejste han Vestgrønland og
ledsagede to indfødte grønlandske Missionærer
til deres fremtidige Station ved North Star Bay
i Kap York-Distriktet. Endelig afrejste R. 1910
atter til sidstnævnte Plads for der, i
Samarbejde med Peter Freuchen, at oprette en
privat Handelsstation for Polareskimoerne,
hvilken han kaldte Thule. Denne Station er et
Bindeled mellem Polareskimoerne og
Civilisationen, som de allerede tidligere under
ukontrollerede og uansvarlige Forhold var blevne
afhængige af. Tillige skulde Stationen være
Operationsbasis for Ekspeditioner og
Slæderejser i Nordgrønland og arktisk Nordamerika, de
saakaldte Thule-Ekspeditioner. Den første af
disse udgik 1912 fra Thule; R., sammen med
Freuchen og to Eskimoer, gik tværs over det
nordligste Grønlands Indlandsis med
Hundeslæder til Danmarks Fjord, gennem denne og
Independence Fjord til Vildtland. Det havde
været hans Agt at vende tilbage gennem
Peary-Kanalen, ang. hvilken han endnu ikke havde
faaet Underretning om, at Mylius-Erichsen
havde opdaget, at den ikke eksisterer; han
konstaterede dette og vendte atter tilbage over
Indlandsisen til Stationen (»Medd. om
Grønland«, LI). — 1917 foretog R., sammen med
Lauge Koch, den sv. Dr Thorild Wulff og fire
Eskimoer en Rejse fra Thule for især at
undersøge Forbindelseslandet mellem
Independence Fjord og Nordenskiöld Inlet. Alle de
store Fjorde paa Grønlands Nordvestkyst indtil
de Long Fjord blev undersøgt. En Grønlænder
omkom under Jagt, uden at det var muligt at
finde det mindste Spor af ham. Der fandtes
intet Vildt, saa Jagten slog fejl, og Tilbagerejsen
over Indlandsisen fra St George Fjord blev
derfor meget vanskelig. Efter at den sidste
Hund var slagtet og Yderlandet naaet,
bukkede Dr. Wulff under af Udmattelse. Der
fandtes ingen Spor af, at Eskimoerne havde vandret
N. om Grønland til Østkysten. Ekspeditionen
hjembragte et stort videnskabeligt Udbytte
(»Medd. om Grønl.«, LXIV og LXV). — Fra
Thule er foretaget fl. mindre Ekspeditioner, og
det er lykkedes at opmaale og undersøge den
vanskelig tilgængelige Melville Bugt. —
1921—24 foretog R. med Statsunderstøttelse den
saakaldte 5. Thule-Ekspedition, hvis Hovedformaal
var at udforske Eskimoernes Indvandring til
Grønland ved at studere Eskimoerne uden for
Grønland, først og fremmest de centrale
Stammer V. f. Hudson Bugt. R. ledsagedes af
Freuchen, Magistrene Kaj Birket-Smith og
Therkel Mathiassen, Sekretær Helge Bangsted og
7 Grønlændere. 7. Septbr 1921 forlod
Ekspeditionen Godthaab med Motorskibet
»Søkonken«, gik gennem Hudson Stræde og ankom
18. s. M. til Lyon Inlet ved Sydenden af Melville
Peninsula (c. 66° n. Br. og 84° v. L.), hvor
man opslog Hovedkvarteret paa en Ø, som R.
gav Navnet Danske Øen, hvorefter Skibet
vendte hjem. Fra dette Sted udgik en Række
etnografisk-arkæologiske Ekspeditioner mod N., V.
og S. Efter to Aars Forløb vendte største Delen
af Deltagerne hjem med rigt Udbytte. R. rejste
11. Marts 1923 sammen med to Polareskimoer
(Grønlændere) mod V., over King William Land
til Kent Peninsula, hvor han traf sammen
med Filmsfotograf Leo Hansen, med hvem
Rejsen fortsattes langs Ishavets Kyst til
Bering Stræde, og ankom 14. August 1924 til
Kotzebue Sund. R. havde saaledes faaet
Lejlighed til at samle folkloristisk og etnografisk
Materiale fra alle Eskimostarner i arktisk
Nordamerika mellem Hudson Bugt og Bering
Stræde. — 1921 udgav R. 1. Del af »Myter og
Sagn fra Grønland«, der omhandler Sagn fra
Angmagsalik, hvilket Sted han 1919 aflagde et
kort Besøg. 1924 udkom 2. Del, omfattende
Sagn fra Godthaab. Den øvrige Del af R.'s
store Samling af grønlandske Sagn foreligger i
Manuskript. R. er Forf. til en Del Bøger, af
hvilke kun skal nævnes »Nye Mennesker«, der
er en fortrinlig Skildring af Polareskimoerne,
og »Under Nordenvindens Svøbe«, Fortællinger
fra Vestgrønland; tillige har han skrevet flere
Bøger paa Grønlandsk, særlig omhandlende
Polareskimoerne. — R. er en ideel
Grønlandsrejsende; han har nemlig et nøje Kendskab til
Folkenes Sprog, Tankegang og Levemaade, og
kan derfor rejse fuldstændig som Grønlænder
sammen med Grønlændere, især er han fast
knyttet til Polareskimoerne. Sammen med disse
har han paa sin sidste Rejse kunnet undersøge
Eskimofolkets Vandringer og Eskimokulturens
Udviklingshistorie. — Efter sin Hjemkomst blev
R. Æresdoktor ved Kbhvn's Univ., og modtog
Fortjenstmedaillen i Guld, Geografisk Selskabs
Guldmedaille, Egede Medaille m. m.
<i>G. F. H.</i>
</chapter>

<chapter name="Rasmussen, Michael Nicolai Christopher Kall-">
<b>Rasmussen,</b> <sp>Michael Nicolai
Christopher Kall</sp>-, dansk Historiker, f. i
Kjøbenhavn 25. Juni 1816, d. smst. 12. Marts 1865.
R. var ansat i Geheimearkivet fra 1845 til sin
Død; og her kom hans store Lærdom en
Mængde Granskere til Gode; selv offentliggjorde han
derimod meget lidt, væsentlig kun en Række
Aktstykker i »Danske Magazin«.
<i>Kr. E.</i>
</chapter>
