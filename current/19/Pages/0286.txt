<chapter name="Plymouth (engelsk Kanalby)">
<b>Plymouth</b> ['p£im<sub>ə</sub>þ], By ved den engelske
Kanalkyst, Devonshire, ved <sp>P.-Sound</sp>, en 4 km
bred Bugt, der optager Floderne <sp>Tamar</sp> og
<sp>Plym</sp> samt nogle mindre Vandløb og danner
P.'s Red. Vestligst ligger Tamars dybe
Munding, <sp>Hamoaze</sp>, der er indrettet til
Krigshavn og saa rummelig, at 100 Skibe kan ankre
i Række. Østligere findes Plyms Fjordmunding,
<sp>Cattewater</sp>, hvor Handelsskibene søger
hen, for saa vidt de ikke foretrækker de
mellemliggende mindre Bassiner <sp>Sutton Pool</sp>,
<sp>Mill Bay</sp> og <sp>Stonehouse Pool</sp>. Takket
være denne rummelige Havn, der mod Stormen
værnes af de omliggende Højder, er P. nu den
næststørste af de eng. Kanalbyer og Rigets
næstvigtigste Flaadehavn. Til Beskyttelse mod
Oceanbølgerne, der saa nær ved Cornwalls
Vestpunkt kan foraarsage den frygteligste
Søgang, har man (1812—40) ved Indgangen til
Sundet med en Bekostning af 1 1/2 Mill. £
anlagt en mægtig Bølgebryder paa over 1,5 km's
Længde. Indsejlingen mærkes af to Fyr paa
Bølgebryderen og det fjerntliggende
Eddystone-Fyr. — P. bestaar nu af 3 sammenbyggede
Byer (<i>Three Towns</i>) østligst det egl. P., der
1921 havde 115186 Indb., vestligst ved Hamoaze
Devonport med 80993 Indb. og i Midten
East Stonehouse med 13857 Indh., der
saaledes tilsammen tæller 210036 Indb. — <sp>Det
egentlige P.</sp> er den ældste af de 3 Byer,
og her finder man de fleste snævre og stejle
Gader. Bl. de mere fremtrædende Bygninger
er St-Andrew-Kirken med et Taarn fra 15.
Aarh. og et nyopført gotisk Raadhus. Byen har
fl. højere Skoler, Biblioteker, et Museum og
Kunstsamlinger. Reden beherskes af det paa
en Højde, <sp>Hoe</sp>, liggende nu forældede Citadel
fra 1670, hvortil slutter sig en prægtig Have
med Mindesmærke for Francis Drake. Her
findes ogsaa et saltvandsbiologisk Laboratorium.
Midt i P. Sound ligger den stærkt befæstede Ø
St Nicholas ell. Drakes Island. Fra Slottet
<sp>Mount Edgecumbe</sp>, der rummer en
større Malerisamling og er omgivet af en smuk
Park, er der en henrivende Udsigt.
<sp>Devonport</sp> er Midtpunktet for Flaadens og Hærens

<img>Situationsplan over Plymouth.</img>
