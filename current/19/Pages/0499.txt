P.'s Virksomhed er ordnet ved Lov om P. af
12. Maj 1888 med en Rk. senere Tillægslove. De
gældende reglementariske Bestemmelser findes
i et Postreglement. Forslag til ny Postlov er af
Regeringen forelagt Stortinget, men er endnu
(Jan. 1925) ikke behandlet.

Iflg. Postloven har Staten Eneret til
Befordring af lukket Brevpost saavel indenrigs som
mellem Norge og Udlandet.

Norge har siden Verdenspostforeningens
Oprettelse 1874 været Medlem, af denne og har
sluttet sig til dens forsk. Konventioner og
Overenskomster med Undtagelse af Overenskomsten
om Postcheck- og Girovæsenet. En særlig
Overenskomst om de vigtigste Grene af Posttjenesten
er afsluttet med Danmark og Sverige, ligesom
der er afsluttet Særoverenskomst om specielle
Grene af Tjenesten med en Del andre Lande.

P.'s Virksomhed omfatter Befordring af alm.
Brevpost, Pakker, rekommanderede
Brevpostforsendelser, Breve og Pakker med
Værdiangivelse og Aviser, Pengeformidling ved
Hjælp af Postanvisninger, Postkreditiver og
Opkrævning samt Incassation af Fordringer.

P. ligger fra 1916 under
Handelsdepartementet, hvor det udgør en særskilt Afdeling, kaldet
Poststyret. Denne Afdelings Leder, som har
Titel af Ekspeditionschef, er P.'s fagmæssige
Styrer, medens P.'s øverste Chef er
Statsraaden. Poststyret er delt i 6 Kontorer, hvert
under en Bureauchef, og et Intendanturkontor
under Ledelse af en Postintendant. Antallet af
Funktionærer, ansatte i Poststyret ved
Udgangen af 1924, udgjorde 71.

Poststederne er dels faste, dels rejsende. De
faste Poststeder er: <sp>Postkontorerne</sp>, som
er direkte underlagt Poststyret og deltager i
Udvekslingen af al Slags Post; til de fleste
Postkontorer er lagt et større ell. mindre
Distrikt; <sp>Postaabnerierne</sp>, som
administrativt og regnskabsmæssig sorterer under et
Postkontor, og hvis Deltagelse i Posttjenesten er
mere indskrænket, samt endelig
<sp>Brevhusene</sp>, som ligeledes sorterer under et
Postkontor og er Indsamlings- og Udleveringssteder
paa Landet for alm. Brevpost. De rejsende
Poststeder kaldes <sp>Postekspeditioner</sp>,
de virker i en Del Jernbane- og
Dampskibsruter og er underlagt et Postkontor.
<sp>Feltpoststeder</sp> oprettes for begrænset Tid
under ekstraordinære Forhold saasom større
Fiskerier, Vaabenøvelser o. l.

Postkontorerne og de derunder lagte
Distrikter bestyres af <sp>Postmestre</sp> med Bistand
af Postfuldmægtige, Postekspeditører,
Postassistenter og Pakmestre. Postaabnerierne ledes af
<sp>Postaabnere</sp> og Brevhusene af
<sp>Brevhusbestyrere</sp>. Postekspeditionerne
betjenes af Postfuldmægtige, Ekspeditører,
Assistenter og Pakmestre. Feltpoststederne bestyres af
en <sp>Feltpostmester</sp> ell.
<sp>Feltpostaabner</sp>. Postens <sp>Ombæring</sp> besørges i Byerne
af <sp>Postbude</sp> og paa Landet af
<sp>Landpostbude</sp>.

Poststyrets Personale har dels højere
Universitetsuddannelse, dels udelukkende postal
Uddannelse. I den senere Tid er der væsentlig
ansat postalt uddannede Funktionærer.

For at optages som Postelev kræves
Middelskoleeksamen med bedste ell. næstbedste
Karakter, i Mangel heraf ell. af højere
Uddannelse maa Aspiranten underkaste sig en
speciel Optagelsesprøve. Aspiranterne gør 2
Maaneders Prøvetjeneste, før de antages som
Elever. Eleven gennemgaar et praktisk Postkursus
paa c. 12 Maaneder og derefter et teoretisk
Kursus paa c. 3 Maaneder med afsluttende
Eksamen. Udeksaminerede Elever ansættes som
Assistenter, efterhaanden som Behovet tilsiger,
og kan derefter avancere til Ekspeditører og
Fuldmægtige og videre til Postmestre. For
Postaabnere og Brevhusbestyrere kræves ingen
særlig Uddannelse. Heller ikke kræves saadan for
de lavere Budfunktionærer. For at kunne
ansættes som Pakmester derimod maa
Budfunktionærer først underkaste sig en
Optagelsesprøve og derefter gennemgaa et Læreaar som
Pakmesterelev, hvorefter følger et teoretisk
Kursus med afsluttende Eksamen.

Postens Befordring indenrigs i de vigtigste
Postlinier sker med Jernbanerne og de store
Kystdampskibsruter, som strækker sig langs
Kysten helt til Kirkenes. Med Tilknytning til
Hovedruterne udgaar der til de forsk.
Distrikter <sp>Bipostruter</sp>, hvor Postførselen foregaar
<sp>til Lands</sp> med gaaende ell. kørende
Befordrer, med Automobil ell. med Motorcykel, <sp>til
Søs</sp> med Robaad, Dampbaad ell. Motorbaad.
Postførselen i Bipostruterne bortsættes efter
Anbud. Postnettet omfatter saaledes det hele
Land, og Maskerne knyttes stadig tættere.
Postturenes Hyppighed i Ruterne er meget forsk.
— fra flere Gange daglig i Hovedruterne til
en Gang ugentlig i Bipostruterne.

Postførselen til Udlandet foregaar væsentlig,
med Jernbane over Fredrikshald, Kongsvinger.
Meraker og Narvik—Rigsgrænsen, samt med
Dampskibsruterne
Kristiansand—Frederikshavn, Bergen—Newcastle, Oslo—Newcastle, de
direkte gaaende Amerikabaade og Ruten
Norge—Island. Befordring af Pakker sker ogsaa med
andre Dampskibslinier, saaledes til Tyskland,
Nederlandene, Belgien, Frankrig, England m. v.

Postvæsenets indenrigske Takster og Gebyrer,
som for de forsk. Postsagers Vedk. er ens for
det hele Land uden Hensyn til Befordringens
Længde, bestemmes dels af Kongen, dels af
Stortinget. Udenrigs bestemmes Taksterne i
Henhold til de internationale Konventioner ell.
Sær-Overenskomsterne. En ny Type af
Frimærker (med Løve) blev indført 1922.
Portofriheden har i Norge et betydeligt Omfang. En
Indskrænkning heri staar paa Dagsordenen.

<sp>Statistiske Oplysninger</sp>. P.'s Drift
i nedennævnte Aar viser flg. økonomiske
Resultater:
<table>
<td><td c>Indtægt<br>Kr<td c>Udgift<br>Kr<td c>Overskud<br>Kr
<td>1870<td r>963000<td r>970000<td r>÷ 7000
<td>1880<td r>1599000<td r>1797000<td r>÷ 198000
<td>1890<td r>2818000<td r>2615000<td r>203000
<td>1900<td r>5060000<td r>4859000<td r>201000
<td>1910<td r>8491000<td r>7935000<td r>556000
<td>1920—21<td r>30630399<td r>36736519<td r>÷ 6106120
<td>1921—22<td r>35123659<td r>46212689<td r>÷ 11089030
<td>1922—23<td r>42177730<td r>41553813<td r>623917
</table>
