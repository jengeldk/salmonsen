sine Arbejder over Behistun-Indskriften, dels
ved andre værdifulde Undersøgelser. Han er
tilige den første, der forfattede en Udsigt over
Rabykmiens og Assyriens Historie (<i>History of
Assyria</i> [1852], <i>Early History of Babylonia</i>
[1854]). Ikke mindre Fortjeneste indlagde han
sig ved ud af de store uordnede Samlinger
af Aktstykker i Kileskrift i British Museum at
udvælge de vigtigste og ordne dem til
Udgivelse, ligesom ved at sørge for, at de ofte
yderst vanskeligt læselige Tekster blev
gengivne i korrekte Udgaver. Dette Værk, <i>Cuneiform
Inscriptions of Western Asia</i> (5 Bd, 1861—80),
har afgivet Materiale til alle Arbejder, der
efter hans Tid er foretagne paa Assyriologiens
Omraade. R., der 1856 var blevet <i>Knight</i>
(Ridder), blev 1891 Baronet. Han fik ogsaa Titel af
Generalmajor. Han har ogsaa udg. Skr af
politisk Indhold, saaledes: <i>England and Russia
in the East</i> (1875). En Fortegnelse over hans
Skr i <i>University Circulars af John Hopkins
University</i> (Baltimore 1889). (<sp>Litt</sp>.: <sp>Cust</sp> i
<i>Journal of R. Asiatic Society</i> [1895];
<sp>Flemming</sp>. »R.« [i »Beiträge zur Assyriology«, II,
Leipzig 1894]).
<i>V. S.</i>
</chapter>

<chapter name="Rawlinson, Henry Seymour">
<b>Rawlinson</b> ['rå.£<sub>i</sub>ns<sub>ə</sub>n], <sp>Henry Seymour</sp>,
Baron, eng. General (1864—1925), indtraadte
i Hæren 1884. Han udmærkede sig særlig i
Boerkrigen, efter hvilken han blev Oberst. Ved
Verdenskrigens Udbrud var R. Generalmajor
og Divisionschef, men han fik hurtig Armékorps
(1914) og Armé (1915) at føre; han er særlig
kendt fra Kampene i Flandern og ved Somme.
R. var fra 1920 Højstbefalende i Indien.
<i>E. C.</i>
</chapter>

<chapter name="Rawmarsh">
<b>Rawmarsh</b> ['rå.ma<sub>ə</sub>∫], By i det nordlige
England, Yorkshire, 10 km NØ. f. Sheffield,
har stor Jern- og Lervareindustri samt
Kulminer i Omegnen. (1921) 17885 Indb.
<i>G. G.</i>
</chapter>

<chapter name="Rawtenstall">
<b>Rawtenstall</b> ['rå.t<sub>ə</sub>nståf], By i det nordlige
England, Lancashire, ved øvre Irwell, 18 km
SØ. f. Preston, skylder udelukkende Bomulds-
og Uldindustrien sin stærke Vækst i det sidste
Aarh. 28376 Indb. (1921).
<i>G. G.</i>
</chapter>

<chapter name="Ray, John">
<b>Ray</b> [re<sub>i</sub>], <sp>John</sp>, engelsk Botaniker, ogsaa
kaldet <sp>Rajus</sp>, f. 1628 i Black Notlay i Essex,
d. 1705. Han studerede opr. Teologi, men
senere udelukkende Botanik, især da Willoughby
ved en større Dotation satte ham i Stand til at
undvære Embede. Han er særlig kendt ved et
større Arbejde, <i>Historia plantarum</i> (3
Foliobind, 1686—1704), i hvilket dels den almindelige
Botanik hehandles i en Art Indledning, dels alle
hidtil kendte Enkeltbeskrivelser sammenstilles,
og et System forsøges opstillet. Ihvorvel
enkelte af de nu om Stunder som »naturlige«
betragtede Grupper ogsaa forelindes i R.'s
System, er dog de allerfleste af hans »Klasser«
ganske unaturlige, ja han henregner endog
Koraller og Havsvampe til Planterne; men han
har Fortjenesten af at have sondret mellem
en- og tokimbladede efter Kimens Bygning.
Han havde ogsaa gjort Iagttagelser over
Vandets Bevægelser i Træet samt over Planternes,
især Bladenes, Bevægelser.
<i>(V. A. P.). A. M.</i>
</chapter>

<chapter name="Rayet, George Antoine Pons">
<b>Rayet</b> [ræ'jæ], <sp>George Antoine Pons</sp>,
fr. Astronom, f. 12. Decbr 1839 i Bordeaux, d.
14. Juni 1906 smst. R. blev 1863 Astronom ved
Observatoriet i Paris, 1874 Professor i
Astronomi i Marseille, 1876 i Bordeaux og 1879
tillige Direktør for Observatoriet smst. Foruden
talrige astron. Afh. i Fagskrifter, bl. a. over
de af ham og Wolf fundne Stjerner med
3-dobbelt Spektrum (se <sp>Spektralanalyse</sp>),
der bærer deres Opdageres Navn, har R. udg.
<i>Annales de l'observatoire de Bordeaux</i>, I—XII
(Bordeaux 1885—1906) og deltaget i den
fotografiske Kortlægning af Himlen (<i>Catalogue
photographique du ciel. Tome I</i>) med en
Introduktion (1905). (<sp>Litt</sp>.: <sp>E. Stephan</sp>, <i>G. R.</i>
[Bordeaux 1907]).
<i>J. Fr. S.</i>
</chapter>

<chapter name="Rayleigh, John William Strutt">
<b>Rayleigh</b> ['re<sub>i</sub>£<sub>i</sub>], <sp>John William Strutt</sp>,
Lord R., eng. Fysiker, f. 12. Novbr 1842, d.
1919. Studerede i Cambridge, 1879 Prof. ved
<i>Cavendish Laboratory</i>, 1887—1905 Prof. ved
<i>Royal Institution</i> i London. 1885—1905 Sekretær
i og 1905—08 Præsident for <i>Royal Society</i>. R.
har arbejdet inden for næsten alle Omraader
af Fysikken og overalt med en ualmindelig stor
eksperimentel Dygtighed og matematisk
Skarpsindighed. Især beskæftigede han sig dog med
Studier over Lyd, Lys og Elektricitet, og som
hans Hovedværk maa <i>Theory of Sound</i> (2 Bd,
1877—78) nævnes. Nøjagtige
Vægtfyldebestemmelser af Luftarter førte ham 1894, tillige med
Kemikeren Ramsay, til Opdagelsen af
Luftarten Argon i Atmosfæren; for denne
Opdagelse fik han Nobelpræmien i Fysik 1904. De
fleste af hans mange videnskabelige Afh. er
samlede i hans <i>Scientific Papers</i>.
<i>A. W. M.</i>
</chapter>

<chapter name="Raymond, Fulgence">
<b>Raymond</b> [ræ'må], <sp>Fulgence</sp>, fr.
Nervelæge, f. 29. Septbr 1844 i St Christophe (Indre
et Loire), d. 28. Septbr 1910 i La Planche
d'Andillé. R. var <i>externe</i> 1871, blev <i>interne</i> s. A.,
promoverede 1876, blev <i>agrégé</i> 1880 og
Charcot's Efterfølger som Overlæge ved Salpétrière
1894. Hans Arbejder er delvis Monografier over
enkelte Sygdomme (Tabes, Tetani, Skt
Veitsdans, Emboli etc.), dels kliniske Forelæsninger,
holdte ved <i>Hotel-Dieu</i> og ved Charité, og
endelig <i>Anatomie pathologique du système
nerveux</i> (1885) samt <i>Atrophies musculaires</i> (1889).
R. optoges i <i>Acad. de médecine</i> 1899.
<i>J. S. J.</i>
</chapter>

<chapter name="Raynal, David">
<b>Raynal</b> [ræ'nal], <sp>David</sp>, fr. Politiker
(1840—1903) af jød. Slægt, blev Skibsreder i sin
Fødeby Bordeaux og valgtes 1879 til
Deputeretkamret, hvor han sad indtil 1897, da han blev
valgt til Senator. Han blev Septbr 1880
Understatssekretær og Novbr 1881—Jan. 1882
Minister for de offentlige Arbejder under Gambetta,
overtog denne Post igen Febr 1883 under J.
Ferry indtil Marts 1885 og var
Indenrigsminister under Casimir Périer
Decbr 1893—Maj 1894. De Overenskomster, han 1883 som
Minister sluttede med et Par af de store
Jernbaneselskaber, blev 1893 stærkt dadlede og han selv
beskyldt for at have modtaget Bestikkelse; han
blev dog frifundet 1895 ved den foretagne
Undersøgelse.
<i>E. E.</i>
</chapter>

<chapter name="Raynal, Guillaume Thomas François">
<b>Raynal</b> [ræ'nal], <sp>Guillaume Thomas
François</sp>, fr. Forf. (1713—96). R. tilhørte
først Jesuitternes Orden og blev 1747 Præst
ved St Sulpice i Paris, men maatte af ukendte
Grunde opgive sin Stilling. Fra nu af tilhører
han Litteraturen, sluttede sig til
Encyklopædisterne og blev Redaktør af <i>Mercure</i>. Hans
Hovedværk er <i>Histoire philosophique et</i>
