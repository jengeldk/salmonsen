Slot; tidligere var der i P. et
Benediktinerkloster. P. har givet Navn til den hess.
Sidelinie <sp>Hessen-P.</sp> (s. d.).
<i>O. K.</i>
</chapter>

<chapter name="Philips, Ambrose">
<b>Philips</b> ['fi£<i>i</i>ps], <sp>Ambrose</sp>, eng. Digter
(1671—1749), var af god Familie, studerede i
Cambridge og kom derefter til London, hvor han
som ivrig Whig blev en god Ven af Addison,
der i sin <i>Spectator</i> i høj Grad roste hans Digte.
Af disse kan nævnes <i>Pastorals</i> (1700), i hvilke
han efterlignede Spencer, <i>A Poetical Letter
from Copenhagen</i> (1709), der skildrer den
nordiske Vinter. Desuden skrev han et Par
Skuespil: <i>The Briton</i> (1722) og <i>Humphrey, Duke
of Gloucester</i>, og udgav en Samling <i>Poems</i> (1748).
<i>(T. L.). I. O.</i>
</chapter>

<chapter name="Philips, John">
<b>Philips</b> ['fi£<i>i</i>ps], <sp>John</sp>, eng. Digter
(1676—1709), studerede i Oxford, hvor han særlig var
begejstret for Milton og bl. Klassikerne for
Virgil. Endnu medens han var ved Univ., skrev
han: <i>The Splendid Shilling</i>, et burlesk Digt, i
hvilket ham forherliger Shillingen i pompøse
Milton'ske Vers. Det blev meget beundret, gik
rundt i Afskrifter og blev trykt uden Tilladelse;
den autoriserede Udgave kom først 1705. Af
P.'s andre Digte kan nævnes <i>Cyder</i> (1706), et
Hyrdedigt, der efterligner Virgil's <i>Georgica</i>.
<i>(T. L.). I. O.</i>
</chapter>

<chapter name="Philipsen, Gustav">
<b>Philipsen,</b> Gustav, dansk Boghandler og
Politiker, f. i Kbhvn 27. Okt. 1853, d. smst. 3. Febr
1925, blev <i>cand. jur.</i> 1875 og indtraadte i
Firmaet »P. G. Philipsen« 15. Apr. 1877. Sammen
med Broderen Ludvig øgede han Forlaget
saavel af æstetiske som af videnskabelige Værker
betydelig og gjorde det til et af de største i
Norden. Begge viste i de 15 Aar, de indehavde
Forretningen, stor Dygtighed og Energi parret
med stor Foretagsomhed. Ludvig P. var den
fødte Boghandler med den fænomenale
Hukommelse, G. P. den ledende Aand med de mange
Kundskaber og det ideelle Syn. Efter
Overdragelsen af Forlaget til det nordiske Forlag var
G. P. Formand i Bestyrelsen for dette og efter
Sammenslutningen 1903 med Gyldendalske
Boghandel til Aktieselskabet Gyldendalske
Boghandel, Nordisk Forlag, først Medlem af og fra
1919 Formand for Bestyrelsen.
<i>Alex. S.</i>

G. P. viste tidlig stærk Interesse for
politiske og sociale Spørgsmaal og sluttede sig nær
til den Hørup'ske Retning. I 1880'erne tog han
livlig Del i Studentersamfundets sociale
Arbejde, navnlig i de to Foretagender
»Studentersamfundets Smaaskrifter« og
»Studentersamfundets Retshjælp for Ubemidlede«, af hvis
Bestyrelser han var Medlem. 1886 blev han Medlem
af Kjøbenhavns liberale Vælgerforenings
Bestyrelse, 1893 af Borgerrepræsentationen, og
endelig erobrede han 1898 Kbhvn's 4. Kreds, i
hvilken han fl. Gange forgæves havde søgt Valg
til Folketinget, og bevarede den indtil Valget
1903. I Borgerrepræsentationen kom P. snart til
at indtage en fremtrædende Stilling inden for
den liberale Gruppe, og siden denne sammen
med Socialdemokraterne vandt Flertal i
Forsamlingen, blev han en af dennes vigtigste
Ledere og har navnlig som Ordfører for
Budgetudvalget udført et betydeligt Arbejde. I
Folketinget blev han Medlem af fl. vigtige Udvalg,
deriblandt Finansudvalget, og Ordfører for
Loven om Arbejde i Fabrikker og for
Jernbanetakstloven. 1901—10 var han Formand for
Arbejdsraadet, 1901—19 Dommer i den faste
Voldgiftsret og fra 1910 Formand for
Arbejderforsikringsraadet. Han er Formand for Dansk
Forening for Socialpolitik. Fra 1904 har han
været Raadmand i Kbhvn's Magistrats 4. Afd.
P. har ikke alene i Kraft af de Stillinger, han
har indtaget, men ogsaa ved sin ualmindelige
Kundskabsfylde og Evne til skriftlig og
mundtlig at udforme sine Tanker gennem Aarene
øvet en betydningsfuld Indflydelse paa
Hovedstadens Kommunalpolitik og fremfor alt paa
Udformningen af den praktiske Gennemførelse
af vigtige Dele af vor sociale Lovgivning.
(<sp>Litt</sp>.: <sp>Gustav Philipsen</sp>, »Af min
Urtegaard« [1923]).
<i>N. N.</i>
</chapter>

<chapter name="Philipsen, Harald Aron Peter">
<b>Philipsen,</b> <sp>Harald Aron Peter</sp>, dansk
Øjenlæge, f. 30. Marts 1839 i Kbhvn, d. 11. Juli
1892 smst. P. tog Lægeeksamen, 1864, blev <i>Dr.
med.</i> 1868 og uddannede sig særlig som
Øjenlæge. Han var en overordentlig belæst Mand
med en glimrende Hukommelse og har skrevet
en Mængde navnlig Oversigtsartikler i
»Bibliothek for Læger« og »Medicinsk Aarsskrift«.
Hans betydeligste Arbejde er hans Lærebog
»Fremstilling af Øjets Sygdomme« (2. Udgave
1880).
<i>G. N.</i>
</chapter>

<chapter name="Philipsen, Philip Gerson">
<b>Philipsen,</b> <sp>Philip Gerson</sp>, dansk
Forlægger, f. i Kbhvn 27. Juli 1812, d. smst. 15.
Apr. 1877. 3. Juli 1834 etablerede han sig som
Sortimentsboghandler, men slog snart ind paa
Forlæggervirksomheden, hvor han fik sin store
Bet. Hans Maal som Forlægger var det at lade
videnskabelige Værker popularisere, at gøre
dem tilgængelige for det store Publikum. Heldet
fulgte ham, og der udkom paa hans Forlag en
Rk. Arbejder paa Naturvidenskabens Omraade,
som fik stor Udbredelse. »Tidsskrift for populære
Fremstillinger af Naturvidenskaben« (1854—83)
er bl. a. et betydeligt Led i Rækken. Paa det
landøkonomiske, merkantile og religiøse
Omraade udgav han en Del Bøger af blivende
Værd. Hans skarpe Blik til at opdage, hvad der
egnede sig til at overføres paa Dansk, gav sig
Udslag i de mange udmærkede fremmede
Navne, hvormed han berigede dansk Litteratur. P.
var en self-made Mand, som ved sin store
Dygtighed og sit geniale Blik til sene Tider har
indridset sit Navn som dansk Forlægger. Han
var Medstifter af Boghandlerforeningen. Ved
hans Død gik Forretningen over til hans Enke,
Bella P., som 1880 overdrog den til sine to
Sønner, Gustav og Ludvig (1855—95). 1895 overgik
Forlaget til »Det nordiske Forlag«.
<i>(I. S.). Alex. S.</i>
</chapter>

<chapter name="Philipsen, Theodor Esbern">
<b>Philipsen,</b> <sp>Theodor Esbern</sp>, dansk
Maler, f. i Kbhvn 10. Juni 1840, d. smst. 3. Marts
1920. Først Landmand, Forvalter paa
Hillerødholm. 1862 Elev af Akad., Lærer: N. J. Simonsen,
privat Elev af Carl Bøgh. 1863—64 i Krigen, med
ved Sankelmark, Reserveløjtnant. 1869
Akademiets Afgangsbevis. Debuterede paa Udstillingen
1865 med en Voksgruppe af et Par Køer og
malte s. A. Billedet af en Stald med Faar paa
Højagergaard, endnu i mange Maader
ubehjælpsomt, og i de flg. Aar en Rk. Dyrebilleder. Hans
Ideal var J. Th. Lundbye, hvis Tegninger han
studerede i Kobberstiksamlingen. 1873 vandt
