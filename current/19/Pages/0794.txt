giver man P. forædlet paa Vildling 4—6 m's
Afstand; P. forædlet paa Kvæde 3 m; sørger
man for en gennemført Beskæring af Rødderne,
kan man nøjes med 2 m's Afstand.
<i>(L. H.). P. F.</i>
</chapter>

<chapter name="Pärk">
<b>Pärk</b> [pærk], gl. gotlandsk Boldspil.
Formentlig er Spillet i Hansetiden ført til Visby
af flamske Sømænd, og selv om det paa mange
Punkter adskiller sig fra det vesteuropæiske
Spil <i>Jeu de la longue paume</i> (se <sp>Paume</sp>),
hvorfra det antages at stamme, ligner det dog
dette saa meget, at der næppe kan være Tvivl
om dets Herkomst. Linné skriver i sin
gotlandske Rejse 1741, at han og de med ham følgende
unge Mænd fra forsk. sv. Egne en Aften morede
sig med at se paa Pärkspillet. Han og hans
Rejsekammerater havde aldrig før paa det sv.
Fastland set dette Spil, som er saa alm. paa
Gotland og i Holland. At Spillet er hollandsk,
bestyrkes desuden af et Haandskrift:
»Gautar-Minning« af den gotlandske Præst Neogard (død
1758), hvori det hedder: »naar Hollændere
kommer her, spiller de dette Boldspil paa
samme Maade«, og Erasmus Rotterdamus beskriver
i sine <i>Colloquia</i> et Boldspil, der ganske ligner
den gotlandske Kampleg.

Men medens Spillet i Vesteuropa som
Friluftsleg aldrig naaede nogen betydelig Udbredelse,
og i sin gl. Form efterhaanden forsvandt fra
disse Lande, har det ikke alene til Nutiden
holdt sig paa Gotland, men har endog her naaet
en saadan Blomstring, at der nu findes i al Fald
fire forsk. Former af Spillet, der nu ogsaa er
ført over til det sv. Fastland og til Finland,
hvor det har vundet Udbredelse. Ogsaa har det
været spillet i Danmark, men har aldrig vundet
Fodfæste her. Navnet paa Spillet er formentlig
det samme Ord som det danske Park, der i det
ældre Sprog kunde betyde en Kampplads.
Spillet øves paa en afgrænset Plads, hvor
Bolden med Haanden slaas frem og tilbage mellem
Spillerne, der er delte i to Partier.

Väggpärk, der ligner det eng. Spil <i>Fives</i> og
det amer. <i>Handball</i>, spilles mod en nøgen, høj
Mur.
<i>Fr. K.</i>
</chapter>

<chapter name="Pärnu">
<b>Pärnu,</b> <sp>Pernau</sp>, <sp>Pernov</sp>, By i Estland,
ligger ved Mundingen af den 140 km lange
Pärnu jogi, der er sejlbar indtil 8 km fra
Mundingen i <sp>P.-Bugten</sp>. (1923) 18521 Indb. P.
har Slot, Gymnasium og Søbade og udfører
Korn, Hør og Hamp.
<i>(H. P. S.). N. H. J.</i>
</chapter>

<chapter name="Pæstum">
<b>Pæstum,</b> det senere, lukaniske Navn paa
Byen <sp>Poseidonia</sp>, paa Lukaniens Vestkyst.
Den var anlagt af Grækere fra Sybaris c. 524 f.
Kr. og laa opr. ved Havet, noget N. f. Forbjerget
Posidium. Senere blev den imidlertid, væsentlig
p. Gr. a. uheldige hygiejniske Forhold, flyttet
længere ind i Landet. Saa længe Sybaris bestod, i
var den kun ringe, men efter Moderstadens
Fald hævede den sig til en ikke ringe Bet.
Mellem 438—24 f. Kr. blev den erobret af
Lukanerne og tabte hermed sit gr. Præg, ligesom
det vistnok var paa den Tid, at den forandrede
Navn. Senere erobredes Byen af Romerne (før
Tarents Erobring), og den maatte afgive Plads
for en Koloni af Latinere. Allerede fra
Lukanertiden aftog Byen stedse mere i Bet., indtil den
fuldstændig ødelagdes af Araberne 871 e. Kr.
Paa Stedet ligger meget betydelige Ruiner, der
først siden 1750 er blevne bekendte: store Dele
af Bymur, 3 Templer og et Teater. Af
Templerne, der alle er i dorisk Stil, tilhører de to
den tidlig arkaiske, det tredje den rent arkaiske
Stil. Antagelig er i det mindste de to første
byggede snart efter Byens Grundlæggelse; de
bærer de ganske vilkaarlige Navne, Basilika'en
(det er et regulært Tempel) og Ceres-Tempelet.
Meget velbevaret er det tredje, der bærer
Poseidon's Navn. Det har Søjleomgang med 6
Søjler i Fronten, 14 i hver af Langsiderne.
Cellen deltes ved 2 indvendige Søjlerækker, der
bar en ovre Række smaa Søjler til Støtte for
Tagkonstruktionen. Templet staar usædvanlig
velbevaret; alle Søjler, selv de indvendige,
findes endnu oprejste paa deres Plads. Templet
har altid været anset som det bedste Eksempel
paa tidlig dorisk Arkitektur og er vistnok det
bedst bevarede af alle gr. Templer.
<i>H. A. K.</i>

<img>Poseidon's Tempel i Pæstum.</img>
</chapter>

<chapter name="Pætges, J. L.">
<b>Pætges,</b> <sp>J. L.</sp>, se <sp>Heiberg</sp>,
</chapter>

<chapter name="Pætus">
<b>Pætus,</b> se <sp>Arria</sp>.
</chapter>

<chapter name="Paetz, Julie Margrethe">
<b>Paetz</b> [pæts], <sp>Julie</sp> (egl. <sp>Juliane</sp>)
Margrethe, født <sp>Smith</sp>, dansk Skuespillerinde,
f. 2. Novbr 1843 i Kbhvn, d. smst. 26. Marts
1918. P. modtog Undervisning af F. L. Høedt
og debuterede 21. Septbr 1858 som Christine i
»Et Eventyr i Rosenborg Have« paa det kgl.
Teater, hvor hun ikke alene vakte
Forhaabninger ved sin Skønhed og sine charmerende
Egenskaber, men ogsaa gennem sin
Umodenhed røbede ægte Talent til at udtrykke
Frejdighed og Skælmeri. Det betød derfor et virkeligt
Tab for Teatret, i hvis Repertoire hun hurtigt
indtog en betydelig Plads, da hendes Mand,
den senere Hoffotograf Harald P., misfornøjet
med sin beskedne Skuespiller-Stilling, forlangte
hendes Afsked, 221 Aar gl. Hun optraadte sidste
Gang 31. Oktbr 1864 som Johanne i »Eventyr
paa Fodrejsen«. (<sp>Litt</sp>.: »Teatret«, XVII
[Kbhvn 1918]).
<i>R. N.</i>
</chapter>

<chapter name="Pøbel">
<b>Pøbel</b> (af lat. <i>populus</i>, fr. <i>peuple</i>, Folk), den
lavest staaende Del af en Befolkning, Folkets
Bærme, »Rak«. — <sp>Pøbelherredømme</sp>
(<sp>Ochlokrati</sp>), de i social, økonomisk og
intellektuel Henseende laveste Klassers Tilriven
sig Magten i en Stat.
</chapter>

<chapter name="Pöhlmann, Robert">
<b>Pöhlmann</b> ['pø.lman], <sp>Robert</sp>, tysk
Historiker og Nationaløkonom, f. i Nürnberg 31.
