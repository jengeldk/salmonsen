<chapter name="pittoresk">
<b>pittoresk</b> (fr.: af ital. <i>pittore</i>, Maler), malerisk.
</chapter>

<chapter name="Pittsburg (By i Pennsylvania, U. S. A.)">
<b>Pittsburg</b> ['pitsbəg], By i U. S. A.,
Pennsylvania, ligger ved Sammenløbet af Alleghany
og Monongahela, der her forener sig til Ohio.
(1920) 588343 Indb. Over Monongahela fører 5
Broer til Forstaden <sp>Birmingham</sp>, og over
Ohio er P. ved 7 Broer forbunden med
<sp>Alleghany City</sp>, der er indlemmet i P. P. har
lange, brede og godt brolagte Gader, af hvilke
de vigtigste løber parallelt med Floderne. De
vigtigste monumentale Bygninger er den
katolske Domkirke, Raadhuset, Domhuset,
Toldbygningen, Arsenalet samt Frimurerbygningen. P.
har talrige Hospitaler, et Par Vajsenhuse, en
stor Udstillingsbygning, en Opera samt et Univ.,
<i>University of P.</i>, med 555 Lærere og (1923) 7786
Studenter. Bl. Museerne fremhæves <i>The
Carnegie Museum</i>, et af de største i Nordamerika,
med zoologiske, palæontologiske, mineralogiske
og etnografiske Samlinger. Carnegie-Biblioteket
har c. 1/2 Mill. Bind. P. er en udpræget
Fabriksby, liggende i et rigt Minedistrikt med
Kul, Jern, Petroleum og naturlig Gas. Den
største Rolle spiller Jern- og Staalindustrien med
sine talrige Højovne, Staal- og Valseværker og
med de hertil hørende Fabrikker af Kedler,
Maskiner, Lokomotiver og Staalredskaber.
Hovedmængden af Jernmalmen føres til P. fra
Minerne ved Lake Superior. Glasindustrien
favoriseres i høj Grad ved den naturlige Gas,
der anvendes som Brændsel i Glasovnene.
Handelsomsætningen er meget stor. P. er
Knudepunkt for mere end en halv Snes
Jernbanelinier og har en stor Flodskibsfart; dens
Flodskibsflaade, der særlig dannes af Kulpramme,
er større end nogen Havns ved
Mississippi-Systemet. P.'s Oprindelse skriver sig fra det
<sp>Fort Duquesne</sp>, som Franskmændene
grundlagde 1754, og som Englænderne 1758
indtog og kaldte <sp>Fort Pitt</sp> ell. P. Fra 1760
voksede Byen op omkr. Fortet og blev mod
Slutn. af 18. Aarh. et Centrum for Handel og
Industri. Glas fabrikeredes her fra 1797, Jern
fra 1806. 1845 brændte en stor Del af Byen, og
1877, under en Jernbanestrejke, fandt alvorlige
Pøbeloptøjer Sted. Nabobyen Alleghany
indlemmedes 1907. 1860 havde P. 49221 Indb., 1880
1563&9 og 1900 451512.
<i>G. Ht.</i>
</chapter>

<chapter name="Pittsburg (By i Kansas, U. S. A.)">
<b>Pittsburg</b> ['pitsbəg], By i U. S. A., Kansas,
ligger 215 km SSØ. f. Topeka og er
Knudepunkt paa Santa Fé-Jernbanen. (1920) 18052
Indb. P. ligger i et stort Kulfelt og nær ved
Petroleums- og Naturgasfelter samt Bly- og
Zinkminer. Industrien er derfor betydelig, især
Zinksmelterier og Lervarefabrikker.
<i>G. Ht.</i>
</chapter>

<chapter name="Pittsfield">
<b>Pittsfield</b> ['pitsfi.£d], 1) By i U. S. A., Illinois,
ligger 103 km VSV. f. Springfield og driver
Tobaksindustri. (1920) 2293 Indb. — 2) By i
U. S. A., Massachusetts, ligger ved Housatonic
River, 176 km V. f. Boston, har en katolsk
Domkirke, et Hospital og en Skole for
Sygeplejersker. Der drives Tekstil- og
Papirindustri; Floden leverer Vandkraft. (1920) 41751
Indb.
<i>G. Ht.</i>
</chapter>

<chapter name="Pittston">
<b>Pittston</b> ['pitst<sub>ə</sub>n], By i U. S. A.,
Pennsylvania, ligger ved Susquehannah i en Egn, der
er rig paa Antracit, og har betydelig Industri.
(1910) 16267 Indb.
<i>G. Ht.</i>
</chapter>

<chapter name="Pittylen">
<b>Pittylen</b> er et let brungult Pulver, der
fremstilles af Fyrretrætjære ved Hjælp af
Formaldehyd. Det bruges mod visse Former af Ekzem.
<i>E. K.</i>
</chapter>

<chapter name="Pituitrin">
<b>Pituitrin</b> er den fabriksmæssige Betegnelse
for et Ekstrakt af den bageste Lap af
<sp>Hypofysen</sp> (s. d.). Dets Virkning er den, at det
fremkalder Sammentrækninger af glat
Muskulatur, og i særlig Grad virker det paa
Livmoderen, idet det forstærker de svækkede
Fødselsveer. Dets Fremkomst 1911 har haft stor Bet.
for den praktiske Fødselshjælp, idet mangen
Fødsel, der tidligere blev afsluttet med en
Tangforløsning; nu kan føres til Ende paa
naturlig Maade. P. anvendes næsten altid indsprøjtet
under Huden, kun hvor særlig kraftig
Virkning ønskes, i en Vene. P. er ikke i Stand
til at fremkalde Fødsel før Tiden, det virker
kun, naar denne allerede er i Gang. Det virker
bedst og sikrest, naar Fødslen nærmer sig sin
naturlige Afslutning. Virkningen kommer faa
Minutter efter Indsprøjtningen og svinder gerne,
naar der er gaaet mellem en halv og hel Time
Veerne kan i Beg. blive meget voldsomme og
komme Slag i Slag. De stærke og varige
Sammen trækninger af Livmoderen kan blive farlige
for Fosteret. P. anvendes derfor sikrest, naar
Mulighedein for en Forløsning er til Stede. For
at fremme Efterbyrdenis Fødsel kan P. anvendes
med Held, men efter dette Tidspunkt er det
uden Bet. Hypofyseekstraktet forhandles ogsaa
under Betegnelsen Pitoglandol, Hypofysin o. l.,
der i Virkning næppe adskiller sig fra P.
<i>J. P. H.</i>
</chapter>

<chapter name="Piturin">
<b>Piturin,</b> se <sp>Duboisia</sp>.
</chapter>

<chapter name="Pityokamptes">
<b>Pityokamptes,</b> se <sp>Sinis</sp>.
</chapter>

<chapter name="Pityriasis">
<b>Pityriasis</b> er en Betegnelse, der bruges om
en Mængde forsk. Hudaffektioner, som har
Symptomet Skældannelse tilfælles (af gr. τό
πιτυρον, Hvedeklid). Af disse er de vigtigste flg.:

<i>Pityriasis simplex</i> er en i Reglen meget
langvarig mikrobiel Lidelse i Overhuden, der
hyppigst sidder i Haarbunden (»Skæl i
Haarbunden«), men som ogsaa kam findes som runde
ell. uregelmæssige skællende Pletter andre St.
paa Huden. Denne Sygdom, som vistnok er den
almindeligste af alle Hudsygdomne, danner
Forstadiet for de fleste Ekzemer, baade i
Haarbunden o. a. St. paa Legemet. Omdannelsen til
Ekzem sker især efter irriterende Indvirkninger
af forsk. Art. Særlig skadelig er Virkningen af
Solens Lys, hvorfor mange Tilfælde af <i>P.
simplex</i> er værst om Foraaret.

Hovedmidlet til Behandling af <i>P. simplex</i> er
Tjære under forsk. Former (Salver,
Opløsninger etc.), kombineret med en omhyggelig
mekanisk Fjernelse af Skællene med en fin Kam.

<i>P. rosea</i> er en ret alm. Hudaffektion, som
opstaar temmelig pludselig og viser sig ved et
mere ell. mindre stort Udbrud af røde svagt
ophævede Pletter, som hurtig vokser til større
ell. mindre ringformede ell. ovale
Effloreseenser med graarødt fint rynket Centrum og rød
Rand. Den har et Forløb, der varer nogle (3—7)
Uger, den er ikke smitsom og giver meget
sjældent Recidiv. Aarsagen er ubekendt. Den
helbredes ofte af sig selv ell. under den mildest
mulige Behandling (Pudring, simpel Zinkpasta).

<i>P. rubra</i> er et Samlenavn for en Gruppe i
