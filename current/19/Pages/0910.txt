Færd til Øerne, straks efter at Morbroderen
Magnus Jarl's Hellighed var bleven erkendt.
Efter at Paal Orknøjarl var bleven bortført af
Svein Aasleivsøn, blev R. K. erkendt som Øernes
Eneherre. Han gik nu straks i Gang med at
opføre en Kirke i Kirkevaag til Magnus' Ære.
To Aar senere maatte R. K. dele Jarledømmet
med den femaarige Harald Maddadssøn, hvis
Formynder han i den flg. Tid var. Efter et
Besøg i Norge tog R. K. efter Opmuntring af
Høvdingen Eindride Unge ud paa Pilegrimsfærd til
det hellige Land sammen med fl. norske
Lendermænd, bl. a. Erling Skakke; herunder gæstedes
ogsaa Konstantinopel og Rom. Efter
Hjemkomsten til Øerne, hvor der under hans Fravær
havde hersket Uroligheder, lykkedes det ham
at faa tilbage Herredømmet over Halvdelen af
Øerne, som Erlend Haraldssøn havde sat sig i
Besiddelse af. Om Efteraaret 1158 blev R. K.
paa en Jagtfærd til Katanes overfalden og dræbt
af en landsforvist orknøisk Høvding. Hans Lig
blev jordet ved Hellig-Magnus' Kirke i
Kirkevaag; men 34 Aar efter blev han erkendt som
Helgen og skrinlagt. Faa Høvdinge har været
saa afholdte som R. K. Han stod paa Højden af
Tidens Aandsdannelse og regnedes bl. de
ypperste Idrætsmænd. Som Skald var han efter
Samtidens Opfattelse en af de første, Norden har
fostret. Hans <i>Háttalykill</i> (Nøgle til Verslære),
som han digtede sammen med Islændingen
Hall Thorarinssøn, indeholder Prøver paa alle
brugelige Versemaal og er til Dels bevaret;
heri behandler han ældre Heltesagn og norsk
Kongehistorie.
<i>(O. A. Ø.). Edv. B.</i>
</chapter>

<chapter name="Ragout">
<b>Ragout</b> [ra'gu] (fr.). I Danmark forstaas
ved R. en Ret af kogt ell. stegt Kød, Oksetunge
ell. andet, som er skaaret i Skiver og derefter
opvarmet i en som oftest ret skarp Sovs. I det
fr. Køkken spiller <i>les ragoûts</i> en stor Rolle, da
man hertil henregner en Mængde fine
Stuvninger, ikke alene af Kød, men ogsaa af Fisk,
Hummer, Grønsager etc., der er tilberedte hver
for sig, skaaret i temmelig smaa Firkanter og
derpaa sammenblandede. De anvendes til
Fyldning af varme Postejer, Timbaler o. l. Hvor
stor Bet. de har i Kogekunsten, kan ses af de
2 Bøger: <sp>Sieur de la Varenne</sp>, <i>L'école
des ragoûts</i> (1730) og <sp>Rutschera</sp> og <sp>Klein</sp>,
»Buch der Ragouts« (1880).
<i>R. H.</i>
</chapter>

<chapter name="Ragusa (By paa Sicilien)">
<b>Ragusa,</b> <sp>R. superiore</sp>, By paa Sicilien,
Prov. Siracusa, ligger paa Randen af et Plateau
oven over Floden Ermineo og har Silke- og
Klædeindustri samt Handel med
Landbrugsprodukter. (1911) 37550 Indb. Ved Ermineo 5
km fra R. superiore ligger <sp>R. inferiore</sp> med
(1911) 9230 Indb.
<i>C. A.</i>
</chapter>

<chapter name="Ragusa (By i Jugoslavien)">
<b>Ragusa</b> (slav. <sp>Dubrovnik</sp>), By i
Jugoslavien, ligger ved en Bugt paa Kysten af
Dalmatien. (1910) 8437 Indb. R. har Bymure og deles
ved en bred Corso i to Kvarterer. Bygningerne er
næsten alle senere end Jordskælvet 1667,
Domkirken er fra 1713. Desuden har R. fl. andre
Kirker, 3 Klostre, et Par smukke Paladser samt
Gymnasium og Jesuiterkollegium. Byen og den
lille Havn beskyttes ved 6 Forter. Dens egl.
Havn er dog nu Gravosa (slav. Gruž), der ligger
6 km NV. f. Byen, og som er R.'s egl.
Dampskibshavn. Tidligere var R. en vigtig Industri-
og Handelsby med en betydelig Handelsflaade;
men nu indskrænker Industrien sig til lidt Silke-
og Læderfabrikation samt Ølbryggeri, og som
Handelsby spiller R. kun en lokal Rolle. R. er
anlagt i 7. Aarh. e. Kr. af Flygtninge fra
Epidaurus, der ødelagdes af Slaverne. 1204 kom R.
under Venezia og 1358 under Ungarn. Ved sin
Handel paa Landene mellem Adriaterhavet og
Donau erhvervede R. sig imidlertid Rigdom og
fik i 14. og 15. Aarh. ved Køb Landstrækningen
mellem Narenta og Cattaro-Bugten, saaledes at
den nu blev en 1375 km<sup>2</sup> stor Republik med
aristokratisk Forfatning og en <i>Rettore</i> i Spidsen.
Fra 1440 betalte Republikken en aarlig Skat til
Tyrkerne, men førte for øvrigt en fredelig
Tilværelse. Senere led R. meget ved Ildebrand
1459, Pest 1548 og 1562 og Jordskælvet 1667, og
Verdenshandelens forandrede Retning
undergravede til Slut Byens Rigdom. 1806 blev R.
besat af Franskmændene; men Republikkens
formelle Ophævelse skete dog først 1808. 1814
erobredes R. af Østerrigerne, som ved
Wienerkongressens Bestemmelse kom i Besiddelse af
Byen. 1919 blev R. jugoslavisk. (<sp>Litt</sp>.: <sp>Engel</sp>,
»Geschichte des Freistaates R.« [Wien 1807]; <sp>L.
Villari</sp>, <i>The republic of R.</i> [1904]).
<i>(H. P. S.). N. H. J.</i>
</chapter>

<chapter name="Ragusa, Hertug af">
<b>Ragusa,</b> Hertug af, se <sp>Marmont</sp>.
</chapter>

<chapter name="Rahab">
<b>Rahab</b> (hebr.) er ligesom Leviatan et Navn
paa det Chaosuhyre, der sammen med dets
Hjælpere fældedes af Jahve, idet han skabte
den lovmæssige Verden. Jahve »spaltede« R.
(Jes. 51, 9) paa samme Maade, som Marduk
spaltede Tiamat. R. er et mytisk Udtryk for det
tøjlesløse Urhav, Chaosvandet, men kan ogsaa
betegne Ægypten, gennem hvis Overvindelse det
israelitiske Folk med dets Lov og
Verdensorden blev skabt.
<i>J. P.</i>
</chapter>

<chapter name="Rahat">
<b>Rahat,</b> egl. <sp>Arhat</sp>, i Buddhismen en
Betegnelse for en Person, som har erhvervet den
højeste Grad af Hellighed, og som ved Døden
gaar ind i det fuldkomne Nirvāṇa (se
<sp>Buddhisme</sp>, S. 203).
<i>D. A.</i>
</chapter>

<chapter name="Rahbek, Knud Lyhne">
<b>Rahbek,</b> <sp>Knud Lyhne</sp>, dansk Forf., f.
18. Decbr 1760 i Kbhvn, d. 22. Apr. 1830 paa
Bakkehuset
ved Valby. R.'s
Fader var
Embedsmand i den
danske
Toldetat; han
sørgede for, at
Sønnen fik en
tidlig og god
Undervisning.
Efter at være
privat forberedt
i Hjemmet kom
R. i sit 12. Aar
paa
Herlufsholm
Opdragelsesanstalt, og
allerede 3 Aar
efter kunde
han
dimitteres som Student med Udmærkelse; to Aar
senere indstillede han sig sammen med P. A.
Heiberg til den nysoprettede filologiske

<img>K. L. Rahbek.</img>
