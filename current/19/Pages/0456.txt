indenrigske portofri Postforsendelser c. 13,26 Mill.,
eller c. 11,5 % af samtlige indenrigske
Brevpost- og Pakkepostforsendelser. Portobeløbet
af den portofri Korrespondance blev for nævnte
Aar beregnet til 3,56 Mill. Kr. Siden
Budgetterminen 1919—20 faar Postvæsenet Refusion
af Statskassen for Befordring af den portofri
Post. Refusionsbeløbet udgjorde i sidste Termin
(1923—24) 3,5 Mill. Kr. Spørgsmaalet om P.'s
Afskaffelse, som gentagne Gange i Aarenes Løb
har været stærkt paa Tale, er nu atter under
Behandling i Administrationen.
<i>Oskar Gathe.</i>
</chapter>

<chapter name="Port of Spain">
<b>Port of Spain</b> ['på.<sub>ə</sub>t-<sub>ə</sub>v-'spe<sub>i</sub>n], Hovedstad
paa den britiske Ø Trinidad i Vestindien, ligger
ved Paria Golf og har (1921) 61531 Indb.,
hvoraf mange Negre. I Byen findes en kendt bot.
Have.
<i>M. V.</i>
</chapter>

<chapter name="Porto Grande">
<b>Porto Grande</b> ['port<sub>u</sub>-'gra<sub>n</sub>d<sub>ö</sub>], <sp>Mindello</sp>
Havn paa Nordkysten af Øen São Vicente,
caboverdiske Øer, anløbes af de eng. Paketbaade.
</chapter>

<chapter name="Portogruaro">
<b>Portogruaro,</b> By i det nordøstlige Italien,
Prov. Venezia, ligger 55 km NØ. f. Venedig
ved. Lamene og var tidligere en Søstad, men
er nu p. Gr. a. Flodens Opfyldninger rykket
ind i Landet. (1911) 12375 Indb. P. er Sæde
for en Biskop og har gamle Bymure samt
Silkespinderier.
<i>C. A.</i>
</chapter>

<chapter name="Porto Inglêz">
<b>Porto Inglêz</b> ['port<sub>u</sub>-iŋ'gle∫], se <sp>Maio</sp>.
</chapter>

<chapter name="Porto Longone">
<b>Porto Longone</b> ['pårto-låŋ'gone], By i den
ital. Provins Livorno, ligger paa Østkysten af
Øen Elba 8 km SØ. f. Porto Ferrajo og har
gamle Fæstningsværker samt Jernværker og
Vinavl. (1911) 2540 Indb.
<i>C. A.</i>
</chapter>

<chapter name="Porto Maurizio">
<b>Porto Maurizio</b> ['pårto-ma^u'rits<sub>i</sub>o], 1) <sp>Prov.</sp>
i det nordvestlige Italien, grænser mod V. til
Frankrig, mod N. til Prov. Cuneo, mod Ø. til
Genua og mod. S. til det Liguriske Hav. Arealet
er 1182 km<sup>2</sup> med (1921) 150553 Indb. ell. 127 pr
km<sup>2</sup>. P. M. er saaledes baade i Henseende til
Størrelse og Folketal den tredie mindste i
Italien. P. M. ligger paa Sydskraaningen af de
Liguriske Alper, hvis Kulminationspunkt her er
Monte Saccarello (2200 m). Da Skraaningen
mod Middelhavet er kort, og Affaldet temmelig
brat, bliver Floderne smaa og Dalene ligeledes
korte og snævre, ligesom en Kystslette
mangler aldeles. De vigtigste Vandløb er Roja og
Taggia. Beliggenheden paa Sydskraaningen
ned mod det varme Middelhav bevirker, at
Provinsen har et særdeles mildt Klima, og den
udgør en Del af den ital. Riviera. Skønt kun
et ringe Areal kan opdyrkes, avles alligevel en
betydelig Mængde Vin, Oliven og Kastanjer. De
øvrige Næringsveje staar paa et lavt Trin, og
der sker fra P. M. en stærk Udvandring til
Brasilien og Argentina. P. M. deles i 2 Kredse,
San Remo og Porto, og er oprettet 1860 efter
Afstaaelsen af Nizza til Frankrig af de
tilbageblevne Dele af den sardinske Division Nizza.
2) Prov.'s <sp>Hovedstad P. M. off. Imperia</sp>
ligger 90 km fra Genua paa et Forbjerg ved
det Liguriske Hav og ved Banelinien
Genua—Nizza. (1921) 20250 Indb. P. M. ligger omgivet
af tætte Olivenplantninger og bestaar af en gl
Bydel paa Højderne og en nyere Villaby ved
Kysten. Byen har et Gymnasium samt et nyt
Teater og driver Fabrikation af Bomuldsvarer,
Lys og Sæbe. Fra Havnen drives Fiskeri og
Kystskibsfart. P. M. er Bade- og Kursted samt
Sædet for Prov.'s Myndigheder og er
Marinestation.
<i>(H. P. S.). C. A.</i>
</chapter>

<chapter name="Porto Novo">
<b>Porto Novo</b> ['pårto-], By paa Guineakysten
i Afrika, fr. Koloni Dahome, ligger inden for
en Lagune, der ved en smal Sandtange skilles
fra Benin-Bugten; ved Udløbet af Lagunen
ligger Havnepladsen <sp>Kotonou</sp>. (1921) 20100
Indb. Den er Sædet for Kolonialregeringen og
driver Handel med Palmeolie og Elfenben. En
Jernbanelinie fører fra P. ind i Landet til Pobe.
P. var tidligere Hovedstad i et lille Negerrige
af s. N. Det kom 1883 under fr. Protektorat
og indlemmedes 1893 i Kolonien Dahome.
<i>C. A.</i>
</chapter>

<chapter name="Porto Novo">
<b>Porto Novo,</b> Havneby i Forindien, ligger
paa Koromandel-Kysten 280 km S. f. Madras.
Baade de Danske og Hollænderne har haft et
Faktori i P. N. Stedet er endvidere kendt fra
Slaget ved P. N. 1. Juli 1781, da Englænderen
Sir Eyre Coote med 8000 Mand slog Hyder Ali
med en Armé paa 60000 paa Flugt.
<i>M. V.</i>
</chapter>

<chapter name="Porto Praia">
<b>Porto Praia</b> ['port<sub>u</sub>-'pra^i<sub>a</sub>]. Hovedstad paa
de caboverdiske Øer, ligger paa São Thiago,
har en besøgt Havn samt c. 12000 Indb.
<i>M. V.</i>
</chapter>

<chapter name="Portor">
<b>Portor,</b> se <sp>Marmor</sp>.
</chapter>

<chapter name="Porto-Riche, Georges de">
<b>Porto-Riche</b> [pårtå'ri∫], <sp>Georges de</sp>, fr.
Dramatiker, f. i Bordeaux 20. Maj 1849 af ital.
Forældre, udgav Digtsamlingen <i>Primavera</i>
(1872) og begyndte Aaret efter med <i>Le vertige</i>
sin dram. Digtning, der ikke er ret stor, men
skaffede ham betydeligt Ry bl. hans Samtidige
som Passions-Dramatiker. Hans Skuespil er:
<i>Un drame sous Philippe II</i> (1875), <i>La chance
de Françoise</i> (1880), der gjorde stor Lykke
ligesom de følgende, <i>L'infidèle</i> (1890), <i>Amoureuse</i>
(1894, hans berømteste Drama, spillet paa
Dagmarteatret 1920), <i>Le passé</i> (1898), <i>Les
Malfilâtre</i> (1904), <i>Le vieil homme</i> (1911), <i>Zubiri</i>
(1912, Fantasi i en Akt efter en Fortælling af
Victor Hugo). Han har desuden udg. <i>Bonheur
manqué, carnet d'un amoureux</i> (1889), <i>Quelques
vers d'autrefois</i> og <i>Le marchand d'estampes</i>
(1918). P. R. blev 1923 Medlem af Akad.
<i>S. Ms.</i>
</chapter>

<chapter name="Portorico">
<b>Portorico,</b> se <sp>Puerto Rico</sp>.
</chapter>

<chapter name="Porto San Giorgio">
<b>Porto San Giorgio</b> ['pårto-san-'dзårdзo],
se <sp>Fermo</sp>.
</chapter>

<chapter name="Porto Santo">
<b>Porto Santo</b> ['port<sub>u</sub>-'så<sub>n</sub>t<sub>u</sub>], se <sp>Madeira</sp>.
</chapter>

<chapter name="Porto Santo Stefano">
<b>Porto Santo Stefano</b> ['pårto-], se <sp>Monte
Argentario</sp>.
</chapter>

<chapter name="Porto Seguro (i Brasilien)">
<b>Porto Seguro</b> ['port<sub>u</sub>-s<sub>ö</sub>'gur<sub>u</sub>] lille
Havneby i Staten Bahia, Brasilien, ved Mundingen af
Rio Buranhem, blev grundlagt 1534, har Ruiner
af Kirker og Klostre. Indb. driver Havfiskeri.
</chapter>

<chapter name="Porto Seguro (i Togo)">
<b>Porto Seguro</b> ['pårt<sub>å</sub>-sæ'gur<sub>å</sub>]. Havneplads
i fransk Togo, paa en Landtunge mellem Havet
og Togo-Lagunen, bestaar af en Samling
Negerhytter og nogle Faktorier og har c. 1200 Indb.
Der udføres Palmeolie og Palmekerner.
<i>M. V.</i>
</chapter>

<chapter name="Porto Torres">
<b>Porto Torres</b> ['pårto-'tor.es], Havn for Byen
Sassari paa Sardinien, ligger paa Nordkysten
ved Golfo dell' Asinara og driver lidt Handel
med Korn og Salt. (1911) 5150 Indb. Den har
Ruiner af den rom. By <i>Turris Libisonis</i>, der
menes at være anlagt af Julius Cæsar.
<i>C. A.</i>
</chapter>

<chapter name="Porto Vecchio">
<b>Porto Vecchio</b> ['pårto-'væk.<sub>i</sub>o], By paa
Corsica, ligger paa Sydøstkysten ved
Porto-Vecchio-Bugten i sumpede og usunde
Omgivelser, men med en udmærket Havn. (1921)
1700 Indb. P. V. har gamle Mure og Taarne
samt Corsica's eneste Saline.
<i>C. A.</i>
</chapter>
