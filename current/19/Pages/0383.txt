ved Maria's Bebudelse i Berlin. (<sp>Litt</sp>.: <sp>M.
Cruttwell</sp>, <i>A. P.</i> [London 1907]).
<i>(A. R.). A. Hk.</i>
</chapter>

<chapter name="Pollakiuri">
<b>Pollakiuri</b> (gr.), hyppig Urinladning.
</chapter>

<chapter name="Pollegeme">
<b>Pollegeme</b> (<sp>Centrosom</sp> ell.
<sp>Centrallegeme</sp>) er et Cellekernen ledsagende yderst
lille Organ i Cellen. Det er paavist hos talrige
Dyrearter, ogsaa hos Menneskene, samt hos
mange lavere Planter. Det synes derimod ikke
at findes hos Blomsterplanterne. Smlg. <sp>Celle</sp>,
S. 686 ff.
<i>W. J.</i>
</chapter>

<chapter name="Pollen">
<b>Pollen</b> (bot), se <sp>Støvkorn</sp>.
</chapter>

<chapter name="Pollenregn">
<b>Pollenregn</b> kaldes den Fremtoning, at
Regnen medfører en kendelig Mængde
Blomsterstøv, aldeles overvejende af Skovtræer; dette
Støv bliver for en stor Del liggende paa
Tagflader o. l.
<i>C. V. P.</i>
</chapter>

<chapter name="Pollensa">
<b>Pollensa</b> [på'lænsa], By paa den sp. Ø
Mallorca, ligger ved Nordvestkysten, 6 km fra
P.-Bugten og har Handel med Vin og Sydfrugter.
(1920) 11200 Indb. I Nærheden findes Ruiner
af det gl. <i>Pollentia</i>.
<i>C. A.</i>
</chapter>

<chapter name="Pollentia">
<b>Pollentia,</b> By i Ligurien i Oldtiden, nu
<sp>Pollenza</sp>. Der findes der adskillige
Oldtidslevninger. Ved P. vandt Stilicho 403 en Sejr over
Alarik.
<i>H. H. R</i>
</chapter>

<chapter name="Pollentælling">
<b>Pollentælling</b> er et Led i moderne
Moseundersøgelser o. l., idet man under Mikroskopet
tæller de Pollenkorn, som findes i forsk.
Dybder af Mosen og derved bliver i Stand til at
bestemme de Træarter, som i sin Tid har
vokset saa nær ved Mosen, at deres Blomsterstøv
har kunnet flyve hen over den. Det har dog
vist sig, at Blomsterstøvet har kunnet flyve fl.
Hundrede Kilometer, inden det falder ned.
<i>C. V. P.</i>
</chapter>

<chapter name="pollex">
<b>pollex</b> (lat.), Tommelfinger; <i>p. pedis</i>, den
store Taa. Som Længdemaal (= 1/12 Fod)
forekommer P. ikke i klassisk Latin.
<i>H. H. R.</i>
</chapter>

<chapter name="pollice verso">
<b>pollice verso</b> (lat.), »med Tommelfingeren
drejet« (bort fra de øvrige Fingre), var hos
Romerne den Gestus, hvormed Tilskuerne i
Amfiteateret udtrykte Ønsket om, at en overvunden
Gladiator skulde dræbes. Ved den modsatte
Gestus, <i>pollice presso</i>, som bestod i, at
Tommelfingeren omfattedes af de andre Fingre,
udtryktes Sympati ell. Deltagelse og Ønsket om, at en
overvunden Gladiator skulde skaanes.
<i>H. H. R.</i>
</chapter>

<chapter name="Pollicitation">
<b>Pollicitation</b> (lat.), i Romerretten et ensidigt
Løfte, der uden Accepterklæring var gyldigt,
naar det var afgivet til Fordel for det
offentlige, Kirken ell. en velgørende Stiftelse.
<i>K. B.</i>
</chapter>

<chapter name="Pollini, Bernhard">
<b>Pollini</b> [po'li.ni], <sp>Bernhard</sp> (egl. <sp>Baruch
Pohl</sp>), tysk Teaterdirektør, i 16. Decbr 1838 i
Köln, d. 26. Novbr 1897 i Hamburg, begyndte sin
Teaterbane som Bassanger (11. Decbr 1857 paa
Stadtteateret i Köln), var derpaa i adskillige
Aar en dygtig Impresario for omrejsende,
navnlig ital., Operaselskaber i Rusland, overtog 1874
Ledelsen af det ombyggede Stadtteater i
Hamburg, føjede 1876 det nærliggende Stadtteater i
Altona hertil, blev 1894 Ejer af og Direktør for
Thalia-Teateret i Hamburg og samlede saaledes
i sine sidste Leveaar ikke mindre end 3 Teatre
under sin myndige og kloge Styrelse.
<i>(A. A.). R. N.</i>
</chapter>

<chapter name="Pollinie">
<b>Pollinie,</b> se <sp>Støvkorn</sp>.
</chapter>

<chapter name="Pollino, Mt">
<b>Pollino</b> [po'lino], <sp>Mt</sp>, Bjergmassiv i
Syditalien, ligger ved Beg. af den calabriske Halvø
og naar i det højeste Punkt Monte Dolcedormo
2271 m. P. er til Dels skovklædt og i høj Grad
et Vildnis uden Veje og Broer, hvorfor det er
lidet besøgt af Turister til Trods for sin
maleriske Naturskønhed.
<i>C. A.</i>
</chapter>

<chapter name="Pollio, Gajus Asinius">
<b>Pollio,</b> <sp>Gajus Asinius</sp>, se <sp>Asinius</sp>.
</chapter>

<chapter name="Pollock, Frederick">
<b>Pollock</b> ['på£<sub>ə</sub>k], <sp>Frederick</sp>, Sir, eng
Retslærd, f. i London 10. Decbr 1845, <i>Barrister</i>
1871, Prof. i London 1882, i Oxford 1883—1903,
1914 Dommer ved <i>Admiralty Court of Cinque
Ports</i>, Baronet P., F. W. Maitland og P.
Vinogradoff er vistnok den moderne eng.
Retsforsknings største Navne; medens Maitland og
Vinogradoff navnlig har behandlet Retshistorien,
indtager den jur. Dogmatik og Statsretsfilosofien
den første Plads i P.'s rige og frugtbare
Produktion. Vidtrækkende Bet. har P.'s civilretlige
Værker haft, <i>Principles of Contract</i> (1876, 9.
Udg. 1921), <i>The Law of Torts</i> (1882, 12. Udg.
1923) og <i>A Digest of the Law of Partnership</i>
(1877, 11. Udg. 1920). Med R. S. Wright skrev
<i>P. Essay on Possession in the Common Law</i>
(1888), alene <i>The Expansion of the Common Law</i>
(1904) og <i>The Genius of the Common Law</i> (1912),
med D. F. Mulla <i>The Indian Contract Act</i> (4.
Udg. 1919). Vid Udbredelse har ogsaa P.'s
Begynderbog <i>A first Book of Jurisprudence</i> (1876,
5. Udg. 1923) vundet. Et fremragende Arbejde
er P.'s og F. W. Maitland's <i>The History of
English Law before the Time of Edward I</i>
(I—II, 1895, 2. Udg. 1899). P.'s <i>Introduction to
the History of the Science of Politics</i> (1890, 4.
Udg. 1911) er bl. a. oversat paa Tysk af J. B.
Scott og O. v. Boenigk (1898), hans Værk om
den eng. Grundejendom af E. Schuster (1889).
Vidnesbyrd om P.'s omfattende Lærdom er
Arbejder som <i>Essays in Jurisprudence and Ethics</i>
(1882), <i>Oxford Lectures</i> (1890), <i>Spinoza, Life
and Philosophy</i> (1888, 2. Udg. 1899, gennemset
1912), <i>Introduction and Notes to Maines Ancient
Law</i> (1906, 2. Udg. 1908) og <i>Essays in the Law</i>
(1922). 1882 udgav P. <i>The Land Laws</i> (3. Udg.
1895), 1885 paabegyndte han Udgivelsen af
Tidsskriftet <i>The Law quarterly review</i>, med Bistand
af R. Campbell og O. A. Saunders 1891 <i>The
Revised Reports</i>, 1902 <i>The Weekly Notes</i>.
Verdenskrigen og dens Eftervirkninger
foraarsagede Fremkomsten af P.'s <i>German Truth and
European facts about the War</i> (1915) og <i>The
League of Nations</i> (1920, 2. Udg. 1922). Talrige
videnskabelige Æresbevisninger er faldet i P.'s
Lod.
<i>Fz. D.</i>
</chapter>

<chapter name="Pollok, Robert">
<b>Pollok</b> ['på£<sub>ə</sub>k], <sp>Robert</sp>, skotsk Digter,
(1799—1827), gjorde sig kendt ved sit store,
bredt anlagte religiøse Læredigt <i>The Course of
Time</i> (10 Bøger, 1827). Det er skrevet i
Blankvers, i et stateligt Sprog og med dyb religiøs
Følelse, dets Standpunkt er udpræget
kalvinistisk. Endnu i vor Tid læses det meget i
Skotland. Foruden dette Digt skrev P. nogle
Skildringer af Kampene paa Stuart'ernes Tid. De
udkom efter hans Død under Titlen: <i>Tales of
the Covenanters</i> (1833).
<i>(T. L.). I. O.</i>
</chapter>

<chapter name="Pollokshaws">
<b>Pollokshaws</b> ['på£<sub>ə</sub>k∫å.z], By i det
sydvestlige Skotland, Forstad til Glasgow, hvori den
indlemmedes 1912, driver Bomulds-, Papir- og
Jernindustri. (1911) 12932 Indbyggere.
<i>(M. Kr.). G. G.</i>
</chapter>
