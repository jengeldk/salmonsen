Notariatskriverne i Picardie ved Fastelavnstid i gamle
Dage udsendte under Titelen <i>De rebus, quæ
geruntur</i> (Om Døgntildragelser). (<sp>Litt</sp>.:
<sp>Delepierre</sp>, <i>Essai historique et bibliographique
sur les rebus</i> [1874]).
</chapter>

<chapter name="rebus sic stantibus">
<b>rebus sic stantibus</b> (lat.), naar Sagerne
staar saaledes, under saadanne Forhold (se
tillige <sp>Clausular. s. s.</sp>).
<i>H. H. R.</i>
</chapter>

<chapter name="rec.">
<b>rec.,</b> Forkortelse af <i>recipe</i> (paa Recepter).
</chapter>

<chapter name="Recambioregning">
<b>Recambioregning,</b> se <sp>Retourregning</sp>.
</chapter>

<chapter name="Recambioveksel">
<b>Recambioveksel,</b> se <sp>Modveksel</sp>.
</chapter>

<chapter name="Récamier, Jeanne Françoise Julie Adelaide">
<b>Récamier</b> [reka'm<sub>i</sub>e], <sp>Jeanne Françoise
Julie Adelaide</sp>, født <sp>Bernard</sp>, en for
Skønhed og Aandrighed berømt fr. Dame, f. i
Lyon 4. Decbr 1777, d. i Paris af Kolera 11.
Maj 1849. Kun
15 Aar gl
ægtede hun den
rige
Paris-Bankier Jacques R.
Under
Direktoriet og
Konsulatet hørte hun
til de elegante
Verdensdamer,
der i deres
Saloner samlede
alle
Republikkens mest
betydende Personer. Mme R.,
hvis Skønhed
forevigedes af
David og
Gérard, vandt
ved sin Elskværdighed, sine ydre og
aandelige Fortrin saadanne Mænds Yndest eller
Kærlighed som Lucien Bonaparte, Bernadotte,
Ballanche og Benjamin Constant. Ved sine
Forbindelser med hjemvendte Emigranter og
antibonapartistiske Kredse, som Mme de Staël's, blev
hun mistænkelig for Kejseren, 1811 forvist fra
Paris og opholdt sig i Udlandet til
Restaurationen. Efter sin Mands Bankerot 1819 levede hun
tilbagetrukket i Abbaye-aux-Bois, hvor der paa
ny samlede sig en udsøgt litterær Kreds om
hende med Chateaubriand som Midtpunkt. Med
alt sit »englelige Koketteri« var hun i Vandel
og Rygte bestandig uplettet. Hendes Niece og
Adoptivdatter Mme Lenormant udgav <i>Souvenirs
et correspondance tirés des papiers de Madame
R.</i> (2 Bd, 1859, 4. Opl. 1875). (<sp>Litt</sp>.:
<sp>Chateaubriand</sp>, Mémoires d'outre-tombe
[8.—10. Bd]; <sp>Brunier</sp>, »Ein edles Frauenbild,
Julie R.« [Pressburg 1875]; <sp>Frede
Thomsen</sp>, »Madame R. og hendes Venner« [Kbhvn
1903]; <sp>E. Herriot</sp>, <i>Mme R. et ses amis</i> [2
Bd 1905]; <sp>Ettlinger</sp>, »Mme R.« [Leipzig
1906]).
<i>S. Ms.</i>

<img>J. F. J. A. Récamier.</img>
</chapter>

<chapter name="Recanati">
<b>Recanati,</b> By i Mellemitalien, Prov.
Macerata, ligger 10 km fra Adriaterhavet. (1911)
15160 Indb. R. har en gotisk Domkirke samt
Mindesmærke for Digteren Leopardi, hvis
Fødeby den er, og driver desuden Vinavl. Dens
Havneby er <sp>Porto R.</sp> ved Mundingen af
Potenza og ved Banelinien Ancona—Brindisi.
<i>C. A.</i>
</chapter>

<chapter name="Receiver">
<b>Receiver</b> [r<sub>i</sub>'si.və] (Mellemkammer), se
<sp>Dampmaskine</sp>, S. 489—490, og
<sp>Lokomotiv</sp>, S. 986 og 999.
</chapter>

<chapter name="recensere">
<b>recensere</b> (lat.), kritisk at undersøge,
bedømme og anmelde en Bog, et dramatisk ell.
musikalsk ell. kunstnerisk Arbejde. Den, der
bedømmer Arbejdet, kaldes <sp>Recensént</sp>,
Bedømmelsen en <sp>Recension</sp>. Ordet bruges
ogsaa om kritiske Tekstudgaver, især af ældre
Forfattere.
<i>Cl. W.</i>
</chapter>

<chapter name="recent">
<b>recent</b> (lat.), ny, frisk.
</chapter>

<chapter name="recente Dannelser">
<b>recente Dannelser</b> er saadanne, hvis
Aflejring foregaar i Nutiden.
<i>J. P. R.</i>
</chapter>

<chapter name="Recepisse">
<b>Recepisse</b> (lat.) (egl.: »at have modtaget«)
betegner det Modtagelsesbevis, som den, der
modtager noget som Haandpant ell. i
Forvaring, udsteder til Pantsætteren ell.
Forvaringsgiveren. Som særlig praktiske Eksempler paa
R. kan nævnes de Beviser, som Pengeinstitutter
udsteder for modtagne Pengeeffekter, og de
Dokumenter, som af Fragtførere foreløbig
udstedes for Modtagelsen af Gods, som er
overgivet til Transport, for hvilket der da ved
Transportens Begyndelse udstedes et egl.
Transportdokument, navnlig et Konnossement
(s. d.). Nogle R. benyttes ikke alene efter deres
umiddelbare Hensigt, nemlig som Bevismidler
over for Udstederen, men bruges ogsaa i
Omsætningen, f. Eks. for derpaa at rejse Laan.
Dette gælder navnlig de ovennævnte af
Pengeinstitutter for Pengeeffekter udstedte R., og
disse henregnes som Følge deraf til de
saakaldte negotiable Dokumenter.
<i>(L. A. G.). A. D. B.</i>
</chapter>

<chapter name="Recept">
<b>Recept</b> (lat. <i>recéptum</i>, i nyere Latin ogsaa
<i>recepta</i>) er i Alm. Betegnelse for en Forskrift
til Tilberedning af forsk. Blandinger
(Kogebogsopskrift, R. til Parfumer, Sæber o. l.). I
snævrere, men bedst kendte Bet. betegner R. Lægens
skriftlig udstedte Begæring om Medicin. I de
fleste Lande skrives Lægens R. i det lat. Sprog,
i Frankrig, Italien og enkelte andre Lande
benyttes dog Landets Sprog; Brugsanvisningen
skrives altid i Landets Sprog. Øverst paa R.
skrives — især af ældre Læger — hyppig et
dobbelt Kors, om hvis Betydning se nærmere
nedenfor. Den egl. Forskrift begynder med
<i>Rp.</i>, <i>Rec.</i> ell. <i>Rcp.</i>, en Forkortelse af <i>Recipe</i>
(tag), en Tilsigelse til Receptarius (Apotekeren),
at han skal tage de anførte Stoffer i den angivne
Mængde; derefter skrives de enkelte Substanser
(det lat. Navn i Genetiv) og deres Vægtmængder
(i Akkusativ) samt Angivelse af, i hvilken Form
Medicinen ønskes dispenseret (Pulver, Piller,
Salve, Mikstur etc.). Endelig følger
Brugsanvisning, Patientens Navn og Lægens Underskrift.
Det er meget alm., at Lægen ved Udstedelse af
R. benytter sig af Forkortelser f. Eks. <i>aa</i> (<i>ana</i>),
lige meget af hver; m. d. s. (<i>misce</i>, <i>detur</i>,
<i>signetur</i>), bland, giv, signer; <i>f. l. a. pil</i> (<i>fiant lege
artis pilulæ</i>), lav efter Kunstens Regler Piller;
<i>q. s.</i> (<i>qvantum satis</i>), saa meget som er
tilstrækkeligt, o. m. fl. Ofte skrives paa samme R. fl.
forsk. Slags Medicin; hver enkelt Forskrift
kaldes da en <sp>Ordination</sp>.
<i>(A. B.). E. K.</i>

R. er en forholdsvis ny Opfindelse, der først
kom i Brug vel et hundrede Aar efter
Bogtrykkerkunstens Opfindelse. Før den Tid indfandt
Lægen sig i Apoteket og pegede med en Stok
paa de Medikamenter, han ønskede at anvende.
I mange Lande, hvor Distributionen af
Lægemidlerne foretages af Lægerne, anvendes R. kun
sjældent, idet der medgives Patienterne en
