<chapter name="præservere">
<b>præservere</b> (lat.), forebygge, beskytte;
henlægge Grønsager, Æg o. l. saaledes, at de
holder sig. <sp>Præservation</sp>, Forebyggelse,
ogsaa <sp>Præservering</sp> (P. af Æg og
Grønsager o. l.). <sp>Præservativ</sp>, Middel, der
tjener til Forebyggelse af et Onde.
</chapter>

<chapter name="Præses">
<b>Præses</b> (lat.), i det gamle Rom
Provinsialstatholderen; Præsident, Formand; den, der
disputerer for Doktorgraden.
<i>H. H. R.</i>
</chapter>

<chapter name="Præsident">
<b>Præsident</b> (lat.) (Formand, den, der fører
Forsædet) kaldes først og fremmest den
øverste Statschef i Republikker. Han er snart valgt
af den lovgivende Forsamling, saaledes i
Frankrig og i Tschekkoslovakiet, Østerrig og Polen
efter disse sidste Landes ny Forfatninger efter
Verdenskrigen, snart ved Folkevalg, enten
indirekte gennem Valgmænd som i Amerika og i
Finland, ell. ved direkte Folkevalg som efter
Tysklands ny Forfatning af 1919. Han er altid
kun valgt for et kortere Aaremaal, i Amerika
og Østerrig for 4 Aar, i Finland for 6, i
Frankrig, Tyskland, Polen og Tschekkoslovakiet for
7 Aar ad Gangen. I enkelte Republikker findes
der fl. Præsidenter paa een Gang i Lighed med
den gl. rom. Republiks to Konsuler. Dette
gælder saaledes i S. Marino, hvor Præsidiet føres
af 2 Regenter, der kun udnævnes for 6
Maaneder ad Gangen. I de gl. tyske Hansestæder
ligger den udøvende Magt hos Senatet og i Schweiz
hos det af Forbundsforsamlingen valgte
Forbundsraad paa 7 Medlemmer, af hvilke et
Medlem for et Aar ad Gangen fungerer som hele
Forbundets P. I de enkelte tyske Lande er
Præsidiet hos Statsministeriet som Helhed.

Fremdeles tales der om P. for kollegiale
Domstole, saaledes nu ogsaa i Danmark efter
Retsplejeloven af 1916, se <sp>Retspræsident</sp>,
om P. for lokale Styrelser — her forekommer
endog oftere Betegnelsen <sp>Overpræsident</sp>,
s. d. — og om P. for offentlige og private
Kongresser og Møder m. v. I de sidste Tilfælde
vælges der ofte fl. skiftende Præsidenter og
Vicepræsidenter, og hele dette Formandskab
betegnes da under eet som <sp>Præsidiet</sp>.
<i>K. B.</i>
</chapter>

<chapter name="Præsidentskab">
<b>Præsidentskab</b> (<sp>Presidency</sp>), Betegnelse
for de to største Provinser af det indobritiske
Rige: Bombay og Madras. Præsidentskabet
Bombay deles i tre Divisioner, Madras i 20
Distrikter.
<i>M. V.</i>
</chapter>

<chapter name="præsidere">
<b>præsidere</b> (lat.), føre Forsædet.
</chapter>

<chapter name="Præsidium">
<b>Præsidium,</b> se <sp>Præsident</sp>.
</chapter>

<chapter name="Præskription">
<b>Præskription,</b> se <sp>Forældelse</sp>.
</chapter>

<chapter name="Præst">
<b>Præst</b> (<i>presbýteros</i> [gr.], se <sp>Presbyter</sp>)
hedder den, der paa Embedsvegne udfører en
Gudsdyrkelses Ceremonier (Ofre o. l.), ell. den,
der som Religionslærer forestaar en kristen
Forsamlings aandelige Anliggender. I de
førkristelige Religioner var P. Midler mellem
Guddommen og Menneskene, ved Bønner og Ofre
forsonede han Guderne, ved Jærtegn erfarede
han Gudernes Vilje, som han da kundgjorde
for Folket, og ved magiske Kunster søgte han
at tvinge Guderne til at gøre Menneskene til
Behag. P. hørte til en særlig Stand (se
<sp>Hierarki</sp>, <sp>Præstestand</sp>). Kristendommen
lærte derimod, at alle troende var P. (det alm.
Præstedømme 1. Pet. 2, 9), og i den første
Menighed fik den særlig aandsudrustede
Stillingen som Leder i Menigheden. Da den første
Begejstring var forbi, traadte Ceremonier i St f.
Aandsudrustningen, og Ordinationen blev
Betingelsen for at blive P. I de protestantiske
Statskirker traadte det teologiske Studium i
St f. Ordinationen som den nødvendige
Forudsætning. Hver Gang der har været et religiøst
Gennembrud i Kristenheden, er Tanken om det
alm. Præstedømme vaagnet; den er holdt i Live
af Munkene og bl. Protestanterne hos de
saakaldte Sværmere; begge Steder udvikles en
præstefjendtlig Kristendom.
<i>L. M.</i>
</chapter>

<chapter name="Præst (jur.)">
<b>Præst</b> (jur.) kaldes enhver ordineret Mand,
hvad enten han har selvstændigt Præstekald
ell. er ordineret som Medhjælper for en Præst.
I den danske Folkekirke kan kun Mænd blive
Præster. For at blive Præst i den danske
Folkekirke kræves 25 Aars Alderen, hvorfra dog kan
dispenseres ved kgl. Resol. Endvidere kræves
som alm. Regel at den paagældende har taget
teologisk Embedseksamen ved Kbhvn's Univ.,
men herfra er hjemlet Undtagelse ved L. af 30.
Juni 1922, hvorefter visse andre Mænd kan
vælges til Præster, ikke blot Mænd, der er
ordinerede som Missionærer ell. har været Præster
i en dansk Kirke i Udlandet; men ogsaa
Lægfolk kan paa visse Betingelser blive Præster
ved direkte Valg af Menigheden.
<i>V. H.</i>
</chapter>

<chapter name="Præstant">
<b>Præstant,</b> i ældre Orgler en anden
Benævnelse paa Principalstemmerne, fordi disse som
Regel staar foran i Orgelprospektet.
<i>S. L.</i>
</chapter>

<chapter name="Præsteattester">
<b>Præsteattester</b> kan fordres udstedte i
forskellige Tilfælde dels mod, dels uden Betaling.
Som den første og vigtigste Klasse af P. maa
nævnes Udskrifter af Kirkebøger og
Bevidnelser efter dem. Som andre Attester, Præsterne
er pligtige til at udstede, kan nævnes
Leveattester for Pensionister i deres Menighed, for at
de kan faa deres Pension udbetalt.
Ugifthedsattester for Enker, hvis Pensions Vedvaren er
betinget af, at de ikke har indgaaet nyt
Ægteskab, Mæglingsattester til Ansøgninger om
Separation ell. Skilsmisse, Forholdsattester ved
Ansøgninger om Myndighedsbevilling,
Uformuenhedsattester ved Ansøgninger om fri Proces o.
a. Ansøgninger til Ministerium ell. offentlige
Myndigheder. Derimod er det udtrykkelig
forbudt Præsterne at udstede Attester om
Fattigdom, for at vedk. ved Hjælp af dem kan søge
om Almisse. Om det Gebyr, der skal erlægges
for P., gaves alm. Regler i en Frd. af 7. Novbr
1827. Nu betales for Udskrifter af Kirkebøger
GO Øre, dog udstedes den første Attest uden
Vederlag. Foruden at uformuende Personer altid
skal kunne fordre P. udstedt gratis, i hvilken
Anledning de end forlanges, er der derhos
givet Regler for, at visse P. altid af Præsterne
skal udleveres uden Betaling. Dette gælder
navnlig Attester, som Præsterne paa Embeds
Vegne skal udstede til Brug i noget offentligt
Anliggende, saasom Fødselsattester til Brug ved
Optagelse i Lægdsrullen, ved Antagelse af Børn
og unge Mennesker til Arbejde i Fabrikker og
ved Ansøgninger om Aldersrente m. v.
<i>(O. D.). V. H.</i>

Om Betalings Erlæggelse for <sp>norske</sp> P.
handler L. af 17. Juli 1897 § 27, der fastsætter
50 Øre, naar P. omfatter enkelt Person, 1 Kr,
