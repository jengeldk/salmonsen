kom ind i den store Operas Orkester; 1810 blev
han Chef for dette Orkester og 1817 Direktør
for Operaen, i hvilken Egenskab han udfoldede
en meget fortjenstfuld Virksomhed, En Tid lang
var P. ogsaa Lærer ved Konservatoriet. P. har
dels alene, dels i Forening med andre, som
Lesueur, skrevet en Del Operaer og Balletter,
men hans Bet. som Komponist var ikke stor.
<i>W. B.</i>
</chapter>

<chapter name="Persulfater">
<b>Persulfater</b> er Saltene af
<sp>Svovloversyre</sp>, <sp>Persvovlsyre</sp>, H<sub>2</sub>S<sub>2</sub>O<sub>8</sub>. De
vigtigste er <sp>Kaliumpersulfat</sp>, K<sub>2</sub>S<sub>2</sub>O<sub>8</sub>, og
<sp>Ammoniumpersulfat</sp>, (NH<sub>4</sub>)<sub>2</sub>S<sub>2</sub>O<sub>8</sub>; de
kan vindes ved Elektrolyse af svovlsure
Opløsninger af henh. Kalium- og Ammoniumsulfat,
idet Anoden, hvor P. dannes, er omgivet af et
Diafragma. De anvendes som Iltningsmiddel,
idet de let spaltes efter Ligningen K<sub>2</sub>S<sub>2</sub>O<sub>8</sub> +
2H<sub>2</sub>O=K<sub>2</sub>SO<sub>4</sub>+H<sub>2</sub>SO<sub>4</sub>+H<sub>2</sub>O2, hvorved der
dannes det stærkt iltende Brintoverilte.
<i>M. M-r.</i>
</chapter>

<chapter name="Persulfocyangult">
<b>Persulfocyangult,</b> <sp>Kanarin</sp>, faas ved
Behandling af Rhodankalium med Klor ell. med
klorsurt Kali og Saltsyre og er et i Vand,
Alkohol og Æter uopløseligt gult Pulver, som
maaske er identisk med Liebig's
<sp>Pseudosulfocyan</sp>. Dets Opløsning i Alkalier farver
ubejdset Bomuld gul; Farven er ægte over for Sæbe
og Lys.
<i>(O. C.). R. K.</i>
</chapter>

<chapter name="Persulfocyansyre">
<b>Persulfocyansyre</b> (<sp>Xanthanbrinte</sp>),
C<sub>2</sub>N<sub>2</sub>H<sub>2</sub>S<sub>3</sub>, dannes ved Sønderdeling af
Thiocyansyre i koncentreret vandig Opløsning,
hvorved tillige frigøres Blaasyre. P. krystalliserer af
sin Opløsning i 60 %-holdig Eddikesyre i gule
Prismer, som næsten er uopløselige i koldt og
meget tungopløselige i kogende Vand; det er en
tobasisk Syre, som ved Opløsning i Cyankalium
giver Rhodankalium (Kaliumthiocyanat).
<i>(O. C.). R. K.</i>
</chapter>

<chapter name="Persvovlsyre">
<b>Persvovlsyre,</b> se <sp>Svovloversyre</sp>.
</chapter>

<chapter name="Pert">
<b>Pert</b> (Søv.), ogsaa kaldet Trædetov: et Tov,
der anbringes fra Nokken (Enden) af en Raa
til lidt forbi dennes Midte, saa det hænger i en
passende Bugt; paa forsk. St. fra Bugten føres
nogle Tovender op til Raaen og fastgøres der;
de betegnes med <sp>Heste</sp>. P. benyttes af
Mandskabet, naar det skal ud paa Raaen for at
arbejde med Sejlet. — <sp>Pertline</sp>, et Varp (svært
Tov) af Mellemførlighed.
<i>C. B-h.</i>
</chapter>

<chapter name="pertentlig">
<b>pertentlig,</b> pillen, ordentlig indtil det
overdrevne.
</chapter>

<chapter name="Perth (Shire i Mellemskotland)">
<b>Perth</b> [pə.þ], Shire i Mellemskotland,
begrænses mod Ø. af Nordsøen og Fife, mod N. af
Forfar og Aberdeen, mod V. af Inverness og
Argyll, mod S. af Dumbarton og Stirling Counties
og omfatter 6590 km<sup>2</sup> med (1921) 125515 Indb.
Det er rigt afvekslende Land, hvor Sletter ell.
snævre Dale skyder sig langt ind i de skotske
Højlande (Grampian Bjergene). 4/5 af P. er
Bjergland. Langs Kysten af Firth of Tay ligger
den frugtbare Slette Carse of Gowrie. Mellem
Højlandene og Bjergdragene Sidlaw- og Ochill
Hills, hvorimellem Tay løber, breder sig
Strathmores frugtbare Dalslette. Højlandene
udmærker sig ved deres mange vilde Dale og smukke
Søer. Fra det c. 1000 m høje, skovrige
Landskab Atholl kommer Garry-Floden og forener
sig neden for Killiecrankie-Passet med Tummel,
der afvander Loch Rannoch og Loch Tummel,
inden den falder i Tay, som kommer fra SV. og
gennemstrømmer Loch Tay, i hvis Spejl det
1214 m høje Ben Lawers spejler sig. Efter at
have forladt Højlandet modtager Tay fra Ø. Isla
og fra V. Earn. Sydgrænsen dannes delvis af
Forth, hvis Biflod Teith gennem det vilde
Trossachs Pas strømmer til den henrivende Loch
Katrine. N. herfor ligger det 1171 m høje,
taagedækkede Ben More. Højlandene er især Hede,
Mose ell. Fjeldmark. C. 6 % af P. er Skov, c.
20 % er under Kultur. Landbruget er den
vigtigste Næringsvej, særlig Faareavlen. I Dalene
holdes fine Racer af Korthornskvæg.
Kartoffelavn er vigtig. P. er bekendt for sine
Læggekartofler, der udføres til sydligere Egne af
England. I Strathmore dyrkes meget Byg (til
Spiritus). Ved Blairgowrie er opstaaet en betydelig
Frugtavl (Hindbær, Jordbær). Tekstilindustri
(Uld, Bomuld, Hør og Jute), Maskinfabrikation
og Jernstøbning har faaet stor Bet. Gennem P.
gaar Højlandenes Hovedjernbane over det 442 m
høje Drumochter Pas til Inverness. — Det
gæliske Sprog er i stærk Tilbagegang. 1921 talte
kun 16 Personer alene Gælisk og 6303 baade
Gælisk og Engelsk — udelukkende i Højlandene.
P. er Skotlands klassiske Jordbund. Her findes
Ossian's Grav og de i hans Sange forevigede
Steder, Druidemindesmærker, Macbeth's Slot og
den fra Walter Scott's Roman <i>The lady of the
lake</i> saa bekendte Loch Katrine.
<i>G. G.</i>
</chapter>

<chapter name="Perth (By i Skotland)">
<b>Perth</b> [pə.þ], By i den mellemste østlige
Del af Skotland, Hovedstad i Perth County,
ligger smukt ved Tay et Stykke oven for dens
Udmunding i Firth of Tay. Byen er tilgængelig
for Skibe paa indtil 200 t, ligger ved en af de
mest benyttede Veje til og fra Højlandene og er
et Jernbaneknudepunkt. Byen er ikke mere
Kongesæde, og Nutidens store Skibe kan ikke
gaa op til P., men lægger til ved Dundee, der
langt har overfløjet den. Dens Indbyggere, der
1921 beløb sig til 33208, driver betydelig Industri
(alle Slags Tekstilvarer — bekendt er især
Blegerierne og Farverierne — Linoleum, Reb,
Kemikalier). Laksefiskeri i Tay spiller en Rolle.
Foruden Industrivarer udføres Korn, Kartofler og
Skifer. Byen har to Parkanlæg og mange
Kirker, deriblandt den i sengotisk Stil opførte St.
John, i hvilken John Knox 1559 holdt sine
Flammeprædikener. Bl. andre Bygninger nævnes
County Buildings, der opførtes 1805, hvor Earl
of Gowrie's Palace laa, et Akademi, The
Marshall Memorial Hall (1823), der er indrettet til
historisk Museum. — 7 km N. f. Byen ligger
Skoven Dunsinane, hvor Macbeth 1056 mistede
sin Krone, og Ø. f. Byen ligger ved Tay Scone
Palace, nær det Sted, hvor et 1559 ødelagt
Augustinerkloster laa, og hvor de skotske Konger
blev kronet. Den berømte Kroningssten lod
Edward I efter Sejren ved Dunbar 1296 føre til
Westminster-Abbediet, hvor den nu opbevares
som en Del af Kroningsstolen. Skønt P. er en
af Skotlands ældste Byer (Romertiden), er der
kun faa hist. Levninger. Alle gl kirkelige
Bygninger har lidt meget under Reformationen.
North Inch — en græsklædt Plads langs Tay —
er omtalt i Scott's <i>Fair Maid of Perth</i>. Hendes
Hus vises endnu i Curfew Row. Nær herved
stod Dominikanerklosteret, hvor Jakob I

