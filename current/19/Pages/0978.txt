R. Anvendes Kæde, er Ratstammen dannet som
et Kædehjul, saa Kæden gaar rundt med
Stammen. Skal der anvendes megen Kraft til Rorets
Drejning, anvendes 2—3 Rathjul for at give
flere Folk Plads ved R., eller der anvendes
dobbelt Ratstamme, forbundne ved Tandhjul til
Forøgelse af Kraften. I den nyere Tid er man
gaaet over til at anvende Maskinkraft til
Drejning af Roret (Styremaskine, Rormaskine). R.
anvendes da kun til Manøvrering af Maskinen
og kan gøres af smaa Dimensioner. R. opstilles
i Nærheden af den Kommanderendes Plads, i
Sejlskibe agter og i Dampskibe paa
Kommandobroen, som oftest i et særligt Styrehus.
Reserve-R. kan opstilles andre Steder, som i
Kommandotaarne og paa Kommandopladser i Orlogsskibe
og paa Agterdækket i Dampskibe o. s. fr. Se i
øvrigt <sp>Ror</sp>.
<i>C. B-h.</i>
</chapter>

<chapter name="Ratafia">
<b>Ratafia,</b> 1) en Slags Syltetøj, der fremstilles
ved Nedlægning af alle Slags raa Frugter i
Rom. — 2) Likører, som har faaet en
Tilsætning af søde Frugtsafter. Navnet stammer fra
Ordet <sp>Tafia</sp>, en Slags svag Rom, som kun
sjældent kommer til Europa.
<i>K. M.</i>
</chapter>

<chapter name="Ratanhia-Rod">
<b>Ratanhia-Rod,</b> se <sp>Krameria</sp>.
</chapter>

<chapter name="Ratanhin">
<b>Ratanhin,</b> C<sub>10</sub>H<sub>18</sub>NO<sub>3</sub>, findes i amer.
Ratanhiaekstrakt (se <sp>Krameria</sp>); det danner
bløde Krystalnaale, som opløses i 125 Dele kogende
Vand og er meget tungtopløselige i Alkohol. R.
ligner i fl. Henseender Tyrosin og er homolog
med denne Forbindelse; det forbinder sig
baade med Raser og med Syrer.
<i>(O. C.). S. P.</i>
</chapter>

<chapter name="Ratatosk">
<b>Ratatosk</b> (vistnok = Gnavtand, tosk = eng.
<i>tusk</i>, »Hugtand«), i nord. Mytologi Navn paa
det Egern, der bor i Ygdrasils Ask, og farer
op og ned og søger at sætte Splid mellem
Ørnen, som sidder i Askens Top, og Slangen
Nidhogg, der gnaver ved dens Rod.
<i>G. K-n.</i>
</chapter>

<chapter name="Ratazzi, Urbano">
<b>Ratazzi</b> [ra'tat.si], <sp>Urbano</sp>, ital.
Statsmand, f. 29. Juni 1808 i Alessandria, d. 5. Juni
1873. En Farbroder af s. N. blev 1821 forvist
for Deltagelse i det revolutionære Røre. Han
selv blev 1838 Advokat i Casale og valgtes 1848
i sin Fødeby — og siden uafbrudt indtil sin
Død — til det sardinske (senere ital.)
Deputeretkammer. Aug. 1848 var han i et Par Uger
Minister og blev Decbr Justitsminister under
Gioberti; hørte til det yderlige Krigsparti og
medvirkede i Febr 1849 til Gioberti's Fald, samt
var derefter Ministeriets egl. Leder indtil
Nederlaget ved Novara. Han overbragte Kong
Karl Albert Kamrets Afskedshilsen og stemte
imod Freden med Østerrig. Dog skilte han sig
snart fra det yderste Venstre og blev Leder
for venstre Centrum, samt indgik Febr 1852 det
saakaldte <i>Connubio</i>, d. v. s. Forbund med højre
Centrum under Cavour, til et styrende
Mellemparti. Dette gjorde ham i Maj s. A. til
Kamrets Formand, hvorhos han Novbr 1853 blev
Justitsminister (indtil Maj 1855), og Marts 1854
tillige Indenrigsminister. Han tog virksom Del
i Gennemførelsen af Loven om Klostrenes
Inddragelse og gik af efter Valgene i Decbr 1857
for at mildne det klerikale Partis Stemning
over for Regeringen. Efter Freden i
Villafranca Juli 1859 blev han Indenrigsminister
under Lamarmora, men var i Virkeligheden den
ledende Minister; gennemførte Lombardiets
Indlemmelse og brugte desuden Kongens
Diktatur til at afgøre store omtvistede
Lovgivningsspørgsmaal. Han fremmede efter Evne ogsaa
Mellemitaliens Tilknytning, men kunde ikke løse
de diplomatiske Forviklinger og maatte derfor
Jan. 1860 vige for Cavour. Han vilde ikke
stemme for Savojens og Nizzas Afstaaelse, men
overtog n. A. Forsædet i Kongeriget Italiens første
Deputeretkammer. Marts—Novbr 1862 var han
Første- og Indenrigsminister og undertrykte da
Garibaldi's Forsøg paa at trænge frem imod
Rom Søndenfra; blev Apr. 1867 paa ny
Førsteminister, men maatte gaa af Oktbr s. A., fordi
han ikke havde kunnet — eller villet —
standse Garibaldi's andet Angreb paa Kirkestaten.
Dog var han indtil sin Død Venstres Leder,
og hans Bortgang føltes som et stort nationalt
Tab. Hans Taler udgaves 1876—80 i 8 Bd, og et
Mindesmærke rejstes 1883 i Alessandria. (<sp>Litt</sp>.:
<sp>A. Morelli</sp>, <i>U. R., studio politico</i> [1874];
<sp>Mad. Ratazzi</sp>, <i>U. R. et son temps</i> [2 Bd,
1881—87] og <i>U. R. dernier temps</i> [1902]).

R. havde Febr 1863 ægtet <sp>Marie de
Solms</sp> (1835—1902), en Datter af Lætizia
Bonaparte (Prins Lucien B.'s Datter) efter
dennes Skilsmisse fra Th. Wyse. Hun havde 1850
ægtet en rig Elsasser Solms, men skilte sig 1854
fra ham og levede indtil 1860 i Savojen i
fortrolig Omgang med E. Sue og Ponsard, samt
derefter i Paris i litterære Kredse. Efter R.'s
Død giftede hun sig 1877 med en Spanier Rute
og blev paa ny Enke 1889. Hendes Liv var ret
eventyrligt og ingenlunde dadelfrit; hun var en
frugtbar fr. Forfatterinde: Skuespil,
Rejseskildringer og især nogle vovede Romaner,
hvoraf fl. med halv selvbiografisk Indhold
(<i>Mademoiselle Million</i> 1862, <i>Mariage de la
créole</i> 1864, forbudt af Politiet og trykt paa ny
under Titlen <i>La chanteuse, Le piége aux maris</i>
4 Bd 1865—67, og <i>Le rêve d'une ambitieuse</i>
1868).
<i>E. E.</i>
</chapter>

<chapter name="Rate">
<b>Rate</b> (lat. <i>rata pars</i>), fastsat Del, beregnet,
forholdsmæssig Andel af en samlet Sum (Gæld,
der afbetales periodevis, ɔ: i Rater, Aktiebeløb,
der indbetales til bestemte Terminer
portionsvis. ɔ: i R.. etc.).
</chapter>

<chapter name="Ratebeskatning">
<b>Ratebeskatning.</b> Under en Indkomst- og
Formueskat, der anvender
Progressionsprincippet, taler man om en R., naar en ved en
vis Indtægts- ell. Formuegrænse indtrædende
højere Skatteprocent ikke paalægges hele den
skattepligtige Indtægt, men kun den Del af
samme, der ligger over den førnævnte Grænse.
Derved opnaas en jævnt stigende Progression,
der undgaar alle pludselige Spring i
Beskatningens Højde. Denne R. kan udformes forsk.
og finder megen Anerkendelse i den moderne
Skattelovgivning.
<i>C. T.</i>
</chapter>

<chapter name="Ratelus">
<b>Ratelus,</b> d. s. s. Honninggrævling, se
<sp>Grævling</sp>.
</chapter>

<chapter name="Rateveksel">
<b>Rateveksel,</b> en Veksel, der forfalder til
Betaling i forsk. paa hinanden flg. Terminer.
Da de nugældende skandinaviske Veksellove
forlanger, at Vekslens hele Beløb skal forfalde
paa een bestemt Dag, kan en R. ikke udstedes
med vekselretlig Gyldighed.
<i>(E. M.). J. Th.</i>
</chapter>
