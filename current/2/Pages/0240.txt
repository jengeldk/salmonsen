Pandshab, <sp>Sindhi</sp> i Sindh, <sp>Gudjarati</sp> i
Landskabet <sp>Gudjarat</sp>, N. f. Bombay, <sp>Marathi</sp>,
som tales af Maratherne, der bor paa
Vestkysten af Dekan omtrent fra Bombay til Goa,
desuden bebor de Dele af Staden Haidarabad
og Centralindien. Endelig tales i den vestl. Del
af Gangeslandet, i Radshputana og den største
Del af Centralprovinserne Sproget <sp>Hindi</sp>.
Beslægtet med dette Sprog er <sp>Hindustani</sp>,
med et Grundlag af Hindi, hvori er indføjet en
stor Mængde arabiske og særlig persiske Ord.
Det er Muhammedanernes Sprog i hele Indien,
og paa Grund af sin simple Grammatik, som
gør det let at lære, er det blevet det
almindelige Omgangssprog, som gør Samkvem muligt
mellem Indiens mange forsk. Folkeslag. I nedre
Bengalen Ø. f. Patua tales <sp>Bengali</sp>, i en Del
af Nepal <sp>Nepali</sp>, i Assam <sp>Assamesisk</sp>
ell. <sp>Radshbongsi</sp>, i Orissa, SV. for
Bengalen tales <sp>Oria</sp>. Endelig hører
<sp>Singhaleserne</sp> paa Ceylon til den indiske Sprogstamme,
selv om deres Sprog har optaget et større Antal
dravidiske Ordstammer. Medens de indiske
Folkeslag i Bjerglandet mod Nordvest er lige
saa lyse som Sydeuropæerne, saa at der blandt
dem endog kan forekomme blaaøjede og blonde
Individer, bliver Befolkningen stadig mørkere,
jo mere man gaar mod S. og Ø. De
indoeuropæiske Indere er ligesom de sydligere boende
Dravidaer blevne blandede med et ældre, negroid
Element. Særlig mørke er Bengalierne og
Oriaerne. I Almindelighed gælder, at Folk af lave
Kaster er mørkere end de, som tilhører de
højere Kaster. Medens man i ældre Tid har
været temmelig enig om at søge de
indoeuropæiske Folks oprindelige Hjem i Turan, hvorfra
de saa skulde have spaltet sig i en indisk og en
vestl. Gren, har man i nyere Tid snarere villet
søge deres Hjemstavn i Østersølandene.
Spørgsmaalet om Indoeuropæernes Hjemstavn er dog
langt fra at være løst, man véd i Virkeligheden
intet sikkert derom. Blandt de i A. indvandrede
europæiske Folk er <sp>Russerne</sp> langt de
talrigste. Deres Antal i A. er allerede nær ved 10
Mill., og det vokser hvert Aar stærkt ved
Indvandring fra Rusland. De udgør allerede
Befolkningens Flertal i Sibirien, den nordl. Del af
Kirgisersteppen og Kaukasien N. f.
Kaukasuskæden, og Russerne har stor Evne til at
assimilere de mindre, asiatiske Folkeslag med sig.
I Lilleasien stammer den græske Indvandring
fra Oldtiden. Kypern o. fl. Øer ved Lilleasiens
Vestkyst har en fuldstændig græsk Befolkning,
og paa Fastlandet lever et stort Antal Grækere.
I britisk Indien behersker c. 200000 Europæere
over 300 Mill. Indfødte. Paa de indiske Øer
findes omtrent 80000 Hollændere, i Bagindien c.
20000 Franskmænd. I Kina lever c. 20000
Europæere, i Japan omtrent 6000.

Til <sp>den semitiske Sprogæt</sp> hører i A.
to Sprog, <sp>Arabisk</sp> og <sp>Aramaisk</sp>. Arabisk
har fra sit Stamland Arabien bredt sig ud over
Palæstina, Syrien og Mesopotamien, hvor det
har fortrængt andre semitiske Sprog, Hebraisk,
Aramaisk og Assyrisk. Inden for det arabiske
Sprogomraade findes imidlertid meget store
Dialektforskelligheder, ja de sydarabiske
Dialekter kan med stor Ret betragtes som
særlige Sprog. Ifølge den historiske Udvikling
kan det arabisktalende Folk ikke udgøre nogen
Raceenhed, men er blandet af meget
forskelligartede Elementer. Som de mindst blandede
Repræsentanter for det arabiske Folk maa
Ørkenens Beduiner anses, middelstore, brungule,
langskallede. I Modsætning til Beduinerne er
Syrerne og Jøderne ligesom Armenierne
kortskallede. Allerede i forhistorisk Tid hørte for
øvrigt til den semitiske Sprogæt Folkeslag, i
hvilke meget forsk. Racer inden for den eranske
Racegruppe var overvejende. I det sydl. Arabien
har Befolkningen gennem Aarh. været udsat for
Blanding med Abessiniere, Somalier o. a.
afrikanske Folk, hos hvilke det negroide
Raceelement spiller en større ell. mindre Rolle.
Slavehandelen har endelig bragt ægte Negre dertil.
I det sydl. Arabien er Hudfarven hos
Befolkningen derfor meget mørk, næsten negeragtig,
medens Ansigtstrækkene gennemgaaende har
bevaret det eranske Præg bedre. Det aramaiske
Sprog tales kun af faa Tusinde nestorianske
Kristne i det vestl. Persien, Kurdistan og
Mesopotamien. Deres Hovedsæde er Byen Urmia i
Persien. I Kaukasien findes et saa stort Antal
Sprog og Sprogætter, at der næppe findes
tilsvarende noget Sted paa Jorden. Foruden
indoeuropæiske og tyrkiske Sprog forefindes i
Kaukasien tre selvstændige, ejendommelige
Sprogætter, den <sp>tscherkessiske</sp>, den
<sp>lesghiske</sp> og den <sp>kartveliske</sp>. De tscherkessiske
Folk (<sp>Adyger</sp>, <sp>Kabardiner</sp> og
<sp>Abchaser</sp>) bor paa Skraaningerne af den vestl. Del af
Kaukasuskæden. Efter at Russerne havde gjort
sig til Herrer i Kaukasien og tvunget
Tscherkesserne til at opgive Røveriet, et af deres
vigtigste Erhverv, udvandrede de fleste af dem
til Tyrkiet, og Folket findes nu i spredte
Landsbyer i europæisk og asiatisk Tyrki. I Landsdele,
som fra tyrkisk Herredømme er gaaet over til
de kristne Balkanstater, har Tscherkesserne
hidtil øjeblikkelig forladt deres Landsbyer og
er draget til tyrk. Besiddelser. Under Navnet
Lesghiere sammenfatter man et uhyre Antal
smaa Nationer i det østl. Kaukasien. Muligvis
er de at dele i to Sprogætter. Kartwelerne
omfatter en Del smaa kristne Kulturfolk i det vestl.
Kaukasien, hvoriblandt de vigtigste er
<sp>Georgierne</sp> og <sp>Mingrelierne</sp>. Hos alle disse
Folkeslag er den samme, kortskallede Race (den
<sp>armenoide Race</sp>) overvejende, som hos
Armeniere og Syrere, men desuden forekommer
et langskallet Raceelement, ofte forbundet med
lysere Haar og Øjne. Hos Befolkningen i
Kaukasien er altsaa flere Racer blandede sammen,
uden at Racer og Sprogætter paa nogen Maade
dækker hinanden blot tilnærmelsesvis.

En ejendommelig Stilling indtager de
Folkeslag, som tilhører den <sp>dravidiske Sprogæt</sp>,
idet de er overordentlig heterogene i Henseende
til Race. Temmelig lyse er de nomadiske
<sp>Brahuier</sp>, som er det herskende Folk i
Belutshistan. Ikke særlig mørke og udpræget eranske
i Henseende til den øvrige Legemsbygning er de
kvægavlende <sp>Todaer</sp> i Nilghiri-Bjergene i det
sydl. Forindien. Temmelig udpræget negroide er
de i kulturel Henseende lavtstaaende
Dravida-folk, <sp>Ghonderne</sp> og <sp>Khonderne</sp> i
