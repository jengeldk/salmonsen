befrugtes, kalder vi her <sp>Ægcellen</sp>, og det
Organ, som indeholder den, hedder <sp>Ægget</sp>
(<i>ovulum</i>). Den befrugtende Celle, der altsaa svarer
til Lønboplanternes Sædlegemer, er her
reduceret til næsten kun at bestaa af en Kerne. Den
dannes i <sp>Støvkornet</sp>, en hanlig Spore, som
hos Blomsterplanterne opstaar i de Organer,
vi kalder <sp>Støvdragerne</sp> (se herom
<sp>Blomst</sp>, <sp>Støvdrager</sp> og <sp>Støv</sp>), medens
Æggene dannes som Udvækster paa
<sp>Frugtbladene</sp> (se <sp>Æg</sp>, <sp>Frugtblad</sp> og
<sp>Frugtknude</sp>). Ægcellen (Fig. 4,<i>z</i>) opstaar ved
særegne Delingsprocesser inden i <i>Kimsækken</i>,
en forholdsvis stor Celle (Fig. 4, <i>t</i>) i Æggets Kerne.
Nu har den nyere Tids Forskning, især
Strasburger's og Guignard's Undersøgelser, lært os,
at Cellekernen ikke er en simpel, tættere
Protoplasmaklump, men et temmelig kompliceret,
ret selvstændigt Organ inden i Cellen. Bl. a.
findes der i Kernen en af et særegent Stof
dannet Snor, som under alm. Forhold er skudt op
i mange Bugter, omtr. som et meget løst,
uregelmæssigt Nøgle. Denne Snor farves intensivt
af mange Anilinfarver, og dens Substans kalder
vi derfor Kromatinsubstansen. Skal en Celle
dele sig, deler dens Kerne sig først.
Kromatinsubstansen deler sig herved i et vist Antal
Stykker, der hurtig omlejres paa en egen Maade.
Saaledes foregaar der forud for Ægcellens
Dannelse en Række Kernedelinger, og det har vist
sig, at Kromatinstykkernes Antal reduceres til
et for vedk. Planteart, som det synes, ganske
bestemt, nemlig det halve af det Antal, der
findes i de vegetative Celler. Imidlertid har
ligeledes en Række Celle- (og altsaa
ogsaa Kerne-)delinger ført til Støvkornets
Dannelse. Umiddelbart før Blomstringen
deler dettes Kerne sig i to, hvoraf den
ene er den »generative« ell. befrugtende, og ved
disse Kernedelinger reduceres ogsaa her
Kromatinstykkernes Antal, nemlig saaledes, at det
bliver ligt med Antallet af de tilsvarende
Elementer i Ægkernen. Under Blomstringen
foregaar Bestøvningen, d. v. s. Støvets Overførelse
paa Arret. Ernæret af den her forekommende,
klæbrige Vædske giver Støvkornet sig til at
vokse. Det skyder nemlig sin Inderhinde ud
igennem Huller ell. Spalter i Yderhinden, og
der vokser saaledes et langt, yderst fint Rør
ned gennem Griflens Cellevæv for omsider at
søge ind i Ægget til Kimsækken (Fig. 4, <i>l</i>).
Dette saakaldte <sp>Støvrør</sp> blev opdaget 1822
af Italieneren <sp>Amici</sp>, der ogsaa senere, 1839,
opdagede Ægcellen samt dens to Ledsagere,
hvilke tre, nøgne Celler i Kimsækkens ydre
Ende dengang kaldtes Kimblærerne. Efter at
det overhovedet var gaaet ind i den alm.
Bevidsthed, at Blomsterplanterne var kønnede
Væsener, havde man ganske naturlig antaget
Æggene for hunlige Organer, fordi Kimen
udviklede sig i dem; saa vidt var man allerede
kommet i Slutn. af 17. Aarh., og der opstod
heller ikke yderligere Tvivl derom før 1837,
da <sp>Schleiden</sp>, den berømte Reformator,
under en meget hidsig Kamp netop søgte at
hævde, at Støvet var det hunlige Element, og
Ægget det hanlige; Kimen skulde da udvikle sig
af Støvrørets Ende, der voksede ind i
Kimsækken. En i Videnskabens Historie enestaaende og
mærkelig Kamp udspandt sig om dette Emne;
Mohl, Hofmeister, Tulasne og Amici var
Schleiden's vægtigste Modstandere, og kun Schacht
stod paa hans Side, rigtignok ogsaa som en
yderst ivrig Tilhænger. Først 1856 erkendte
sidstnævnte sin Fejltagelse, og Slaget var tabt
for Schleiden. Fra nu af forøgedes stadig de
Iagttagelsers Antal, som klarere og klarere
viste os Sagens sande Sammenhæng, saaledes
som vi den Dag i Dag opfatter den. Efter de
nyeste Studier staar det nu fast, at det er
Støvrørets generative Cellekerne, som svarer
til Lønboplanternes Sædlegeme, og som ved sin
Udvandring af Støvrøret og Sammensmeltning
med Ægcellens Kerne fuldbyrder B. Det vil
altsaa fremgaa af Ovenstaaende, at selve B. i sit
inderste Væsen er ens gennem det hele
Planterige: det er en Forening af en hanlig og en
hunlig Cellekerne. Man vil yderligere heraf se,
at Planteriget i denne Henseende ikke er forsk.
fra Dyreriget. Hvori den stoflige Forskel
nærmere bestaar mellem de sammensmeltende
Celler i kem. ell. fys. Forstand, ved vi ikke. Det
første ydre Tegn paa, at B. er fuldbyrdet,

<img>Fig. 4. Længdesnit gennem en Blomst (skematisk
Tegning), <i>a</i> Støvknap, overskaaren paa tværs; <i>b</i> do.,
overskaaren paa langs, fuld af Støvkorn; <i>c</i>
Støvtraadene; <i>d</i> Blosterbladene; <i>e</i> Honningkirtler; <i>f</i>
Frugtknuden; <i>g</i> Griflen; <i>h</i> Arret, hvorpaa <i>i</i>, Støvkorn
klæber fast. Nogle af dem har spiret og sender <i>l</i>,
<sp>Støvrør</sp>, ned igennem Griflen og
Frugtknudehulheden til <i>m</i>, Ægmunden. <i>p</i>, <i>q</i> Æghinderne. <i>n</i>
Ægstrengen. <i>t</i> <sp>Kimsækken</sp>, hvori bl. a. <i>z</i>, <sp>Ægcellen</sp>.</img>
