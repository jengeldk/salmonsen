<chapter name="Armillarsfære (fortsat)">
Undervisningsøjemed forfærdiger man A., som
fremstiller de vigtigste Cirkler paa
Himmelkuglen og deres gensidige Stilling. En saadan
A. viser Figuren.
<i>J. Fr. S.</i>

<img>Armillarsfære.</img>
</chapter>

<chapter name="Armilus eller Armillus">
<b>Armilus</b> ell. <sp>Armillus</sp>, i den senere jødiske
Eskatologi Navnet paa en Konge, som vil rejse
sig ved Tidernes Ende og forfølge Jøderne, til
han besejres af Messias. A. forekommer først hos
<sp>Sadia</sp> (d. 942), som siger, at han refererer en
ældre Tradition, i flg. Sammenhæng: For at
gøre Jøderne værdige til Messias-Riget vil Gud
ved store Ulykker tvinge dem til Bod. Da vil en
Mand af Josef Stamme optræde og erobre
Jerusalem fra Edomiterne (de Kristne). Men
saa vil Armilus indtage den hellige By, dræbe
dens Beboere og jage Jøderne ud i Ørkenen.
Naar de er rensede af Lidelsen, vil Messias komme
og slaa A. I senere Fortællinger skildres A. som
et menneskeligt Uhyre, f. af Satan og en
Stenstøtte. A. spiller samme Rolle som de Kristnes
Antikrist; Navnet er antagelig det samme som
Romulus. (<sp>Litt.</sp>: <sp>Bousset</sp>, »Der Antichrist«;
<i>The Jewish Encyclopædia</i>).
<i>J. P.</i>
</chapter>

<chapter name="armilustrium">
<b>armilustrium,</b> »Vaabenrenselse«, en 19. Oktbr.
i Rom fejret Fest, ved hvilken Vaabnene fik en
højtidelig Indvielse.
<i>K. H.</i>
</chapter>

<chapter name="Arminianere">
<b>Arminianere</b> (<sp>Remonstranter</sp>), et Parti
i den reformerte Kirke i Holland. Det var
Calvin's Reformation, der blev den sejrende i
Holland, med den kom Læren om Guds absolutte
Forudbestemmelse af nogle til Salighed, af
andre til Fortabelse. Men ved Siden af gik en
humanistisk Strøm (Erasmus, Zwingli), der
samlede sig ved Univ. i Leyden. Her virkede
Arminius. Efter hans Død blev Simon Episcopius
og Uytenbogart Førere for hans Tilhængere, A.,
og optog Kampen mod Gomarus. Striden
bredte sig mere og mere, det menige Folk blev
interesseret, og 1610 indgav A. en
<i>Remonstrantia</i> (deraf Navnet Remonstranter) i 5 Artikler
til Staterne i Holland og Friesland. Heri lærtes:
1) Guds Forudbestemmelse er betinget, 2)
Kristus er død for alle, som i Tro tilegner sig hans
Fortjeneste, 3) Mennesket kan ikke frelses ved
egen Kraft, 4) Naaden er nødvendig, men ikke
uimodstaaelig, 5) den kan mistes. Gomaristerne
indgav en Kontraremonstrans, og Striden blev
bitrere, skønt Generalstaterne 1614 paabød Fred.
Og sammen med den religiøse Strid blandede
sig den politiske. Republikanerne med Olden
Barneveld og Hugo Grotius sluttede sig til A.,
det oraniske Parti med Statholderen Moritz
sluttede sig til Gomaristerne. Paa
Dordrecht-Synoden (1618—19) vandt de sidste en brutal Sejr.
200 arminianske Præster joges i Landflygtighed,
og mange Lægfolk fulgte dem til England og til
Sønderjylland, hvor de grundede Frederiksstad
og endnu har en Menighed. 1630 fik
»Remonstranternes Broderskab ell. Societet«
Religionsfrihed i Holland. Under Forfølgelserne var
deres Tal vokset, nu tog det af, og siden da har
de nærmest kun udgjort et Parti af Teologer,
dygtige Teologer (Episcopius [d. 1643], Hugo
Grotius [d. 1645], Jean le Clerc [d. 1736], J. J.
Wetstein [d. 1754] og Tiele [d. 1902]). De har
efterhaanden uddannet en dogmefri Kristendom
og sat sig det Formaal at »fremme det religiøse
Liv paa Jesu Kristi Evangeliums Fundament,
idet de derved fastholder Princippet om Frihed
og Taalsomhed«. Det 1634 oprettede
Præsteseminarium i Amsterdam flyttedes 1873 til
Leyden; der er kun ansat een Prof. ved det. Det
remonstrantiske Broderskab, med omtr. 5500
Medlemmer, styres af den »store Forsamling«,
som holdes een Gang aarlig, og hvori sidder en
Prof., alle Præsterne og Udsendinge fra
Menighederne; et Udvalg paa 5 Medlemmer sørger
for, at Forsamlingens Beslutninger udføres.
<i>L. M.</i>
</chapter>

<chapter name="Arminius">
<b>Arminius</b> (sædvanlig, men med tvivlsom Ret
opfattes <sp>Herman</sp> som det tilsvarende tyske
Navn), Tysklands Befrier fra det rom. Aag, en
Søn af Cherusker-Fyrsten Sigimer, f. 17 f. Kr.
Efter at have gjort Tjeneste i den rom. Hær
vendte A. tilbage til sit germanske Fædreland,
som da truedes med fuldstændig Underkastelse
under Romerne, og formaaede baade sin egen
Stamme og Nabofolkene til at vove et dristigt
Forsøg paa at afryste Aaget. Han fik ved
falske Efterretninger den rom. Statholder
Quintilius Varus til Aar 9 e. Kr. at vove sig langt
ind i Tyskland, og da Hæren marcherede
igennem Teutoburger-Skoven (hvis Beliggenhed
stadig er omstridt), blev den i den sumpede Dal,
omgivet af skovbevoksede Skrænter, pludselig
overfaldet fra alle Sider af Tyskerne; efter fl.
Dages Modstand var Romerne, over 20000 i
Tallet, fuldstændig oprevne, og Varus styrtede sig
i sit eget Sværd. Dette store Nederlag vakte
Rædsel i Rom, og om end det snart viste sig,
at man ikke behøvede at frygte et germansk
Indfald i selve Romerriget, saa opgav Kejser
Augustus paa den anden Side sin tidligere Plan
om at gøre hele Germanien til rom. Prov. De
Tog, som Germanicus lod Legionerne gøre lige
efter Augustus' Død (14), havde mere Karakter
af Hævntog end af Erobringskrige; bl. a.
bortførte han derved A.'s Hustru Thusnelda. 15 og
16 kæmpede Legionerne fl. Gange mod A.; men
skønt Slagene enten endte med Romernes Sejr
ell. var uafgjorte, blev der dog ikke mere Tale
om at grundlægge et varigt Herredømme
