Ernæring. De forløber parallelt med Knoglens
Længdeakse, idet de stadig udveksler
tværløbende Forbindelsesgrene (se Fig. 2). Uden om
hver Kanal er Benmassen ordnet i koncentriske
Lag, <sp>Benlameller</sp> (Fig. 1, <i>e</i>). I
Grænselinierne mellem disse ses smaa, mandelformede
Hulheder i Benmassen, de saakaldte
<sp>Benhuler</sp> (<sp>Benlegemer</sp>) (Fig. 1, <i>d</i>), hvilke
i levende Live er beboede af hver sin Celle
(<sp>Bencelle</sp>). Fra hver af Hulerne udgaar de
talrige, overordentlig fine Kanaler,
<sp>Benkanaler</sp>, hvormed de enkelte Huler staar i
Forbindelse, dels med hverandre, dels med de
Haver'ske Kanaler; herved kan den fra disse
sidste kommende Ernæringsvædske trænge ind
til hvert Punkt af Benvævet.

I <sp>kemisk</sp> Henseende bestaar Benvævet af:
1) en blød og bøjelig organisk Substans,
<sp>Benbrusk</sp> (<i>Osseïn</i>), der udgør 1/3 af B.'s Masse
og betinger dets Form — og 2) <sp>Benjord</sp>, der
er i nøje Forbindelse med Osseïnet og er
Aarsag i B.'s Haardhed, Fasthed og Tyngde. Den
bestaar af fosforsur Kalk (84 %), kulsur Kalk,
fosforsur Magnesia og noget Klorkalcium
(derimod næppe, som alm. angivet, Fluor). Man
skiller Benjorden fra Osseïnet ved at behandle
Knoglen med fortyndet Saltsyre, hvori
Benjorden opløses, medens Osseïnet bliver tilbage,
bevarende B.'s Form.

<sp>Benvævets Udvikling</sp>. Med
Undtagelse af en Del af Kraniets Knogler
(<sp>Dækknogler</sp>) anlægges Knoglerne i Fosterlivet af
Brusk, der først lidt efter lidt erstattes af
Benvæv. Denne Bendannelse begynder paa ganske
bestemte Steder i Brusken,
<sp>Forbeningspunkter</sp> (<sp>Ossifikationspunkter</sp>);
den bestaar ikke i, at Brusken omdannes til B.,
men deri, at Brusken opløses og forsvinder, og
i dens Sted dannes der ungt Benvæv under
Medvirkning af nydannede Blodkar og særegne
Celler, <sp>Osteoblaster</sp>. Samtidig med denne
<sp>endochondrale</sp> (ɔ: i Brusken foregaaende)
Forbening foregaar langs B.'s Overflade en
<sp>periostal</sp> Forbening fra Benhinden {Periost);
som Følge heraf ses endnu i den voksne Knogle
de <sp>Sharpey'ske Traade</sp>, mere ell. mindre
forbenede Bindevævstraade, der stammer fra
Benhinden. — Skønt Forbeningen begynder
allerede i Fosterlivets anden Maaned, er den først
fuldstændig afsluttet langt hen i Livet, hos
Mennesket saaledes med det 25. Aar. Saaledes
er i Pubertetsalderen de fleste Rørknoglers
Epifyser endnu kun ved Brusk forbundne med den
tilsvarende Diafyse, hvilket er af Bet. i
Patologien (se <sp>Benbetændelse</sp>,
<sp>Epifyseløsning</sp>).

Idet Knoglerne under Væksten stadig
forandrer Størrelse og Form, sker der en tilsvarende
Nedbrydning, <sp>Resorption</sp>, af færdigdannet
B., idet der indvendig fra ligesom gnaves smaa
Fordybninger i Benvævet, de <sp>Howship'ske
Lakuner</sp>, under Indvirkning af nydannede
Blodkar og særlige Celler, <sp>Osteoklaster</sp>.
Lgn. Processer foregaar i Alderdommen og
under visse Sygdomme.

Benvævets Forekomst i Dyreriget er
indskrænket til Hvirveldyrene; i de andre
Dyrerækker erstattes det af kitin- ell. kalkholdig,
sjældnere af brusket ell. celluloseagtig,
Substans.

3) <sp>Underekstremiteter</sp>. Disses Skelet
(se Fig. under »Skelet«) bestaar af flg. Knogler:
<sp>Laarbenet</sp> (<i>femur</i>) er Legemets største
Rørknogle; dets øverste, omtr. i ret Vinkel
ombøjede Ende, <sp>Laarbenshalsen</sp> (<i>collum
femoris</i>), bærer det kugleformede
<sp>Laarbenshoved</sp>, der er i Ledforbindelse med
Hoftebenet, idet det nemlig halvt omsluttes af
Hofteledskaalen (se <sp>Hofte</sp>). Laarbenets nederste,
tykke Ende bærer Ledflader, der sammen med
de tilsvarende paa Skinnebenets øverste Ende
danner Knæledet. — Stykket fra Knæet til
Fodledet, »B.« i snævrere Forstand (<i>crus</i>), støttes
af 2 Knogler, <sp>Skinnebenet</sp> (<i>tibia</i>) og
<sp>Lægbenet</sp> (<i>fibula</i>). Medens Skinnebenet, som
omtalt, deltager i Dannelsen af Knæledet med sin
øverste,
brede og
tykke
Ende,
naar
Lægbenet ikke
saa højt
op, idet
dets
øverste Ende
staar i
Ledforbindelse
med
Skinnebenet
lidt ndf.
Knæet.
Skinnebenet ligger
lige fra
Knæet til
Fodledet
umiddelbart under
Huden paa
B.'s For-
og
Inderside,
hvorimod det
langt
tyndere Lægben for største Delen ligger skjult under
Musklerne paa B.'s Yderside, saa kun dets
øverste og nederste Ende kan føles lige under
Huden. Skinne- og Lægbenets nederste Ender
danner tilsammen en Ledskaal, der omfatter det
øverste Fodrodsben (Rullebenet) fra Side til
Side som en Gaffel, hvis Grene benævnes indre
og ydre <sp>Ankel</sp> (<i>malleolus</i>), der altsaa dannes
af henh. Skinne- og Lægbenets nederste Spids
(se i øvrigt <sp>Fod</sp>).

<sp>Musklerne</sp> paa Laaret udspringer dels
fra Laarbenet, dels fra Bækkenet, og falder i fl.
Grupper: 1) den lange tynde »Skræddermuskel«
(<i>sartorius</i>), der fra Hoftebenets øverste
forreste Hjørne strækker sig ned til Skinnebenet
lige neden for Knæets Indside, og hvis
Virkning er at rotere Skinnebenet indad, naar Knæet
er bøjet. 2) Strækkemusklerne (Ekstensorerne),
hvis 4 »Hoveder« (nemlig <i>rectus femoris</i> og de 3

<img>Fig. 2.
Længdesnit af en Rørknogles
Diafyse.</img>
