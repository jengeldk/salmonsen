<chapter name="Baccanarister">
<b>Baccanarister</b> (<sp>Paccanarister</sp>) eller
regulerte Kleriker af Jesu Tro kaldes en Munkeorden,
som 1798 stiftedes af <sp>Nicolao
Baccanari</sp> (Paccanari) i Spoleto. De efter den
pavelige Bulle af 1773 hjemløse Jesuitter fik der
et Tilhold; men da Jesuitterordenen genoprettedes
1814, gik alle B. ind i den.
<i>L. M.</i>
</chapter>

<chapter name="Baccarat">
<b>Baccarat</b> [baka↱ra], By i det fr. Dept
Meurthe-et-Moselle, Arrondissement Lunéville,
Knudepunkt paa Østbanen, ved Meurthe, 265 m o. H.,
har (1906) 6565 Indb., en ny Kirke i got. Stil,
Stenbrud, Træhandel, Handskefabrikation og
Frankrigs største Krystalglasfabrik, grundlagt
1766, der beskæftiger c. 2300 Arbejdere og
producerer for c. 7 Mill. frc. aarlig.
<i>G. Ht.</i>
</chapter>

<chapter name="baccarat">
<b>baccarat</b> [baka↱ra], fr. Hasardspil, der spilles
af fl. Personer, som danner to Partier mod
Bankøren som tredie Parti. Hvert Parti faar 2
Kort, og Pointsantallet afgør Tab ell. Gevinst.
Bankøren har saaledes ingen Fordel over for de
andre Spillende. Navnet stammer formentlig fra
Byen B.
</chapter>

<chapter name="Baccarini, Alfredo">
<b>Baccarini</b>, <sp>Alfredo</sp>, ital. Minister (1828—90),
deltog i den nationale Rejsning 1848, levede
siden i Ravenna, hvor han beklædte municipale
Embeder, men blev 1875 kaldet til Rom som
Generaldirektør for Vandbygningsvæsenet. Efter
at være blevet Deputeret, blev han 1878 Minister
for de offentlige Arbejder og indlagde sig som
saadan Fortjenester af Jernbanevæsenet. 1883
maatte han træde af og hørte fra nu af til
Oppositionens Førere.
</chapter>

<chapter name="Baccelli, Guido">
<b>Baccelli</b> [ba↱t.∫æl.i], <sp>Guido</sp>, ital. Læge og
Politiker, f. 25. Novbr 1832 i Rom, blev 1856
Prof. i Retslægevidenskab ved det rom. Univ.,
senere tillige i patologisk Anatomi og med.
Klinik, en Stilling han vedblivende har, dog siden
1912 uden at holde Forelæsninger, ligesom han
i mange Aar var Præsident for Overmedicinalkollegiet.
Allerede 1848 var B. iblandt Frihedskæmperne,
men tog først efter 1870 atter ivrigere
Del i det politiske Liv; han har siden 1874 været
Medlem af Kamret, hvor han snart blev en af
Venstres Førere, var fra Decbr 1880 til Marts
1884 Undervisningsminister og blev 1890 Senator.
Som Minister virkede han ivrig for en
Forbedring af saavel den højere som den lavere
Undervisning.
<i>Lp. M.</i>
</chapter>

<chapter name="Bacchanalia">
<b>Bacchanalia</b> (lat.) kaldtes i Oldtiden de
hemmelige Fester for Bacchus (se <sp>Dionysos</sp>),
som fejredes med vilde og til Dels
usædelige Ceremonier; kun de Indviede havde
Adgang dertil. Fra Grækenland kom B. til Italien,
hvor de i Beg. af 2. Aarh. f. Kr. udartede i den
Grad, at de romerske Statsmyndigheder maatte
skride alvorlig ind derimod (186 f. Kr.). Senatet
bemyndigede Konsulerne til at udstede Forbud
mod B. i de forsk. Byer, hvortil de havde
fundet Vej. Der eksisterer endnu et originalt
Eksemplar af et saadant Forbud, indhugget
paa en Kobbertavle, der er fundet i Syditalien;
det stadfæster den rom. Historieskriver Livius'
udførlige Beretning om B.'s Undertrykkelse (39.
Bog, Kap. 8 ff.).
<i>C. B.</i>
</chapter>

<chapter name="Bacchiacca (se Ubertini)">
<b>Bacchiacca</b> [ba↱k.<sub>i</sub>ak.a], se <sp>Ubertini</sp>.
</chapter>

<chapter name="Bacchiglione">
<b>Bacchiglione</b> [bak.i↱l<sub>j</sub>one], Flod i det
nordøstlige Italien, udspringer paa Sydsiden af
Alperne 1164 m o. H. under Navn af <sp>Timonchio</sp>,
træder ned paa Sletten og passerer
Vicenza, i Nærheden af hvilken By den optager
fl. Tilløb, hvorpaa den faar Navnet B. I sit
nedre Løb staar B. gennem Kanaler i Forbindelse
med Brenta og Adige, og dens Vande
ledes nu direkte ud i Adriaterhavet, ligesom
Tilfældet er med Brenta. B. er 130 km lang.
<i>H. P. S.</i>
</chapter>

<chapter name="Bacchius">
<b>Bacchius</b> sen. (<sp>Bakcheios</sp>), gr.
Musikforfatter, 4. Aarh. e. Kr. Hans <i>Isagoge musicae
artis</i> (i Dialogform) er udg. af Mersenne (1632),
Meibom (1652) og K. v. Jan (1885), og analyseret
af sidstnævnte (1891).
<i>A. H.</i>
</chapter>

<chapter name="bacchius">
<b>bacchius</b>, hos de Gamle en Versfod, bestaaende
af en kort og to lange Stavelser (⏑——);
anvendtes fortløbende i den romerske Komedie. I
moderne Vers forstaas ved B. en Forbindelse af
en tonløs og to betonede Stavelser; den kan ikke
bruges fortløbende, men er en vigtig Bestanddel
af Niebelungenverset, hvor den fremkommer ved i
den jambiske Dipodie (⏑—⏑—) at udelade den
ene Thesisstavelse (⏑——). Eksempel:
<poem>
⏑—⏑—|⏑—⏑||
Imellem stolte Bøge
⏑——|⏑—
paa Skovsøens Rand
</poem>
(<sp>Litt</sp>.: <sp>E. v. d. Recke</sp>, »Dansk Verslære«
[§ 114 ff.]).
<i>A. B. D.</i>
</chapter>

<chapter name="Bacchus (se Dionysos)">
<b>Bacchus</b>, se <sp>Dionysos</sp>.
</chapter>

<chapter name="Bacchylides">
<b>Bacchylides</b> [gr. -↱lide.s], gr. Digter, omtr.
520—460 f. Kr. B. var f. paa Øen Keos og var en
Søstersøn af den berømte Digter Simonides. Han
besøgte c. 476 Kong Hieron i Syrakus,
vistnok samtidig med Pindar (til hvem Forholdet
ikke var godt), og Onklen Simonides. Senere
blev han landsforvist fra Keos og tog Ophold
paa Peloponnes. B. hører, ligesom Simonides og
Pindar, til de saakaldte <sp>koriske</sp> Lyrikere:
Digtere, der paa Bestilling skrev Festsange,
komponerede Musikken til dem og indstuderede dem
med Koret, der skulde opføre dem. Hans Poesi
var indtil for nylig kun kendt af ringe
Brudstykker, men i Slutn. af 19. Aarh. fandtes i en
ægyptisk Papyrus en Snes Digte af ham i mere
ell. mindre fuldstændig Stand. De fleste af dem
er Epinikier, ɔ: Sange til Forherligelse af en
Sejr i en af de gr. Væddekampe; nogle faa
er bestemte for religiøse Festligheder.
Epinikierne stemmer baade i Indholdet (udførlige
Mytefortællinger.) og i Formen (Komposition,
Metrum og Sprogfarve) med Pindar; men B. er
jævnere og lettere forstaaelig, til Gengæld ogsaa
noget fladere og ensformigere end Pindar, en
Forskel, som allerede Oldtiden har haft Blik for.
Efterligning af Pindar er fl. Steder umiskendelig.
De andre Digte er af næsten rent mytisk
Indhold; et af dem har dramatisk Form med
Replikker. De er af stor Interesse som de eneste
fuldstændig bevarede Prøver paa denne Art
Poesi. (<sp>Litt</sp>.: <i>Ed. princ.</i> ved <sp>Kenyon</sp>, med
Kommentar [London 1897]; Faksimile af
Papyrus'en smst. [1897]; Tekst af <sp>Blass</sp> [4. Udg. ved
<sp>Suess</sp>, Leipzig 1912]; Udgave med
Kommentar af <sp>Jebb</sp> [Cambridge 1907]; Udvalgte Digte
paa Dansk ved <sp>Niels Møller</sp>, »Nord.
Tidsskrift for Filologi« [N. R. VI, 1898]).
<i>A. B. D.</i>
</chapter>

<chapter name="Baccini, Ida">
<b>Baccini</b> [ba↱t.∫ini], <sp>Ida</sp>, italiensk
Forfatterinde og Pædagog (1850—1911). Hendes Navn er
