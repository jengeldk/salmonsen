Paa Halvøens Østside træffer man saavel ved Nedre Donau
som ved Nedre Maritza Overgange til Sydruslands
og Lilleasiens Stepper. De fleste
mellemeuropæiske Løvtræer undertrykkes af
Eftersommerens Tørhed; de mediterrane stedsegrønne
Vækster dræbes af den lejlighedsvis Indtrædende
stærke Frost; saaledes har der i det østlige
Thrakien uddannet sig en egen Vegetation, der
bestaar af de mest modstandsdygtige Vækster
fra Naboomraaderne. Paa Marmara-Havets Kyst
og ved Konstantinopel, hvor Havets Nærhed
mildner Klimaet, begynder Vegetationen atter
at antage et mere sydligt Præg, omend vi endnu
hverken har Oliven ell. egl. Maquis.

<sp>Dyreverdenen</sp> paa B. viser lgn.
Overgangsforhold som Planteverdenen. Den vilde
Dyreverden har her i mindre Grad været
Genstand for Udryddelse, end Tilfældet er i det
øvrige Europa. I Bjergene træffes endnu Bjørn,
Ulv, Sjakal og Los; ogsaa Gemsen er endnu ret
alm. I Skovegnene findes Kronhjorte, Raadyr
og Vildsvin.

<sp>Befolkningen</sp> paa B. har stedse vist en
splittet Karakter. Hertil bidrager dels den lette
Adgang for Indvandringer over Nordgrænsen
fra Mellem- og Østeuropa og over
Sydøstgrænsen fra Asien, dels Terrainets splittede
Karakter, der ikke har befordret Opkomsten af store
beherskende Folkeslag. De etniske Forhold i
Oldtiden er ikke nøje kendt. Dog véd vi, at
Befolkningen var indoeuropæisk ell. i hvert
Fald indoeuropæiseret, idet indoeuropæiske
Stammer nordfra var trængt ned paa Halvøen
og havde blandet sig med Urbefolkningen (om
<sp>Pelasgerne</sp>, se <sp>Grækenland</sp>). Paa den
gr. Halvø i snævrere Forstand samt paa Øerne
breder sig Hellenerne ell. <sp>Grækerne</sp>, der
ogsaa havde bredt sig til Kystegnene af de øvrige
Dele af B., hvor man hist og her traf deres
Kolonier; efterhaanden blev større Dele af B.,
særlig de sydøstlige, grækiserede. Dette gælder
ogsaa Makedonerne, der dog opr. muligvis
var nær beslægtede med Grækerne. I den vestlige
Del af B. boede <sp>Illyrerne</sp> over store
Omraader; i B.'s østlige Del S. f. Balkan-Kæden
var Urfolket <sp>Thrakerne</sp> ell. Thracierne,
medens <sp>Dakerne</sp> (Dacierne) ell. <sp>Geterne</sp>
er det ældste kendte Folk N. f. Balkan i
Nord-Bulgarien, Rumænien og Transsilvanien.
Foruden de sproglige og kulturelle Forandringer,
der foraarsagedes ved den gr. Indflydelse, skete
der i Oldtiden navnlig to Paavirkninger, der
maa nævnes. For det første trængte fra omtr.
300 f. Kr. <sp>Gallerne</sp> ind fra NV., idet de
omtr. fulgte Sava-Linien; deres etniske
Indflydelse blev dog ret ringe. Senere kom
<sp>Romerne</sp> V. fra og underkastede sig hele Halvøen,
hvis Befolkning for en ikke ringe Del blev
latiniseret, uden at vi dog kan sige i hvilken
Udstrækning.

Under Folkevandringen trængte Folk af forsk.
Oprindelse fra N. ned i B. De, der fik den
største og varigste Bet. for B.'s Etnografi, var
<sp>Slaverne</sp>. Allerede fra 5. Aarh. begyndte
forsk. Stammer af disse at vandre ind og brede
sig over den største Del af Halvøen. Bl. de
første træffes Slovener. Efter dem fulgte endnu
før Midten af 7. Aarh. <sp>Serberne</sp>, der
besatte den nordvestlige Del af B., hvor de
blandede sig med og slaviserede den illyriske
Urbefolkning; senere trængte Serberne
efterhaanden frem mod Makedonien og mod Albanien.
Allerede imod Slutningen af 7. Aarh.
indvandrede <sp>Bulgarerne</sp> til den nordøstlige Del
af Halvøen og underkastede sig de allerede
derboende slaviske Stammer, idet de efterhaanden
blandede sig med dem, optog deres slaviske
Sprog i St. f. deres eget, der synes at have
været en finsk Mundart. Ogsaa de slaviserede
Bulgarer og deres Sprog trængte frem mod S.
i Thrakien og Makedonien, og saaledes var
efterhaanden den større Del af B. blevet
slaviseret. Mod S. havde dog Grækerne holdt sig
og formaaet at absorbere indtrængte
Slavergrupper. I B.'s vestlige Bjerge fra Epirus til
Montenegro holdt sig <sp>Albanerne</sp>, der
sikkert er at betragte som Efterkommere af de
gi. Illyrer. Og endelig var et romansk Sprog
blevet bevaret i Transsilvaniens Bjerge og
Rumæniens Lavland samt hist og her paa selve
B 's høje Bjergegne f. Eks. paa Pindus og
enkelte Steder i Makedonien af halvt nomadiske
Bjergstammer, der er kendt under forsk. Navne
som Aromuner, Kutzo-Vlacher og Zinzarer. Omkr.
Midten af 14. Aarh. indtraf en ny Folkevandring,
der denne Gang kom fra SØ. Fra Lille-Asien
trængte de tyrk. <sp>Osmanner</sp> ind paa B., som
de underkastede sig efter omtr. hundredaarige
Kampe. Med den ældre Befolkning har Tyrkerne
dog kun i ringe Grad blandet sig, og
efterhaanden som det tyrk. Herredømme har tabt den
ene Landstrækning efter den anden, har
Tyrkerne som Regel trukket sig tilbage til
Lille-Asien, ell. de har forstærket det tyrk. Element
i den under Tyrkiet endnu staaende østlige Del
af Thrakien. — De hidtil nævnte Folkeslag er
dog ikke de eneste, der træffes paa B. Spredt
over Halvøen findes <sp>Zigøjnere</sp> i ikke ringe
Tal, og særlig i Byerne træffes <sp>Armeniere</sp>
og <sp>Jøder</sp>, der endda optræder i to forsk.
Arter, nemlig sp. og polske. Ved Siden af en
stærk sproglig Splittelse har B. ogsaa en stærk
religiøs Splittelse at opvise. V. fra bredte den
romerske Katolicisme sig til Dele af Dalmatien,
Bosnien og Albanien, medens hele det øvrige
kom under den gr. Kirke. Tyrkerne medbragte
Islam og udbredte sig over den største Del af
Halvøen, idet det dog kun var en ringe Del af
Befolkningen og særlig de højere Klasser, der
gik over til den ny Religion. I den nyere Tid
er ikke faa af disse bulg. og serb.
Muhammedanerne atter gaaede over til Kristendommen.
Ogsaa imellem de to kristne Kirker er der paa
B. i Tidens Løb sket Forskydninger og tit under
haarde Kampe. Inden for den gr. Kirke er der
sket en betydningsfuld Spaltning mellem det gr.
Patriarkat og det bulg. Exarkat. Under det
tyrk. Herredømme over B. har de forsk.
Religioner og de forsk. Nationaliteter boet spredt
imellem hinanden, i Reglen dog paa Landet i
forsk. Landsbyer og i Byerne i forsk.
Kvarterer; man betegner undertiden en saadan Art
Befolkning som <i>Diaspora</i>-Befolkning. Efter at
den største Del af B. er blevet delt mellem
nationale Stater og navnlig efter den sidste
Balkan-Krig 1912—13 er der imidlertid Tegn,
