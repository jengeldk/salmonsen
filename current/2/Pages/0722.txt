Tomsk, bringes. B. blev grundlagt 1730 af
Demidov, for hvem der er rejst et Monument.
<i>M. V.</i>
</chapter>

<chapter name="Barnave, Antoine Pierre Joseph Marie">
<b>Barnave</b> [bar↱nav], <sp>Antoine Pierre
Joseph Marie</sp>, fr. Revolutionsmand (1761—93),
blev 1783 Advokat ved Parlamentet i sin Fødeby,
Grenoble. Fordelagtig kendt som frisindet
Publicist blev han 1789 valgt til Medlem af
Nationalforsamlingen i Paris, hvor han snart gjorde
sig bemærket som glimrende Taler og blev
meget populær. I Forsamlingens andet Aar stod
han som Hovedleder af dens venstre Side i
Modsætning til Mirabeau, der nu var vundet af
Hoffet. Han var en redelig, fædrelandssindet
Politiker, men uden Skarpsyn og noget forfængelig.
Han kæmpede for Byernes Municipalfrihed, for
Oprettelsen af Nationalgarden, Inddragelsen af
Gejstlighedens Godser, for lige borgerlige og
politiske Rettigheder for alle, ogsaa for
Protestanter — B. var selv Protestant —, Jøder og
Skuespillere, talte mod det kgl. Veto og mod
Kongens Ret til at erklære Krig og slutte Fred,
og var en af Jakobiner-Klubbens Stiftere. Men
han var afgjort Modstander af en Republik, og
Begivenhederne overfløjede ham snart. Da
Kongefamilien var bleven arresteret i Varennes,
var B. bl. de Deputerede, der udsendtes for at
føre den tilbage til Paris. Paa Hjemvejen vandt
Marie-Antoinette hans Sympati, og der
indlededes en Korrespondance imellem dem: B.
skulde arbejde for Kongedømmets Bevarelse, og
Kongen til Gengæld uforbeholden godkende den
ny Forfatning. Men denne Forstaaelse kom for
sent; B. forspildte sin Popularitet, og efter
den konstituerende Forsamlings Opløsning
vendte han tilbage til Grenoble, hvor han
hurtig glemtes af alle, kun ikke af Jakobinerne og
Robespierre. Efter Kongedømmets Fald (10. Aug.
1792) fandt man et Papir, der røbede hans
hemmelige Forbindelse med Hoffet (selve
Korrespondancen er først nylig kommen for Dagen).
B. arresteredes og førtes til Paris. Han hensad
længe i Fængslet, men blev endelig stillet for
Revolutionstribunalet, dømt til Døden og
guillotineret. B.'s samlede Værker (4 Bd, Paris 1843)
indeholder interessante Memoirefragmenter.
(<sp>Litt.</sp>: <i>Marie-Antoinette, Fersen et B., leur
correspondance</i> [Paris 1913]).
<i>P. L. M.</i>
</chapter>

<chapter name="Barnay, Ludwig">
<b>Barnay</b> [↱barna^i], <sp>Ludwig</sp>, tysk Skuespiller
og Teaterdirektør, f. 11. Febr 1842 i Pest. Med
ringe Held debuterede B. — p. Gr. a. Faderens
Forbud mod at bringe Navnet B. paa
Teaterplakaten — under Navnet <sp>Lacroix</sp> 2. Maj
1860 i Trautenau (Böhmen), men Aaret efter
brød ved en Forestilling i selve Pest hans
Talent sejrrig igennem. B. spillede nu under stedse
stigende Anseelse i de fleste tyske større Byer
og var i et Par Aar (1878—80) den egl. Direktør
for Stadtteatret i Hamburg. Efter en Rundrejse
gennem de Forenede Stater (1882) deltog han
1883 i Grundlæggelsen af »Deutsches Teater« i
Berlin, men forlod dette Aaret efter og
oprettede 1887 »Berliner Theater«, hvis Repertoire
særlig var den hist. Tragedie, som B. med stor
Omhu satte i Scene. Han opgav dette Teater
1894 og har senere i nogen Tid ledet det kgl.
Teater i Hannover. B. regnes for en ypperlig
Karakter skuespiller; af hans Roller kan nævnes
Othello, Kong Lear, Richard III, Wallenstein,
Tasso, Macbeth. B. er den, der gav Stødet til
Oprettelsen af den store tyske
Skuespillerforening »Die Genossenschaft Deutscher
Bühnen-Angehöriger«. 1903 udgav B. sine Erindringer,
1915 udkom en Samling Essays af ham.
<i>A. A.</i>
</chapter>

<chapter name="Barnealder (se Alder)">
<b>Barnealder,</b> se <sp>Alder</sp>.
</chapter>

<chapter name="Barnebeg">
<b>Barnebeg</b> (<sp>Meconium</sp>), det mørktfarvede
Tarmindhold hos det menneskelige Foster. Det
findes kun i Svangerskabets sidste Maaneder.
Det bestaar af Galde, Slim, afstødte Celler fra
Tarmslimhinden, Kolestearin, med Fostervandet
nedslugte Uldhaar, Overhudsskæl, Hudfedt.
Det udtømmes kun undtagelsesvis under
Fødslen, og dette <sp>kan</sp> da være Tegn paa, at
Fosterets Liv er i Fare. Efter Fødslen
udtømmes det i Løbet af de første 2—4 Levedage.
<i>Lp. M.</i>
</chapter>

<chapter name="Barnedaab (se Daab)">
<b>Barnedaab,</b> se <sp>Daab</sp>.
</chapter>

<chapter name="Barnefader (se Børn)">
<b>Barnefader,</b> se <sp>Børn</sp>.
</chapter>

<chapter name="Barnefødsel i Dølgsmaal">
<b>Barnefødsel i Dølgsmaal.</b> Naar en Kvinde,
der er besvangret af en Mand, med hvem hun
ikke er gift, forsætlig føder i Dølgsmaal (ɔ:
hemmelig), rammes hun efter dansk Ret af en ikke
ringe Straf (Forbedringshusarbejde ell. — dog
kun under formildende Omstændigheder —
Fængsel), <sp>saafremt</sp> det viser sig, at Barnet
er dødt, og <sp>saafremt</sp> det derhos ikke kan
oplyses, at Døden er indtraadt før Fødslen, ɔ:
at Barnet har været dødfødt. Er disse
Betingelser ikke til Stede, er den hemmelige Fødsel —
om andet særligt ikke kommer til — straffri.
For øvrigt maa det vistnok antages, at Moderen
ogsaa er straffri, selv om det viser sig, at Barnet
først er afgaaet ved Døden efter Fødslen, naar
det dog maa anses for fuldt bevist, at Moderens
uforsvarlige Forhold ved Fødslen ikke er Aarsag
til Barnets Død. Hensigten med
Lovbestemmelsen er utvivlsomt at ramme Barnemord i
saadanne Tilfælde, hvor Drabshandlingen ikke kan
oplyses, men vel formodes, og Bestemmelsen er
saaledes et grelt Eksempel paa Straf, grundet
»paa Mistanke«. I norsk Strfl. af 1902 findes
ingen tilsvarende Bestemmelse.
<i>A. Gl.</i>
</chapter>

<chapter name="Barnekow">
<b>Barnekow,</b> vendisk uradelig Slægt, der
angives opr. at stamme fra Mecklenborg, fra
Barnekow ved Wismar, ell. Pommern, fra Hohen
und Lütken Barnekow. Muligvis har der været to
forsk. Slægter af dette Navn, idet de
mecklenborgske B.'er førte et andet Vaaben end den
nulevende fra Rügen kommende Slægt, der i sit
Skjold førte en halv rød Vædder i Sølvfelt
og samme Mærke paa Hjelmen mellem to hvide
Strudsfjer ell. to Paafuglefjer. Vædderen føres
nu kronet, Hjelmtegnet er ofte varieret. Da en
Vædder paa Vendisk hedder Baran, er det ikke
udelukket, at Navnet er dannet efter
Vaabenmærket.

I første Halvdel af 13. Aarh. nævnes Ridderen,
Hr. <sp>Aluericus de Bernekowe</sp>. <sp>Hans
B.</sp> til Birkholm og Tølløse (d. 1559) kom i dansk
Tjeneste og blev 13. Decbr 1547 naturaliseret
her i Landet, han var Fader til den
navnkundige <sp>Christian B.</sp> (s. d.), der faldt paa
Skjellinge Hede. Sidstnævntes Afkom blev efter
Skaanes Afstaaelse i Sverige, hvor denne Linie
1751 blev optaget i friherrelig, 1816 i grevelig
Stand. <sp>Wilken Zacharias B.</sp> (1730—84),
der tilhørte en anden Linie, af hvilken fl.
Medlemmer havde staaet i dansk Tjeneste, kom til
