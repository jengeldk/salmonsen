Barkgnav i Reglen A. for andre Løvtræer, og de
æder en betydelig Mængde af dens Frø; saa
længe dette endnu sidder paa Træerne, ædes det
endvidere af Kernebiderne, og i det Øjeblik, da
Frøet spirer, er det stærkt efterstræbt af
Finker. Det udvoksne Træ er ikke Genstand for
andre følelige Angreb af Dyr end Oldenborrenes;
derimod bliver det tildannede Ved let ormædt.
Af Snyltesvampe er det egl. kun <i>Armillaria mellea</i>
og <i>Taphrina Carpini</i>, som har Bet. for A.; den
første kan dræbe Træet i enhver Alder og gøre
Veddet frønnet; den sidste fremkalder de
velkendte »Troldkoste« paa Grenene. Tæt og højt
Græs kan hæmme de unge A.'s Vækst følelig.

I Skovbruget er A.'s Anvendelse temmelig
begrænset; den er nemlig for meget Skyggetræ, til
at andre Træarter kan vokse under den, og den
er dog ikke skyggegivende nok til i ren
Bevoksning at kunne holde Jorden fri for Græs; derfor
bruges den mest som Undervækst under
Lystræer og som midlertidigt Blandingstræ mellem
andre Arter, i begge Tilfælde kun paa kraftig
Jord. Frøet høstes, ved at man plukker Raklerne
ned; derefter tærskes de i Sække paa
Halmunderlag, indtil Nødderne skilles fra Hylstret,
1 l afvinget Frø vejer omtr. 0,45 kg, og 1 kg
indeholder c. 24000 Stkr.; Spireevnen er omtr. 70 %.
Det rensede Frø gemmes Aaret over i en Kule
ligesom Frø af Ask. Ved Udsaaningen i det andet
Foraar maa Frøet dækkes med omtr. 1 cm Jord
og beskyttes mod Fugle; Planterne omprikles
som 1-aarige og udplantes som 3- ell. 4-aarige.
Som Blandingstræ mellem Bøg, Eg, Ask o. l.
maa den i Reglen plantes samtidig med
Hovedtræarten, da den ellers let bliver for langt
tilbage. Som Undervækst plantes den paa ret stor
Afstand, 1,3—1,7 m. Hvor der allerede er A. paa
Arealet, forynger man lettest ved Rodstævning.
Mange gamle A. i de danske Skove har været
topstævnede, da Kvistene blev brugte som Foder
for Hjortevildtet i strenge Vintre. Paa Grund af
sin store Reproduktionsevne egner A. sig
udmærket til Hække, som kan blive meget tætte og
høje. Veddet af A. er fortrinligt baade som Gavntræ

<img>Fig. 7. Frugtbærende Kvist.</img>

<img>Tværsnit af Ved.</img>
