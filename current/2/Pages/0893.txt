bør anlægges under 400 m fra Byer, og mindst
200 m fra enhver Bolig, og at ingen Brønd bør
tillades nærmere end 100 m fra Kirkegaarden.
Lgn. Bestemmelser har været gældende i andre
Lande. I den nyere Tid har man dog frafaldet
den skematiske Opfyldelse af disse Krav og er,
ved Anlæg og Udvidelse af Begravelsespladser,
gaaet over til i hvert enkelt Tilfælde at lade
foretage en sagkyndig Undersøgelse af de
lokale Forhold, navnlig Jordbundsforholdene,
Grundvandsstanden og Grundvandsbevægelsens
Retning i Forhold til de nærmeste Boliger og
Brønde. Paa denne Maade tilstræbes at skaffe
den bedst egnede Beliggenhed, Jordbund og —
om fornødent ved Dræning — en
Grundvandsstand, mindst 0,5 m under sædvanlig
Gravdybde. Naar Kirkegaardens Drift samtidig
reguleres paa hensigtsmæssig Maade, kan man
ofte reducere Ulemperne ved
Begravelsespladser til et Minimum.

I de senere Aar har der i de fleste europ.
Lande udviklet sig en stærk Bevægelse for at
komme bort fra Jordbegravelse af Ligene og
vende tilbage til Ligbrændingen (s. d.). Denne
Bevægelse har i alle Lande fundet varm Støtte
hos Læger og Hygieinikere (Virchow,
Spencer-Wells o. fl.); men Ligbrænding er dog ikke
endnu blevet ret alm. nogensteds, navnlig p.
Gr. a. den Modstand, den har mødt fra en stor
Del af Gejstligheden.
<i>(F. Levison.). Alfr. Erlandsen.</i>

Danmarks og Norges Kirkeritual af 25. Juli
1685, Kap. IX, paabyder, at naar Nogen dør i
Menigheden, skal de nærmeste Venner ell., om
han (hun) er fremmed, Stedets Øvrighed bære
tilbørlig Omsorg for, at Liget, af hvad Stand
det og er, stedes til Jorden ved en kristelig
Begravelse med Jordpaakastelse af Præsten (»Af
Jord est Du kommen; til Jord skal Du blive; af
Jorden skal Du igen opstaa«), Sang, og hvis det
begæres, Ligprædiken. De, som ikke var af den
rene og rette Bekendelse med vor Kirke,
skulde begraves i Kirkegaarden bl. andre afdøde
Kristne, dog uden de fornævnte Handlinger, der
ej heller maatte anvendes paa Henrettede,
Selvmordere, ell. dem, der var bandsatte og ikke
afløste ell. dømte til Mindremænd, uden at
Øvrigheden og Sagsøgerne var tilfredsstillede.
Denne sidste saakaldte B. »i Stilhed« af Forbrydere
og Selvmordere afskaffedes allerede ved alm.
borgerlig Strfl. af 10. Febr 1866, men for øvrigt
vedblev det, ogsaa efter at L. om Brugen af
Kirkerne af 25. Marts 1872 § 7 havde givet
enhver Sognebeboer Ret til at blive begravet
paa Sognets Kirkegaard, at være Reglen, at
kun Folkekirkens Præster havde Ret — og
over for Folkekirkens Medlemmer Pligt — til
at fungere ved Begravelser paa Folkekirkens
Kirkegaarde; andre Trossamfunds Præster
kunde der kun ved særlig Bevilling meddeles en
stærkt begrænset Tilladelse hertil. Forandring
heri gjordes først ved kgl. Anordning 22. Jan.
1897 ang. B. paa Folkekirkens Kirkegaarde af
Personer, der ikke hører til Folkekirken, og
endelig har L. om forsk. Forhold vedrørende
B. af 19. Apr. 1907 aabnet en friere Adgang
ogsaa for andre end Folkekirkens Præster til at
forrette B. paa Kirkegaardene. I denne L. er
det nu foreskrevet, at ved B. paa Folkekirkens
Kirkegaarde, ved hvilke Folkekirkens Præster
medvirker, skal Jordpaakastelse foretages efter
Folkekirkens Ritual, hvorimod Præsten ikke er
pligtig til at holde Ligtale ell. berettiget dertil
imod de Nærmestes Ønske. Naar den, der har
bestilt B., fremsætter Begæring derom inden
Handlingens Beg., kan Præsten ogsaa tillade
Lægmænd at tale i Kirken, i Kapellet ell. ved
Graven. Men B. paa Folkekirkens Kirkegaarde
kan ogsaa foregaa uden Præstens Medvirkning
— som <sp>borgerlig B.</sp> — og det ikke blot af
Personer, der staar uden for Folkekirken, men
ogsaa af Folkekirkens Medlemmer, naar disse
ved en i Testamentsform affattet, paa ustemplet
Papir skrevet Erklæring har truffet
Bestemmelse herom. For Børn under 15 Aar kan
Forældre ell. Værger begære borgerlig B.; naar
Personer mellem 15 og 18 Aar har efterladt
skriftlig Begæring derom, skal Forældre ell.
Værger samtykke. Ved borgerlig B. tillades med
de Nærmestes Samtykke Tale og Sang,
Medbringelse af Faner og anden Højtidelighed, dog
at Sømmelighed og Orden skal iagttages, og
det Hensyn, som skyldes Folkekirken, ikke
krænkes. Jordpaakastelse maa ikke foretages ved
disse B. Aftale om borgerlig B. træffes med
Bestyrelsen for Begravelsesvæsenet ell. — hvor en
saadan særlig Bestyrelse ikke findes — med
Sognepræsten. Naar Medlemmer af et anerkendt
Trossamfund ell. et andet her i Landet
bestaaende kristent Trossamfund ønsker B.
foretaget paa Folkekirkens Kirkegaarde ell. fra dens
Kapeller af Samfundets Præster med Benyttelse
af eget Begravelsesritual, maa dette først
godkendes af Kultusministeriet, og det maa intet
indeholde, som strider imod det Hensyn, som
skyldes Folkekirken, ell. foreskrive Ceremonier,
der gaar ud paa at give Begravelsesstedet en
ny Indvielse. Loven af 1907 giver ogsaa
Kommunerne Adgang til paa egen Bekostning at
anlægge kommunale Begravelsespladser med lige
Adgang for alle Kommunens Beboere til at blive
begravede der og for alle Trossamfunds
Præster til at forrette B. der med Benyttelse af
deres Trossamfunds Ritual. Samme Adgang til
at anlægge egne Begravelsespladser har ogsaa
alle Trossamfund uden for Folkekirken, ligesom
de efter Aftale med vedk. Kirkegaardsbestyrelse
kan faa overladt en afgrænset Del af en
folkekirkelig Kirkegaard til særskilt Benyttelse.
Loven indeholder endelig Bestemmelse om, at
for saa vidt Klokkeringning ved B. er alm. Skik
paa det paagældende Sted, skal Begæring herom
tages til Følge paa Stedets sædvanlige Vilkaar,
altsaa ogsaa ved borgerlig B., samt at B.
ogsaa skal kunne faas forrettet paa Søn- og
Helligdage, undtagen første Jule-, Paaske- og
Pinsedag. Om B., der er forbundet med
<sp>Ligbrænding</sp> (s. d.).

Paa Landet, hvor alle Sognebeboerne har Ret
til fri B. paa Sognets Kirkegaard, hører
Begravelsesvæsenet under samme Styrelse som
Kirkerne, hvilket ogsaa er Tilfældet i de fleste
Købstæder, navnlig de, hvor der kun findes een
Kirke; her skal der dog ved B. uden for den
Del af Kirkegaarden, der er udlagt som
Frijord, betales for Jorden. I enkelte Købstæder
