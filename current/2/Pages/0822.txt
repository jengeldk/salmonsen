findes i München. Brændevinsbrænderi er
ogsaa en vigtig Industrigren, men har dog efter
1908 vist Tendens til at aftage; derimod er
Fabrikation af mousserende Vine i stærk Stigning.
Endelig maa nævnes den blomstrende
Tobaksindustri. 1912 anvendtes i B. 7907 faststaaende
Dampmaskiner med 549169 H. K. og 5954
Lokomobiler med 76140 H. K. Der fandtes (1909)
2443 elektriske Kraftanlæg, hvoraf 616 dreves
ved Vandkraft. — <sp>Handelen</sp> er mest
indenlandsk og Transithandel. Nürnberg, München,
Fürth, Augsburg og Ludwigshafen er de
vigtigste Handelsbyer; München og Augsburg har
betydelige Børser. Der udføres især Træ, Korn,
Øl, Bomuldsvarer, Glas, Isenkram, Legetøj o. a.
Industrivarer og indføres Kul, Jern, Korn og
Kolonialvarer; Indførslens Værdi overgaar langt
Udførslens. Den indenlandske Handel fremmes
ved Skibsfarten paa Rhinen, Donau, Main,
Ludwigs-Kanalen og Boden-Søen (1912: 641 Skibe,
270398 t) og ved et udmærket Jernbanenet (1912:
8414 km) og gode Veje. De allerfleste Jernbaner
tilhører Staten. De vigtigste
Jernbaneknudepunkter er München, Augsburg og Rosenheim.
B. har (1912) 7172 Telegrafstationer, og
Telegrafliniernes Længde er 131360 km.
Telefonledningernes Længde er (1912) 446010 km. Telegraf- og
Telefonvæsenet staar under det bayerske
Postvæsen, der er uafhængigt af det kejserlig-tyske
Postvæsen. — De vigtigste Pengeinstitutter er
dem tyske Rigsbanks Filialer i München,
Regensburg, Nürnberg, Würzburg, Augsburg og
Ludwigshafen med 33 Under-Filialer i mindre Byer
samt den kgl. Bank i Nürnberg, med 21
Filialer.

<sp>Statsforfatning og Forvaltning</sp>.

B. er ifølge Forfatningen af 26. Maj 1818, noget
modificeret 1828, 1848, 1881 og 1906, og ved
Rigsforfatningen af 16. Apr. 1871 et
konstitutionelt, arveligt Monarki. Kronen er arvelig i
Mandslinien af Huset Wittelsbach efter
Førstefødselsretten; efter Mandsstammens Uddøen vil
Arvefølgen gaa over til Kvindelinien, hvor
Mændene dog atter har Fortrin for Kvinderne.
Kongen, der skal høre til den kat. Kirke, har den
udøvende Magt sammen med de ansvarlige 7
<sp>Ministre</sp>, nemlig Ministeren for de
Udenrigske Anliggender og det kgl. Hus,
Justitsministeren, Indenrigsministeren, under hvem ogsaa
en Afdeling for Landbrug, Haandværk og Handel
sorterer, Kirke- og Skoleministeren,
Finansministeren, Trafikministeren og Krigsministeren.
<sp>Statsraadet</sp> bestaar af den myndige
Kronprins, andre af Kongen tilkaldte kgl. Prinser,
Ministrene og nogle af Kongen udnævnte Statsraader.
Den lovgivende Magt deler Kongen med
<sp>Landdagen</sp>, der bestaar af to Kamre. Første
Kammer (»Kammer der Reichsräthe«) har
(1913) 89 Medlemmer, nemlig 16
fuldmyndige Prinser af det kgl. Hus, 2
Kronembedsmænd (Overhofmesteren og Overpostmesteren),
de to kat. Ærkebisper, 17 Overhoveder for
fyrstelige og grevelige Familier, 1 af Kongen paa
Livstid udnævnt Biskop. Præsidenten for det
protestantiske Overkonsistorium, 32 arvelige og
18 af Kongen paa Livstid udnævnte Rigsraader.
Andet Kammer (»Kammer der Abgeordneten«)
bestaar af 163 Deputerede, der efter Valgloven
af 9. Apr. 1906 vælges paa 6 Aar ved
umiddelbare Valg i 103 enkelte og 30 dobbelte Valgkredse;
Valgret og Valgbarhed har enhver bayersk
Statsborger, som er over 25 Aar og har betalt direkte
Skat mindst 1 Aar til Staten. Kamrene skal
sammenkaldes mindst hvert 3., men i
Virkeligheden sker det hvert 2. Aar, da Finansperioden
er 2-aarig. Første Kammer vælger selv sin
anden Præsident, medens Kongen udnævner den
første; andet Kammer vælger selv begge sine
Præsidenter. Ingen Lov ang. Personers Frihed
ell. Statens Ejendom kan udstedes ell. ophæves
uden Landdagens Samtykke, ligesom ogsaa dens
Tilladelse fordres til Opkrævning af alle direkte
og indirekte Skatter. Landdagen har Ret til at
rejse Anklage for Brud paa Forfatningen. Til
den tyske Rigsdag sender B. 48 Medlemmer, i
Forbundsraadet har det 6 Stemmer; m. H. t.
enkelte Punkter indtager B. en Særstilling som
Medlem af det tyske Rige; det har saaledes en
selvstændig Forvaltning af sit Post- og
Telegrafvæsen, Forsikringsvæsen, Ølskat og
Hjemstavnsforhold, og de Forpligtelser, Forfatningen
paalægger de øvrige Forbundsstater ang.
Jernbanenettet gælder ikke for B. Statsbudgettet
fastsættes for 2 Aar; for hvert af Aarene 1912—13
balancerer det med 691930633 Rm. Af
Indtægterne udgør de direkte Skatter 73,3 Mill., Tolden
og de indirekte Skatter 72,1 Mill. og
Statsjernbanerne 308,7 Mill.; af Udgifterne udgør
Statsgælden 18,8 Mill., Civilliste og Apanager 5,4
Mill., Justitsministeriet 28 Mill.,
Udenrigsministeriet 2 Mill., Kultusministeriet 52,5 Mill.,
Indenrigsministeriet 42,4 Mill., Finansministeriet
15,3 Mill., Udgifterne til det tyske Rige
(Matrikularbidrag) 55,5 Mill., Pensioner og
Understøttelser 21,6 Mill., Forvaltnings- og
Driftsomkostninger 448,6 Mill. (herunder Drift af Jernbaner,
Post- og Telegrafvæsen). <sp>Statsgælden</sp>
beløb sig 1912 til 2478,6 Mill., hvoraf dog alene
Jernbanegælden var 1940,7 Mill. Rm. I
Henseende til <sp>Retsplejen</sp> er øverste Instans
Højesteretten i München; dernæst kommer 5
Landsoverretter (i München, Nürnberg,
Augsburg,, Bamberg og Zweibrücken), 28 Landsretter
og 266 Amtsretter. <sp>Hæren</sp> er en for sig
afsluttet og i mange Henseender (Uniform o. s. v.)
selvstændig Del af den tyske Rigshær med egen
Forvaltning under Kongens Militærhøjhed
(ogsaa en af de Bestemmelser, der giver B. en
Særstilling i den tyske Forfatning); i
Krigstilfælde staar den dog under den tyske Kejsers
Overbefaling. B. bærer selv Omkostningerne for
sit Krigsvæsen og for de faste Pladser og
Fortifikationer, der ligger paa dets Territorium; dog
er det forpligtet til forholdsmæssig at anvende
den samme Sum som de øvrige tyske Stater.
1912 anvendte B. 112,7 Mill. Rm. til sit
Militærvæsen. M. H. t. Tjenestetid, Organisation o. s. v.
gælder de samme Regler som for den tyske
Rigshær. Allerede 1868 blev der indført alm.
Værnepligt. Hæren bestaar af 3 Armékorps under
Generalkommandoerne i München, Würzburg og
Nürnberg og deles i 24 Linieinfanteriregimenter,
2 Jægerbatailloner, 1 Maskingeværafdeling, 2
svære og 8 lette Kavaleriregimenter, 2
Uhlanregimenter, 12 Regimenter Felt- og 3
Regimenter Fodartilleri, Ingeniørkorpset, der bestaar
