bøjede sig for ham, men de mange forsk.
germanske og slaviske Folk langs Donau, helt ned
til det sorte Hav, lystrede ham; han paastod selv,
at han havde fundet Krigsgudens Sværd og
derfor var uovervindelig. Først truede A. især det
østromerske Rige, hvor Theodosius II var
Kejser; den aarlige Tribut, man betalte Hunnerne,
skruede han stedse højere op, og da man til
sidst afslog hans Krav, trængte han plyndrende
langt ned paa Balkanhalvøen, nærmede sig til
selve Konstantinopel og sejrede gentagne Gange
over de kejserlige Hære, saaledes at Theodosius
maatte købe ham bort med de største Ofre og
bl. a. afstaa ham den sydlige Donaubred (448).
Da to Aar efter den uduelige Theodosius afløstes
af den krigerske Marcian, fandt A. det klogest at
vende sig imod det vestromerske Rige; han
krævede af Valentinian III hans Søster Honoria til
Ægte, og Afslaget betragtede han som
Krigsgrund. Med en talløs Hær drog han (450) frem
gennem Tyskland, overskred Rhinen og ødelagde
Trier, Metz o. a. Byer. Han truede Orléans, da
Aëtius, Valentinian's Feltherre, og de med ham
forbundne Vestgoter under deres Konge
Theodorik kom Staden til Hjælp; A. hævede nu
Belejringen, og paa de catalauniske Marker kom det
451 til en storslaaet Kamp, der endte med, at A.
trak sig tilbage til sin Vognborg, som Aëtius ikke
vovede at angribe. Nederlaget havde dog
ingenlunde brudt A.'s Magt; i Foraaret 452 brød han
paa ny op og gik over Alperne ned i Norditalien,
der hærgedes paa det forfærdeligste. Allerede
skælvede man i Rom for ham, da han pludselig
atter drog bort; Legenden lader det være den
rom. Pave, Leo I, der indgød selv A. Frygt og
skræmmede ham tilbage; i Virkeligheden synes
han at være købt bort, samtidig med at Pest
ødelagde hans Hær. Snart efter døde A.; han
havde ægtet den skønne Burgunderinde Ildico,
og Morgenen efter Brylluppet fandt man ham
død, dræbt af et Slag, ell., efter andre, myrdet
af Ildico, der derved vilde hævne sit af A.
ødelagte Folk. Det store Rige, han havde grundlagt,
faldt sammen allerede under hans Søn Ellak;
men endnu længe efter mindedes den vældige
Erobrer, »Guds Svøbe«, som han kaldtes, og
under Navnet Etzel spiller A. en Hovedrolle i
det tyske Folkeepos. (<sp>Litt.</sp>: <sp>Am. Thierry</sp>,
<i>Histoire d'Attila et de ses successeurs</i> [Paris 1864
og oftere]).
<i>Kr. E.</i>
</chapter>

<chapter name="Attila (Frakke)">
<b>Attila</b> [↱a-], den korte, snorebesatte Frakke i
den magyariske Nationaldragt; snorebesat
Uniforms(Husar)frakke. Navnet efter
Hunnerkongen A.
</chapter>

<chapter name="Attiret, Jean Denis">
<b>Attiret</b> [ati↱ræ], <sp>Jean Denis</sp>, fr. Maler
(1702—68), uddannede sig i Rom efter
Antikkerne og de ital. Mestre; derpaa gik han, 30 Aar
gl., ind i Jesuiterordenen og drog 1737 som
Missionær til Kina. Her erhvervede han sig
Kejserens Gunst i den Grad, at han blev hans
Hofmaler, men han maatte saa til Gengæld for en
stor Del aflægge den europ. Malevis;
Oliemaleriet, som forekom Kejseren for glinsende, maatte
han ombytte med Vandfarvebilledet, Skyggerne
maatte han lade fare, og han viste sig
overhovedet saa egnet for den fornødne Tillempning, at
han kunde arbejde sammen med de indfødte
Malere og selv danne Skole. Til Forherligelse af
Kampene mod Dsungarerne (1753—60) udførte
A., i Forening med tre andre Jesuitter, en Rk.
Tegninger, der blev sendte til Paris og stukne
der i kolossal Maalestok, under N. Cochin;
Pladerne og Aftrykkene blev derefter sendte til
Kina; kun et Par Aftryk, bestemte for Biblioteket
og den kgl. Familie, blev tilbage i Paris.
<i>A. Hk.</i>
</chapter>

<chapter name="Attis">
<b>Attis</b> [↱a-] (<sp>Attes</sp>, <sp>Atys</sp>) hørte til en Kreds
af Guddomme, der i Oldtiden dyrkedes i Frygien
og tilstødende Egne af Lilleasien som
Beskyttere af Naturens Avlekraft, under forsk.
Ceremonier, der bærer Præget af de orientalske
Folks Hang til vild, orgiastisk Gudsdyrkelse.
Oprindelsen til disse Ceremonier forklaredes ved
hellige Legender, som i fl. Enkeltheder afveg
stærkt fra hinanden. Den, der hørte hjemme i
Pessinus, hvor den betydeligste Helligdom laa,
lød saaledes: da Guderne berøvede <sp>Agdistis</sp>
den mandlige Avlekraft, befrugtedes Jorden
deraf, og der opvoksede et Mandeltræ; af dettes
Frugt plukkede Flodguden Sangarios' Datter
Nana og undfangede derved paa
hemmelighedsfuld Maade en Søn A., som hun kort efter
Fødslen udsatte paa Bjergene. A. fik her den første
Pleje af en Buk og voksede op til en skøn
Yngling, der vakte Agdistis' (ɔ: Kybeles) Elskov. Da
sendte hans Slægtninge ham til Pessinus for at
ægte Kongens Datter. Ved Brylluppet kommer
Agdistis pludselig til Stede. Ved at se hende
bliver A. vanvittig, flygter ud i Bjergene, hvor
han i Vildelse kastrerer sig under et Fyrretræ
og dør af sit Saar; af hans Blod, som falder til
Jorden, vokser Violer op. Agdistis søger ham
fortvivlet ude mellem Bjergene og finder ham
omsider død under Fyrretræet, der har modtaget
hans sidste Suk. Ved sin Sorg opnaar hun af
Zeus, at A.'s Lig aldrig skal fortæres, og at hans
Haar skal vedblive at vokse, hvorefter hun
begraver hans Legeme i Pessinus og indstifter en
aarlig Fest for ham, der holdtes ved
Foraarsjævndøgn. Ved denne fældedes et Fyrretræ, som
man behængte med Violer, uldne Bind o. l. og
smykkede med A.'s Billede. Det førtes derpaa
til Helligdommen, hvor Præsterne, der var
Eunukker (se <sp>Galli</sp>), under Ypperstepræstens
Ledelse istemte en Klagesang, der efterhaanden
antog vildere og vildere Karakter, indtil de til
sidst flængede deres eget Legeme med Knive;
derefter fulgte en Glædesfest, der ligeledes endte
med vilde, orgiastiske Ceremonier. — Medens
Kybele's Kultus temmelig tidlig kom til
Grækenland og til Rom (204 f. Kr.), synes Attisdyrkelsen
ikke indført her før Kejsertiden, fik i alt Fald
først da større Udbredelse og Bet. Fra samme
Tid stammer ogsaa de bevarede Attisbilleder,
der fremstiller ham som Eunuk, med bløde,
næsten kvindelige Legemsformer, i frygisk Dragt
(med Benklæder, Ærmer og Hue), sædvanlig
bærende en Hyrdestav.
<i>C. B.</i>
</chapter>

<chapter name="attisk">
<b>attisk,</b> vedrørende Attika og navnlig Athen
(som Sæde for den fine Dannelse); svarende til
den attiske Finhed, aandfuld, elegant, vittig,
<sp>a. Salt</sp>, aandrig, vittig Skæmt.
</chapter>

<chapter name="attisk Basis">
<b>attisk Basis</b> bestaar af en Hulstav (Trochilus,
Hjul, Vinde) mellem, to Rundstave (Torus, Pude),
hvoraf den nederste har en større Udladning end
den øverste. Foroven danner et lille Led
Overgangen til Søjleskaftet, forneden hviler
