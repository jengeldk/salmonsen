<chapter name="Barbé, Laurent">
<b>Barbé</b> [bar↱be], <sp>Laurent</sp>, Skibskonstruktør,
d. 1756, blev 1740 indkaldt fra Frankrig af Grev
F. Danneskjold-Samsø for at lede Skibsbyggeriet
paa Holmen, efter at den ansete Fabrikmester
K. Benstrup ganske uretfærdig var bleven
afskediget. Han byggede i alt en halv Snes ret gode
Orlogsskibe (Linieskibe) i Tidsrummet 1740—47,
men mødte dog hos en Del indflydelsesrige
Søofficerer nogen Modvillie og Modstand, hvortil
hans Egensindighed vel har bidraget en Del.
Efter Indstilling af Konstruktionskommissionen
afskedigedes han pludselig 1747, fordi man havde
opdaget Forsømmelighed ved den af ham ledede
Ombygning af den sv. Prise, Orlogsskibet
»Sydermannland«. Det viste sig dog bagefter, at
Marinen vanskelig kunde undvære ham, og i en halv
Snes Aar derefter vedblev han, som en Slags
teknisk Konsulent, at bistaa Skibsbyggeriet paa
Holmen.
<i>C. W.-S.</i>
</chapter>

<chapter name="Barbedette, Hippolyte">
<b>Barbedette</b> [barb<sub>ö</sub>↱dæt], <sp>Hippolyte</sp>, fr.
Musikforfatter (1827—1901), var opr. jur.
Embedsmand, men opgav 1870 sit Embede for helt
at hengive sig til musikhistorisk Virksomhed,
større Arbejder af B. er »Beethoven«, »Chopin«,
»C. M. Weber«, »F. Schubert«, »F.
Mendelssohn-Bartholdy« og »St. Heller«, kritiske og biogr.
Skildringer.
<i>W. B.</i>
</chapter>

<chapter name="Barbédienne, Ferdinand">
<b>Barbédienne</b> [barbe↱d<sub>i</sub>æn], <sp>Ferdinand</sp>, fr.
Bronzefabrikant (1811—92). B. gik i Kompagni
med Achille Collas, der havde opfundet et
Præcisionsinstrument til mat. nøjagtig Reduceren af
Statuer, Relieffer etc. til Reproduktionsbrug, og
<i>Maison Barbédienne</i> blev snart europæisk
berømt for deres elegante og paalidelige
Bronzegengivelser. Paa den nordiske Udstilling i Kbhvn
1888 var det repræsenteret ved en Del
smagfulde kunstindustrielle Genstande, ligesom det
ogsaa har foretaget Afstøbningen af fl. i Kbhvn
opstillede Kunstværker.
</chapter>

<chapter name="Barbella, Konstantin">
<b>Barbella</b> [-↱bæl.a], <sp>Konstantin</sp>, ital.
Billedhugger, f. 1. Jan. 1852 i Chieti i Abruzzerne. B.
er hovedsagelig Autodidakt; det kraftig
pulserende, harmoniske Folkeliv i hans Fødeegn
aabnede hans kunstneriske Blik; han modellerede
Figurer i Ler efter Naturen, Arbejder, der vandt
Bifald og skaffede ham Bestillinger (Statuer for
Teatret i Chieti). Paa Neapel-Udstillingen 1877
vandt han sin Berømmelse med <i>Canzone
d'amore</i>, tre unge, varmblodige Piger, der
vandrer syngende Arm i Arm. Efter dette Værk
fulgte Arbejder som »Kysset«, »Sangerne«,
»April«, »Rekrutternes Afmarch« og
»Soldaternes Hjemkomst« m. v.
<i>A. Hk.</i>
</chapter>

<chapter name="Barbé-Marbois, François">
<b>Barbé-Marbois</b> [bar↱be-mar↱bwa],
<sp>François</sp>, fr. Statsmand (1745—1837), var 1785—89
Generalintendant paa Haïti og sendtes 1791 til
den tyske Rigsdag i Regensburg, samt 1792 til
Wien, for at ordne Forholdene med de tyske
Fyrster, hvis Lande i Elsass var blevne
inddragne i Frankrig. 1794 valgtes han til de ældres
Raad, men blev efter Statskuppet i Septbr 1797
deporteret til Cayenne som Royalist. Efter den
18. Brumaire (Novbr 1799) kaldtes han tilbage
og ansattes i Statsraadet, blev Septbr 1801
Finansminister og ledede som saadan Salget af
Louisiana til Nordamerika 1803; blev 1805 Greve,
men afsattes brat i Jan. n. A. som Følge af et
finansielt Fejlgreb. Dog blev han 1808 Formand
for Regnskabsretten og 1813 Senator. Som
saadan var han 1814 med at affatte Beslutningen
om Napoleon's Afsættelse og Udkastet til en ny
Forfatning; blev derefter Pair og Markis, og var
Septbr 1815—Maj 1816 Justitsminister i
Richelieu's Ministerium. 1816—34 var han paa ny
Formand i Regnskabsretten.
<i>E. E.</i>
</chapter>

<chapter name="Barber (se Amtsbarber)">
<b>Barber</b>, se <sp>Amtsbarber</sp>.
</chapter>

<chapter name="Barbera">
<b>Barbera,</b> en god piemontesisk Vin med
10—13 % Alkohol.
</chapter>

<chapter name="barbere">
<b>barbere</b> kaldes i Jagtsproget den for stærke
og hensynsløse Beskydning af Vildtstanden,
hvorved denne reduceres til det mindst
mulige.
</chapter>

<chapter name="Barberini">
<b>Barberini,</b> ital. Familie, hed opr. Tafani
(Bremser, jfr Familien Barberini's Vaaben),
men fik Navn efter Byen B. i Toscana. Den
opr. Slægt uddøde 1738, og dens Ejendomme
gik da over til Sidelinien, Colonna-B., hvis
Mandsstamme uddøde 1889. Den ejer i Rom
Palazzo B., bygget i 17. Aarh. af Maderno,
Borromini og Bernini, et meget stort Slot, hvortil
Stenene til Dels toges fra Colossæum og
Pantheon (herfra stammer Udsagnet: <i>Quod non
fecerunt barbari, fecerunt Barbarini</i> ɔ: hvad ikke
Barbarerne gjorde [d. v. s. ødelagde] det gjorde
B.); deri findes en Malerisamling med Rafael's
<i>Fornarina</i>, Guido Reni's <i>Beatrice Cenci</i> o. a. Den
har ogsaa besiddet andre Kunstværker, som nu
findes i andre Lande, saaledes den B.'ske Vase
(ogsaa kaldet Portlandvasen) og den B.'ske
Faun. I Albaner-Bjergene har B. en herlig
Villa. — Af fremragende Medlemmer af
Slægten, der navnlig har virket i Kirkens Tjeneste,
kan nævnes den første B., <sp>Antonio</sp>, d. 1571;
Sønnen <sp>Carlo Maffeo B.</sp> blev Pave 1623
under Navn af Urban VIII; fra hans Tid daterer
de store Rigdomme sig væsentlig. Urban's
Broder, <sp>Antonio</sp> (1569—1646), fik
Kardinalshatten, og det samme var Tilfældet med Pavens
Brodersønner <sp>Francesco</sp> (1597—1679), —
Statsmand i pavelig Tjeneste, mindre heldig
Diplomat, fortjenstfuld som Grundlægger af et
udmærket Bibliotek — og <sp>Antonio</sp> (1608—71),
Den tredie, <sp>Taddeo</sp> (d. 1647), blev Guvernør
i Rom og Hertug af Urbino. Under Pave
Innocens X af Huset Pamfili fratoges en Del af
Besiddelserne Familien, og dens Medlemmer
maatte for en Tid forlade Kirkestaten og drage
til Frankrig; Besiddelserne fik de dog senere
tilbage.
<i>(E. G.). E. M-r.</i>
</chapter>

<chapter name="Barberino, Andrea da, di Valdelsa">
<b>Barberino,</b> <sp>Andrea da</sp>, <sp>di Valdelsa</sp>,
f. c. 1370. er en af de mest berømte ital.
Folkesangere. Han har gjort sig bekendt ved at
omplante de fr. <i>chansons de geste</i> paa ital. Prosa,
og hans Bøger, særlig <i>I Reali di Francia</i> og
<i>Guerrino il meschino</i> vandt hurtig stor
Udbredelse og optrykkes stadig i forkortet Form som
Folkebøger. (<sp>Litt.</sp>: <sp>Pio Rajna</sp>, <i>Ricerche
intorno ai Reali di Francia</i> [1872]).
<i>E. M-r.</i>
</chapter>

<chapter name="Barberton">
<b>Barberton</b> [↱ba.<sub>ə</sub>b<sub>ə</sub>tən], By i Transvaal, ligger
i en Dal, kaldet De Kaap, paa den østlige Side
af Drake-Bjergene, har c. 2500 Indb. og daterer
sin Anlæggelse fra Fundet 1884 af de saakaldte
De Kaap-Goldfeld Guldmarker. Den er ved en
Sidebane forbundet med Jernbanen fra Pretoria
til Lourenço Marquez ved Delagoa Bay.
<i>C. A.</i>
</chapter>
