i England med Forpligtelse til bl. a. at føre
Tilsyn med Sundhedstilstanden hos de indførte
danske Husdyr, at afgive Beretninger om
Forholdene paa de eng. Markeder og i den eng.
Husdyrproduktion, at følge Bevægelserne i de
eng. Landbrugskredse og i Parlamentet, der
kunde faa Indflydelse paa Indførselen fra
Danmark. Med anerkendt Dygtighed røgtede A.
Hvervet, men da England 1892 forbød
Indførselen af levende dansk Kvæg, tog han fra 1894
Bolig i Hamborg, hvor det paahvilede ham at
holde sig bekendt med alle Forhold vedrørende
Afsætningen i Udlandet (navnlig i Tyskland og
England samt Sverige og Norge) af danske
Husdyr baade i levende og slagtet Tilstand.
Foruden forsk. Afh. i »Tidsskrift for Veterinærer«
om Kvægets Sygdomme, har A. i den egl.
Landbrugspresse skrevet talrige Artikler, i hvilke
han med stor Samvittighedsfuldhed og Indsigt
holdt danske Landmænd bekendt med
Forhold af Interesse for Afsætningen af
Husdyrbrugets Produkter i Udlandet.
<i>H. H-l.</i>
</chapter>

<chapter name="Arussi">
<b>Arussi,</b> Stamme af Gallaerne i Østafrika, bor
under 39° ø. L. f. Grw. og 8° s. Br. A. omtales
allerede henimod Slutn. af det 1. Aarh. af vor
Tidsregning, paa den berømte Indskrift ved
Adulis, under Navnet <sp>Rhausi</sp> og som levende
i de samme Egne, de nu bebor.
</chapter>

<chapter name="Aruwimi">
<b>Aruwimi,</b> Biflod i højre Bred til Kongo,
udspringer V. f. Albert Nyanza med fl. Kildefloder,
der samler sig til <sp>Ituri</sp>, som Floden kaldes i
sit øvre Løb. Ved 30° ø. L. f. Grw. træder den
ind i den store Urskov, som den
gennemstrømmer under fl. Navne (Nowella, Luhali, Bijerra),
indtil den udmunder i Kongo paa c. 23 1/2° ø. L.
Af dens Tilløb er den i højre Bred faldende
<sp>Nepoko</sp>, opdaget af Junker 1882, den
betydeligste. Den er sejlbar til Faldene ved Jambuja.
Stanley saa dens Munding paa sin første Rejse
1874—77, han besejlede den til Jambuja 1883 og
lærte største Delen af dens øvrige Løb at kende
paa sit Tog til Emin Pasha's Undsætning
1887—89. Ved Mundingen ligger den belgiske
Kongokolonis Fort <sp>Basoko</sp>.
<i>C. A.</i>
</chapter>

<chapter name="Aru-Øerne">
<b>Aru-Øerne.</b> Øgruppe i det indiske Ocean,
V. f. Ny Guinea, forbundne med denne Ø ved
Fladsø. A. bestaar af fl. større og mindre, lave
og flade Øer, dannede af Koraller og vanskelig
tilgængelige p. Gr. a. de omgivende Koralrev.
Indbyggerne, hvis Antal anslaas til c. 15000, er
Tapuaer. Fra Havnen Dobo udføres Trepang,
Perlemor, Skildpadder, spiselige Svalereder og
Skind af Paradisfugle. A. hører til det
nederlandsk-indiske Residentskab Amboina.
<i>M. V.</i>
</chapter>

<chapter name="Arv (dansk Mandsnavn)">
<b>Arv,</b> dansk Mandsnavn, staaende Navn paa
Gaardskarlen i de holbergske Komedier; ellers i
Dansk Arve(d), sv. Arvid, gammeldansk Arnvid
(af <sp>Arn</sp>, Ørn, og <sp>Vid</sp>, Træ).
<i>A. O.</i>
</chapter>

<chapter name="Arv (Overførelsen af en afdød Persons efterladte Formue til en ell. flere efterlevende Arvingerne)">
<b>Arv</b> er Overførelsen af en afdød Persons
efterladte Formue til en ell. flere efterlevende
(<sp>Arvingerne</sp>), der staar i et vist særligt
Forhold til den Afdøde (<sp>Arveladeren</sp>).
Begrundelsen af Arveinstituttet efter alm. retlige
og socialøkonomiske Grundsætninger har været
saare omstridt. Ofte stilles det i Spidsen som
den afgørende Betragtning, at det vilde være til
ubodelig Skade for det økonomiske Livs trygge
Udfoldelse, om alle en Persons Forpligtelser og
Rettigheder faldt sammen ved hans Død, da
herved Kreditorerne vilde løbe en uberegnelig
Risiko, hvad atter vilde have en Indskrænkning
af Kreditten til Følge, og at der derfor bør
skabes en Succession i alle saadanne Forhold, der
ikke ved deres rent personlige Karakter, som
Embedsforhold f. Eks., nødvendigvis maa
ophøre ved Døden, derved, at andre Personer,
Arvingerne, overtager paa en Gang den Afdødes
samtlige Rettigheder og Forpligtelser. Naar
denne Betragtning alligevel ikke er afgørende,
skyldes det, at der intet vilde være til Hinder
for en Ordning, hvorefter Kreditorerne beholdt
deres Krav som en Ret i den Afdødes efterladte
Gods, der altsaa først og fremmest skulde tjene
til Afvikling af Gælden, uden at derfor nogen
Arveret (ɔ: Overførelse af den resterende
Formue til visse bestemte, i særligt Forhold til den
Afdøde staaende Personer) behøvede at
anerkendes. Med dette Synspunkt lod det sig altsaa
i og for sig lige saa vel forene, om den efterladte,
fra Gælden frigjorte Formue tilfaldt Staten som
saadan til Samfundsformaals Fremme ell.
fordeltes paa alle Samfundets Medlemmer ved en
alm. Distribution. At nu A. ikke ell. kun inden
for de snævreste Grænser lader sig forene med
den socialistiske Teori, der betragter Kapitalen
som ikke tilhørende den private, men det som
Stat organiserede borgerlige Samfund, er klart;
men ogsaa betragtet fra et andet Synspunkt end
Socialismens Stade, har Arveinstituttet sine
Betænkeligheder. Dels forøger det Uligheden i
Fordelingen af de økonomiske Goder ved sin
Tendens til at ophobe store Kapitaler paa faa
Hænder, og dels kan det tænkes at hemme
Produktionsenergien ved at svække Drivfjederen til
Arbejde hos dem, der pludselig ser sig berigede
med Kapital, for hvilken de selv intet
produktivt Arbejde har ydet. Herimod staar imidlertid,
at Produktionsenergien dog i langt højere Grad
vilde sløves, dersom den arbejdende ikke kunde
haabe ved sin Flid at betrygge sine nærmestes
Tilværelse selv efter sin Død, og dernæst turde
det i Virkeligheden tjene mere til Erhvervslivets
sande Tarv, at Formuen føres frem som
Driftskapital for det næste Slægtled ell. bevares til
Underhold for den efterladte Familie, som den
Afdøde havde til Pligt at forsørge, end at den
hobes op i Statskassen ell. spredes ud for alle
Vinde ved en Fordeling, der intet vilde forslaa.
A. har derfor sikkert ogsaa fra de ældste Tider
været anerkendt i alle Lande. De anførte
Indvendinger har kun de fleste Steder ført til A.'s
Beskatning med en særlig, ofte meget betydelig
Afgift (se <sp>Arveafgift</sp>) samt til, at Staten
arver, hvor ingen andre Arvinger findes, D. L.
5—2—11.

Anerkendes A.'s Berettigelse, bliver atter
Spørgsmaalet, om den nærmere Ordning bør
bygges hovedsagelig paa Hensynet til den
Afdødes i Testamentet udtalte Vilje, saaledes at
<sp>Testamentarven</sp> bliver den principale,
ell. om det Hensyn til de nære Familieforhold,
der normalt vil diktere den Testamenterendes
Vilje, ogsaa til en vis Grad bør blive afgørende,
selv om den Testerendes Vilje i det enkelte
Tilfælde gaar i en fra det normale afvigende
Retning, saaledes at Tyngdepunktet lægges i
