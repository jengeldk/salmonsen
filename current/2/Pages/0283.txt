det ioniske Hav lige over for Øen Kefalenia. A.
har dannet et frugtbart Delta. Floden hed i
Oldtiden <sp>Acheloos</sp>.
<i>H. P. S.</i>
</chapter>

<chapter name="Aspull">
<b>Aspull</b> [↱äspə£], By i det vestlige England,
Lancashire, ligger 4 km NØ. f. Wigan. (1911) 8276
Indb. A. har Kulminer og Bomuldsspinderier.
</chapter>

<chapter name="Asquith, Herbert Henry">
<b>Asquith</b> [↱äskwiþ], <sp>Herbert Henry</sp>,
eng. Statsmand, f. 12. Septbr 1852 af en
nonkonformistisk Middelstandsfamilie. Allerede som
Studerende i
Oxford og siden
som Advokat i
London vakte
han Beundring
ved sin
ypperlige
Debattørevne, sit
hurtige Overblik og
sin
arbejdsomme,
maalbevidste Energi. Det
var tidlig hans
Agt at spille en
politisk Rolle;
han sluttede sig
til Gladstone
under hans
Home-Rule-Kamp 1886 og
valgtes i East-Fife-Kredsen. Hans faa Taler i
Underhuset var virkningsfulde; i Parnell's
Proces mod <i>Times</i> ledede han et glimrende
Forhør af Redaktøren, og efter Valget 1892
var han den, der foreslog
Mistillidserklæringen til det konservative Ministerium; dog
forbavsede det, at Gladstone gav den forholdsvis
uprøvede Mand <i>Home-Secretary</i>-Posten i sit ny
Kabinet. Her viste han sig som en af
Regeringens bedste Kræfter baade i Administrationen
og i de bitre Underhusdebatter; hans Ro og
Bestemthed imponerede, men det skadede hans
Almenyndest, at han nægtede at behandle irske
Dynamitmænd som politiske Forbrydere, og at
han paatog sig Ansvaret for, at Soldater havde
skudt paa strejkende Arbejdere.
Regeringspartiets svage Stilling hindrede ham i at udrette
stort; han gennemførte en Fabriklov, men
opgav en Lov om Arbejdsgiveres Erstatningspligt
over for tilskadekomne Arbejdere, fordi
Overhuset havde ændret den for stærkt, og han fik
heller ikke Ophævelsen af Statskirken i Wales
vedtaget. Efter Ministeriets Fald og de Liberales
Valgnederlag 1895 ønskede han at forny Partiet
ved at løsne det fra Forbundet med de irske
Nationalister og styrke dets Interesse for Rigets
Sammenhold og Magt, saa at den imperialistiske
Bevægelse ikke skulde komme de Konservative
tilgode. Med dette Formaal stiftede han i
Forening med Rosebery <i>The Liberal League</i>, og
han tog Afstand fra de Liberale, der angreb den
konservative Regerings Færd over for
Boerrepublikkerne. Men han brød ikke med Partiets
officielle Leder Campbell-Bannerman; med stor
Takt og praktisk Sans for, hvad der lod sig
gennemføre, arbejdede han paa de fælles
Opgaver. Da Chamberlain forkyndte sit ny
Toldbeskyttelsesprogram, fik A. atter en central
Stilling i sit Parti; han forfulgte den
protektionistiske Agitation med en ihærdig og grundig
faglig Kritik og førte de Liberale frem til samlet
Kamp for Frihandelen. Efter det konservative
Ministeriums Afgang Decbr 1905 fik han den
vigtigste Post som <i>Chancellor of the Exchequer</i>
i Campbell-Bannerman's Kabinet og var en af
Hovedmændene i den liberale Valgsejr
Maaneden efter. De Liberale var komne til Magten
paa et negativt Program; Premierministeren var
gl og blev snart svagelig, og A. var ikke regnet
for en Ideernes Mand. Den store
Underhusmajoritet gjorde Regeringen uafhængig af
Nationalisterne, og de flg. Aar gik væsentlig med
forgæves Arbejde for det gamle
nonkonformistiske Program, Folkeskolens Uafhængighed af
Statskirken og Udskænkningsrettens
Indskrænkning, Sager, der ikke var populære nok, til at
Overhusets Modstand kunde vække de politiske
Lidenskaber i Folket. Da A. Apr. 1908 afløste
Campbell-Bannerman som Premierminister,
syntes der næppe at vente ham en lang ell.
indholdsrig Regeringstid; men det viste sig snart,
at hans Opportunisme ikke veg tilbage for den
radikale Politik, der nu maatte være en
Livsbetingelse for Partiet. Som Finansleder havde
han virket for Økonomi og Forsigtighed, afbetalt
paa Gælden og iværksat enkelte Skattelettelser;
men han krydsede nu sine egne Planer ved at
gennemføre den store alm. Alderdomsforsørgelse
samtidig med, at han overdrog Finanserne til
Lloyd George. Da dennes dristige Skattelove
havde ført til Konflikt med Overhuset, gik
Regeringspartiet atter i Forbund med
Nationalisterne, hvis Støtte var det uundværlig, efter
at Valgene Jan. og Decbr 1910 havde
tilintetgjort dets Flertal over de Konservative; og det
blev A., der gennemførte Ophævelsen af
Overhusets absolute Veto, Selvstyreloven for Irland,
Ophævelsen af Wales Statskirke og en Række
sociale Reformer. I de besiddende Klasser
angrebes han bittert som en, der var blevet
Revolutionsmand uden Overbevisning for at holde
sig ved Magten; men bl. de brede Lag vandt
han nu mere Sympati. Hans Veltalenhed, der
før havde været langt bedre egnet for
Parlamentet end for Folkemødet, fik efterhaanden
mere Liv og Varme uden at miste den Klarhed
og Værdighed, der var dens Hovedstyrke. Hans
Gave til myndig og loyal Leden og til at finde
Udveje i kritiske Forhold har været sat paa
haarde Prøver under de storet Strejker, under
Parlamentsdebatten om Ministres Spekulation i
Marconi-Selskabernes Aktier, under Striden om
Kvindevalgretten, hvor hans personlige
Standpunkt var et andet end Partiets Flertals, og
navnlig under Forfatningskonflikten og
Kampene om Irlands Selvstyre. Her, hvor de
uforsonligste Lidenskaber og Interesser stødte
sammen, lykkedes det ham ikke altid at hævde det
Ry for Fasthed og Ordholdenhed, som hans
Væsen og hans Færden under mere dagligdags
Forhold havde skaffet ham. Selvstyrets
Modstandere har kunnet lade ham høre, at han lod sin
vaklende Politik bestemme af Nationalisternes
Ønsker, og senere har dets Tilhængere bebrejdet
ham hans Eftergivenhed over for
Ulsterprovinsens oprørske Modstand. Men alt i alt er hans
Kredit som Statsmand stadig steget. Fra venstre

<img>H. H. Asquith.</img>
