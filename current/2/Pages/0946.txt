ivrigste Pro-Boere. Under Marconi-Sagen fik
hans ivrige Antisemitisme frit Løb i <i>The New
Witness</i>. Ligesom Chesterton, paa hvem han
har øvet en ikke ringe Indflydelse, er han
Katolik. Hans Begavelse er overordentlig smidig
og mangesidig og hans Viden omfattende, om
end ikke altid saa grundig, som man efter hans
umaadelige Selvfølelse skulde tro. Han er
overordentlig produktiv. Rejsebeskrivelser: <i>The Path
to Rome</i> (1902), <i>The old Road</i> (1905), <i>Historic
Thames</i> (1907); historiske Skildringer, navnlig
fra den franske Revolution: <i>Danton</i> (1899),
<i>Robespierre</i> (1901), <i>Marie Antoinette</i> (1910); Vers:
<i>Verses and Sonnets</i> (1885), <i>The Bad Child's Book
of Beasts</i> (1896); Romaner: <i>Mr. Clutterbuck's
Election</i> (1908), en i Længden lidt trættende
Satire over eng. politisk Liv; <i>The Girondin</i>
(1911) (en hist. Roman); Essays: <i>On Nothing
and kindred Subjects</i> (1908), <i>On Everything</i>
(1909), <i>On Anything</i> (1910), <i>On Something</i> (1910).
Sammen med Cecil Chesterton: <i>The Party
System</i> (1911), hvor det nuv. Partisystem
fremstilles som et organiseret Bedrag — et Spil og
en Indtægtskilde for Fagpolitikerne. Al
politisk Magt er fra Underhuset gaaet over til et
Oligarki — en politisk Komité, som man i
Mangel af andet Navn kan kalde <i>The Front
Benches</i>. Kampen mellem de to er kun en
Skinkamp, og bag Kulisserne optræder de to
gennem hemmelige Konferencer overalt, hvor
Systemets Magt og Interesse staar paa Spil som
en Enhed. Al Fornyelse af denne Komité sker
ganske simpelt ved Selvsupplering blandt de
rige Fagpolitikere, deres Slægt ell. Snyltere.
<i>I. O.</i>
</chapter>

<chapter name="Bellocq's Rør">
<b>Bellocq's Rør</b> [bæ↱låks-] er et Instrument, der
anvendes ved Udstopning (Tamponnering) af
Næsehulen ved stærk Næseblødning. Apparatet
bestaar i et Metalrør, let krummet i Spidsen og
en i Røret bevægelig Metalfjeder, der gennem
Næsen kan føres ind i Mundhulen, hvorefter
man ved en til Metalfjederen fastbundet Traad
kan trække en Bomuldsklump, der er bundet til
Traaden, gennem Svælget fast imod bageste
Næseaabning, der paa denne Maade tilstoppes.
B.'s R. er imidlertid let at erstatte ved simplere
Apparater, som f. Eks. en blød Metaltraad, et
elastisk Kateter, et blødt Fiskeben e. l.
<i>E. A. T.</i>
</chapter>

<chapter name="Belloguet, Dominique François Louis, Baron Roget de">
<b>Belloguet</b>[bælå↱gæ], <sp>Dominique François
Louis</sp>, <sp>Baron Roget de</sp>, fr. Historiker
(1796—1872), deltog som ung Officer i Krigen
1814, men forlod 1834 Hæren, for helt at hellige
sig til sine hist. Studier. Disse drejede sig i
Beg. især om Burgunds ældste Forhold, men
strakte sig efterhaanden videre. B.'s Hovedværk
er <i>Ethnogénie gauloise</i> (1855—75, 4 Bd), en
omfattende Fremstilling af Galliens Forhold i den
keltiske Tid, der 1869 kronedes med <i>Prix Gobert</i>.
<i>Kr. E.</i>
</chapter>

<chapter name="Bello Horizonte">
<b>Bello Horizonte</b> [↱bæl<sub>u</sub>-uri↱zõ<sub>n</sub>t<sub>ə</sub>], By i
Brasilien, Hovedstad i Staten Minas Geraes, ligger
85 km NV. f. Ouro Preto, 850 m o. H. og har c.
25000 Indb. Da den tidligere Hovedstad Ouro
Preto var i stadig Tilbagegang p. Gr. a. sin
uheldige Beliggenhed og de fordums rige
Guldlejers Udtømmelse, besluttede man 1894 efter et
Forløb af 4 Aar at flytte Statens Hovedstad, og
1898 flyttede saa Regeringen til B. H., der
allerede er en fremadstræbende By med elektriske
Anlæg og storartede Regeringsbygninger.
Desuden har B. H. Minas Geraes' Statsarkiv samt
et retsvidenskabeligt Fakultet.
<i>(H. P. S.). M. V.</i>
</chapter>

<chapter name="Bellona">
<b>Bellona,</b> rom. Krigsgudinde. Navnet er
afledet af <i>bellum</i> (lat.: Krig) og hed i det ældre
lat. Sprog <i>Duellona</i> (<i>duellum</i> = <i>bellum</i>).
Allerede 495 f. Kr. skal Romerne have haft en
Helligdom for B. Det Tempel, der nævnes i
senere Tider, var dog først bygget af den
bekendte Appius Claudius Caecus, ifølge Løfte
aflagt i en Kamp 296 f. Kr. og til Tak for vunden
Sejr. Det laa uden for Byens Mure nær ved
Circus Flaminius. Jorden, hvorpaa det stod,
betragtedes i folkeretlig Henseende som fremmed
Land. Her foregik derfor Forhandlinger med
udenlandske Afsendinge og med Romernes egne
Konsuler, naar de var udrustede med militær
Myndighed (<i>imperium</i>) og derfor ikke maatte
betræde Byen; her stod »Krigssøjlen« (<i>columna
bellica</i>), over hvilken Fetialerne, naar der
erklæredes Krig, slyngedes et Spyd, en symbolsk
Handling, der i den ældste Tid udførtes ved den
virkelige Rigsgrænse, men senere, da Roms
Landomraade var vokset stærkt, ved dette
fingerede Grænseskel. — B. stod i nært Forhold
til Krigsguden Mars, gjaldt for hans stadige
Ledsager (ell. Hustru) og tænkes udrustet med
forsk. krigerske Attributter (Vaaben, Tuba ell.
Fakkel); hun modtog Ofre før og efter Kamp.
Efter at Romerne var komne i nær Berøring med
Grækerne, identificeredes B. med den homeriske
Kampgudinde Enyo; Digterne tillægger hende
de samme Egenskaber som denne. En
lilleasiatisk Krigsgudinde, som Romerne under
Sulla's Felttog mod Mithradates lærte at kende, blev
ogsaa optaget i den rom. Kultus og anset for
den samme som B. Ved hendes Dyrkelse spillede
vilde orientalske Ceremonier en Hovedrolle;
under larmende Musik svang hendes Præster, der
især tilhørte de lavere Lag af Folket,
Stridsøkser, hvormed de saarede hinanden, drak af
Blodet og udtalte Spaadomme.
<i>C. B.</i>
</chapter>

<chapter name="Bellori, Giovanni Pietro">
<b>Bellori,</b> <sp>Giovanni Pietro</sp>, ital.
Kunsthistoriker og Arkæolog (1615—96), var
Bibliotekar og Kunstkammerforvalter hos den sv.
Eksdronning Kristina i Rom og efterlod selv ved
sin Død en smuk Antiksamling, der kom til
Berlin. Af B.'s Skr, der for største Delen er
Pragtværker, hvor han har leveret Tekst til
Pietro Santi Bartoli's Raderinger, kan nævnes
<i>Columna Antoniana</i>, <i>Le pitture antiche delle
grotte di Roma e del sepolcro de' Nasoni</i> (1680
og 1706), <i>Admiranda Romanorum antiquitatum
ac veteris sculpturae vestigia</i> (1693), <i>Vite de'
pittori, scultori ed architetti moderni</i> (1672, 1
Bd).
<i>(E. G.). E. M-r.</i>
</chapter>

<chapter name="Bellot, Joseph Réné">
<b>Bellot</b> [bæ↱lo], <sp>Joseph Réné</sp>, fr. Søofficer
og Polarrejsende, f. 18. Marts 1826 i Paris, d.
18. Aug. 1853 ved Cap Bowden paa Vestkysten
af North Devon. Allerede som ung Løjtnant
gjorde B. sig bemærket som en dygtig og
uforfærdet Sømand; 19 Aar gl blev han saaret ved
Madagaskar. Efter at have gjort fl. lange Togter
til Sydhavet deltog B. 1851—52 i en af
Franklin-Ekspeditionerne under <sp>Kennedy</sp> som
Næstkommanderende paa Skibet <i>Prince Albert</i>. Paa
denne Ekspedition opdagedes <sp>Bellot-Strædet</sp>
