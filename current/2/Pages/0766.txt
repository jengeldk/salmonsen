Bashkirhær, der væsentligst bestod af Rytteri,
havde den Opgave at bevogte Grænsen mod
Asien; den var bevæbnet med Lanse og Gevær
ell. til Dels med Buer og Pile. 1874 opløstes
Bashkirhæren, og den alm. russ. Værnepligt
indførtes efterhaanden.
<i>H. P. S.</i>
</chapter>

<chapter name="Bas-Horn">
<b>Bas-Horn</b> (ital. <i>corno basso</i>), et nu
aldeles forældet Træ-Blæseinstrument med
Schallstykke (Lydtragt) af Messing, i Stil med
Bassethornet (s. d.), men med et Tone-Omfang paa 4
Oktaver, fra (store) <i>C</i> til (trestrøgne) <i>c‴</i> Det
skal være opfundet omkr. 1800, men fandt
næsten udelukkende Plads i Militærmusikken og er
allerede gaaet af Brug før Midten af Aarh.
<i>S. L.</i>
</chapter>

<chapter name="Bashkurt (se Bashkirer)">
<b>Bashkurt</b> [ba∫-], se <sp>Bashkirer</sp>.
</chapter>

<chapter name="Basicitet">
<b>Basicitet</b> er Udtrykket for den Egenskab hos
Syrerne, at deres Brint let kan erstattes
af Metal, eller at de let kan forene sig
med Baser under Dannelse af Salte. Syrernes
B. er forsk., alt efter det Antal af deres
Brintatomer, der lader sig erstatte med Metal;
saaledes er Saltsyre og Salpetersyre, HCl og HNO<sub>3</sub>,
<sp>enbasiske</sp> Syrer, medens Svovlsyre, H<sub>2</sub>SO<sub>4</sub>,
er en <sp>tobasisk</sp> og Fosforsyre, H<sub>3</sub>PO<sub>4</sub>, en
<sp>trebasisk</sp> Syre, fordi disse Syrer indeholder
henh. eet, to ell. tre Brintatomer, der lader sig
erstatte af Metal ell. kan forene sig med eet, to
ell. tre Molekyler af en ensyret Base. Det er
dog langtfra altid, som i de nævnte Eksempler,
alle Syrens Brintatomer, der kan erstattes af
Metal (ɔ: er »basiske« Brintatomer); saaledes
er Fosforundersyrling, H<sub>3</sub>PO<sub>2</sub>, kun enbasisk,
Fosforsyrling, H<sub>3</sub>PO<sub>3</sub>, tobasisk; de organiske
Syrer indeholder ofte mange Brintatomer, der ikke
lader sig erstatte af Metal; Stearinsyre,
C<sub>18</sub>H<sub>35</sub>O.OH, er saaledes kun enbasisk. De basiske
Brintatomer er i de iltholdige Syrer til Stede som
Hydroxylbrint.
<i>(O. C.). R. K.</i>
</chapter>

<chapter name="Basidier (se Basidiomyceter)">
<b>Basidier,</b> se <sp>Basidiomyceter</sp>.
</chapter>

<chapter name="Basidiesporer (se Basidiomyceter)">
<b>Basidiesporer,</b> se <sp>Basidiomyceter</sp>.
</chapter>

<chapter name="Basidiomyceter">
<b>Basidiomyceter</b> (<sp>Basidiomycetes</sp>), en
meget artrig Klasse af Svampe, omfattende de
fleste af de større Svampearter, der i daglig
Tale gaar under Navn af Paddehatte ell. slet
og ret Svampe. B. kendes derpaa, at Sporerne
dannes paa Spidsen af særegne, oftest
kølleformet opsvulmede Hypheender, <sp>Basidier</sp>,
der udsender i Reglen 4 tynde, kegle- ell.
sylformede, kortere ell. længere Grene,
<sp>Sterigmer</sp>, hvis Spids svulmer op og bliver til en
Spore, <sp>Basidiespore</sp>, som til sidst, naar
den har naaet den for de enkelte Arter
bestemte Form og Størrelse, løsnes fra Sterigmet
og falder af. B. deles i to Underklasser: <sp>Proto</sp>-
og <sp>Autobasidiomyceter</sp>; hos
Protobasidiomyceterne deler Basidierne sig enten paa
tværs ell. paa langs i fl., oftest 4 Celler, som
hver udsender et Sterigme med en
Basispore; hos Autobasidiomyceterne forbliver
Basidierne udelte, og Sterigmerne udgaar fra
Basidiernes Spids, næsten altid i et Antal af 4.
<i>F. K. R.</i>
</chapter>

<chapter name="Basiento (se Basento)">
<b>Basiento,</b> se <sp>Basento</sp>.
</chapter>

<chapter name="Basilan eller Taguima">
<b>Basilan</b> ell. <sp>Taguima</sp>, Ø i Sulugruppen
ved Sydvestspidsen af Mindanao, er 66 km lang,
44 km bred og 1283 km<sup>2</sup> stor, og strækker sig fra
V. til Ø. Den i samme Retning løbende
Bjergkæde naar i den nordvestlige og sydlige Del
en Højde af indtil 1020 m. Den ikke meget
talrige Befolkning bestaar ved Kysten af
Muhammedanere; i det Indre af de hedenske Zameacas.
Af Byer findes <sp>Isabella</sp> (c. 1000 Indb.) paa
Nordvest- og <sp>Maloza</sp> paa Sydvestkysten. Øen
hører under den nordamerikanske Koloni
Filippinerne.
<i>M. V.</i>
</chapter>

<chapter name="Basilarmeningitis (se Hjernebetændelse)">
<b>Basilarmeningitis</b>, se
<sp>Hjernebetændelse</sp>.
</chapter>

<chapter name="Basile, Giovanni Battista">
<b>Basile,</b> <sp>Giovanni Battista</sp>, Greve af
Torone, ital. Digter (c. 1575—1632). Om hans
Livsomstændigheder vides ikke meget; en Tid
tjente han som Soldat i Grækenland under
veneziansk Fane; 1610 var han i Mantova med
Søsteren Adriana, som havde Navnkundighed
som Sangerinde, 1617 igen i Syditalien. I det
ital. Rigssprog har han skrevet Digtet <i>Teagene</i>
i Oktaver (1637) og nogle mindre Ting. Men sine
bedste Værker forfattede han i den
neapolitanske Dialekt, først og fremmest <i>Pentamerone</i>,
en Samling Fortællinger, livlig og morsomt
fortalte, hvori ikke blot de gamle Folkeeventyrs
Emner, men ogsaa deres Tone er godt bevaret;
B. udgav Bogen, hvis Titel (»de fem Dages
Fortællinger«) er en Efterligning af Boccaccio's
<i>Decamerone</i>, under Navnet <i>Giovanni Alesio
Abbattutis</i> (1637 og oftere). F. Liebrecht har
oversat den paa Tysk (1846). Desuden — ogsaa paa
neapolitansk — <i>Le Muse Napolitane</i> (1635 og
senest 1788) og <i>Opere poetiche</i> (1613). (<sp>Litt.</sp>:
<sp>Imbriani</sp>, <i>Il gran B.</i> [Neapel 1875], og <sp>B.
Croce</sp>, i Indledningen til den 1891 begyndte
Udg. af <i>Pentamerone</i>).
<i>(E. G.). E. M-r.</i>
</chapter>

<chapter name="Basileios (se Basilius)">
<b>Basileios</b> [-læ^iås], se <sp>Basilius</sp>.
</chapter>

<chapter name="Basileus">
<b>Basileus</b> [-↱læ^us] (gr.), Konge; ogsaa Navn paa
den 2. Archont i Athen (se <sp>Archonter</sp>).
</chapter>

<chapter name="Basilicata">
Basilicata, Landskab i Syditalien, der falder
sammen med den nuv. <sp>Prov. Potenza</sp> (s. d.).
</chapter>

<chapter name="Basilides">
<b>Basilides,</b> ægypt. Gnostiker, stammede fra
Syrien og levede i Alexandria paa Kejser
Hadrian's Tid (c. 130). Han paastod, at han var i
Besiddelse af en hemmelig Overlevering fra
Apostlene, især fra Mathias, og han kaldte sig
en Discipel af Peter's Tolk Glaukias. Sit System
udviklede han i 24 Bøger »Fortolkninger til
Evangeliet«; men det er ikke muligt at give en
sikker Fremstilling deraf, da vi kun kender det
fra Irenæus og Hippolytus, og de stemmer ikke
overens. Den første lader B.'s System være
bygget paa dualistiske Principper, nærmest af
parsistisk Art, den anden paa monistiske
Principper, iblandet med hellenistiske og maaske
buddhistiske Ideer. B.'s Tilhængere dannede til
ind i 4. Aarh. et hemmeligt Selskab. Nogle af
dem udvidede det asketiske i Systemet, andre
forfaldt til Usædelighed. (<sp>Litt.</sp>: <sp>Uhlhorn</sp>,
»Das Basilidianische System« [Göttingen 1855];
»Theol. Jahrbücher v. Baur und Zeller« (1856]).
Smlg. <sp>Gnosticisme</sp>.
<i>L. M.</i>
</chapter>

<chapter name="Basilier-Magelssen, Ida">
<b>Basilier-Magelssen</b> [basi↱l<sub>i</sub>e-] <sp>Ida</sp>, norsk
Sangerinde, f. 10. Septbr 1846 i Uleåborg,
Finland, studerede ved Konservatoriet i Paris,
derefter hos Fru Nissen-Salomon i Petrograd, og
foretog senere talrige Koncertrejser saavel i
Norden, hvor hun i Finland var den første, der
paa kunstnerisk Maade indførte Folkevisen i
Koncertsalen, som i Udlandet. 1872—74 var hun ansat
ved Operaen i Sthlm, studerede derefter atter
i Udlandet og var 1876—78 ansat ved den finske
