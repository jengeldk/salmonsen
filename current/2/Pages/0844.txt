opført af Træ; den er et af de faa Eksempler
paa flandersk Arkitektur i Centralfrankrig og
indeholder store Kunstskatte, deriblandt en
Altertavle af Roger van der Weyden. Byens
Hovedkirke, Notre-Dame, er opført i 12. og 13.
Aarh. Der findes adskillige Huse fra
Renaissancetiden. B. har en Underret, en Handelsret
og en Agerbrugs- og Vinavlsskole. — B. kaldtes
af Romerne <i>Belna</i>. I Middelalderen var B.
Hovedstad i et Grevskab, der 1227 blev forenet
med Hertugdømmet Burgund; 1478 erobrede
Ludvig XI den fra Maria af Burgund. Sine
kommunale Rettigheder fik B. 1203, og de blev
senere bekræftede af Frants I og Henrik IV. Ved
Ophævelsen af det nantiske Edikt mistede B.
mange Indbyggere, hvorved dens Industri (i
Klæde og Jern) gik stærkt tilbage.
<i>G. Ht.</i>
</chapter>

<chapter name="Beaune, Florimonde de">
<b>Beaune</b> [bo.n], <sp>Florimonde de</sp>, fr.
Matematiker (1601—52), var en Ven af Descartes
og har skrevet Kommentarer til dennes
analytiske Geometri. Det af B. stillede Problem, der
endnu bærer hans Navn, er et af de første
Eksempler paa de saakaldte omvendte
Tangentopgaver, i hvilke en Kurve bestemmes ved en
Egenskab ved Tangenten, og bidrog til at føre
Descartes ind paa disse Opgavers Behandling.
<i>Chr. C.</i>
</chapter>

<chapter name="Beaune-la-Rolande">
<b>Beaune-la-Rolande</b> [↱bo.n-la-rå↱lã.d], mindre
By i Arrondissementet Pithiviers paa den
nordlige Rand af Forêt d'Orléans. Her fandt 28.
Novbr et af de heftigste Sammenstød Sted under
hele Felttoget ved Loire 1870. 10. tyske
Armékorps under General Voight-Rhetz, hørende
til 2. tyske Armé under Prins Friedrich Carl,
skulde søge at forhindre et Frembrud mod Paris
af den fr. Loire-Armé, der efter Sejren ved
Coulmiers stod ved Orléans under d'Aurelle de
Paladines. Korpset havde efter fl. mindre Kampe
naaet B. 28. Novbr, hvor det stod i en 15 km
lang Stilling for at undgaa at blive overfløjet af
den overlegne fr. Styrke. I denne Stilling blev
Korpset angrebet af de to nyoprettede fr. Korps,
18. og 20. under General Crouzat. 20. Korps
angreb B., medens 18. Korps over Ladon skulde
understøtte Angrebet. 18. Korps kastede de tyske
Forposter ved Juranville og Lorcy, fortsatte
Fremrykningen, men angrebes i venstre Flanke
og blev derved tvunget til at tage Front mod N.,
mod den af Tyskerne indtagne Forsvarsstilling
ved Longcour. Trods fl. Forsøg lykkedes det ikke
Franskmændene at trænge videre frem her, og
først ved Mørkets Frembrud kunde en ringe
Styrke af Korpset naa B. Denne var imidlertid
med store Tab fl. Gange bleven stormet af det 20.
Korps. Tyskerne forsvarede sig med
Haardnakkethed, og skønt det fl. Gange kom til
Bajonetkamp, holdt de med deres ringe Styrke (hele
Korpsets disponible Styrke udgjorde kun 17
Batailloner, 11 1/3 Batteri og 10 Eskadroner) tappert
ud i den kritiske Situation og afslog
Franskmændenes energiske Angreb. Byen blev skudt i
Brand og næsten omringet af de Franske, og det
begyndte at skorte Tyskerne paa Ammunition.
Henimod Aften ilede den 5. preussiske Division,
efter Prins Friedrich Carl's Ordre det haardt
trængte 10. Korps til Hjælp og rettede et Angreb
mod Franskmændenes venstre Flanke, hvilket
bevirkede deres Tilbagegang under svag
Forfølgning fra tysk Side. Endnu i Mørket havde 20.
fr. Korps, med General Crouzat personlig i
Spidsen, forsøgt en Storm mod B. Tabet paa tysk
Side udgjorde 38 Officerer og 919 Mand.
Franskmændenes Tab var saa betydeligt (c. 8000 Mand),
at de to Korps først fire Uger efter igen var
kampdygtige.
<i>B. P. B.</i>
</chapter>

<chapter name="Beaunis, Henri Étienne">
<b>Beaunis</b> [bo↱ni], <sp>Henri Étienne</sp>, fr.
Læge, f. 2. Aug. 1830, studerede i Paris og
Montpellier, hvor han tog Doktorgraden 1856, blev
1863 Prof. i Anatomi og Fysiologi i Strassburg,
fra 1872 i Nancy. 1889 blev han Direktør for
Laboratoriet for fysiologisk Psykologi ved
Sorbonne i Paris, hvorfra han af Helbredshensyn
tog sin Afsked 1894. B. har udg. fl. anatomiske og
fysiologiske Arbejder, af hvilke <i>Nouveaux
éléments d'anatomie descriptive et d'embryologie</i>
(1867) og <i>Nouveaux éléments de physiologie
humaine</i> (1876), foreligger i fl. Opl. Da Dumont
1882 vakte Interessen for Liébeault's tidligere
ganske ignorerede hypnotiske Undersøgelser,
var B. bl. de Forskere, som optog disse Studier
(Nancy-Skolen se <sp>Hypnose</sp>); sine Resultater
offentliggjorde han under Titlen: <i>Le
Somnambulisme provoqué</i> (1885, 2. Udg. 1887). Sammen
med Binet grundlagde han Tidsskriftet <i>L'année
psychologique</i>, hvis 1. Bd udkom 1895.
<i>Alfr. L.</i>
</chapter>

<chapter name="Beaunoir, Alexandre Louis Bertrand">
<b>Beaunoir</b> [bo↱nwa.r], <sp>Alexandre Louis
Bertrand</sp>, egl. <sp>Robineau</sp>, fr.
Lystspildigter, f. i Paris 4. Apr 1746, d. smst. 5. Aug.
1823. Ekskluderet af den gejstlige Stand for et
uanstændigt Stykke <i>L'amour quêteur</i> (1777)
udfoldede han en umaadelig Produktion med platte
Slibrigheder midt i munter og aandfuld Komik.
1796—98 var han Direktør for det kejserlige
Teater i Petrograd, siden en Tid Forelæser for
Dronning Luise af Preussen. Hans opførte
Lystspil beløber sig til over 200 Stykker. Af Interesse
er hans Roman <i>Attila</i> (1823, 2 Bd).
<i>S. Ms.</i>
</chapter>

<chapter name="Beaunois (se Beaune)">
<b>Beaunois</b> [bo↱nwa], se <sp>Beaune</sp>.
</chapter>

<chapter name="Beauplan, Victor Arthur Rousseau de">
<b>Beauplan</b> [bo↱plã], <sp>Victor Arthur
Rousseau de</sp>, fr. Dramatiker, f. i Paris Juni 1823,
d. 11. Maj 1890. Efter en uheldig Debut som
Lyriker gav B. sig til at arbejde for Scenen,
dels alene, dels sammen med andre. 1853
dramatiserede han Balzac's Roman <i>Le lis dans la
vallée</i>, s. A. opførtes hans bekendte Vaudeville
<i>Boccace ou le Décameron</i>, 1858 <i>L'école des
ménages</i>. Hans dramatiske Værker beløber sig
til over 30, deriblandt fl. Operatekster. B.
beklædte forsk. Stillinger ved Teatrenes
Administration og var 1871—78 Departementsdirektør i
Ministeriet for de skønne Kunster.
<i>S. Ms.</i>
</chapter>

<chapter name="Beaupréau">
<b>Beaupréau</b> [bopre↱o], By i det fr. Dept
Maine-et-Loire, Arrondissement Cholet, ved Evre,
Knudepunkt paa Jernbanen Nantes-Cholet, har
et gl. og et nyt Slot med smuk Park, c. 2500
Indb., Industri i Uld og Lærred, Garveri og
Kvæghandel.
<i>G. Ht.</i>
</chapter>

<chapter name="Beauregard, Pierre Gustave Toutant">
<b>Beauregard</b> [↱bo<sub>u</sub>r<sub>i</sub>ga<sub>ə</sub>d], <sp>Pierre Gustave
Toutant</sp>, amer. General, f. 28. Maj 1818, d.
21. Febr 1893. Hans egl. Navn var <sp>Foutaw</sp>.
Han uddannedes paa Militærakademiet i
Westpoint og blev 1838 Løjtnant i Artilleriet. 1847
deltog han i Krigen mod Meksiko og blev efter
denne Direktør for Militærakademiet; men tog
sin Afsked som Oberst 1861. Ved Borgerkrigens
Udbrud sluttede han sig til Sydstaterne og blev
