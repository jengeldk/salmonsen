<chapter name="Beni (Dept i Bolivia)">
<b>Beni</b> [↱wæni] (<sp>El Veni</sp>), Dept i den sydamer.
Republik Bolivia, 264456 km<sup>2</sup> med (1910) 37330
Indb. foruden de saakaldte »vilde« Indianere,
mulig c. 70000. B. begrænses mod V. af Rio Beni, mod
Ø. af Rio Guaporé og Rio Mamoré. Landet er
fladt og skovrigt. Nogle Strækninger har dog
Savanne-Vegetation. Plantagerne frembringer
Kakao, Muskat, Ananas, Bananer, Majs, Ris,
Jordnødder, Indigo og Vanille. Hovedstad er
<sp>Trinidad</sp> ell. <sp>Trinidad de Mojos</sp>, c.
5000 Indb.
<i>M. V.</i>
</chapter>

<chapter name="Beni Amr">
<b>Beni Amr</b> [--↱a.-], <sp>Beni Amer</sp>, se <sp>Bedscha</sp>.
</chapter>

<chapter name="Beni Asra">
<b>Beni Asra,</b> Beboerne af det vilde Bjergland
Asir i Vestarabien. Romantiske Sagn om B. er
fl. Gange (Heine, Carl v. Vincenti) gjort til
Genstand for digterisk Behandling.
<i>M. V.</i>
</chapter>

<chapter name="Benicarlo">
<b>Benicarlo</b> [wæni↱karl<sub>å</sub>], By i det østlige
Spanien, Prov. Castellon de la Plana, ligger 143
km NNØ. f. Valenzia nær ved Middelhavets
Kyst. (1900) 2750 Indb. B. har Ringmure og et
gl. Citadel. I Omegnen avles god Vin.
<i>H. P. S.</i>
</chapter>

<chapter name="Benicia">
<b>Benicia</b> [b<sub>i</sub>↱ni∫<sub>ja</sub>], By i U. S. A., Stat California,
ligger 50 km NØ. f. San Francisko ved
Carquinez-Strædet, der fører fra S. Pablobai til
Suissunbai. (1910) 3000 Indb. B. har et College
og et Unionsarsenal samt store Værksteder for
Dampskibsmateriel. B., der er anlagt 1847, var
en Tid Statens Hovedstad.
<i>H. P. S.</i>
</chapter>

<chapter name="Benidorm">
<b>Benidorm</b> [wæni↱dårm], By i det østlige
Spanien, Prov. Alicante, ligger 40 km NØ. f.
Alicante ved en lille Bugt fra Middelhavet, i
hvilken ligger Øen B. (1900) 3600 Indb. B. har
en lille Havn, hvorfra drives Kystfart.
<i>H. P. S.</i>
</chapter>

<chapter name="Benignitet">
<b>Benignitet</b> (af lat. <i>benignitas</i>), Godhed,
Velvillie.
</chapter>

<chapter name="benignus">
<b>benignus,</b> den gode, milde; ogsaa brugt som
Egennavn.
</chapter>

<chapter name="Beni-Hasan (se Beni-Hassan)">
<b>Beni-Hasan,</b> se <sp>Beni-Hassan</sp>.
</chapter>

<chapter name="Beni-Hassan">
<b>Beni-Hassan</b> (<sp>Beni-Hasan</sp>), Landsby i
Mellemægypten paa Nilens østlige Bred, omtr.
250 km S. f. Kairo, kendt for sine mærkelige, i
Klippeskrænten udhuggede monumentale
Begravelser, der stammer fra den ældre Theben-Tid
ell. det »mellemste Rige«. De findes i ret
betydelig Højde over Nilens Vandspejl og bestaar
gerne af et stort, i Klippen udhugget Rum med
en aaben Forhal, hvis Loft ofte hviler paa to
Søjler. Loftet i det inden for Forhallen liggende
store Rum, der tjente som en Art Gravkapel til
Afholdelse af religiøse Ceremonier for de
Afdøde, bæres i nogle af Gravene af kanelerede
Søjler (2 ell. 4), der til en vis Grad minder om
Grækernes doriske Søjler, hvorfor Champollion,
ikke med Urette, har kaldt dem for
»protodoriske«. I de omtalte Rum aabner der sig,
gerne i et Hjørne, en brønd- ell. skaktformig,
lodret Fordybning, ved hvis Bund der findes
en Indgang til et i Klippen udhugget
underjordisk Gravkammer, i hvilket Familiens
Medlemmer har faaet deres sidste Hvilested. Efter
Begravelsen fyldtes Skakten med Sten, der
skulde hindre Gravrøvere i Plyndringen af de
Døde. Antallet af de monumentale Grave ved
B. er 39. I adskillige af dem er Væggene
prydede med malede Scener af Datidens
Ægypteres Liv; men da Billeder og Indskrifter kun er
malede, ikke som i det tidligere Tidsrum tillige
huggede ind i Stenen, er de nu meget afblegede.
Man maa derfor opholde sig længere Tid i
Rummene og vænne sig til Halvmørket, før man faar
noget at se. I Gravene bisattes Medlemmer af
de Fyrstefamilier, som under Farao's
Overhøjhed beherskede de tilstødende Distrikter i det
12. Dynastis Dage. Gravene er ofte besøgte af

<img>En asiatisk Stammes Indvandring i Ægypten (efter et Billede paa en Væg i Grav Nr. 3 i Beni-Hassan).</img>
