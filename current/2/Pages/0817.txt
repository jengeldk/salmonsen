opdagede adskillige højst mærkelige i Omegnen af
den lille By Baye i Brie, hvis Slot tilhørte hans
Familie. B. foretog mange Udgravninger,
opdagede bl. a. Gravkamre fra Stenalderen,
udhuggede i Kridtklipperne, og hvis Vægge var
prydede med Reliefbilleder af Økser o. l., alt
fortræffeligt bevaret, hvortil man ikke nogetsteds
har fundet noget tilsvarende. Han samlede paa
Slottet i Baye et stort Museum af forhistoriske
Genstande, bl. a. et stort antropologisk
Materiale. For sine sammenlignende Studiers Skyld
foretog han arkæol. Rejser i mange Lande, særlig
i Syd-Rusland og Kaukasus, hvor det lykkedes
ham at paavise karakteristiske Sager,
stammende fra Gotherne, som havde opholdt sig her
i Folkevandringens Dage. En stor Samling
Guldsager fra disse Egne, som fandtes i Museet i
Baye, siges i Efteraaret 1914 at være blevne
plyndrede af Fjendehaand. B. har paavist fl.
Eksempler paa Trepanation i Stenalderen, har
fundet en Hovedskal af et Menneske, der var
dræbt af en Pilespids af Flint o. s. v. og er
Forf. af henved 100 Afh. om sine Fund i
Frankrig og Rusland. 1880 udgav B. <i>Archéologie
Préhistorique</i>.
<i>V. S.</i>
</chapter>

<chapter name="Bayer, Johann Christoph og Johan Theodor">
<b>Bayer</b> [↱baj´<sub>ə</sub>r] 1) <sp>Johann Christoph</sp>
dansk Blomstermaler (1738—1812), f. i
Nürnberg, indkaldt 1768 fra Meissen til den kgl.
Porcelænsfabrik, til hvis bedste Malere han
kom til at høre. Han arbejdede særlig paa
Flora-Danica Stellet og udfoldede ved Siden
heraf en ikke ringe Virksomhed som
Blomster- og Frugtmaler. — 2) Hans Søn <sp>Johan
Theodor</sp> (1782—1873) var ligeledes en dygtig
Blomstermaler og tillige bot. Tegner; blev kgl.
Dessinatør og Kobberstikker og leverede
Originaltegninger til det berømte bot. Værk <i>Flora Danica</i>.
</chapter>

<chapter name="Bayer, Johannes">
<b>Bayer</b> [↱baj<sup>ə</sup>r], <sp>Johannes</sp>, f. 1572 i Rhain
i Bayern, d. 1625 som Rechtsanwalt i Augsburg,
har især gjort sig fortjent ved sit Himmelatlas
i 51 Kort: <i>Uranometria</i> (1603) med tilhørende
Tekst: <i>Explicatio</i> (1654), hvori han indtegnede
de for det blotte Øje synlige Stjerner. Inden
for sit Stjernebillede betegnede han dem med
gr. Bogstaver, i Alm. begyndende med de klare
Stjerner; strakte de gr. ikke til, blev de lat.
Bogstaver tagne til Hjælp. B.'s Betegnelse er
beholdt i nyere Stjernekort.
<i>J. Fr. S.</i>
</chapter>

<chapter name="Bayer-Bürck, Marie">
<b>Bayer-Bürck</b> [↱baj<sub>ə</sub>r-], <sp>Marie</sp>, tysk
Skuespillerinde, f. 30. Oktbr 1820 i Prag, hvor
hendes Fader, Friedrich Bayer, var Skuespiller, d.
10. Febr 1910 i Dresden. B. debuterede 1836 paa
Scenen i Prag og kom nogle Aar senere (1841)
til Hofteatret i Dresden, som hun tilhørte til
1890. 1849 ægtede hun Forf. Dr. Aug. Bürck og
1863 Oberstløjtnant Falkenstein. Hun raadede
over en yndefuld, jomfruelig Fremtræden og en
inderlig, skøn Stemme, som passede vel til
hendes Ungdoms Repertoire: Julie i »Romeo og
Julie«, Gretchen, Luise i »Kabale og Kærlighed«,
Emilie Galotti o. s. v.; da Alderen meldte sig,
traadte hun over i det ældre Rollefag, hvor hun
i de finere Lystspils og de borgerlige Skuespils
Karakterroller vandt sig et nyt Omraade.
<i>A. A.</i>
</chapter>

<chapter name="Bayern">
<b>Bayern</b> [↱baj<sub>ə</sub>rn] (hermed et Kort),
Kongerige i Sydtyskland, baade m. H. t. Areal og
Befolkning det tyske Riges største Stat næst
Preussen, bestaar af to Dele, der adskilles ved
Kongeriget Württemberg og Storhertugdømmerne
Baden og Hessen. Den større, <sp>østlige</sp> Del ell.
det <sp>egentlige B.</sp> ligger mellem 47° 16′ og
50° 34′ n. Br. og mellem 9° 1′ og 13° 50′ ø. L.
f. Grw. paa begge Sider af Donau og begrænses
mod S. og Ø. af østerrigske Lande, mod N. af
Kongeriget Sachsen og de thüringske Stater, mod
V. af Baden og Württemberg; det egl. B.'s
største Udstrækning fra N. til S. er c. 340, fra V. til
Ø. 330 km. Den mindre, <sp>vestlige</sp> Del, det
saakaldte <sp>Pfalz</sp> ell. <sp>Rhinpfalz</sp>, ligger ved
Rhinens venstre Bred mellem 48° 58′ og 49° 49′
n. Br. og mellem 7° 4′ og 8° 30′ ø. L., og det
begrænses inod Ø. af Baden (Rhinen), mod N. af
Storhertugdømmet Hessen, mod V. af
Rhinprovinsen og mod S. af Elsass-Lothringen. Hele B.'s
Areal er (1913) 75859 km<sup>2</sup>; deraf udgør
Rhinpfalz kun 5928 km<sup>2</sup>.

<sp>Naturforhold</sp>.

<sp>Orografiske Forhold</sp>. Det allermeste
af B. ligger mellem 300 og 550 m o. H.; egl.
Lavland findes kun ved Rhinen (i Pfalz).
Hovedlandet gennemstrømmes fra V. til Ø. af Donau
og deles af denne i Syd-B. og Nord-B., der
adskiller sig fra hinanden i geol. og tektonisk
Henseende. Hertil kommer som en tredie
naturlig Prov. af B. det V. f. Rhinen liggende Pfalz.
<sp>Syd-B.</sp> slutter sig til <sp>Alperne</sp> (s. d.). Flg,
3 Alpegrupper ligger delvis inden for bayersk
Omraade: <sp>Allgauer-Alperne</sp> mellem
Boden-Sø og Lech (Mädelegabel 2645 m),
<sp>bayerske Alper</sp> mellem Lech og Inn (Zugspitze
2963 m, paa Grænsen mellem B. og Tyrol, højeste
Bjerg i Tyskland), <sp>Salzburger-Alperne</sp>
mellem Inn og Salzach (herunder de
naturskønne Berchtesgaden-Alper med Watzmann
2713 m). Disse Bjerge bestaar mest af Kalk og
har derfor ret stejle Former; Flysch optræder
især i de bayerske Alper. N. f. Bjergene breder
sig den <sp>schwabisk-bayerske
Højslette</sp>, gennemsnitlig 500 m o. H., sænkende
sig mod N. og Ø.; dennes sydlige Del er
opfyldt af Moræneaflejringer fra Istidens
Alpegletschere, bestaaende mest af Sand, Grus og
Rullesten, paa sine Steder dog af Ler, med
bølgeformig Overflade, og udmærker sig ved en
Rigdom paa Søer (Chiem-Sø, Starnberger-Sø,
Ammer-Sø o. fl.) og — længere mod N. — Moser
(Dachauer Moos, Erdinger Moos o. fl.), der
udfylder Lavningerne mellem Bakkedragene. N. f.
denne Morænezone ligger et Bælte af lave, flade
Bakkedrag, der er at opfatte som en opr.
Højslette, skaaret i Stykker af Alpefloderne.
Jordbunden bestaar her af Flod- og Søaflejringer,
paa sine Steder af betydelige Løsaflejringer, og
er frugtbarere end Morænelandet. — <sp>Nord-B.</sp>
hører til det mellemeuropæiske Bjergland og
har derfor ret afvekslende Overfladeformer.
<sp>Böhmerwald</sp> danner Landgrænsen mod
Böhmen (Arber 1457 m), og skilt fra denne
Bjergkæde ved Donaus Bifloder Regen og Ilz
breder sig <sp>Bayerischer Wald</sp>
(Dreitannenriegel, 1093 m) indtil Donaus Dal. Til
Böhmerwalds Udløbere slutter sig mod NV.
<sp>Fichtelgebirge</sp> (Schneeberg, 1051 m), der
ligesom Böhmerwald og Bayerischer Wald
hovedsagelig bestaar af krystallinske Skifre og Granit.
