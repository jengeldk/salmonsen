Bøjning og Strækning samt spreder og samler dem,
ligesom de bevirker største Delen af Tommelens
Mellemhaandsbens Bevægelser mod
Haandroden. <sp>Blodforsyningen</sp> af A. sker ved
den store Armpulsaare (<i>arteria brachialis</i>), der
fra Akselhulen løber langs Indsiden af
Overarmens Forflade til Albuens Forflade, hvor den
deler sig i to Grene, <i>art. radialis</i> og <i>ulnaris</i>, der
tæt over Haandledet paa Underarmens Forflade
kommer temmelig overfladisk frem; navnlig
førstnævnte kan her føles tydelig (det er den,
man »føler Pulsen« paa). Fra disse udgaar atter
Grene til Haand og Fingre. Blodaarerne
(Venerne) følger dels med Pulsaarerne, dels
samler de sig til store Stammer tæt under Huden,
hvor de ofte tegner sig meget tydelig (saaledes
paa Haandryggen, paa Underarmens Forflade,
i Albuebøjningen). <sp>Lymfekarrene</sp> fører til
Lymfekirtlerne i Akselhulen. <sp>Nerverne</sp>
kommer fra <i>plexus axillaris</i> (se <sp>Akselfletning</sp>)
og samler sig navnlig i 3 stærke Stammer
(<i>nervus medianus</i>, <i>radialis</i>, <i>ulnaris</i>), der atter
sender Grene til de enkelte Muskler. Hvad alle
disse anatomiske Forhold angaar, maa i øvrigt
henvises til de Afbildninger, der vil give
Oplysninger om de enkelte Dele af det
menneskelige Legemes Bygning (Skelet, Muskler, Blodkar,
Nerver o. s. v.).
<i>Lp. M.</i>
</chapter>

<chapter name="Arm (Gribe- og Fastholdningsorganer)">
<b>Arm</b> er Benævnelse paa Gribe- og
Fastholdningsorganer hos forsk. hvirvelløse Dyr, f. Eks.
Blæksprutter, Armfødder, Søstjerner o. a.
</chapter>

<chapter name="Armada">
<b>Armada</b> [sp. ar↱maða], sp. Navn, der opr.
bet. enhver væbnet Magt (Armé), senere særlig
Orlogsflaaden. Specielt bruges Udtrykket om
den saakaldte <sp>uovervindelige A.</sp>, som
Filip II 1588 udsendte for at erobre det
kætterske England, som Paven havde givet ham til
Len. Den talte c. 130 Krigsskibe, hvoraf 65
Galejer, en Mængde Transportskibe, og skal have
medført 20000 Soldater, 8400 Matroser, 2000
Galejslaver, 2630 Kanoner, et umaadeligt
Krigsmateriel og Proviant for 6 Maaneder.
Storinkvisitoren, mange Munke og katolske
Flygtninge fra de britiske Øer var om Bord paa
Flaaden; i Madrid holdt man Bønner i 40 Dage
for at bede om Sejren, hele Toget lignede et
Korstog. Det blev udrustet i Cadix og Lissabon,
men i Spidsen for det havde man uheldigvis
stillet Hertugen af Medina Sidonia, en meget
fornem Mand og en dygtig Landkriger, men
uden Initiativ og Forstand paa Søvæsen. Sidst
i Maj 1588 forlod Flaaden Lissabon, men i den
spanske Sø kom der Storme, og Flaaden maatte
søge ind til Vigo og Coruna; en kostbar Tid
blev derved spildt, og den Hær, som Alexander
Farnese skulde overføre fra Flandern, gik fra
hinanden. Englænderne havde imidlertid
udrustet en Flaade, mest ved frivillige Bidrag;
Admiral Howard, en Katolik, var Overanfører;
under ham kommanderede Mænd som Francis
Drake og Opdageren Frobisher. Skibene var
færre og lavere end de spanske, men sejlede
bedre og havde en langt mere øvet Besætning.
Da den spanske Flaade endelig sidst i Juli
naaede Kanalen, blev den omsværmet af de
engelske Skibe og led store Tab; et Forsøg paa at
sætte sig fast paa Englands Kyst mislykkedes.
Flaaden lagde sig da for Anker ved Calais, men
blev her angrebet Natten mellem 7. og 8. Aug.
af eng. Brandere, der gjorde stor Skade og
fremkaldte Panik. En stærk Sydvestvind
forøgede Forvirringen, og Englændernes Angreb
jagede Flaaden ud i Nordsøen med store Tab.
Englændernes Forfølgelse blev snart opgivet af
Mangel paa Krudt, Medina Sidonia sejlede
tilbage N. om Skotland, men mange af hans Skibe
strandede paa Hebridernes Klipper. Kun lidt
mere end en Trediedel af Flaaden vendte
tilbage, hele Foretagendet var mislykket, og
Spaniens Stormagtsstilling havde faaet et afgørende
Knæk. (<sp>Litt.</sp>: <sp>C. Fernandez Duro</sp>, <i>La
A. invincible</i> I—II, 1884—85).
<i>J. L.</i>
</chapter>

<chapter name="Armadill (d. s. s. Bæltedyr)">
<b>Armadill</b>, d. s. s. <sp>Bæltedyr</sp>.
</chapter>

<chapter name="Armadilla">
<b>Armadilla</b> [sp. -↱ðil<sub>j</sub>a], Diminutiv af <sp>Armada</sp>,
en lille Flaade af Krigsskibe; endvidere et lille
armeret Skib, navnlig Toldfartøj.
</chapter>

<chapter name="Armadillidium (se Bænkebidere)">
<b>Armadillidium</b>, se <sp>Bænkebidere</sp>.
</chapter>

<chapter name="Armagh">
<b>Armagh</b> [a.<sub>ə</sub>↱ma. ell. ↱a.<sub>ə</sub>ma.], Grevskab i det
nordøstlige Irland, Prov. Ulster, grænsende mod
N. til Søen Lough Neagh, mod V. til
Grevskaberne Tyrone og Monaghan, mod S. til Louth
og mod Ø. til Down, er 1328 km<sup>2</sup> med (1911)
119625 Indb., hvoraf 45 % er rom.-kat., Resten
Protestanter. Landet er i Hovedsagen en lav,
bølgeformet Slette, bestaaende af
Istidsaflejringer over en Undergrund, som mest dannes af
Kalksten fra Kultiden; mod N. ved Lough Neagh
er der dog betydelige Eng- og Mosestrækninger,
under hvilke der findes Lag af Ler med
Brunkul, og mod S. bestaar A. af lave, ufrugtbare
Bjerge, af Granit og yngre Eruptiver (Slieve
Gullion naar 577 m). Grevskabet
gennemstrømmes af talrige Floder. Største Delen af A. er
frugtbart Land; kun c. 5 % af Arealet er
uopdyrkeligt. Klimaet er særdeles gunstigt,
mindre regnfuldt end i det øvrige Irland. Dog staar
Agerbruget ikke højt og er i Tilbagegang; der
dyrkes Havre og Kartofler, og endvidere drives
der en betydelig Frugtavl (Æbler). Til
Græsgange anvendes et større Areal end til
Agerbrug, og Kvægavlen er i Fremgang (Hornkvæg,
Faar, Svin og Fjerkræ). Stor Bet. har Industrien,
især Lærredsvæveriet, som drives ikke alene i
Byerne, men ogsaa af Landbefolkningen.
Indbyggerne i A. er gennemgaaende velstillede;
Udvandringen er dog betydelig, og
Indbyggerantallet i stærk Aftagen (1841 232400 Indb.). A.
er delt i 8 Baronier og 25 Sogne og sender 3
Medlemmer til Parlamentet.

<sp>Hovedstaden A.</sp> ligger i Nærheden af
Floden Callan og er Knudepunkt paa den irske
Nordbane. (1901) 7588 Indb. Næsten alle Husene
i A. er byggede af Kalksten, som brydes i
Nærheden, men den anglikanske Katedral, som
ligger paa en Høj ovf. Byen, er af rød Sandsten
og skal være opført allerede i 13. Aarh., men
er siden ødelagt og er atter opført i 17. Aarh.
A. er Sæde for den protestantiske og den
rom.-kat. Ærkebisp for Irland og har et Gymnasium,
et kat. Seminarium, et stort Bibliotek og et
astron. Observatorium, fl. Kirker og Skoler samt
en Domstol, et Fængsel og en Sindssygeanstalt.
A. skal være grundlagt af Skt Patrick i 5. Aarh.
og var i lang Tid Irlands Hovedstad med en
berømt Klosterskole, der fra 5.—9. Aarh.
besøgtes meget af udenlandske Studenter. A. blev
