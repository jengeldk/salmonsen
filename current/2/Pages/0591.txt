<chapter name="Bakteroider">
<b>Bakteroider</b> (bot., af <i>bacterium</i>, en Bakterie,
og δἴδος Udseende; egl. de, der ligner
Bakterier), ejendommelige, korte stavformede ell.
Y-formede, glasklare, overordentlig smaa
Legemer, som bestaar af æggehvideagtig Substans
og i uhyre Antal findes i bestemte Cellelag i
de Knolddannelser, der forekommer paa alle
Bælgplanters (f. Eks. Lupiners, Bønners,
Kløvers, Robiniers, Ærters o. m. a.) Rødder. De
betegner Udviklings- ell. Degenerationsstadier
(Involutionsformer) af disse Planters saakaldte
Knoldbakterier (s. d.) (<i>Bacillus radicicola</i>);
smlg. <sp>Bakterier</sp> (Tavlen Fig. 33).
<i>Fr. W.</i>
</chapter>

<chapter name="Baktra (se Balkh)">
<b>Baktra</b>, se <sp>Balkh</sp>.
</chapter>

<chapter name="Baktrien (se Balkh)">
<b>Baktrien</b>, se <sp>Balkh</sp>.
</chapter>

<chapter name="Baktshisarai">
<b>Baktshisarai</b> (pers., »Havepaladset«), By i
det russ. Guvernement Taurien, Halvøen Krim,
ligger i en snæver Dal ved Jernbanen, 32 km
SSV. f. Simferopol, og har (1897) 13000 Indb.,
hvoraf 3000 er Kristne, 1000 Jøder, men
Hovedmængden Muhammedanere. Der fabrikeres i
B. Læder, Faareskindspelse, Støvler, Sko,
Sabler og Knive og drives Handel med Omegnens
Produkter, især Tobak og Frugt. B. er en typisk
tatarisk By med et orientalsk Udseende. Den
har 36 Moskeer og et Palads ell. Karavanserai,
opført 1519, hvor Tatarkanen af Krim residerede
indtil 1783. I Paladsets Mausoleum ligger
16 Kaner begravne. Ø. f. B. ligger Tshifut-Kale
(»Jødeborgen«) i en Bjergkløft, tidligere Hovedsæde
for de jødiske Karaiter, nu kun beboet
af en Rabbiner. Nærmere Byen ligger Uspenskij
Klostret, hvortil der valfartes hver 29. Aug.
<i>G. Ht.</i>
</chapter>

<chapter name="Baku">
<b>Baku</b>, Guv. i Kaukasien, ligger ved det
kaspiske Havs Vestkyst, begrænset mod N. af
den russ. Prov. Daghestan, mod V. af Guv.
Jelisavetpol og mod S. af den pers. Prov. Aserbeidschan;
det er 39007 km<sup>2</sup> med (1911) 1013900
Indb. Kysten N. f. Halvøen Apsjeron er lige, med
enkelte Strandsøer. Inden for en smal Kystslette,
dannet af Bjergflodernes Deltaer, ligger
Kaukasus-Kædens østlige Ende, som nær ved
Guv.'s Vestgrænse i Shah Dagh hæver sig til
4252 m. Halvøen Apsjeron er lav og flad, dannet
af vandrette Tertiæraflejringer. S. f.
Kaukasus-Kæden er B. et øde Steppeland,
gennemstrømmet af Floderne Kura og Aras. Kuras Delta
vokser meget stærkt ud i det kaspiske Hav, og
talrige Smaaøer og Holme dukker op af Havet
uden for Deltaet. Ved Kysten ligger 30 store
Naftakilder paa Fastlandet og 6 paa Øer.
Sammen med Gas og Petroleum er der udkastet
saltholdigt Dynd, som har lagt sig om
Kildernes Mundinger og har ophobet sig til
vulkanlignende Dynger, af hvilke enkelte er 3—400
m høje. Hele Guv. er rigt paa Petroleum, især
dog Halvøen Apsjeron. S. f. Kura's Delta ligger
det frugtbare og skovrige Landskab Talish.
Middeltemp. for koldest og varmest Maaned er i
Hovedstaden B.: 3,4° og 25,8°. I den største Del af Guv.
er Regnmængden ringe, i B. saaledes 24,1 cm
aarlig. I Talish er Regnmængden derimod meget
stor, i Lenkoran f. Eks. 120 cm. Hovedmassen
af Regnen falder Efteraar og Vinter. Den største
Del af Befolkningen er Tatarer, i ringere Antal
findes Tater, som taler et med Persisk beslægtet
Sprog. Den herskende Religion er den shiitiske
Sekt af Islam. Landbrug og Kvægavl er ved
Siden af Petroleumsindustrien de vigtigste
Næringsveje. Hovedstaden B. ligger ved en lille Bugt
paa Sydsiden af Apsjeron og har (1910) 217900
Indb., en Blanding af Kaukasiens og Nabolandets
talrige Nationaliteter, blandt hvilke dog
Tatarer og Armeniere er de talrigste. B. skylder
Petroleumskilderne sin Opkomst. Der findes
Ruiner af de tidligere Kaner af B.'s Palads,
men ellers er det meste nyt. Der findes
Administrationens Bygninger, Kaserner, Kirker og
Moskeer. Naar undtages Havnekvarteret med
brolagte Gader og europæiske Bygninger, har
Byen et asiatisk Præg, uregelmæssig bygget med
snævre Gyder og lave Huse. Mod N. ligger
Tshernijgorod (den sorte By), hvor Petroleumsindustrien
har sit Sæde. Hovedmassen af den raa
Petroleum indvindes ved Landsbyerne Balachany,
Sabuntshi og Surachany NØ. f. B. Produktionen
af Petroleum beløb sig (1912) til 469 Mill. Pud.
B. er Endepunkt for den transkaukasiske
Bane til Batum og Poti ved Sortehavet. Mod N.
fører tillige fra B. en Bane til Vladikaukas og
videre til det europæiske Rusland. Endelig har
B. Dampskibsforbindelse med Krasnovodsk,
Endepunktet for den transkaspiske Bane. B. er et
af Parsernes helligste Steder, hvis evig
brændende Gaskilder har været kendte i Oldtiden.
Russerne erobrede B. fra Perserne 1723, maatte
atter afstaa Byen 1735, men fik den igen 1813.
Fra 1859 har Byen været Guv.'s Hovedstad.
<i>M. V.</i>
</chapter>

<chapter name="Bakuba">
<b>Bakuba</b> [ba´<sub>a</sub>↱ku.ba.], By i asiatisk Tyrki,
Vilajet Bagdad, 48 km ØNØ. f. Bagdad. 4000
Indb. Udførsel af Dadler.
</chapter>

<chapter name="Bakunin, Michael">
<b>Bakunin</b> [ba↱kun<sub>i</sub>n], <sp>Michael</sp> (1814—76),
russ. Anarkist af en gl, adelig og højtdannet
Godsejerfamilie. Nogle Aar gjorde han Tjeneste
i den kejserlige Garde, men tog (1838) sin
Afsked for bl. a. i Moskva at hellige sig filos.
Studier. 1840 drog han til Berlin, studerede ivrigt,
sammen med Turgenjev, Hegel's Filosofi og
sluttede sig til Lederne af den revolutionære
Bevægelse der. Efter et Ophold i Paris, hvor han
paavirkedes stærkt af Proudhon og de polske
Landflygtige, rejste B. til Zürich, hvor han tog
virksom Del i de socialistiske Bevægelser, som
havde deres Midtpunkt dér. Da han nægtede
at efterkomme den russiske Regerings Befaling
om at vende tilbage til Rusland, konfiskeredes
hans Formue. Under et nyt Ophold i Paris 1847
opfordrede han Polakkerne til at forene sig med
det revolutionære Rusland mod Zarens
Herredømme, men udvistes. Efter Febr-Revolutionen
(1848) kom han tilbage, men efter fornyede
voldsomme Angreb paa Rusland udvistes han atter.
I den flg. Tid deltog B. i de revolutionære
Bevægelser rundt om i Tyskland og var bl. a.
Hovedlederen af Revolutionen i Dresden (Maj
1849). Han blev fanget og dømtes til Døden,
men udleveredes til Rusland, der holdt ham
fængslet nogle Aar for derefter at deportere ham
til Sibirien. Herfra flygtede han (1860) over
Amerika til England. Han var nu en Tid
Medarbejder ved Herzens »<i>Kolokol</i>«, men da det
polske Oprør udbrød, tog han til Sthlm med
Planer om at lede en Ekspedition af polske og
