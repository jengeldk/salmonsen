<sp>Stefan IV</sp> blev 1571, efter at Huset Zapolya
var uddød, valgt til Fyrste af Siebenbürgen; dog
afstod han dette Land, da han 1575 valgtes til
Konge i Polen (se <sp>Stefan</sp>), til Broderen
<sp>Christof</sp>. Denne fulgtes 1586 af sin Søn
<sp>Sigismund</sp>, der 1597 overdrog
Siebenbürgen til Kejseren, hvad han dog snart angrede
og søgte at forandre. En Kvinde af Slægten,
<sp>Elisabeth B.</sp>, gift med den ung. Grev
Nádasdy, er berygtet ved sin forfærdelige
Grusomhed, idet hun lod tappe Blod af unge Piger,
for ved at bade sig deri at opnaa Skønhed;
1610 blev hendes Forbrydelser opdagede, efter
at 650 Piger var faldne som Ofre for hendes
Blodtørst. Hendes Medhjælpere blev
henrettede; selv blev Grevinden dømt til evig
Indespærring paa et af hendes Slotte, hvor hun
døde 1614. Omtr. paa denne Tid uddøde hele
Slægten B.
<i>Kr. E.</i>
</chapter>

<chapter name="Bathurst (By i Canada)">
<b>Bathurst</b> [↱bäþəst ell. ↱ba.þəst], By i Dominion
of Canada, Prov. New Brunswick, ligger 350
km NNØ. f. Saint John paa Sydsiden af Baie
des Chaleurs, (1901) 2500 Indb. B. driver Fiskeri
og udfører særlig Laks.
<i>H. P. S.</i>
</chapter>

<chapter name="Bathurst (By i Australien)">
<b>Bathurst</b> [↱bäþəst ell. ↱ba.þəst], By i
Grevskabet af samme Navn i den britisk-australske
Koloni New-South-Wales, smukt beliggende 170
km VNV. f. Sydney hinsides de blaa Bjerge
og paa venstre Bred af Øvre Macquarie. Den
er forbundet med Sydney, foruden ved
Jernbane, ved en over Bjergene med stor Kunst
anlagt Vej, har et meget sundt Klima, (1911)
8575 Indb., Dampmøller, Sæbe-, Lys- og
Limfabrikker. B., der er grundlagt 1815, danner
Midtpunktet i New-South-Wales' største
Gulddistrikt, hvis Udnyttelse 1851 begyndte ved
Summerville Creek, og den har svunget sig op
til den vigtigste Plads i det Indre af Kolonien.
<i>M. V.</i>
</chapter>

<chapter name="Bathurst (By i Gambia)">
<b>Bathurst</b> [↱bäþəst ell. ↱ba.þəst], (<sp>St. Mary
of B.</sp>), Hovedstad i den britiske Koloni
Gambia i Senegambien, ligger paa den lille Ø, St
Mary, tæt ved Gambias Munding og har (1911)
6000 Indb., hvoraf knap 100 Hvide. B. dækkes
af et Fort og har betydelig Udførsel af Voks,
Kautschuk, Jordnødder og Palmeolie.
<i>C. A.</i>
</chapter>

<chapter name="Bathurst (engelsk Adelsæt)">
<b>Bathurst</b> [↱bäþəst ell. ↱ba.þəst], eng. Adelsæt,
som i en Række Slægtled har hyldet udpræget
konservative Grundsætninger. 1) <sp>Allen B.</sp>
(1684—1775) blev 1705 Underhusmedlem for
Cirencester, der helt stod under Slægtens
Indflydelse indtil 1885, og 1712 Peer. Han var en
god Ven af Bolingbroke og skarp Modstander
af Rob. Walpole; efter dennes Fald 1742
optoges han i Geheimeraadet og var 1757—60
Skatmester for Prinsen af Wales (den senere
Georg III), samt ophøjedes 1772 til Jarl. Han
stod i godt Forhold til sin Tids Digtere og
Skønaander.

2) <sp>Henry B.</sp> (1714—94), Søn af foreg., var
1735—54 Medlem af Underhuset, blev derefter
Dommer og 1771—78 Lordkansler, skønt han
regnedes aldeles uskikket til dette høje Hverv;
endelig blev han — som nøje knyttet til Lord
North — 1779—82 Præsident for Geheimeraadet
under dennes Styrelse.

3) <sp>Henry B.</sp> (1762—1834), Søn af foreg.,
valgtes siden 1784 til Underhuset, indtil han
1794 arvede Peers-Værdigheden. Han var nøje
knyttet til W. Pitt og havde 1783—1802
underordnede Stillinger i hans Ministerium; optoges
Maj 1804 i selve Kabinettet som Møntmester
og sad derefter i Regeringen med en kort
Afbrydelse indtil Apr. 1827, idet han efterhaanden
beklædte vigtige Poster. Han var saaledes
Minister for Handelen 1807—12, endog i 2
Maaneder, Oktbr—Decbr 1809, Udenrigsminister,
men blev især bekendt som Krigs- og
Koloniminister 1812—27, da han med stor Dygtighed
støttede Wellington's Hærførelse. Det var
ogsaa ham, der 1815 valgte Hudson Lowe til
Napoleon's Fangevogter. Endelig var han
1828—30 Præsident for Geheimeraadet under
Wellington. Medens han 1828 gik med til
Katolikkernes Ligestilling, var han 1832 en haardnakket
Modstander af Valgreformen.
<i>E. E.</i>
</chapter>

<chapter name="Bathvillit">
<b>Bathvillit</b> [ba.þ-], en Harpiks af samme
Sammensætning som Rav men med ganske mat
Glans; findes i Kul ved Bathville i Skotland.
</chapter>

<chapter name="Bathybius">
<b>Bathybius,</b> beskrevet som en Slags Slimdyr,
der antoges at bestaa af udifferentieret
Protoplasma og skulde findes i stor Mængde i
Dybhavets Bund; det menes nu at være et
Kunstprodukt, fremkaldt ved Bundprøvernes
Konservering.
<i>T. K.</i>
</chapter>

<chapter name="bathygene Dannelser">
<b>bathygene Dannelser</b> kaldes Aflejringer,
der er afsatte paa dybt Vand, i Modsætning
til de paa lavt Vand afsatte <sp>litorale</sp>
Aflejringer.
<i>J. P. R.</i>
</chapter>

<chapter name="Bathykles">
<b>Bathykles</b> fra Magnesia ved Maiandros i
Lilleasien nævnes som en af de ældste gr.
Kunstnere, Skaberen af den <sp>amyklæiske
Trone</sp>, et Skulpturværk, der antages udført
c. 550 f. Kr. F. Det var en Tronstol, der udførtes
til Pryd for en ældgammel Bronze-Statue af
Apollon i Amyklai i Lakonien. Statuen var 16
m høj, og Tronen, efter Pausanias' Beskrivelse
bygget op uden om Figuren, smykket med en
Mængde mytol. Fremstillinger, væsentlig i Relief,
dog ogsaa med fri Figurer. Guld til Anvendelse
herved var skænket af Kong Kroisos i Lydien.
Den amyklæiske Trone er oftere søgt
genfremstillet efter Oldtidens meget detaillerede
Beskrivelser og ved Hjælp af nogenlunde samtidige
Billedfremstillinger af tilsvarende Scener.
<i>H. A. K.</i>
</chapter>

<chapter name="Bathylitter">
<b>Bathylitter.</b> Betegnelse for udstrakte,
uregelmæssig formede Masser af Dybbjergarter, der
er stivnede i Dybet uden at naa op til Jordens
Overflade, men kan være komne for Dagen ved
senere Erosion ell. ved Forskydninger i
Jordskorpen. Store, linseformede B. kaldes
undertiden <sp>Lakkolitter</sp>.
<i>J. P. R.</i>
</chapter>

<chapter name="Bathyllos">
<b>Bathyllos,</b> bekendt Pantomimus (Balletdanser)
fra Alexandria, levede i Rom paa Augustus'
Tid som Mæcenas' Frigivne og Yndling.
Sammen med Pylades fra Kilikien indførte han
Pantomimen i Rom.
<i>H. H. R.</i>
</chapter>

<chapter name="Batignolles, Les">
<b>Batignolles, Les</b> [læ-bati↱n<sub>j</sub>ål], 17.
Arrondissement i Paris (nordlige Del af Staden).
</chapter>

<chapter name="Batist">
<b>Batist,</b> opr. de fineste gennemskinnende
Lærredssorter, som fremstilledes i Nordfrankrig
og Belgien af Hørgarn, der ikke alene var
spundet særdeles omhyggelig ved Haandkraft,
men til hvilket der ogsaa udelukkende
