ned fra Bjergene, og fører det til den stadig
skiftende Saltsump <sp>Lob Nor</sp> (ca. 800 m o. H.).
Mongoliets Sletter ligger gennemgaaende i en
Højde af 1000—1100 m o. H. Mod V. skyder
Landskabet <sp>Dsungariet</sp> sig frem mellem
<sp>Tienshan</sp> og <sp>Altai</sp>. Dsungariet sænker sig
mod V. til en Højde af lidt mindre end 200 m.
Denne Lavning har haft stor Betydning for de
asiatiske Folkeslags Vandringer. Gennem den
gik Mongolernes Erobringstog til Vestasien.
<sp>Altai</sp> er et System af parallelle Kæder:
<sp>Tarbagatai</sp>, <sp>Ektag Altai</sp>, <sp>Changai</sp>,
<sp>Tannu-ola</sp>, de <sp>sajaniske Bjerge</sp>, som alle
har Retningen fra Nordvest til Sydøst. Altai
bestaar ganske vist af foldede Bjergarter, men
nyere Undersøgelser har vist, at de har været
nederoderet til Peneplan, og at de nuværende
Terrainformer skyldes Brud. Det samme synes
at være Tilfældet i Tienshan. Sydfoden af
Tienshan er ejendommelig ved sine dybe
Gravsænkninger, i hvilke flere Punkter ligger lavere end
Havfladen. I Altai har de nyere Undersøgelser
ligeledes vist, at disse Bjerge har været
dækkede af store Gletschere i Istiden. Medens Altai
og Tienshan endnu har de centralasiatiske
Bjerges mere ell. mindre østvestlige Retning og
ligeledes hæver sig til betydelig Højde (<sp>Tengri
Chan</sp> i Tienshan: 7300 m, <sp>Bjelucha</sp> i Altai:
4500 m), antager Bjergene længere mod Ø.
Retningen fra Sydvest til Nordøst. Denne Retning
har <sp>Baikal-Bjergene</sp> og
<sp>Jablonoi-Bjergene</sp>, mellem hvilke <sp>Baikal-Søen</sp> er
dannet som en mægtig Gravsænkning. Omtr.
samme Retning har <sp>Khingan-Bjergene</sp> i
den østlige Del af Mongoliet, <sp>Sichota Alin</sp>
langs Kysten af det japanske Hav,
<sp>Bureja-Bjergene</sp> og <sp>Stanovoj-Bjergene</sp> N.
f. Amur. Alle disse Bjerge er dannede ved Brud
og er fri for unge Foldninger. En ganske anden
Bygning har Halvøen <sp>Kamtschatka</sp>, som
bestaar af foldede Bjergarter, strygende fra N. t.
S. Tertiærdannelser spiller en stor Rolle og
ligeledes vulkanske Dannelser, Kamtschatka har c.
40 Vulkaner, hvoriblandt 12 virksomme. Den
højeste er <sp>Kljutschev</sp> (4916 m). Da
Snegrænsen ligger ved c. 1500 m, er to Tredjedele
af Kljutschev snedækte.

4) <sp>Dekan</sp> er ligesom Arabien et
Plateauland uden nyere Foldninger. Den nordligste
Del af Højlandet dannes af Plateauet Malva,
hvis Sydrand er <sp>Vindhya-Bjergene</sp>.
Mellem disse og <sp>Satpura-Bjergene</sp>
flyder Narbada-Floden mod V. til det arabiske
Hav. S. for Narbada kommer Dekans Plateau,
som fra sin høje Vestrand: <sp>de vestlige
Ghats</sp>, jævnt sænker sig mod Ø. Ved den
østlige Rand hæver sig flere isolerede smaa
Bjergpartier, som undertiden sammenfattes
under Navnet <sp>de østlige Ghats</sp>. I den
sydlige Del af Vestghats hæver
<sp>Nilgiri-Bjergene</sp> i <sp>Dodabetta</sp> sig til en Højde af 2630
m. S. for Nilgiri findes en dyb Sænkning, <sp>Gap</sp>,
som sætter Vestkysten i Forbindelse med
Østsiden af Dekan. S. herfor hæver
Anamalli-Bjergene sig i <sp>Anaimudi</sp> til 2694 m.
Dekan bestaar af foldede archaiske Lag,
overlejrede af de palæozoiske Vindhya-Lag. Disse
overlejres atter af Gondvana-Lagene,
Ferskvandslag fra Perm, Trias og Jura. Gondvana-Lagene
indeholder Kullag og udmærker sig ved at
indeholde en fossil Flora, som genfindes i
Australien og Sydafrika. I det nordvestlige Dekan
findes store Lavalag fra Slutningen af Kridttiden
og Begyndelsen af Tertiærtiden. Ved deres
Forvitring er opstaaet den frugtbare sorte
Bomuldsjord.

<sp>Lavlande</sp>. A.'s største Lavland
strækker sig over det vestlige <sp>Sibirien</sp>, og afbrudt
af en lav Landryg mellem Altai og Ural over
Turan. Vestsibirien er en Slette, hvis Jord
dannes af lagdelte stenfri kvartære
Ferskvandsdannelser. I Turan findes tertiære og kvartære
marine Lag, over store Strækninger dækkede af
kvartære æoliske Dannelser: Flyvesand og Löss.
Medens Sibirien afvandes af de store Floder
Ob og Jenissej, er Turan uden Afløb til Havet.
Fra Tienshan strømmer <sp>Ili</sp> ned og falder
med et stort Delta ud i <sp>Balkasch-Søen</sp>.
Til <sp>Aral-Søen</sp> løber de store Floder
<sp>Sir-Darja</sp> og <sp>Amu-Darja</sp>. Ved Turans
Vestgrænse ligger den store Saltsø, <sp>det kaspiske
Hav</sp>. Bl. A.'s øvrige Lavlande er de største:
<sp>Mesopotamien</sp>, som afvandes af Eufrat
og Tigris, <sp>det nordindiske Lavland</sp>
med Indus og Ganges, det kinesiske
Lavland mellem Mundingerne af Jangtsekiang,
Hoangho og Peiho. Jordbundens øverste Lag er
i alle disse Lavlande recente Flodaflejringer.

<sp>Øerne</sp>. Blandt disse er af særlig Interesse
de Buer af Øer, som ledsager A.'s Syd- og
Østkyst. Paa Randene af de dybt sunkne
Flager, som danner A.'s Randhave, har der dannet
sig mer ell. mindre udpræget bueformede
Systemer af Foldekæder. Fra det vestlige Birma
gaar en saadan Kæde over Nikobarerne,
Andamanerne, Sumatra, Java og de smaa Sunda-Øer.
Gennem det nordl. Borneo gaar en anden Kæde
over Palavan til Filippinerne. Gennem Halvøen
Minehassa paa Celebes gaar ligeledes en Kæde
over Mindanao til Luzon. Ved Tværbrud er
Kæderne splittede ad i Smaastykker, som danner
de større og mindre Øer. Sammen med
Foldning og Brud er der foregaaet en livlig
vulkansk Virksomhed, som endnu vedvarer. Blandt
Vulkanerne kan nævnes <sp>Krakatau</sp> i
Sunda-Strædet, bekendt for sit Udbrud 1883,
<sp>Semeru</sp> paa Java (3671 m), <sp>Tambora</sp> paa
Sumbava, som 1815 havde et frygteligt Udbrud,
og <sp>Apo</sp> (3200 m) paa Mindanao. Fra Filippinerne
fortsætter Foldebjergene sig til Formosa,
Riukiu-Øerne, de japanske Øer, Sachalin, Kurilerne og
Kamtschatka. Ligesom paa de indiske Øer er
paa de østasiatiske Øer Foldekæderne brudte i
Smaastykker ved Tværbrud. Store Dele af
Kæderne er sunkne, og vulkanske Masser har
udgydt sig over dem. De særdeles hyppige
Jordskælv og Vulkanudbrud viser, at disse Øer
hører til de Egne af Jorden, hvor Jordskorpens
Ligevægt er mindst stabil. Blandt Vulkanerne
maa nævnes Fusi Jama (3760 m) paa Øen
Hondo i Japan.

<sp>A.'s geologiske
Udviklingshistorie</sp>. De ældste Foldninger i A. findes i Egnen
mellem Changai-Bjergene og Jenissej, og synes
at være fuldendte allerede i den archaiske Tid.
Fra Silurtiden stammer Foldningen af den
