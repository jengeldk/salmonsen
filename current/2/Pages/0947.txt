og B. udmærkede sig saaledes, at Lady
Franklin tilbød ham Ledelsen af en ny
Ekspedition, og Kennedy tilbød at tjene under ham,
hvad B. dog afslog. Paa sin anden Rejse i
Polarhavet med »Phønix« under <sp>Inglefield</sp>
omkom B. ved et Ulykkestilfælde i Isen, idet et
Vindstød styrtede ham ned i en dyb Revne,
hvor han druknede. Den eng. Regering hædrede
hans Minde ved et pragtfuldt Epitafium i
Marinemuseet i Louvre. (<sp>Litt.</sp>: <sp>I. R. B.</sp>, <i>Journal
d'un voyage aux mers polaires</i> [6. Udg., Paris
1885]).
<i>S. H.</i>
</chapter>

<chapter name="Bellot Stræde">
<b>Bellot Stræde</b> [fr. bæ↱lo-, eng. be↱£o<sub>u</sub>-], mellem
Nordamerikas nordligste Halvø, Boothia Felix
og Øen North Sommerset; 72° n. Br. og 95° v.
L. B. er et c. 16 Sømil langt og paa det smalleste
Sted 1 Sømil bredt Stræde, der er omgivet af
høje Klipper og forener Prince Regent Inlet
med Franklin-Stræde. Det opdagedes af
Kennedy 1852 og opkaldtes efter den fr. Søofficer
Bellot, som ledsagede ham. Mac Clintock søgte
gentagne Gange 1858 at komme gennem Strædet
med Skib, men maatte opgive det p. Gr. a. de
svære Ismasser og overvintrede ved det østlige
Udløb, Kennedy Havn. Herfra udførtes de
bekendte Slæderejser til King William Land, hvor
man fandt Beretninger fra Franklin's
Ekspedition, der kastede Lys over denne
Ekspeditions Skæbne.
<i>G. F. H.</i>
</chapter>

<chapter name="Bellotto, B. (se Belotto)">
<b>Bellotto</b> B., se <sp>Belotto</sp>.
</chapter>

<chapter name="Bellovaker">
<b>Bellovaker</b> (<i>Bellovaci</i>), et krigersk Folk i
det belg. Gallien. De blev undertvungne af
Cæsar allerede 57 f. Kr., men rejste sig atter
under den alm. Opstand (52). Deres Hovedstad
var <i>Caesaromagus</i>, nu Beauvais.
<i>H. H. R.</i>
</chapter>

<chapter name="Bellows Falls">
<b>Bellows Falls</b> [↱be£o<sub>u</sub>z-, amer. ↱be£<sub>ə</sub>s-få.£z],
en Række i alt 12 m høje Fald, som dannes af
Connecticut River i Staten Vermont i U. S. A.,
den indtil dette Sted c. 100 m brede Flod
presser sig her gennem en 6 m bred Klippespalte.
Faldene omgaas af mindre Fartøjer ved en i
Klipperne sprængt Kanal med 9 Sluser. Ved B. F.
ligger Byen B. F., der driver betydelig
Industri og har (1910) 4500 Indb.
<i>H. P. S.</i>
</chapter>

<chapter name="Belloy, Auguste, Marquis de">
<b>Belloy</b> [d<sub>ö</sub>-bæ↱lwa], <sp>Auguste, Marquis de</sp>,
fr. Digter (1815—71). B. var en talentfuld
Lyriker, med Formsans og Følelsesdybde. Hans
Digte udkom 1855: <i>Légendes fleuries</i>. Hans
ejendommelige, men stærkt pessimistiske Drama
<i>Mal'aria</i> blev 1853 forbudt paa <i>Théâtre français</i>.
1857 opførtes <i>Le Tasse à Sorrente</i>.
<i>S. Ms.</i>

<chapter name="Belloy, Pierre Laurent Buirette de">
<b>Belloy</b> [d<sub>ö</sub>-bæ↱lwa], <sp>Pierre Laurent
Buirette de</sp>, fr. Dramatiker, f. i St Flour i
Auvergne 17. Novbr 1727, d. i Paris 5. Marts
1775. Af Had til Jurastudiet flygtede han til
Udlandet og gjorde navnlig i Petrograd Lykke som
Skuespiller, under Navnet Dormont de B. 1758
vendte han tilbage til Paris og fik Tragedien
Titus opført; hans Haab, at den skulde gøre
Lykke og derved forsone ham med Familien,
skuffedes, hvorfor han paa ny drog til Rusland;
først 1769 vendte han efter sin Onkels Død
tilbage. B. fik Bet. som den første Indfører af
den <sp>nationale</sp> Tragedie. <i>Le siège de Calais</i>
(1765) gjorde megen Lykke. <i>Gaston et Bayard</i>
(1771) skaffede ham Adgang til Akademiet.
<i>Pierre le cruel</i> (1775) har holdt sig længst paa
Scenen. B. slutter sig nærmest til Corneille; hans
Tragedier er uden synderligt Værd og skylder
mest Valget af historisk-nationale Emner deres
Succes. Hans Œuvres udgaves 1779 af Gaillard
i 6 Bd.
<i>S. Ms.</i>
</chapter>

<chapter name="Bell Rock">
<b>Bell Rock</b> [↱be£-↱råk], d. v. s. Klokkeklippen,
ell. <i>Inch-Cape</i>, en yderst farlig Klippebanke ved
Østkysten af det skotske Grevskab Forfar, 19
km SØ. f. Arbroath, næsten ud for Mundingen
af Tay, rager kun ved laveste Ebbe op over
Havfladen, Ifølge Traditionen lod en Abbed fra
Aberbrothock (<i>Arbroath</i>) her anbringe en
Klokkebøje i 12. Aarh. for at advare Søfolkene.
Talrige Skibbrud har fundet Sted paa B., og
1807—10 blev her opført et Fyrtaarn,
konstrueret af Robert Stevenson.
<i>G. Ht.</i>
</chapter>

<chapter name="Bell'ske Lammelser">
<b>Bell'ske Lammelser,</b> d. s. s. Lammelse af
<i>Nervus facialis</i>, Ansigtslamhed.
<i>A. F.</i>
</chapter>

<chapter name="Bell'ske Lov (se Bell, Sir Charles)">
<b>Bell'ske Lov,</b> se <sp>Bell</sp>, <sp>Sir Charles</sp>.
</chapter>

<chapter name="bellum">
<b>bellum</b> (lat.), Krig; <i>b. ómnium in ómnes</i> ell.
<i>contra ómnes</i> (»alles Krig mod alle«), den af
Hobbes forudsatte Menneskehedens Urtilstand,
som Modsætning til Retstilstanden i Staten.
</chapter>

<chapter name="Belluno">
<b>Belluno,</b> Prov. i det nordøstlige Italien,
Landskabet Venezia, grænser mod Ø. til Provinsen
Udine, mod S. til Treviso og Vicenza og er i
øvrigt mod V. og N. begrænset af Østerrig.
Arealet er 3349 km<sup>2</sup> med (1911) 192793 Indb. ell. 58
pr km<sup>2</sup>. Prov. hører helt til Bjergomraadet,
idet den opfyldes af Udløberne fra de
sydtyrolske Dolomitalper. Omtr. i hele sin Længde
fra NØ. til SV. gennemskæres B. af Piave, der
gennemstrømmer en temmelig bred Dal, hvori
aabner sig fl. Sidedale. I Dalstrøgene drives
Agerbrug, medens Kvægavl er Hovederhvervet
paa Bjergene. Her findes dog ogsaa en Del Skov,
hvorfra Bygningstømmer føres til Venedig. Af
Mineraler findes lidt Kobber ved Agordo, noget
Zink ved Auronzo samt desuden noget Bly og
Kvægsølv; Udbyttet er dog ringe.

Prov.'s <sp>Hovedstad</sp> B. ligger 60 km N. f.
Treviso, 416 m o. H. ved Piave, der her
optager Ardo. (1911) 20700 Indb. B. har en
Domkirke, der led meget ved et Jordskælv 1873. Byen
er Sæde for en Biskop, har Garnison og driver
en Del Industri og Handel. B. er det rhætiske
<i>Belunum</i>, der 180 f. Kr. kom under Rom. I
Middelalderen var B. et longobardisk Hertugdømme.
I 15. Aarh. kom B. under Venedig. I B. er
Pave Gregor XVI født. Napoleon I gav
Marskallen Victor Titlen Hertug af B.
<i>H. P. S.</i>
</chapter>

<chapter name="Belmez">
<b>Belmez</b> [↱wælmæþ], By i det sydlige Spanien,
Prov. Cordoba, ligger 70 km NV. f. Cordoba ved
Guadiato. (1900) 8978 Indb. Paa en stejl Klippe
over Byen hæver sig Rester af et maurisk
Kastel. Ved B. findes vigtige Stenkulsminer.
<i>H. P. S.</i>
</chapter>

<chapter name="Belmont (se Landsby i U. S. A.)">
<b>Belmont</b> [↱be£månt ell. -m<sub>ə</sub>nt], Landsby i
U. S. A., Stat Missouri, ligger paa højre Bred
af Mississippi lige over for Columbus. Ved B.
sejrede 7. Novbr 1861 General Grant over de
Konfødererede under Polk og Pillow.
<i>H. P. S.</i>
</chapter>

<chapter name="Belmont (se By i U. S. A.)">
<b>Belmont</b> [↱be£månt ell. -m<sub>ə</sub>nt], By i U. S. A.,
Stat Massachusetts, ligger 7 km V. f. Boston ved
Banen fra Boston til Waltham. (1910) 5540 Indb.
B. er en af Bostons smukkeste Forstæder.
<i>H. P. S.</i>
</chapter>

<chapter name="Belmonte (se Bihé)">
<b>Belmonte</b> [bæ£↱mõ<sub>n</sub>t], se <sp>Bihé</sp>.
</chapter>
