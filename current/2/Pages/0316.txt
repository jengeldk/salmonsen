frugtbar Tid for A.: thi nu var man tilstrækkelig inde
i, hvad der i tidligere Dage var udrettet, saa
man kunde arbejde videre. Den ny Æra
aabnedes af <sp>Purbach</sp>, hvis Hovedfortjeneste er at
have benyttet Himlens daglige Bevægelse til
Bestemmelse af Tiden. De gl. Kaldæer havde i
deres Observationer kun angivet Dagstiden,
Alexandrinerne i det højeste Timen, Purbach
derimod betragtede Himlen selv som det
fuldkomneste Ur og viste, hvorledes vi kan holde
Rede paa vore Ures Gang. Hans Elev,
<sp>Regiomontanus</sp>, grundede sammen med
Rigmanden <sp>Walther</sp> i Nürnberg Tysklands første
Observatorium. I dette Aarh. blev ogsaa den
Mand født, hvem det var forbeholdt at reformere
A., at erstatte det ufuldkomne Ptolemæiske
Verdenssystem med et andet fuldkomnere. Efter
mere end 20 Aars ihærdigt Studium kom denne
Mand, <sp>Nikolaus Coppernicus</sp>, til det
Resultat, at Himmellegemernes Bevægelse vilde
kunne forklares paa en langt simplere Maade
ved, i St. f. det gl. geocentriske System, at
antage et heliocentrisk, hvorefter Solen, og ikke
længere Jorden blev vort Solsystems Centrum,
medens Jorden blev indrangeret blandt de øvrige
Planeter. Trods ihærdig Modstand, og det ikke
mindst fra den kristne Kirke, i dette og det flg.
Aarh., trængte Coppernicus' System
efterhaanden igennem hos alle Astronomer. Som ivrige
Forkæmpere for den ny Lære fortjener at
nævnes hans Samtidige <sp>Rhäticus</sp> og
<sp>Reinhold</sp>, der udarbejdede <i>Tabulæ Prutenicæ</i>,
de første Tabeller, der var baserede paa
det heliocentriske System. Forbedringer af
de astronomiske Instrumenter og videre
Udvikling af Observationsmetoden bidrog ogsaa
sit til, at man mere og mere gik over til det ny
System. Paa det af Wilhelm IV af Hessen i
Kassel grundede Observatorium arbejdede
<sp>Rothmann</sp> og <sp>Bürgi</sp> med stor Iver paa den
hessiske Stjernekatalog. For første Gang blev her
Uret benyttet som et astron. Instrument. —
Kalenderforbedringen ved Pave <sp>Gregor XIII</sp>
tilhører dette Aarh., og denne blev efterhaanden
indført i alle civiliserede Stater undtagen
Rusland og Grækenland; sidst af alle Stater var
Sverige (1753) i at antage den ny Kalender (den
Gregorianske).

I Coppernicus har det 16. Aarh.'s første
Halvpart haft sin største Teoretiker; i dets sidste
Aartier fremstod i Danmark Reformatoren i den
iagttagende A., <sp>Tycho Brahe</sp>. Han forbedrede
de Gamles Instrumenter, opfandt ny og bragte
Observationerne til en før uanet Højde. I sit
Uranienborg paa Øen Hveen grundede han et
Mønsterobservatorium, hvorhen alle Datidens
Astronomer valfartede. Her beregnede han de
første Refraktionstabeller, opdagede Variationen
og udarbejdede den til hans Tid nøjagtigste
Stjernekatalog. Blandt hans mange Assistenter
fortjener <sp>Longomontanus</sp> at nævnes. Da
Brahe i sine sidste Aar havde slaaet sig ned i
Prag, efter at have vendt sit Fædreland Ryggen,
fik han i <sp>Kepler</sp> en endnu større Medarbejder,
der efter Brahe's Død kom i Besiddelse af dennes
talrige Observationer og udnyttede disse paa en
fortjenstfuld Maade. Det var nemlig ved at
diskutere Brahe's Observationer af Planeten Mars,
at Kepler fandt de efter ham opkaldte 3 Love for
Planeternes Bevægelse, hvorved han styrkede
det Coppernicanske System i høj Grad. De af
ham udarbejdede <sp>Rudolfinske</sp> Tabeller
overgik alt, hvad der i denne Henseende tidligere
var præsteret. Kepler oplevede Kikkertens
Anvendelse i A. og gjorde selv Forslag til dens
Forbedring.

Opfindelsen af Kikkerten i Beg. af 17. Aarh.
bragte et stort Opsving i A. Er man ikke paa
det rene med, hvem der skal anses for dens
Opfinder, er det ingen Tvivl underkastet, at det er
Kepler og <sp>Galilei</sp>, som gjorde den til et
astron. Instrument, og fornemmelig var det
Galilei, der som Grundlægger af den videnskabelige
Dynamik og utrættelig Forkæmper for det
Coppernicanske System staar som sin Tids største
Naturforsker, der med Held anvendte Kikkerten
paa Himlen. Han saa Venus' Faser, som
Coppernicus teoretisk havde udledet, og ved denne
Opdagelse blev Tilliden til det Coppernicanske
System end mere styrket; han saa de første
Spor af Saturns Ring, opdagede Maanens Fjelde
og Maanens Libration og fandt Jupiters 4
Maaner, som han foreslog at benytte til
Længdebestemmelse. Flere Kometer observerede han og
bekræftede Rigtigheden af hin Udtalelse af
<sp>Apianus</sp>, hvorefter Komethalerne er vendte <sp>fra</sp>
Solen. Men ikke han alene berigede ved Hjælp af
dette Instrument A. og bragte Kundskab om
Ting, som man tidligere ikke havde Anelse om.
Den ene Opdagelse fulgte paa den anden;
saaledes fandt <sp>Fabricius</sp> og <sp>Scheiner</sp>
uafhængige og omtr. samtidig Solpletterne, <sp>Cysat</sp>
Oriontaagen og <sp>Marius</sp> Andromedataagen. I
<sp>Bayer</sp> havde man en omhyggelig Kortlægger
af, hvad man med blotte Øjne ser paa Himlen,
(hans Betegnelser er endnu i Brug), hvorved
Studiet af Himlen kunde drives mere
systematisk. Maalingen af Jordens Størrelse, som
<sp>Fernel</sp> havde gjort de første Forsøg med i
16. Aarh., blev nu genoptaget og udført med
fuldkomnere Instrumenter, og <sp>Snellius</sp> er
banebrydende paa dette Felt. Ved Alkmaar
maalte han en Meridianbue paa 1° ved
Triangulation ɔ: med en maalt Grundlinie og en
Kæde af Triangler. Grundlæggelsen af
Videnskabsselskaberne i Paris og London og
Oprettelsen af Observatorierne i Paris og Greenwich
bidrog ogsaa mægtig til A.'s hurtige Udvikling i
dette Aarh. <i>Huygens</i> paaviste Saturnringens
Form, hvilket Galilei ikke havde magtet, og gav
den iagttagende A. et af dens vigtigste
instrumenter, Penduluret. <sp>Picard</sp> opfandt
Mikrometret og blev Grunder af A. i Frankrig.
<sp>Cassini</sp> arbejdede flittig paa det 1667 grundede
Observatorium i Paris, udarbejdede en
fuldstændig Refraktionstabel efter rigtige Principper og
gav en fuldstændig Teori for Maanens
Libration. Danskeren <sp>Ole Rømer</sp> bestemte under
et Ophold i Paris Lysets Hastighed, forbedrede
de astron. Instrumenter og gav
Passageinstrumentet og Meridiancirklen deres nuv.
Konstruktion. Frugten af det Arbejde, <sp>Flamsteed</sp>,
den første kgl. Astronom i Grw., udførte i
Embeds Medfør, er nedlagt i <i>Historia coelestis
Brittannica</i>. <sp>Richer</sp> fandt og forklarede Grunden
til Forandringen af Sekundpendulens Længde
