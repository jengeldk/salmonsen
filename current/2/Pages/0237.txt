Øren, lever af unge Bambusskud.
Vaskebjørnens Familie repræsenteres af Pandaen (<i>Ælurus
fulgens</i>) i det østlige Himalaja og det
vestlige Kina. Dernæst findes Grævlinger, f. Eks.
<i>Arctonyx leucolæemus</i> i Sydkina, Ræve og en
frugtædende Hund (<i>Nyctereutes procyonides</i>).
Fuglenes Artsantal er meget stort, og
Fugleverdenen viser, navnlig for Trækfuglenes
Vedkommende, nært Slægtskab med Indiens. I det
sydl. Kina findes fem Arter Papegøjer
(<i>Palaeornis</i>). Særlig karakteristiske er det store Antal
Fasaner, hvoriblandt Guldfasanen (<i>Thaumelia
picta</i>), Sølvfasanen (<i>Euplocomus nyctemerus</i>).
<i>Phasianus Reevesii</i> findes i Nordkina, medens
<i>Phasianus torquatus</i> og <i>Amherstii</i> har større
Udbredelse, og Ørefasanen (<i>Crossoptilon
auritum</i>) lever i Mandshuriet, Tragopanen
(<i>Ceriornis satyra</i>) i Himalaja. Den almindelige
Paafugl (<i>Pavo cristatus</i>) og den endnu prægtigere
tibetanske <i>Polyplectum tibetanum</i> findes baade
vilde og tæmmede. Desuden findes mange Arter
af Finker, Sangere, Ænder og Gæs.
Almindelige er ligeledes Traner og Hejrer. Blandt de
lavere Dyr maa fremhæves Gekkoen, der
overalt betragtes som et Husdyr. Af Slanger findes
i Nordkina fire Arter, mod S. flere. En Art
<i>Alligator</i> findes i Jangtsekiang. Adskillige
Sumpskildpadder og Flodskildpadder lever i Kina
og Japan. Af særlig Interesse er de
kæmpemæssige Paddearter, <i>Cryptobranchus japonicus</i>
i Japan og <i>Sieboldia davidiana</i> i det vestl. Kina,
beslægtede med nu uddøde tertiære Former.
Fiskefaunaen ligner den europæiske, kun
mangler Laks. Guldfisken er almindelig som
Prydfisk. En Art Spadestør lever i Jangtsekiang.
I denne Subregion er Silkesommerfuglen
hjemmehørende.

<sp>Middelhavslandenes Subregion</sp>.
Da Stepper har saa stor Udbredelse i det vestl.
A., maa Steppedyr her spille en stor Rolle
og udgøre den væsentligste Forskel mellem den
forasiatiske Fauna og den sydeuropæiske.
Steppens Hurtigløbere repræsenteres af flere
Antilopearter, hvoriblandt Gazellen (<i>Gazella
dorcas</i>) og to Vildæsler (<i>Equus hemippus</i> og
<i>onager</i>). De gravende Gnavere repræsenteres
af Steppeegern (<i>Spermophilus xanthoprymnus</i>)
og Springmus. I Bjergene findes flere Arter af
vilde Faar og Geder, saaledes <i>Capra aegagrus</i>,
muligvis den vilde Stamform for den tamme
Ged, <i>Ovis ophion</i> og <i>Gmelini</i>. l Bjergene bor
ligeledes Klippegrævlingen (<i>Hyrax syriacus</i>),
en Insektæder, hvis eneste Slægtninge findes i
Abessinien og i Kaplandet. Fælles for Forasien
og det øvrige Middelhavsomraade er
Hulepindsvinet. Hyæner og Sjakaler findes overalt.
Løven, som i Oldtiden var almindelig, er nu
langt sjældnere. Tigeren findes i Eran og
strejfer lejlighedsvis saa langt mod V. som til
Kaukasus. Af mindre Kattearter findes Panteren,
<i>Lynx chaus</i> og <i>caligatus</i>, <i>Felis caracal</i>. Af
Bjørne findes <i>Ursus arctos</i> og <i>syriacus</i>. I Skov
og Krat lever flere Hjorte som Kronhjort,
Daadyr og Raa, i Persien findes <i>Cervus
mesopotamicus</i>. I Skovene i Kaukasus findes flere
Hjortearter, hvoriblandt <i>Cervus elaphus</i>, <i>maral</i> og
<i>caspius</i>, den europæiske Bison og to Vildgeder
<i>Capra caucasica</i> og <i>Pallasii</i>. Fugleverdenen i
Vestasien staar den europæiske nær, og kun faa
Former minder om A. og Indien. I
Kaukasus lever Gribbe (<i>Vultur cinereus</i>, <i>Gyps
fulvus</i>, <i>Neophron perenopterus</i>), Ørne (<i>Aquila
imperialis</i> og <i>orientalis</i>). Stenhøns (<i>Perdix
Graeca</i> og <i>Caccabis saxatilis</i>) flyver op i
Skarer, naar man færdes paa Klipperne. Fasanen
(<i>Phasianus colchicus</i>) er almindelig, og paa de
største Højder lever <i>Megaloperdix caucasica</i>,
Af mindre Fugle findes Turtelduer o. a. Duer,
Ellekrager, Skader, Lærker, Finker, Rosenstær
o. s. v. I Armenien findes Lammegrib, flere
Arter af Ørne og Høge, <i>Milan nigrans</i>, Ugler,
Lærker, Ellekrager, Finker og Sangere,
Sandhøne (<i>Pterodes arenarius</i>) og Trappe (<i>Otis
tarda</i>). Af Slanger har de tropiske Dipsadider
en Repræsentant i Lilleasien. Den græske
Skildpadde (<i>Testudo graeca</i>) findes i Lilleasien og
Syrien, en beslægtet Art (<i>Testudo ibera</i>) i
Persien. En Flodskildpadde (<i>Trionyx euphratica</i>)
lever i Eufrat og Tigris.

<sp>Den ætiopiske Region</sp>. I
Sydarabien er Dyreverdenen afrikansk.
Hamadryasaben lever baade i Arabien og Abessinien.
Flere Antilopearter, f. Eks. <i>Oryx gazella</i>, er
ligeledes afrikanske. Strudsen findes i hele
Arabien; i enkelte Vandløb saa nordl. som det sydl.
Palæstina findes endnu Krokodiller, i de aabne
Skove i Jemen træffes Perlehøns. For øvrigt
lever i Arabien Vildæsler, Gazeller, Stenbukke,
gravende Gnavere, Leopard, Hyæne, Sjakal,
Løve, Vildkat o. fl. a.

<sp>Den indiske Subregion</sp>. Den
orientalske Region er meget nær beslægtet med den
ætiopiske, saaledes at enkelte Zoologer endog
har forenet dem til een Region (den
indoafrikanske). Den væsentligste Forskel mellem
Indiens og Afrikas Dyreverden er Afrikas
Mangel paa Bjørne og Hjorte. I Forindien findes
mange Aber, særlig Gibboner (<i>Hylobates</i>) og
Slankaber, hvoriblandt <i>Semnophitecus entellus</i>.
Bøflen, der som Husdyr har bredt sig til
Europa, lever endnu vild i Indien sammen med
andre Vildokser, f. Eks. <i>Bos arni</i>. Vild og
tæmmet findes den indiske Elefant. I Skovene lever
Hjorte (f. Eks. <i>Cervus axis</i>), paa Savannerne
Antiloper, blandt hvilke den mærkeligste er den
firhornede (<i>Tetraceros quadricornis</i>), og
Næshorn (<i>Rhinoceros indicus</i>). En Tilknytning til
den ætiopiske Region er Forekomsten af
Skældyr (Manis). Blandt Rovdyrene er Tigeren
(<i>Felis tigris</i>) almindelig og farlig for
Mennesker, Løven findes ved Subregionens
Vestgrænse i Gudjarat. Desuden forekommer
Panter, Karakal (<i>Felis caracal</i>), Los (<i>Lynx
chaus</i>), Gepard (<i>Cynaelurus</i>, <i>jubatus</i>),
Honninggrævling (<i>Mellivora</i>), Hyæner, Sjakaler o. fl. a.
vilde Hunde arter. I de fleste Floder findes
Odder og i Ganges en Delfin. Fuglelivet er rigt
og ejendommeligt. Som karakteristiske for hele
den orientalske Region maa nævnes de grønne
Bulbuler (<i>Phyllornis</i>), Kongekrager (<i>Dicrurus</i>),
Glansstære (<i>Eulabes</i>), Eurylaemidae,
Pragtdrosler (<i>Pittidæ</i>). Fælles for Afrika og Sydasien
er Væverfugle og Larmdrosler (<i>Timaliidae</i>),
medens Svaletornskaderne (<i>Artamidae</i>) og et
stort Antal andre Fuglefamilier er fælles for
Sydasien og Australien. I Forindien findes
