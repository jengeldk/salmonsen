B.-kolonier paa kunstigt Næringssubstrat (Agar,
Gelatine, Kartofler, Ris), er kun sjældent
knyttede til selve Cellen (f. Eks. Væggene af <i>Bacillus
violaceus</i>), men næsten altid Stofskifteprodukter,
der er udskilte af Cellerne ell. dannede
uden for disse.

Mange B. er i Besiddelse af <sp>Evnen til at
bevæge sig</sp> i flydende Medier, som Regel
ved Hjælp af særlige Bevægelsesorganer,
<sp>Svingtraade</sp> ell. <sp>Cilier</sp>. Disse er
sandsynligvis i Reglen tynde, traadformige, ofte
meget lange Fremspring fra Protoplasmaet, der
gennembryder Cellevæggen, sjældnere, om
overhovedet, Dannelser fra denne. P. Gr. a. deres
overordentlige Finhed kan de ikke iagttages
direkte i et alm. Mikroskop, men kun ved en
ret vanskelig særlig Farvning efter forudgaaende
Bejdsning, der bringer dem til at svulme
op og lettere at optage Farvestoffer. Derimod
kan man i visse Tilfælde se dem i
Mørkefeltbelysning og ofte paa levende
Bakteriepræparater de Hvirvler, de fremkalder i det
omgivende, flydende Medium. De kan forekomme
hos alle Slags B. (Kugle-, Stav- og næsten altid
hos Skruebakterier) og enten som en enkelt
endestillet Traad (<sp>monotriche</sp> B. [se
Tavlen, Fig. 28 og Tekst-Fig. 7 d og e]), som et
Bundt af endestillede Traade (<sp>lophotriche</sp>
B. [se Tavlen, Fig. 29 og Tekst-Fig. 7 b, c og 9]),
ell. spredte over hele Cellens Overflade
(<sp>peritriche</sp> B. [se Tavlen, Fig. 30 og 31 og
Tekst-Fig. 7 a, 8 og 14). Den samme
Bakterieart kan snart optræde uden, snart
med Cilier, efter de Livsbetingelser,
hvorunder den forekommer ell. dyrkes, ell. efter
de forsk. Udviklingsstadier, hvorpaa den
befinder sig. Høbakterien mister saaledes sine
Cilier, naar den danner Sporer, medens
Smørsyrebakterierne o. a. Anaërober ofte bevæger
sig livligt omkr. med deres Sporer.

Evnen til at danne <sp>Sporer</sp> (Endosporer),
der er en Karakter af største baade teoretisk
og praktisk Interesse p. Gr. a. Sporernes
særlige Modstandskraft over for de ydre Farer, som
ellers saa ofte truer B., tilkommer kun et
begrænset Antal af disse. Man kender kun et
enkelt Tilfælde heraf bl. Kuglebakterier (en
urinstofforgærende Sarcina, <i>Planosarcina ureae</i>
Beyerinck, Fig. 10); af de skrueformede B. synes
ingen og bl. Stavbakterierne kun visse Grupper
at kunne danne Sporer. Sporeløse er saaledes af
patogene Stavbakterier Tuberkel-, Difteri-,
Tyfus-, Kolera-, Pest-, Influenza- og
Kighostebakterierne, og det samme gælder saadanne
Gæringsbakterier som Eddikesyre-, Mælkesyre- og
fl. Forraadnelses- samt Bælgplanternes
Knoldbakterier, medens f. Eks. Miltbrand- (Tavle Fig.
9 og Tekst-Fig. 11), Stivkrampe (Tavle Fig. 10).
Raslesyge og det maligne Ødems B. samt

<img>Fig. 7. Forskellig Ordning af Cilierne hos Bakterier.
<i>a</i> peritrich; <i>b</i> og <i>c</i> lophotrich; <i>d</i> og <i>e</i> monotrich.
(Efter <i>H. Miehe</i>.)</img>

<img>Fig. 8. En <sp>Forraadnelsesbakterie</sp> (<i>Bac.</i> ell.
<i>Proteus vulgaris</i>). Foroven i Kæder, forneden
enkelte Stave med peritriche Cilier. Forst. 1000 G.
(Efter <i>Migula</i>.)</img>

<img>Fig. 9. <i>Spirillum volutans</i>. Farvet og fotograferet
efter <i>Zettnow</i>. Forst. 2000 G. (Efter <i>Arthur Meyer</i>.) </img>

<img>Fig. 10. <sp>Urinstofforgærende Bakterie</sp>
(<i>Planosarcina ureæ</i>). Nogle Celler i Færd med at danne
Sporer; i Midten en Pakke, med den sandsynlige
Cilieanordning. Forst. c. 1700 G. (Efter <i>Beyerinck</i>.)</img>
