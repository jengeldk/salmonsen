(s. d.). Forskelligt herfra er <sp>Underslæb</sp>
(norsk Straffelov »Underslag«), der i
Straffelovens § 253 betegnes ved i bedragerisk
Hensigt at afhænde ell. pantsætte ell. paa anden
svigagtig Maade tilegne sig Gods, der er den
Skyldige betroet til Laan, Leje, Forvaring ell.
Pant. Lige med Tilegnelse sættes (i § 252) at
fragaa Modtagelsen af, hvad der paa lgn. Maade
er Vedk. betroet. En særlig Regel knyttes (i
§ 254) til det Forhold, at det tilegnede Gods er
fremmede Penge: hvis Gerningsmanden ikke
har sat sig i Besiddelse af disse ved at bryde
Segl ell. Laas for de fremmede Penge, og han
heller ikke svigagtig har fragaaet Modtagelsen,
beror det paa den Forurettede, om han vil
have Sagen forfulgt, ligesom han, indtil Dom
er afsagt, kan frafalde Sagens fortsatte
Forfølgning; endvidere bortfalder Strafansvar
ubetinget, hvis den Skyldige, inden Dommen,
erstatter, hvad han har forbrugt. Et skærpet
Tilfælde af Underslæb foreligger derimod for
den, der svigagtig tilvender sig noget af det,
der forsendes med Posten og er hans
Varetægt undergivet. — Som tredie Gruppe af B.
maa endelig opstilles <sp>Besvigelse af en
Fordringshaver</sp>. Af de ret vilkaarlig
valgte Eksempler, som Straffeloven (i § 252)
opstiller for denne B.-Form, kan nævnes: at
foretage Proforma-Afhændelser ell.
Proforma-Pantsættelser for at betage Kreditorerne
Midlerne til at erholde, hvad der lovlig tilkommer
dem, at berøve en Anden Midlerne til at gøre
en lovlig Fordring gældende (ell. værge sig
mod en urigtig Fordring) ved at fravende ham
Dokumenter, tilintetgøre dem ell. gøre dem
ubrugelige, ell. at fordølge en et Dødsbo
tilhørende Fordring, som Vedk. er skyldig at
opgive. Skærpet Straf for saadanne Krænkelser
indtræder (efter § 260), hvis Handlingen er
foretaget efter, at Skyldnerens Bo er taget
under Konkursbehandling ell. paa en Tid, da
han maatte forudse sin forestaaende Fallit, og
bestaar i, at Skyldneren i egennyttig Hensigt
foretager noget, der gaar ud paa, at Boets
lovlige Ejendele ell. Fordringer ikke kommer
samme tilgode, ell. at urigtige Fordringer paa
Boet gøres gældende, ell. at Skyldneren i lige
Hensigt optager ny Forstrækninger. For saa
vidt tilsvarende Handlinger foretages, ikke i
egennyttig Hensigt, men for at begunstige en
Kreditor paa andres Bekostning, er Straffen
derimod ringere end for B. i Alm. (se
<sp>Begunstigelse</sp>). I § 260 er det for denne
B.-Underart karakteristiske angivet paa en mere
fyldestgørende Maade end i de vedk.
Bedrageribestemmelser, idet det væsentlige Moment er
fremdraget, at Skyldneren <sp>paa
uregelmæssig Maade</sp> og <sp>i retsstridig
Hensigt</sp> berøver Kreditorerne ell. en enkelt
Kreditor den Adgang til Fyldestgørelse af
Debitors Formue, hvorpaa han har Krav, og som
kan fremtvinges ad Rettens Vej, hvis Debitor
ikke frivillig fyldestgør ham. Herhen hører
derfor ogsaa Bestemmelsen i Konkurslovens
§ 168, der straffer den Skyldner, som under
en Eksekutionsforretning ell. paa en Tid, da han
maatte forudse en saadan, i egennyttig Hensigt
for at unddrage sin Kreditor den ham
tilkommende Fyldestgørelse foretager noget, der gaar
ud paa, at hans lovlige Ejendele ell.
Fordringer skal unddrages fra at udlægges til
Paagældende Kreditor. I denne Bestemmelse er
Forbrydelsesbegrebet tilnærmelsesvis rigtig
defineret, men Bestemmelsen er for snæver i
Henseende til Tidspunktet for de paagældende
Handlinger, for vid i Henseende til
Angivelsen af disse (jfr Udtrykket: foretager »noget«).
I dansk Straffelovsudkast af 1912, § 308,
defineres Forbrydelsen derimod saaledes: »Den,
der for at berøve sine Fordringshavere ell.
nogen enkelt Fordringshaver Dækning for
skyldig Gæld, ved Gave, Salg til Underpris,
Betaling af ell. Sikkerhedsstillelse for uforfalden
Gæld, Proforma-Retshandler, falske
Foregivender, Ødelæggelse, Forstikkelse ell. paa anden
lgn Maade unddrager sine Ejendele fra at tjene
til vedkommendes Fyldestgørelse, straffes for
Besvigelse af Fordringshaver«.

Den alm. Straf for B. er, fælles for alle 3
Grupper, bestemt til Fængsel paa Vand og Brød
ikke under 5 Dage ell. Forbedringshusarbejde
indtil 2 Aar; under særdeles skærpende
Omstændigheder, ligesom og naar Forbrydelsen
gentages, kan Straffen stige indtil 6 Aars
Strafarbejde. For Postbedrageri er Straffen
Strafarbejde indtil 8 Aar, for Konkurs-B.
Strafarbejde indtil 6 Aar (uden at hertil knyttes
Kravet om skærpende Omstændigheder eller
Gentagelse) ell. Fængsel paa Vand og Brød
ikke under 2X5 Dage. Nedsat Straf indtræder
for B., der er udøvet i en saa lidet betydende
Grad ell. i øvrigt under saadanne særegne
Omstændigheder, at samme har en mærkelig
ringere Grad end B. i Alm. (undtaget B.); Straffen
er simpelt Fængsel indtil 2 Maaneder ell. Bøder
fra 100 Kr.

I Erkendelse af, at den i Straffeloven valgte
Eksemplificering af B.-Forbrydelsen ikke kan
blive udtømmende og derfor tiltrænger en
<i>clausula generalis</i>, har Straffeloven endelig (i § 257)
tilføjet en Straffebestemmelse, gaaende ud paa,
at svigagtige Handlinger, der vel er beslægtede
med de i B.-Paragrafferne omtalte men dog
ikke ganske kan sættes ved Siden af disse,
straffes med betydelig nedsat Straf (Bøder ell.
Fængsel). At en saa lidet præcis Forskrift ikke
hører hjemme i en moderne Straffelov, er nu
alm. anerkendt, og Nødvendigheden af at
optage den viser tilfulde, hvor mangelfulde den
gældende Straffelovs Bestemmelser om B. er,
om end den snart 50-aarige Praksis, som har
dannet sig paa Grundlag af disse, har forstaaet
at drage nogenlunde brugbare Grænser baade
mellem de egl. B.-Paragraffer og § 257 og for,
hvad der kan føres ind under denne Paragraf,
og hvad der bliver udenfor som straffrit. Under
en Revision af Straffeloven vil desuagtet en
Bestemmelse som § 257 ubetinget være at
udelukke.
<i>A. Gl.</i>
</chapter>

<chapter name="Bedretto, Val">
<b>Bedretto, Val</b> (i den ticinske Mundart d. s. s.
»Birkedal«), i Schweiz, Ticinos øverste Dalstrøg,
indrammes af vilde Snebjerge og trues hvert
Aar af Lavinerne. Store Ødelæggelser fandt
navnlig Sted 1863. De to Passer til Formazza
og Øvrewallis skilles ved Hospitiet <sp>All' Acqua</sp>
(1605 m). Ved Airolo (1179 m) forener Ticinos
