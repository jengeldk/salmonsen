sig paa Operascenerne — alle tre Værker samt
et Par andre af B.'s Operaer er ogsaa opførte
paa de nordiske Scener, deraf <i>Norma</i> et stort
Antal Gange. B.'s Bestræbelser gik ud paa at
lægge hele Udtrykket og Stemningen alene i det
vokale og paa at gøre den vokale Sats saa
simpel og naturlig melodiøs som muligt;
vistnok er hans Melodier ikke altid lige betydelige,
og ofte bliver de sødladne og sentimentale, men
de springer i alt Fald ud af en naturlig og
rig Kilde og byder Sangerne udmærkede og
taknemmelige Opgaver. For det dramatiske i
dybere Forstand havde B. derimod ingen særlig
Evne, og den tekniske Udarbejdelse, navnlig af
Orkesterpartiet, er som Regel svag. I sine
seneste Arbejder havde B. sin Opmærksomhed
mere henvendt paa at ændre disse Mangler, men
den tidlige Død afskar hans
Udviklingsmuligheder. (Biografier af <sp>Gerardi</sp> [Rom 1835],
<sp>Pougin</sp> [Paris 1868] og <sp>Florimo</sp> [1885]).
<i>W. B.</i>
</chapter>

<chapter name="Bellinzona">
<b>Bellinzona</b> (tysk <sp>Bellenz</sp>), Hovedstad i
det schweiziske Kanton Ticino, smukt beliggende
paa tre Høje ved venstre Bred af Ticino, 222 m
o. H., er Knudepunkt paa Skt
Gotthard-Jernbanen og har (1910) 10773 Indb., mest rom.-kat. og
italiensktalende. B. har en Kirke fra 13. Aarh.
(San Biagio) og en Domkirke fra 16. Aarh., en
stor Kaserne og Reparationsværksteder for Skt
Gotthard-Banen. B. har stor strategisk Bet.,
da den er Nøglen til fl. Alpepasser og
beskyttes derfor af moderne Forter; den har spillet
en stor Rolle i Lombardiets Historie, omtales
første Gang 590 og er maaske af rom. Oprindelse.
I 8. Aarh. tilhørte B. Biskoppen af Como, i 13.
og 14. Aarh. erobredes den skiftevis af Milano
og Como. 1402 tog Albert von Sax, Herre over
Val Mesocco, den fra Milano og solgte den 1419
til Uri og Obwalden, der dog 1422, efter Slaget
ved Arbedo, tabte den til Milano. 1499 blev
B. erobret af Franskmændene, som 1503 afstod
den til Uri, Schwyz og Unterwalden, der i
Forening herskede over den og byggede tre Borge,
som endnu eksisterer. 1798 blev B. Hovedstad i
Kantonet B. af den helvetiske Republik, og 1803
forenedes den med Kantonet Ticino.
<i>G. Ht.</i>
</chapter>

<chapter name="Bellis">
<b>Bellis</b> L. (<sp>Tusindfryd</sp>), Slægt af
Kurvblomstrede (Asters-Gruppen), en- ell. fleraarige
Urter med smaa til middelstore Kurve, hvis
Randblomster er hvide ell. rosenrøde; Kurvene
har brede Svøbblade og mangler Avner.
Frugten er sammentrykt og oftest uden Fnok. 10
Arter i Europa og Middelhavsomraadet. <i>B.
perennis</i> L. (<sp>Almindelig Tusindfryd</sp>,
<sp>Majblomme</sp>, norsk <sp>Mariblomst</sp>) er
fleraarige og har rosetstillede, omvendt ægdannede
Blade; de 3—15 cm høje Blomsterskafter bærer
enlige Kurve. Den er meget hyppig
vildtvoksende i næsten hele Europa, ogsaa i
Danmark, forvildet i Norge og træffes paa Marker,
høje Enge, ved Veje o. l. St; blomstrer næsten
hele Aaret.
<i>A. M.</i>

<i>B. perennis</i>, rigtblomstrende fra Foraar til
Efteraar, er en fortrinlig Indfatningsplante i
Blomsterhaven. »Die Braut« har store, hvide og
stærkt fyldte Blomster paa lange Stilke, »Ruhm
von Frankfurt« har skinnende røde store
Blomster. De maa hvert Foraar tages op og deles,
hvorefter de straks plantes paa Blivestedet.
Hvis Planterne bliver staaende to Aar i Træk
paa samme Plads, bliver Blomsterne mindre i
andet Aar.
<i>L. H.</i>

<img>Bellis perennis fl. pl.</img>
</chapter>

<chapter name="Bellit">
<b>Bellit,</b> et Mineral fra Tasmanien, bestaaende
af Blykromat med noget Arsensyre, Kiselsyre
m. m.; smaa heksagonale, røde ell. gule
Krystaller, der danner Skorper paa andre
Blymineraler.
<i>O. B. B.</i>
</chapter>

<chapter name="Bell-Lancaster'ske Undervisningssystem (se Indbyrdes Undervisning)">
<b>Bell-Lancaster'ske</b> [↱be£-↱£äŋk<sub>ə</sub>stə-]
<b>Undervisningssystem</b>, se <sp>Indbyrdes
Undervisning</sp>.
</chapter>

<chapter name="Bellman, Carl Mikael">
<b>Bellman,</b> <sp>Carl Mikael</sp>, sv. Digter, f. 4.
Febr 1740, d. 11. Febr 1795. B. er maaske den
mest originale Digternatur, den svenske
Litteraturhistorie har at opvise. Man nævner ham
ofte som
Repræsentant
for den
saakaldte
»gustavianske Tids«
friere Poesi,
men dette er
kun delvis
rigtigt; B.
tilhører lige saa
meget den
nærmest foreg.
Tid, den
saakaldte
»Frihedstid«, han
stod allerede
fuldt udviklet
som Digter, før
Gustaf III
besteg Tronen, og
man maa
rettest sige, at han staar paa Overgangen mellem
Frihedstiden og den gustavianske Tid. Han er
udgaaet fra Dalin's Skole, idet han har fortsat
dennes lettere Poesi, delvis under Indtryk fra
de samtidige franske Chansons; han staar som
Sanger fri for det regelbundne, men hans
Digtning bærer med al sin Friskhed og
Selvstændighed tydelige Spor af at tilhøre Rokokotiden,
og man vil i visse Tilfælde kunne sammenligne
hans Temperament med en Maler som
Watteau's — stundom findes der endog i hans
Skildringer Træk, der minder om Boucher's

<img>C. M. Bellman.</img>
