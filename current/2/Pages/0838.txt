(1542), støttet paa et foregivet Testamente af
ham, Krav paa Regentskabet; Parlamentet
underkendte dog hans Fordringer og udnævnte i
Stedet Jarlen af Arran til Regent. Denne lod B.
fængsle; de blev dog snart forsonede, og B.
optraadte i den flg Tid som Hovedmodstander af
Tilnærmelsen til England, som Henrik VIII
søgte at fremme ved at bejle til Maria Stuart
for sin Søn. Mod Protestanterne gik B. frem
med ubøjelig Strenghed; da han havde ladet
den bekendte skotske Reformator George
Wishart dømme til Døden og brænde, dannede der
sig en Sammensværgelse mod ham, og 26. Maj
1546 blev han myrdet. (<sp>Litt.</sp>: <sp>A. Lang</sp>, <i>Hist.
of Scotland</i>, 1—2 [1900—02]).
<i>L. K.</i>
</chapter>

<chapter name="Beatrice (By i U. S. A.)">
<b>Beatrice</b> [↱bi.<sub>ə</sub>tr<sub>i</sub>s], <sp>B. City</sp>, By i U. S. A.,
Stat Nebraska, ligger 60 km S. f. Lincoln, 390
m o. H. ved Blue River. (1910) 9356 Indb. B.
er Jernvejscentrum og har Industri og Stenbrud.
<i>H. P. S.</i>
</chapter>

<chapter name="Beatrice (se Dante)">
<b>Beatrice</b> [bea↱tritſe], se <sp>Dante</sp>.
</chapter>

<chapter name="Beatrix">
<b>Beatrix,</b> kvindeligt Fornavn, betyder den
lykkebringende.
</chapter>

<chapter name="Beatrizet, Nicolaus">
<b>Beatrizet</b> [beatri↱zæ] ell. <sp>Beautrizet</sp>,
<sp>Nicolaus</sp>, Kobberstikker fra Lothringen, f. c. 1515.
Han stak først Blade efter Rafael i Ag.
Veneziano's Manér, kom senere under E. Vico's og
Ghisi's Indflydelse og leverede 1548—53
adskillige Stik til et Værk af Lafreri (bedste Blad
»Dacerkampen«). Han virkede i Rom c.
1540—65. Hans Arbejder, der led af nogen Tunghed
og Haardhændethed i Tegning og i
Ansigtsudtryk, blev senere (f. Eks. »Dommedag« efter
Michelangelo), da han i høj Grad benyttede
Punktering, blødere og friere i Formen.
<i>A. Hk.</i>
</chapter>

<chapter name="Beattie, James">
<b>Beattie</b> [↱be<sub>i</sub>t<sub>i</sub>, eng. ↱bi.t<sub>i</sub>], <sp>James</sp>, skotsk
Filosof (1735—1803), virkede som Prof. i
Aberdeen. Han var Tilhænger af den skotske
<i>common-sense</i> Filosofi. Af hans Skr kan fremhæves:
<i>Essay on the nature and immutability of truth
in opposition to sophistry and scepticism</i> (1770).
<i>A. T-n.</i>
</chapter>

<chapter name="Beatty, David">
<b>Beatty</b> [↱bi.t<sub>i</sub>], <sp>David</sp>, Sir, eng. Søofficer, f.
1871. B. gjorde udmærket Tjeneste ved
Nil-Kanonbaadene 1898, blev haardt saaret under
Bokseropstanden i Kina 1900 og blev 1910—39
Aar gl — udnævnt til Kontreadmiral som
Englands yngste Admiral. Under Verdenskrigen er
B. som Viceadmiral Chef for 1.
Dreadnought-Krydser-Eskadre og ledede fra Flagskibet,
Krydseren <i>Lion</i>, 28. Aug. 1914 Kampen ved Helgoland
mod de tyske Forpostskibe (Krydsere og Jagere).
3 tyske Krydsere, »Mainz«, »Köln« og »Ariadne«,
samt en tysk Jager blev skudt i Sænk.
Englænderne mistede intet Skib, men fik 2 mindre Krydsere
og nogle Jagere, der var underlagte B., en Del
beskadigede. 24. Jan. 1915 lykkedes det B. at
forhindre en tysk Dreadnought-Krydser-Eskadre
i et Angreb paa den eng. Kyst. B. aabnede fra
<i>Lion</i> paa stor Afstand Ilden mod den tyske
Eskadre, som han forfulgte indtil c. 70 Sømil
V. f. Helgoland, hvor Faren for Miner og
Undervandsbaadsangreb tvang ham til at standse.
Den tyske Panserkrydser »Blücher« blev skudt
i Sænk, og paa begge Sider fik fl. af Skibene ret
store Beskadigelser.
<i>H. E.</i>
</chapter>

<chapter name="beatus">
<b>beatus</b> (lat.), lykkelig, salig, <i>beatus ille qui
procul negotiis</i> etc.: »lykkelig den, som
(tilbringer sit Liv) fjernt fra Forretninger« (Hor. Epod.
2, init.). <i>beati possidentes</i>, lat. Ordsprog,
»lykkelige de Besiddende«, i jur. Bet., se ovf.; bruges
nu mest spøgende som Afvisning af et Krav, der
ikke i Øjeblikket kan gøres gældende over for
en andens fordelagtigere Stilling, ell. som
Opfordring til at tage for sig af Livets Goder uden
i ængstelig Overvejelse af Retsspørgsmaal.
<i>A. B. D.</i>
</chapter>

<chapter name="Beaucaire">
<b>Beaucaire</b> [bo↱kæ.r], By i det sydøstlige
Frankrig, Dept Gard, Arrondissement Nîmes, ligger
ved Rhônes højre Bred lige over for Tarascon,
med hvilken den er forbundet ved en Hængebro
og en Jernbanebro. B. er Knudepunkt paa
Lyon-Banen, er ved <sp>Canal du B.</sp>, der fører
til Aigues-Mortes, i Forbindelse med
Middelhavet, har en god Havn, Handel med Vin,
Silke og Bygningssten (fra nærliggende
Stenbrud) samt nogen Industri (Destillerier og
Møbelfabrikker) og (1911) 8488 Indb. B. er særlig
kendt for sit store Marked, der holdes aarlig
22.—27. Juli og skal være indstiftet i Slutn. af
12. Aarh.; det besøges endnu af c. 50000
Mennesker, der logerer i Telte og Barakker, men
havde tidligere langt større Bet. Før 1632 var
Varer, som førtes til dette Marked, toldfri, og
det besøgtes dengang af Købmænd og
Fabrikanter fra hele Europa, Levanten, endog fra
Persien og Armenien. — B. kaldtes af Romerne
<i>Ugernum</i>; sit nuv. Navn fik Byen af Bjergslottet
<i>Bellum Quadrum</i>, der 1632 blev ødelagt af
Richelieu. 1125 kom B. under Greverne af
Toulouse, og en af disse, Raimond VI, gav 1217
Privilegier til Byens store Marked.
<i>G. Ht.</i>
</chapter>

<chapter name="Beaucaire de Péguillon, François">
<b>Beaucaire de Péguillon</b> [bo↱kæ.r-d<sub>ö</sub>-peg<sub>y</sub>i↱jǡ]
(lat. <i>Belcarius Peguillio</i>), <sp>François</sp>, fr.
Historieskriver (1514—91) var Biskop i Metz til
1568. Han syslede med hist. Studier og
forfattede bl. a.: <i>Rerum Gallicarum commentarii</i>, der
omhandler Tiden 1461—1580 og skattes højt for
Nøjagtighed og Upartiskhed; det udkom i Lyon
1625.
</chapter>

<chapter name="Beauce">
<b>Beauce</b> [bo.s], gammelt Landskab i den
tidligere Prov. Orléanais, et 7350 km<sup>2</sup> stort,
frugtbart Plateau (»Paris' Kornkammer«), der ligger
mellem Loire og Seine. Den vigtigste By er
Chartres. Det bestod af det egl. B. ell.
<sp>Pays-Chartrain</sp> (Hovedstad Chartres), <sp>Dunois</sp>
(Hovedstad Châteaudun) og <sp>Vendômois</sp>
(Hovedstad Vendôme) og danner nu Dele af
Dept Eure-et-Loir, Loir-et-Cher, Loiret og
Seine-et-Oise. Beboerne kaldes <sp>Beaucerons</sp>.
<i>G. Ht.</i>
</chapter>

<chapter name="Beauchet, Ludovic">
<b>Beauchet</b> [bo↱∫æ], <sp>Ludovic</sp>, fr. Retslærd,
f. i Verdun 3. Febr 1855, d. i Nancy 7. Jan. 1914,
1879—1907 Prof. i Nancy, hvor han tillige
1904—08 var Maire. Medlem af <i>Institut de Droit
international</i>. B., der leverede værdifulde Bidrag,
til rom. og fr. Retshistorie (<i>Étude sur la
condition de la mère en droit romain et en droit
français</i> [1878], <i>Programme du cours d'histoire
générale de droit français public et privé</i> [1882],
<i>Étude historique sur les formes de la célébration
du mariage dans l'ancien droit français</i> [1883],
<i>Origines de la juridiction ecclésiastique et son
developpement en France jusqu'au XIIe siècle</i>
[1883], <i>Histoire de l'organisation judiciaire en
France</i>. <i>Époque franque</i> [1886]), pegede tillige
med megen Energi paa det frugtbringende i
Studiet af gr. Ret (<i>De la polygamie et du</i>
