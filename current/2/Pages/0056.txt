Dumouriez faldt ind i Holland (1793). Ved
Udarbejdelsen af Carnot's højt beundrede
Instruktioner for den franske Republiks Hære, hvorved
denne, som man sagde, »organiserede Sejren«,
var A. hans højre Haand. Ved sin Død var A.
Divisionsgeneral, Inspektør over Fæstningerne
og Medlem af Senatet. Hans mest kendte Værk
er <i>Considérations militaires et politiques sur les
fortifications</i> (1795).
</chapter>

<chapter name="Arcos de la Frontera">
<b>Arcos de la Frontera</b> [↱arkås-de-la-från↱tæra],
By i Sydspanien, Prov. Cadiz, ligger 40 km NØ.
f. Cadiz paa højre Bred af Guadalete. (1900)
13926 Indb. A., der ligger amfiteatralsk paa en
kcgledannet og vanskelig tilgængelig Klippe, har
en smuk, gotisk Kirke, men er navnlig i hele
Spanien bekendt for sin store Tyrefægterarena
(<i>plaza de toros</i>) og sine Tyrefægtninger. Paa
Toppen af Klippen ligger halvt i Ruiner
Hertugerne af Arcos' Stamslot; disse Hertuger
stammede fra Juan Ponce de Leon, Floridas Opdager
og Erobrer.
<i>H. P. S.</i>
</chapter>

<chapter name="Arcosolium (se Katakomber)">
<b>Arcosolium,</b> se <sp>Katakomber</sp>.
</chapter>

<chapter name="Arcot">
<b>Arcot</b> [a.<sub>ə</sub>↱kåt], to Distrikter i det
britisk-indiske Præsidentskab Madras, mellem Maisur
og den bengalske Havbugt. <sp>Nordarcot</sp>, der
gennemskæres af de østlige Ghatsbjerge,
Palar-Floden og Jernbanen Madras—Kalikut, er c.
18800 km<sup>2</sup> stort med (1901) 2207712 Indb.,
hvoriblandt 82500 Muhammedanere og 10000 Kristne.
Hovedstad er Tschittar. <sp>Sydarcot</sp>, i S.
begrænset af Nordarcot, i Ø. af den bengalske
Havbugt, er c. 12600 km<sup>2</sup> stort med (1901) 2349894
Indb., hvoraf over 50000 Muhammedanere og
40000 Kristne. Hovedstad er Kuddalor.
Hovedproduktet er Ris, dog bliver begge Distrikter
hyppig hjemsøgte af Hungersnød.
<i>M. V.</i>
</chapter>

<chapter name="Arctander, Sofus Anton Birger">
<b>Arctander,</b> <sp>Sofus Anton Birger</sp>, norsk
Administrator og Politiker, f. i Kria 22. Jan. 1845,
tilhører en gl. Nordlandsfamilie. Efter at have
taget jur. Embedseksamen 1871, nedsatte han
sig som Sagfører i Hadsel, Lofoten, blev faa
Aar efter Herredets Ordfører og allerede 1877
valgt som 1. Suppleant fra Nordlands Amt til
Stortinget. Dette førte ham Aaret efter ind i
Tingsalen, hvor han fra første Stund af gjorde
sig gældende som en paagaaende og slagfærdig
Debattant med omfattende Indsigt og ledende
Evne. Han genvalgtes for Perioderne 1880—82 og
1883—85 som Repræsentant, traadte efterhaanden
i Forgrunden som en af Venstre-Oppositionens
dygtigste Politikere under den skarpe Strid, som
i disse Aar tilspidsede sig mellem Regering og
Stortingsflertal og var 1883 en af
Hovedtalsmændene for at indlede Tiltale for Rigsret mod
Medlemmerne af Ministeriet Selmer, deltog ogsaa
som Lagtingspræsident for 1883—84 i Rigsrettens
forberedende Møder i Maj 1883, men blev
udskudt af de Anklagede ved Domstolens endelige
Sammensætning. Da Johan Sverdrup havde
vundet sin store Sejr ved Rigsrettens fældende Dom,
tog han ved Ministeriets Dannelse 26. Juni 1884
A. som sin Indenrigsminister. Da Regeringen
efterhaanden svækkedes ved indre Splid
navnlig som Følge af Johan og Jacob Sverdrup's
Kirkepolitik, traadte A., sammen med Kollegerne
H. R. Astrup og Birger Kildal, ud af den 17.
Febr 1888. Høsten s. A. stillede han sig ved
Stortingsvalgene for 1889—91 i sin gl. Valgkreds
(Nordlands Amt) og valgtes som Repræsentant
for det gl., saakaldte »rene« Venstre, der traadte
i Oppositionsforhold til dets tidligere Fører
Johan Sverdrup. Heri havde A. megen Andel.
Da han 1890 var bleven Borgmester i Bergen,
søgte han af Hensyn til sit Embede ikke noget
Mandat til Stortinget for de flg. Perioder, før
han (fra 1901) havde faaet dette ombyttet med
det mindre byrdefulde Hverv som Toldskriver
(Tolddirektør) i Hovedstaden. Han var da
bleven valgt paany fra Nordland for
Stortingsperioden 1900—03 og blev genvalgt for 1903—06;
han var i denne sidste Periode
Odelstingspræsident, indtil han ved Dannelsen af det
Michelsen'ske Samlings- og Aktionsministerium af 11.
Marts 1905 blev udnævnt til Statsraad og Chef
for Handelsdepartementet. Han blev siddende
som saadan en Tid ogsaa, efter at Michelsen 28.
Oktbr 1907 havde taget Afsked og var bleven
afløst af J. Løvland som Ministerchef. Da A.,
hvis Standpunkt efterhaanden var bleven mere
konservativt, følte sig i Uoverensstemmelse med
den mod Venstre tenderende Regering, tog han
Afsked 19. Marts 1908 og blev udnævnt til
Borgmester i Kria. Han var dog 1. Febr til 7. Juni
1910 atter Handelsminister i det
konservativ-liberale Ministerium Konow. Under sin
Stortingsvirksomhed var A. til Stadighed Medlem af
og ofte Formand i nogle af Tingets vigtigste
Komiteer, ligesom han var Formand i fl. kgl. og
departementale Kommissioner, som
Rigsskattekommissionen af 1892, de departementale
Komiteer om Formandsskabsloven af 1898 og om
Skattelovene af 1899, ligesom han siden 1910 er
Medlem af Tilsynskomiteen for de private
Forsørgelsesanstalter og ellers har en Række
offentlige Tillidshverv. A. har i Aarenes Løb skrevet
en Mængde Betænkninger, Afh. og Presseindlæg
om politiske og økonomiske Spørgsmaal.
<i>K. V. H.</i>
</chapter>

<chapter name="Arctia (se Spindere)">
<b>Arctia</b> [↱ark-], se <sp>Spindere</sp>.
</chapter>

<chapter name="Arctictis">
<b>Arctictis,</b> en Rovdyrslægt henhørende til
Desmerdyrenes (<i>Viverrinæ</i>) Familie, nærmest
beslægtet med Palmemaarene; kun 1 Art:
<sp>Binturongen</sp> (<i>A. binturong</i>). Hovedet bredt med
kort, spids Snude; Varbørsterne lange og talrige;
Ørerne smaa, afrundede, men med lange
Haarpensler i Spidsen; Øjnene smaa, Kroppen
langstrakt, Benene kraftige, men lave; nærmest
Saalegænger med brede, nøgne Fodsaaler. Halen
meget lang, tæt klædt med lange Haar, bruges som
Snohale under Klatring. Pelsen lang, tæt og ret
grov; Farven sort, kun Knurhaar, Øje- og
Ørerande hvide, Hovedet ellers graasprængt.
Kroplængde 80 cm, Halen af samme Længde.
Binturongen er langsom og forsigtig i sine
Bevægelser; overvejende Natdyr, der omtr.
udelukkende færdes i Træerne. Lader sig let tæmme
og angives da at være en fortrinlig Rottejæger;
lever hovedsagelig af vegetabilsk Føde, men
fortærer ogsaa Smaapattedyr, Fugle, Æg,
Insekter o. l. Udbredt i Syd-Asien fra Nipal ned over
Malakka ned til Sumatra, Borneo og Java.
<i>R. Hg.</i>
</chapter>

<chapter name="Arctium (se Burre)">
<b>Arctium</b> [↱ark-], se <sp>Burre</sp>.
</chapter>

<chapter name="Arctomys (se Murmeldyr)">
<b>Arctomys</b> [↱ark-], se <sp>Murmeldyr</sp>.
</chapter>

<chapter name="Arctopitheci (se Egernaber)">
<b>Arctopitheci,</b> se <sp>Egernaber</sp>.
</chapter>

<chapter name="Arctostaphylos (se Melbærris)">
<b>Arctostaphylos,</b> se <sp>Melbærris</sp>.
</chapter>

<chapter name="Arcturus (se Bootes)">
<b>Arcturus,</b> se <sp>Bootes</sp>.
</chapter>
