tragtformet (<sp>Trompetsvamp</sp>, <i>Craterellus
cornucopioides</i>); Sporelejet findes da som oftest
paa Frugtlegemets jævne ell. mere ell. mindre
vortet-rynkede Underside.
<i>F. K. R.</i>
</chapter>

<chapter name="Barktorn">
<b>Barktorn</b> (<sp>bot.</sp>). Man forstaar herved en
saadan Torndannelse, som er en Udvækst fra
Barken (se <sp>Grentorn</sp>, <sp>Vedtorn</sp> og
<sp>Bladtorn</sp>). Den hører til Emergensernes ell. de
kraftigere Haardannelsers Kategori og har ingen
bestemte Stillingsforhold; som Eksempler kan
anføres Rosens, Brombærrets og Pigæblets spidse
Torne. Som alle Emergenser anlægges B. ved
Tangentialspaltninger i de yngre Stængelleds
subepidermale Væv og er altsaa beklædte med
Overhuden. De bliver hurtig haarde og faar
mekaniske Celler i sig; derimod er det ikke hos
alle dermed udstyrede Arter, at B. er forsynede
med (svagt udviklet) Karstreng. B. danner uden
Tvivl et passivt Forsvarsvaaben for Planten.
<i>V. A. P.</i>
</chapter>

<chapter name="Barlaam">
<b>Barlaam</b> [-l<sub>a</sub>am], gr. Munk af den hellige
Basilios' Orden, f. i Slutn. af 13. Aarh. af en gr.
Familie i Syditalien, blev opdraget i den gr.
Teologi, men lærte ogsaa den lat. at kende; 1327
kom han til Konstantinopel, hvor han blev
Abbed for St Salvator og skrev fl. Stridsskrifter
mod Romerkirken, men han ærgrede sig over
de gr. Munkes Uvidenhed. Kejser Andronikos
sendte B. til Avignon for at bringe en Forening
i Stand mellem den rom. og gr. Kirke; det
mislykkedes. Hjemkommen bekæmpede han
Hesykasterne (s. d.); men da en Synode udtalte
sig til Gunst for dem, rejste han til Italien og
gik over til Romerkirken. Nu skrev han
Stridsskrifter mod den gr. Kirke, blev Bibliotekar i
Neapel, senere Biskop i Geraci. Han døde 1348.
B. var, foruden Teolog, Astronom og
Matematiker og godt hjemme i den gr. Filosofi. Han
er en Forløber for de gr. Videnskabsmænd, der
i næste Aarh. førte Humanismen til Italien; bl.
hans Disciple var Petrarca.
<i>L. M.</i>
</chapter>

<chapter name="Barlaam og Josafat">
<b>Barlaam og Josafat</b> [-l<sub>a</sub>am-] er Navnet paa
en romanagtig Legende, der forekommer i
næsten alle europ. Landes middelalderlige Litt.
Den fortæller om den ind. Kongesøn Josafat, ved
hvis Fødsel det spaas, at han skal omvende sig
til Kristendommen. Faderen, Kong Abenner
(Avenir), lader ham da indespærre i et Taarn,
hvor han lever fuldstændig afsondret fra
Mennesker og holdes i Uvidenhed om alle de Ulykker
og Sorger, al den Fattigdom og Elendighed,
som følger med Livet. En Dag, da han kommer
ud af Taarnet for at føres til sin Fader, ser
han en affældig Olding og en syg Mand. Da han
forlanger Forklaring paa disse for ham ny
Fænomener, erfarer han, at alle Mennesker kan
miste deres Sundhed, og at alle ældes og dø.
Han begynder da alvorlig at tænke over Døden,
og paa Guds Befaling kommer den fromme
kristne Eremit Barlaam ind til ham, forklædt
som Ædelstenssælger; han viser ham gennem en
Række Parabler det menneskelige Livs
Forfængelighed, og det lykkes ham snart at
omvende den unge Fyrste til Kristendommen trods
alle Faderens Bestræbelser i modsat Retning.
Den ældste Redaktion af denne mærkelige
Roman gaar tilbage til 6. Aarh. e. Kr. og er
skrevet paa Græsk af en Munk (ell. maaske efter en
Munks Berettelser), der havde rejst i Indien og
der hørt Sagnene om Buddha, som Faderen lod
opvokse i Lediggang og Vellyst, men afsondret
fra Yderverdenen, og som engang paa en
Spadseretur lærte Sygdom, Alderdom og Døden at
kende, hvorefter han flygtede fra sit yppige
Fængsel for at føre et asketisk Liv. Romanen er
saaledes et mærkeligt Eksempel paa den Bet.,
den buddhaistiske Litt. i den tidlige
Middelalder havde for den europæiske Litt.: selve den
buddhaistiske Religions Stifter Siddhârta
(senere kaldet Buddha), er den opr. Helt i B., og
de mange i Romanen indflettede Parabler, der
opr. er benyttede til paa en let forstaaelig Maade
at indprente den buddhaistiske Religions
Læresætninger, er med ringe Forandringer senere
blevne anvendte af europæiske Munke som
kristelige moraliserende Fortællinger.

Den gr. Roman blev oversat paa Latin
rimeligvis i Slutningen af 10. Aarh., og fra Latin
overførtes den derefter paa Folkesprogene. I
Frankrig findes tre versificerede Oversættelser,
alle fra 13. Aarh.; den ene skyldes <sp>Chardri</sp>;
desuden er Emnet blevet dramatisk behandlet
i et gammelt Miracle, og der forekommer ogsaa
forsk. Prosagengivelser. Endvidere kan anføres
tre middelhøj tyske Bearbejdelser, en Oldnorsk
Saga, der muligvis er oversat af Haakon den
Gamles Søn, Haakon den Unge (d. 1257), en sv.
Folkebog o. s. v. Ogsaa de slaviske Landes
Litt. fremviser et stort Antal Oversættelser. Det
fortjener at bemærkes, at fl. af de i Romanen
forekommende Parabler har været Genstand for
poetisk Behandling af mange Digtere, ligesom de
har afgivet adskillige kunstneriske Motiver.
(<sp>Litt.</sp>: <sp>Felix Liebrecht</sp>, »Zur
Volkskunde« [Heilbronn 1879]; <sp>Karl Krumbacher</sp>,
»Geschichte der byzantinischen Litt.« [München
1891]).
<i>Kr. N.</i>
</chapter>

<chapter name="Bar-le-Duc">
<b>Bar-le-Duc</b> [bar-l<sub>ö</sub>-↱dyk] ell. <sp>B.-sur-l'Ornain</sp>
[-syr-l-år↱næ], Hovedstad i Dept Meuse, beliggende
i det nordøstlige Frankrig ved Ornains venstre
Bred, Marne-Rhin-Kanalen og den fr. Østbane,
231 m o. H., har (1911) 17068 Indb. og betydelig
Industri i Bomuld, Uld, Maskiner, Læder, Øl og
Konfekt samt Handel med Vin og Frugtsafter.
Byen deles i den <sp>øvre</sp>, ældre Del, der er
bygget op ad en Høj, og den <sp>nedre</sp>, nyere Del,
som gennemstrømmes af Ornain, over hvilken
der fører fl. Broer. I den øvre By ligger gamle
Huse fra 15.—17. Aarh., Levninger af et Slot
fra 16. Aarh. og Kirken St Pierre fra 14. Aarh.
B. er Sæde for en Underret og en Handelsret,
har en Filial af Frankrigs Bank, et Lyceum og
et Kunstmuseum. Der findes en Statue af
General Oudinot, som er født her, og hvis Hus nu
bruges som Raadhus. — B. er grundet i 6.
Aarh., men fik først Bet. i 10. Aarh., da den
blev Hovedstad i Grevskabet, senere
Hertugdømmet Bar.
<i>G. Ht.</i>
</chapter>

<chapter name="Barletta (By i Italien)">
<b>Barletta</b>, By i Syditalien, Prov. Bari delle
Puglie, ligger 55 km NV. f. Bari paa
Adriaterhavskysten. (1911) 44300 Indb. B. har en
Domkirke og paa Torvet et 4,5 m højt
Kolossalmonument for Kejser Heraclius. I Egnen ved
B. findes Saliner. Byen driver Handel og
Fiskeri. SV. f. B. ved Floden Ofanto antages det
