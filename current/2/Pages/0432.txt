NV. og opdagede Cooper Creek. Fl. a. Forskere
undersøgte i de flg. Aar Egnen mellem de store
Saltsøer og Kysten. I disse Aar var Brødrene
<sp>Frank</sp> og <sp>August Gregory</sp> virksomme i
det nordvestlige A. 1855 brød de op fra Arnhem
Land og drog S. f. Carpentaria-Bugten mod Ø. til
Queensland, hvor de (1856) ankom til Moreton
Bay. 1858 drog A. Gregory fra Queensland,
undersøgte Barcoo Rivers og Cooper Creeks Løb
og drog derfra til Adelaide. 1857—58 foretog
Frank Gregory Rejser i det nordlige
Vestaustralien. 1861 fulgte han Fortescue River i
Vestaustralien næsten til dens Kilde og vendte derpaa
tilbage langs Ashburton River. 1858 var en
Komité af Velhavere traadt sammen i Melbourne
for at gennemføre en Rejse gennem A. fra S. til
N., og til at lede denne valgtes <sp>Robert
O'Hara Burke</sp>. I Menindie ved Darling River
efterlod han sin Ledsager <sp>Wright</sp> med et
Depot af Levnedsmidler, ved Cooper Creek
efterlodes Ledsageren <sp>Brahe</sp>. Medens disse
foretog Undersøgelser i det Indre, gik Burke med
tre Ledsagere mod N. og naaede
Carpentaria-Bugten, hvorefter han vendte tilbage ad samme
Vej. Da han naaede Brahe's Station, havde denne
imidlertid forladt den, og Burke besluttede da
at gaa til Sydaustralien. Han døde imidlertid af
Sult paa Vejen. Efter Wright's og Brahe's
Ankomst til Melbourne udsendtes en Ekspedition
under <sp>Howitt</sp>, som fandt en af Burke's
Ledsagere i Live. Burke's Rejse foretoges Ø. f. de
egl. Ørkenegne. For Kendskabet til disse har
<sp>John Mac Donall Stuart</sp>'s Rejser været
grundlæggende. 1859 drog han fra Eyre-Søen
mod SV. til Stuart Range og opdagede paa
Tilbagevejen Gairdner-Søen. 1860 brød han atter
op fra Eyre-Søen, drog mod NV., og opdagede
Mac Donall Range og drog derfra mod N. for at
naa Nordkysten. Dette maatte dog opgives p.
Gr. a. Landets øde Natur. Efter to mislykkede
Forsøg maatte han ved 19° s. Br. vende om.
1861 gentoges Forsøget, men mislykkedes atter,
først 1862 naaede Stuart at gennemrejse Landet
til Nordkysten ved Chambers Golf. I de
flg. Aar lykkedes det <sp>Duncan Mac Intyre</sp>
to Gange (1864 og 1865—66) at gennemrejse
Fastlandet, begge Gange dog ad ret bekendte
Strækninger. Disse Rejser gennem Fastlandet
foranledigede Regeringen til (1870—72) at anlægge
en Telegraflinie langs den Strækning, der var
blevet kendt. Langs Telegraflinien oprettedes
Stationer, som blev Støttepunkter for videnskabelige
Ekspeditioner. 1872 trængte <sp>Giles</sp> 400
km mod V. fra Telegraflinien og opdagede
Amadeus-Søen. <sp>Gosse</sp> trængte det flg. Aar langt
ind i Ørkenen. Giles naaede 1873—74 over
Musgrave Range mod V. til 125° ø. L., og 1873
lykkedes det <sp>Warburton</sp> fra Stationen Alice
Springs at naa ud til Grey River ved
Vestaustraliens Kyst. 1874 lykkedes det Brødrene
<sp>Alexander</sp> og <sp>John Forrest</sp> at trænge fra
Vestkysten frem til Telegraflinien. 1875 rejste Giles
atter til Vestkysten ad en Rute sydligere end
Brødrene Forrest, og næste Aar vendte han tilbage
til Alice Springs ad en nordligere Vej. 1875
rejste <sp>Tietkens</sp> og <sp>Young</sp> fra Sydaustralien
til Egnen ved Amadeus-Søen. 1879 undersøgte
<sp>Winneke</sp> og <sp>Barclay</sp> Egnen Nordøst for
Alice Springs. Hyrder og Kolonister begyndte
allerede at trænge ind mod det Indre, og
artesiske Brønde boredes til Vanding af Faarene.
1883—86 drog en Hjord paa 1000 Faar fra New
South Wales til Kimberley-Distriktet i det
nordlige Vestaustralien. 1886 drog en Faarehyrde
med Heste og Hjord langs den australske Bugt til
Vestaustralien. 1879 foretog Alexander Forrest
atter en Rejse, denne Gang til Fitzroy-Floden i
Kimberley-Distriktet, hvor han fandt frugtbart
Land, derpaa drog han til Victoria-Floden og
videre gennem Ørkenen til Telegraflinien. Den
store Victoria-Ørken berejstes (1891—92) af
<sp>David Lindsay</sp>. Han drog med en Ekspedition
fra Telegraflinien mod V. og SV. og naaede i
udmattet Tilstand Esperance Bay paa Sydkysten.
Efter forgæves Forsøg paa at trænge mod N. gik
man mod V. og naaede Jernbanestationen York
Ø. f. Perth. Trods Rejsens mindre gunstige
Forløb var dog dens videnskabelige Resultater
betydelige. 1895 lykkedes det Hübbe at naa fra
Musgrave Range til Coolgardie. S. A. rejste
<sp>David W. Carnegie</sp> fra Coolgardie mod N. til
Kimberley-Distriktet. Af stor Bet. var <sp>Fletcher</sp>'s
Ekspedition (1897), som udsendtes for
at lede efter en 1896 forulykket Ekspedition
under <sp>Wells</sp>. Den udgik fra Vestkysten,
overskred Gascogne River og Asburton River og
trængte frem til Musgrave Range. En stor Del af
Bjergegnene NØ. f. Victoria-Ørkenen kortlagdes.
1896—97 foretog Carnegie to Rejser i Great
Sandy Desert. 1901 opholdt <sp>Gillen</sp> og
<sp>Spencer</sp> sig i A.'s Indland for at studere de
Indfødte. 1904—07 har <sp>Klaatsch</sp> anstillet
etnografiske Undersøgelser i Egnen S. f.
Carpentaria-Bugten. I de forsk. australske Stater har
der allerede i en Aarrække eksisteret faste
Institutioner til Landets videnskabelige
Udforskning.

<sp>Kolonisationen</sp>.

1788 landsattes de første eng. Kolonister ved
Botany Bay, 1789 grundlagdes Sidney ved Port
Jackson. Kolonisterne var Hjemløse fra London,
Forbrydere og Eventyrere samt nogle faa
Haandværkere. 1790 sendtes paa 4 Skibe 1000 mandlige
og 250 kvindelige Forbrydere til Sidney. 1802
grundlagdes paa Tasmanien den første
Forbryderkoloni. 1804 fulgte en ny Transport af
Forbrydere. 1824 skiltes Tasmanien fra New South
Wales som en selvstændig Koloni. Efterhaanden
dannede der sig en Kolonibefolkning af
Embedsmændene, Indvandrere og Fanger, som efter
Udstaaelsen af deres Straffetid blev fri.
Kolonierne vilde dog ikke trives, da fri Indvandrere
var utilbøjelige til at nedsætte sig i de af
forhenværende Forbrydere befolkede Kolonier. 1829
grundlagdes Kolonien Vestaustralien af
Kolonister, som var udvandrede fra New South Wales
af Uvillie mod at være sammen med
Forbryderne, Ønsket om at skaffe Land til fattige Folk
i England førte endelig (1836) til Grundlæggelsen
af Kolonien Sydaustralien, som trods
Vanskeligheder i Beg. udviklede sig rask. Samtidig lagdes
ved Kolonisation ved Port Phillip Grund til
Kolonien Victoria, som dog først 1859 blev skilt fra
New South Wales. Allerede 1825 var der
oprettet en Straffekoloni ved Moreton Bay, det nuv.
Brisbane, og 1825—39 sendtes herhen de værste
