steget til c. 18 1/2 Mill. £. Midlertidig kan den
udækkede Seddelmasse forøges ved Parlamentsbeslutning
(Suspension af Bankakten), hvilket er
sket 1847, 1857 og 1866. I <sp>Skotland</sp> og
<sp>Irland</sp> fik de eksisterende Seddelbanker Ret til
for Fremtiden at udstede saa mange <sp>udækkede</sp>
Sedler, som de i det hele havde Sedler i
Omløb 1844. Ud over dette Beløb kan de udstede
saa mange Sedler, som der svarer til deres
Metalfond. Minimum for den enkelte Seddels
Størrelse er i England og Wales 5 £, i Skotland og
Irland 1 £. I de første 140 Aar af <i>Bank of
England</i>'s Eksistens betragtede man dens Privilegium
(se ovf.) som gældende for al Bankvirksomhed
(ikke alene Seddeludstedelsen), saa at man ansaa
det for ulovligt at danne Bankselskaber
bestaaende af mere end 6 Deltagere; men omkr. 1833
begyndte denne Opfattelse at ændres, og nu
dannedes i London de første Aktiebanker (<i>Joint
Stock Banks</i>) uden Seddeludstedelsesret, en
Institution, der senere kom til at spille en saa
betydelig Rolle. En Hindring for deres Udvikling
var dog i lang Tid Aktielovgivningen (se
<sp>Aktieselskab</sp>), der fordrede alle Aktionærers
personlige Ansvarlighed. Først fra 1858 tillodes det
at stifte Aktiebanker med begrænset Ansvarlighed.

<i>Bank of England</i>'s cirkulerende Seddelmængde
var April 1914 28,9 Mill. £. Metalbeholdningen
36,8 Mill. £. Endvidere virker i England
adskillige Filialer af koloniale og udenlandske B. og
mange Aktieselskaber og private Firmaer
(<i>discount-houses</i>, <i>bill-brokers</i> o. s. v.), der ikke gaar
ind under de særlige eng. Begreber <i>bank</i> og
<i>banker</i> (se Indledningen). <i>Bank of England</i> har
10 Filialer.

<sp>Tyskland</sp>. Foruden de ældre Giro-Banker
oprettedes der i 18. Aarh. nogle Bankinstitutter
uden Seddeludstedelsesret. Den første
seddeludstedende B. var den af Frederik II 1765
oprettede <sp>Königliche Bank</sp> i Berlin, som
var en Statsanstalt. Den arbejdede i Beg.
tilsyneladende heldig, men led store Tab ved Krigen
1806. Senere arbejdede den sig atter op. I
1830'erne og de flg. Aar opstod Seddelbanker i
forsk. tyske Stater, og der opkom ligeledes
Ønske om private Seddelbankers Oprettelse i Preussen.
Dette gav Anledning til, at <sp>Königliche B.</sp> 1846
blev omdannet til <sp>Preussische B.</sp>,
der blev et privat Aktieselskab, men hvis Ledelse
blev lagt i Statens Hænder. Da Tyskland var
begyndt at blive en politisk Enhed, føltes der
Trang til en ensartet Ordning af Seddelbankvæsenet,
der i de enkelte Stater var organiseret
paa højst forsk. Maade, og navnlig ønskede man
at begrænse Enkeltstaternes Ret til at tillade
Seddelbankers Oprettelse. Den tyske <sp>Banklov</sp>
af 14. Marts 1875 ordner Seddelbankvæsenet for
hele det tyske Rige. Hovedbestemmelserne er
flg.: Ny Seddelbanker kan kun oprettes ved
Rigslov. De Forretningsgrene, som en Seddelbank
maa beskæftige sig med, blev nøje fastsatte i
Loven. B. skal til enhver Tid have en
Kassebeholdning (Mønt, Guldbarrer og Rigets
Papirspenge [Reichskassenscheine]), der svarer til
1/3 af den cirkulerende Seddelmængde. Som
Centralinstitut oprettedes <sp>Reichsbank</sp> med
Hovedsæde i Berlin. Den overtog den preussiske
B.'s Aktiva og Passiva og er — ligesom denne
var — et Aktieselskab, hvis Styrelse imidlertid
er overladt til Staten, der ogsaa ejer en stor Part
af Aktierne. Aktionærerne vælger kun en Art
Tilsynsraad. Foruden Bestemmelsen om
Trediedelsdækningen er der med Hensyn til
Seddeludstedelsen den Indskrænkning, at B. af den
udækkede Seddelmængde, der overskrider et vist
Beløb, skal svare en Statsskat af 5 % p. a. Dette
Beløb er for Reichsbanks Vedkommende sat
til 550 Mill. Naar en af de bestaaende Seddelbanker
opgav sin Seddelret, skulde dens Beløb
tilfalde Reichsbank. Dette har fundet Sted i stort
Omfang. Reichsbank virker over hele Riget, idet
den har c. 250 Filialer. Dens Aktiekapital er
180 Mill. Rm. og Reservefonden 74,5 Mill. Rm.
Dens omløbende Seddelmængde var Apr. 1914
2101 Mill. Rm.; Kassebeholdningen var 1735,8
Mill. Rm., hvoraf 1324 Mill. i Guld. Vekselbeholdningen
924,7 Mill. Paa Giro-Konto indestod 825
Mill. Rm. Foruden de omtalte Seddelbanker
driver de ikke-seddeludstedende Aktiebanker og
private Bankierer en meget omfattende Bankvirksomhed.

<sp>Frankrig</sp>. Den første Seddelbank i Frankrig
var det af John Law 1716 oprettede Aktieselskab
<i>Banque générale</i>, hvis Sedler skulde
være funderede paa Jordejendom. Ved Laan til
Regeringen, ved de mange spekulative
Forretninger, der sattes i Forbindelse med B., og ved
enorm Seddeludstedelse fremkom det Resultat,
at den fallerede 1721, og Sedlerne blev værdiløse.
Først 1776 oprettedes en ny Seddelbank, <i>Caisse
d'escompte</i>. Denne blev godt bestyret og holdt
sit Seddelløb inden for beskedne Grænser, skønt
den fra 1783 blev nødt til at gøre store Laan til
Regeringen. Ikke desto mindre blev den ophævet
ved Dekret af 1793. I de flg. Aar stiftedes enkelte
Seddelbanker; men en Omformning af
Seddelbankvæsenet skete i Aaret 1800 ved Oprettelsen
af Aktieselskabet <i>Banque de France</i>, der foregik
under Bonaparte's Auspicier. 1803 fik den
Seddelmonopol, og de bestaaende Seddelinstitutter i
Paris ophævedes; men Regeringen forbeholdt
sig at tillade Oprettelsen af Seddelbanker i
Departementerne, og af saadanne stiftedes der
efterhaanden 9. Da Seddelindløsningen maatte
standses 1848, og <i>Banque de France</i>'s Sedler
beholdt deres Kredit, medens Departementsbankernes
sank i Kurs, lykkedes det at træffe en Overenskomst,
hvorved alle Departementsbankerne
forenedes med <i>Banque de France</i>. 1848
fik den Monopol i alle de Byer, hvor den havde
Kontorer. Desuden er der en Del Hjælpebureauer.
Regeringen har Indflydelse paa Styrelsen
derved, at den udnævner Guvernør og
Viceguvernør. Der eksisterer ingen Regler for
Sedlernes Fundering; derimod er der et
Maksimum for den cirkulerende Seddelmængde, der
efterhaanden er blevet forhøjet og nu er 6,8
Milliarder frc. Den mindste Seddel, der maa
udstedes, er paa 25 frc. B.'s Aktiekapital er 182,5
Mill. frc., Reservefond 42,5 Mill. Den cirkulerende
Seddelmængde var Apr. 1914 6038 Mill. frc.,
Metalbeholdningen 4276 Mill., Vekselporteføljen
1647,7 Mill. frc.

Mens Seddelbankerne repræsenterer
Overleveringen inden for Nutidens Bankvæsen, er der
