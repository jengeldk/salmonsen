<chapter name="Baron">
<b>Baron,</b> af det middelalderlige lat. Ord <i>baro</i>,
bet. egl. Mand og brugtes i Lenstiden først
enstydig med <i>homo</i> om Vasallen; efterhaanden
kom det dog til at betegne en højere Klasse af
Lensmændene, nærmest de, der stod
umiddelbart under Konge ell. Kejser. I England kaldtes
saaledes alle Kronvasallerne B.; men da der
siden indtraadte en Adskillelse mellem
Overhuset og Underhuset, og kun de større B. fik
Sæde i det første, blev B. Fællestitlen for
Lorderne. I Tyskland var de sidste virkelige B.
de rigsumiddelbare Friherrer; men Titlen
anvendtes i langt videre Maalestok og opnaaedes
ofte ogsaa blot ved Adelsbrev, saaledes at B.
nu betegner den højeste Klasse af den lavere
Adel. Til Danmark kom Titlen under Christian
V, der 1671 oprettede Lensgrevskaber og
Baronier ell. Friherreskaber med udstrakte
Privilegier.
<i>Kr. E.</i>
</chapter>

<chapter name="Baron, Ernst Gottlieb">
<b>Baron,</b> <sp>Ernst Gottlieb</sp>, Lutspiller, f. i
Breslau 27. Febr 1696, d. 1760 i Berlin, bekendt
som Virtuos paa Lut, i hvilken Egenskab han
fik Ansættelse ved forsk. tyske Hoffer. Foruden
fl. Kompositioner har han efterladt sig fl. Skr
om Lutspil, hvoriblandt mærkes
»Historisch-theoretisch und practische Untersuchung der
Lauten« (Nürnberg 1727).
<i>A. H.</i>
</chapter>

<chapter name="Baron, Henri Charles Antoine">
<b>Baron</b> [ba↱rǡ], <sp>Henri Charles Antoine</sp>,
fr. Genremaler, f. 1816 i Besançon, d. 1885 i
Genève. B. var Elev af Gigoux og debuterede
paa Salonen 1840. Han har med megen
Virtuositet og i et let flydende Foredrag af ikke ringe
malerisk Raffinement givet sirlige Skildringer,
der er i aandeligt Slægtskab med 18. Aarh.'s
»galante Malere«, af det højere og forfinede
Selskabslivs festlige Nydelser og yppige Dolce
far niente: »Musicerende Kvinder samlede om
Palestrina«, »A. del Sarto maler sin Hustru som
Madonna« (1847), »Vinhøst i Romagna« (1855
til Luxembourg-Samlingen), »S. Lukas-Fest i
Venedig« (1859) m. v.
<i>A. Hk.</i>
</chapter>

<chapter name="Baron, Michel">
<b>Baron</b> [ba↱rǡ], <sp>Michel</sp>, egentlig <sp>Boyron</sp>,
fr. Skuespiller og Dramatiker, f. i Paris 18.
Oktbr 1653, d. smst. 22. Decbr 1729. B., hvis
Forældre hørte til en Skuespillertrup, var saa
at sige forudbestemt for Scenen, og snart efter
sin Debut indtraadte han i Molière's Trup, hvor
han, der forbandt en overlegen Forstand med
ypperlige ydre Fortrin — ædle Ansigtstræk og
en imponerende Skikkelse, en klangfuld Stemme
og naturlige Bevægelser — hurtig vandt frem
til en anset Plads: man kaldte ham
Aarhundredets Roscius. Endnu ikke fyldt 40 Aar trak han
sig 1691 tilbage fra Scenen med en Pension af
3000 Livres, men 1720 betraadte han den igen
under stor Jubel; dog Alderen havde mærket
ham, og Tilhørerne lyttede ikke mere aandeløst
til hans Tale. — B.'s Kunst var saa stor, at han
gennem sin Fremsigelse kunde saa at sige
forvandle muntre, ja komiske Digte til rørende og
Ordene til Trods ved sin Stemmes Toner kalde
Taarer frem i Tilhørernes Øjne. En af B.'s
Kunstregler var, at Armene ikke maatte hæves
op over Hovedet, »men«, tilføjede han, »sker det
i Lidenskabens Hede, er det vel gjort, thi
Lidenskaben ved langt bedre Besked end Reglerne«.
Ligesom Molière var B. foruden Skuespiller
tillige Forfatter; lige saa meget Molière som
Skuespiller stod under B., lige saa meget stod
B. under Molière som Skuespilforfatter. 7 af
B.'s Komedier er trykte i hans <i>Théâtre</i> (Paris
1736 og 1759); <i>l'Homme à bonnes fortunes</i> holdt
sig længst paa Scenen.
<i>A. A.</i>
</chapter>

<chapter name="Baronesse">
<b>Baronesse</b> (fr. <i>baronne</i>}, en Barons Hustru
og Døtre.
</chapter>

<chapter name="Baronet">
<b>Baronet</b> [eng. ↱bär<sub>ə</sub>net] (forkortet <i>Bar.</i>,
<i>Bart.</i>, <i>Bt.</i>), en arvelig Ridderklasse, der
indstiftedes 1611 af Jakob I, for enhver, der vilde
bidrage til Irlands Undertvingelse ved at stille
30 væbnede ell. betale en Sum af 1095 £. Efter
den opr. Bestemmelse skulde Antallet af B. ikke
overskride 200; dette overholdtes dog lige saa
lidt som Kravet paa Pengeydelsen. B. danner
en Mellemklasse mellem Peers-Adelen og
Gentryen, se <sp>Adel</sp>. En B. har ligesom en <i>Knight</i>
(Ridder) Titlen Sir, der nødvendigvis maa
efterfølges af Fornavnet ell. i det mindste
Forbogstavet, f. Eks. Sir Charles Dilke (ell. Sir C.
Dilke.), Sir John Lubbock (ell. Sir J. Lubbock);
derimod kan man ikke bruge Sir alene med
Efternavnet; man kan <sp>ikke</sp> sige Sir Dilke, Sir Lubbock
o.s.v. En B.'s Frue er ligesom en Lords (og en
<i>Knight</i>'s) Frue <i>Lady</i>, i Tiltale <i>My Lady</i>.
<i>Kr. E.</i>
</chapter>

<chapter name="Baroni">
<b>Baroni</b> (<sp>Baronat</sp>), Ejendom, der giver
Besidderen Titel af Baron.
</chapter>

<chapter name="baronisere">
<b>baronisere,</b> gøre til Baron.
</chapter>

<chapter name="Baronius, Cæsar">
<b>Baronius,</b> <sp>Cæsar</sp>, romersk-katolsk
Kirkehistoriker, f. 31. Oktbr 1538, d. 30. Juni 1607.
Efter at have studeret Teologi og Jura i Neapel
kom han 1557 til Rom, hvor Pave Poul IV
(1555—59) netop da stod midt i Arbejdet for en
Reaktion mod Reformationen; men B. havde
ikke Lyst til at deltage deri. Han traadte ind
i det af Filip Neri oprettede Oratorium. Her
taltes man hver Formiddag ved om
kirkehistoriske Emner, og B. forberedte sig omhyggelig
til disse Samtaler. I 30 Aar studerede han
med rastløs Flid den kirkelige og profane
Historie, de trykte Kilder saavel som Vatikanets
Haandskrifter, og endelig skrev han <i>Annales
ecclesiastici</i> som et Modstykke til de
Magdeburgske Centurier. Hermed var hans Ry
grundfæstet. Han blev Bibliotekar ved Vatikanet,
Kardinal (1596), og efter Clemens VIII og Leo XI
stod han lige paa Nippet til at blive Pave;
1622 blev han kanoniseret. <i>Annales eccl.</i> er
anlagt som de middelalderlige Krøniker, hvert
Aar har sin Rubrik, hvorunder Begivenhederne
fortælles, uden Hensyn til deres indre
Sammenhæng; de begynder med Kristi Fødselsaar og
ender med 1198. Uden at indlade sig paa en
direkte Polemik mod de Magdeburgske
Centurier har B. dog altid Sigte paa dem; men
overbevist om den rom.-kat. Dogmatiks Sandhed
og om de officielle Aktstykkers Paalidelighed
mener han at kunne tilintetgøre den
protestantiske Historieskrivning ved at fremlægge sit
Materiale uden Hensyn til den protestantiske
Kritik. Naar han bruger Kritik, gør han det
ud fra sine dogmatiske Forudsætninger.
Bortset fra disse Mangler og fra de betydelige
kronologiske Fejltagelser, som <sp>Pagi</sp> i <i>Critica
historico-chronologica</i> for en Del har raadet Bod
paa, har B.'s Arbejde endnu stor Bet. for den
middelalderlige Historieforskning. Den
nøjagtigste Udgave af <i>Annales eccl.</i> er den fra
