han til Oprettelsen af <i>Socialist League</i> 1885.
Sammen med William Morris udgav han en
Tid denne Organisations Organ <i>Commonweal</i>.
Han udtraadte imidlertid snart af Ligaen,
utilfredsstillet ved Morris' utopiske Kommunisme
og sluttede sig til det socialdemokratiske
Forbund, i hvis Blad <i>Justice</i> han indtraadte som
Medarbejder. B. er en frugtbar Forf.; bl. hans
Bøger skal nævnes <i>Religion and Socialism</i>
(1886), <i>Ethics of Socialism</i> (1889), en Række
socialhistoriske Studier over <i>German Society at
the Close of the Middle Ages</i> (1894), <i>The
Peasants War in Germany</i> (1899) og <i>The
Anabaptists</i> (1903), en fængslende Biografi af <i>Marat</i>
(1901), <i>Essays in Socialism, new and old</i> (1906),
<i>The roots of Reality</i> (1907), samt (sammen med
William Morris) <i>Socialism, its Growth and
Outcome</i> (1894).
<i>K. V. H.</i>
</chapter>

<chapter name="Baxter">
<b>Baxter</b> [↱bäkstə] ell. <sp>Mai Kassa</sp>, en
betydelig Flod paa Sydkysten af britisk Ny-Guinea,
sandsynligvis den vestlige Mundingsarm af Fly
River, er ved sit Udløb formedelst Rev og
Sandbanker vanskelig tilgængelig, men længere oppe
sejlbar for Skibe af indtil 500 t. Den blev
opdaget 1875 af Missionæren Mac Farlane og
delvis paa ny undersøgt af Sir W. Mac Gregor.
<i>M. V.</i>
</chapter>

<chapter name="Baxter, George">
<b>Baxter</b> [↱bäkstə], <sp>George</sp>, eng.
Miniaturmaler og Litograf (1804—67), kom 1827 til
London, gjorde sig der bekendt ved sine
Miniaturbilleder (Prinsen af Wales' Daab m. fl.), men
mest ved sine Forsøg i <i>picture printing</i>,
Fremstilling af Farvetryk. B. udgav <i>Pict. Album or
Cabinet of paintings</i> (London 1837) med 11
Blade (efter Malerier), udførte i den af ham
opfundne Manér; nogle af disse Blade er trykte
med 20 Plader.
<i>A. Hk.</i>
</chapter>

<chapter name="Baxter, Richard">
<b>Baxter</b> [↱bäkstə], <sp>Richard</sp>, eng. Præst og
Opbyggelsesforfatter (1615—91). Han var
Kateket i Kiderminster i Worcestershire; men ved
Borgerkrigens Udbrud (1642) blev han jaget
bort derfra. Han stillede sig til Raadighed som
Feltpræst ved Parlamentshæren, som han fulgte
indtil 1647, da han faldt i en svær Sygdom. I
den Tid begyndte han paa sin verdensberømte
Opbyggelsesbog <i>The Saints everlasting rest</i> (»De
Helliges evige Hvile«), som var færdig 1649.
Under Cromwell sad han atter som Præst i
Kidderminster, optagen af Tanken om en
Sammenslutning af alle Kristne om den
fælleskristelige Tro (Kirken i alle Sekter)
(<sp>Baxterianisme</sp>) og af at udarbejde en Kirkeforfatning,
der forenede det oldkirkelige Bispedømme med
de presbyterianske Grundsætninger. Under
Stuarterne blev han afsat, kom i pinligt Forhør, blev
dømt til Pengebøde og Fængsel. Med Vilhelm
III oprandt lysere Dage for ham, og han
levede i Fred til sin Død. Sine præstelige
Erfaringer har han nedlagt i en Pastoralteologi
(<i>Reformed Pastor</i>), som endnu læses meget i
England.
<i>L. M.</i>
</chapter>

<chapter name="Baxter, Robert Dudley">
<b>Baxter</b> [↱bäkstə], <sp>Robert Dudley</sp>, eng.
Statistiker og Socialpolitiker (1827—75). Af hans
talrige Skr og Afh., der overvejende
beskæftiger sig med statistiske Emner og
Beskatningsspørgsmaal, er flg. de mest nævneværdige:
<i>Railway Extension and its Results</i> (1866), <i>The
National Income</i> (1868), <i>Taxation of the
United Kingdom</i> (1869), i hvilket Skrift der gøres
Rede for Skatternes Fordeling og Tryk paa de
forsk. Befolkningsklasser (B. anslaar her de
forenede Kongerigers Nationalformue til 6000
Mill. £); <i>Political Progress of the Working
Classes</i> (1871), og <i>Recent Progress of National Debts</i>
(1874). Bl. hans politiske Skr fremhæves
<i>History of English Parties and Conservatism</i>
(1870).
<i>K. V. H.</i>
</chapter>

<chapter name="Baxterianisme (se Baxter, Richard)">
<b>Baxterianisme</b> [engelsk bäks↱ti.r<sub>jä</sub>nizm], se
<sp>Baxter, Richard</sp>.
</chapter>

<chapter name="Bay, David Wilhelm Rudolph">
<b>Bay</b> [baj´], <sp>David Wilhelm Rudolph</sp>,
dansk Komponist, f. i Kbhvn 9. Juli 1791, d.
smst. 15. Maj 1856. Han blev Student 1808 og
studerede Teologi, men fik Ansættelse som
Volontær i det udenrigske Departement og gik
1816 som dansk Konsulatssekretær til Algier,
hvor han forblev til 1831. Fra hans Ophold
her stammer hans Melodi til »Vift stolt paa
Kodans Bølge«, der er bleven en Nationalsang. I
Italien studerede han Sangkunst i Rom og
deltog i det rige Kunstnerliv sammen med
Thorvaldsen. Da han vendte tilbage fra Udlandet,
skaffede hans musikalske Naturel og smukke
Tenorstemme ham Adgang til mange Kredse,
hvor han var en velset Gæst. En formaaende
Beskytter fandt han i Christian VIII. 1832
udnævntes han til kgl. Kammermusikus, 1834 blev
han Kantor ved Holmens Kirke og fik tillige
Titel af Prof. En hel Række Romancer, meget
melodiøse, men ogsaa noget sødlige efter Tidens
Smag, foreligger fra hans Haand. De vandt
stor Udbredelse og har for en Del endnu Kurs,
f. Eks. »Du er rig, du er dejlig, o Syd«, »O, lad
dem flagre«, »Hjemve« o. a. Desuden skrev B.
fl. Lejlighedskompositioner, Kantater o. l., samt
for Teatret Syngestykket »Lazarilla« (»Det kgl.
Teater« og »Kasino«) og Musikken til
»Koncerter for Rejsende« og »Slægtningene«. Han
virkede ligeledes for en Forbedring af
Sangundervisningen i Skolerne og udgav et Skr. »Om
Kirkesangen i Danmark« (1840). Biografi af <sp>R.
C. Gottlieb</sp> i »Romancer og Sange af R. B.«.
<i>A. H.</i>
</chapter>

<chapter name="Bayaderer (d. s. s. Bajaderer)">
<b>Bayaderer</b> [baja↱de.r<sub>ə</sub>r], d. s. s. <sp>Bajaderer</sp>.
</chapter>

<chapter name="Bayamo">
<b>Bayamo</b> [wa↱jam<sub>å</sub>], By paa Cuba, Provinsen
Oriente, ligger 91 km NV. f. Santiago ved
Floden B., Biflod til Cauto. B. har (1907) 4102 Indb.
og driver Agerbrug og Handel; den havde
tidligere større Bet. og er en af de ældste Byer
paa Øen, grundet 1514 af Velasquez.
<i>G. Ht.</i>
</chapter>

<chapter name="Bayard">
<b>Bayard</b> [↱be<sub>i</sub>əd], en nordamer. Slægt, af opr.
fr. (Hugenot) Byrd, som under Religionskrigen
omtr. 1590 var udvandret til Holland og derfra
1647 til Ny Amsterdam (det senere New York).
Fl. af Slægtens Medlemmer har taget vigtig
Del i Nordamerikas politiske Historie.

1) <sp>Nicholas B.</sp> (1644—1707) var først
Sekretær hos sin Morbroder Pieter Styvesant, den
sidste holl. Guvernør i Ny Amsterdam, og blev
1672 Sekretær ved den holl. Forvaltning og
1685 Mayor i Staden New York under eng.
Styre.

2) <sp>John B.</sp> (1738—1807), Købmand i
Philadelphia, tog allerede 1765 Del i Modstanden mod
den eng. Regering og var under Frihedskrigen
selv Oberst samt udrustede paa egen Bekostning
Kapere; 1785 var han Medlem af Koloniernes
