de kem. Affiniteter paa en saadan Maade, at man
fra de sidste kunde slutte til de første. Hans
talrige Afh. findes i <i>Annales de physique et de
chimie</i> samt i Akademiets Memoirer. Af hans
større Værker er <i>Traité de l'électricité et du
magnétisme</i> (7 Bd, 1834—40) det betydeligste.

2) <sp>Alexandre Edmond</sp>, foreg.'s Søn,
fr. Fysiker, f. i Paris 24. Marts 1820, d. smst. 11.
Maj 1891. 1853 blev han Prof. ved <i>Conservatoire
des arts et métiers</i>, og 1878 fulgte han sin Fader
som Prof. ved Museet i <i>Jardin des plantes</i>. Han
arbejdede især paa Optikkens, Elektricitetens
og Magnetismens Omraade. Man skylder ham
bl. a. Konstruktionen af et Fosforoskop,
Opdagelsen af Iltens Magnetisme og (1848) Fotografering
paa Klorsølv af Solspektret med alle dets
Farver. Af hans Skr maa nævnes <i>La lumière, ses
causes et ses effets</i> (2 Bd, 1867—68).

3) <sp>Antoine Henri</sp>, fr. Fysiker, foreg.'s
Søn, f. i Paris 15. Decbr 1852. B. blev Ingeniør
og senere Prof. ved den polytekniske Skole i
Paris. Hans første fys. Arbejder falder paa
Lyslærens Omraade, og ved
Studier over
Uransaltes
Fosforescens
førtes han
1896 til
Opdagelsen af
hidtil ukendte
Straalearter,
»Becquerel-Straaler«, der
udsendes af
Uranforbindelser.
Hans senere Arbejder
har saa godt
som
udelukkende beskæftiget
sig med »Radioaktivitetens« mærkværdige
Fænomener, der synes at skulle kaste helt nyt
Lys over Materiens inderste Bygning. B.'s talrige
og vigtige Arbejder paa dette Felt er især
offentliggjorte i <i>Comptes rendus</i>, i hvis Bd 122
(1896) Opdagelsen af de ny Straaler meddeles.
1903 fik B. tillige med Hr og Fru Curie
Nobel-Prisen.
<i>K. S. K.</i>

<img>A. H. Becquerel.</img>
</chapter>

<chapter name="Becquerel-Straaler (se Radioaktivitet)">
<b>Becquerel-Straaler</b> [bæ↱kræl-], se
<sp>Radioaktivitet</sp>.
</chapter>

<chapter name="Becse">
<b>Becse</b> [↱bæt∫æ], Navn paa to Handelspladser
i Ungarn: 1) <sp>Ó</sp> eller <sp>Gammel-B.</sp> (ogsaa
<sp>Serbisk-B.</sp>), i Komitatet Bács-Bodrog, ved
Theiss, med en kat. og en gr. Kirke, (1510) 19372
mest magyariske Indb., betydeligt Fiskeri og
Kornhandel. Byen blev 1526 og 1551 erobret af
Tyrkerne. 2) <sp>Tørøk B.</sp> (<sp>Tyrkisk B.</sp>, ogsaa
Uj ell. Ny-B.), Markedsby i Komitatet Torontál
ved Theiss, 8 km ndf. ÓB., nær Theiss'
Forening med Franzenskanalen, Dampskibsstation
med Slot, gr. og kat. Kirke, (1901) 7752 Indb.,
Korn- og Tobaksavl samt betydelig Frugthandel.
<i>G. Ht.</i>
</chapter>

<chapter name="Becskerek, Nagy">
<b>Becskerek, Nagy</b> [↱nåd<sub>j</sub>-↱bæt∫kæræk] eller
<sp>Store-B.</sp>, By i det ung. Komitat Torontál,
75 km VSV. f. Temesvár, hvormed den
forbindes ved Begakanalen, med (1910) 26006 Indb.
(deraf 1/3 Tyskere, 1/3 Serbere, 1/4 Magyarer),
Silkeavl og betydelig Korn- og Kvæghandel.
<i>G. Ht.</i>
</chapter>

<chapter name="Beczva (se Betschwa)">
<b>Beczva</b> [↱bædзva], se <sp>Betschwa</sp>.
</chapter>

<chapter name="Beda">
<b>Beda</b> (rettere <sp>Bæda</sp>) med Tilnavnet »den
Ærværdige« (<i>venerabilis</i>), den engelske
Videnskabeligheds Fader. f. 672, d. 26. Maj 735. Han
blev tidlig bragt til Klostret Wearmouth, og 8
Aar gl flyttedes han til dette Klosters Nybygd,
Jarrow, hvor han forblev lige til sin Død,
syslende med Studier og Undervisning af talrige
Discipelskarer; medens hans Lærlinge steg til
Kirkens højeste Værdigheder, var den ringe
Klostercelle hans stadige Hjem. Dette stille og
beskedne Liv er imidlertid betydningsfuldt i
Kirkens og Kulturens Historie. B. skrev
Fortolkninger og Homilier til Biblen, endvidere Hymner
og Epigrammer, der næsten helt er gaaede til
Grunde, en lille Verdensbeskrivelse (<i>De natura
rerum</i>), en Kronologi (<i>De ratione temporum</i>),
hvoraf en Del er en Verdenskrønike, indtil 726,
medens en anden Del gav Regler for Beregning
af Paasken; fremdeles et Martyrologium og en
Metrik. Størst Værd har dog hans »Englands
Kirkehistorie« (<i>Historia ecclesiastica gentis
Anglorum</i>), der gaar fra Cæsar til 731, for de
fjerne Tiders Vedk. kun Uddrag af ældre Skr,
men fra 597 et fyldigt og selvstændigt Skr. af
høj Værdi. Med Flid og Troskab har B. samlet
et stort Stof, baade af Kirkehistorie og politisk
Historie i ædel og jævn Fremstilling; særlig stiller
B. den angelsachsiske Kirkes første Blomstring
op som Forbillede for Samtiden, der allerede
havde svigtet Idealerne. Dette Værk suppleres
af Wearmouth- og Jarrow-Abbedernes Levned
og Biskop Cuthbert af Lindisfarne's Liv og
Jærtegn. Forfattervirksomhed optog B. lige til det
yderste; sin sidste Dag brugte han til at
diktere Slutn. af en angelsachsisk Oversættelse af
Johannesevangeliet. Hovedudgaven af B.'s Skr
er Giles' (12 Bd, London 1843 ff.), de hist. Skr
er bl. a. udgivne af Stevenson (London 1841) og
Plummer (Oxford 1896), Kirkehistorien oftere
særskilt. (<sp>Litt.</sp>: <sp>Werner</sp>, »B. und seine Zeit«
[Wien 1875]; <sp>ten Brink</sp>, »Gesch. der eng.
Litt.« I [Berlin 1877]; <sp>Ebert</sp>, »Allg. Gesch. der
Litt. des Mittelalters« I [Leipzig 1889]).
<i>H. O.</i>

Tidligere har man tilskrevet B.
Forfatterskabet til to Traktater om Mensuralmusik, der
findes optagne i Gerbert's Samling. Deraf kan
imidlertid kun den ene, <i>Musica theoretica</i>, efter
sit Indhold stamme fra 7. Aarh., den anden
derimod, <i>Musica quadrata seu mensurata</i>,
stammer tidligst fra 13. Aarh. Man plejer at kalde
Forfatteren af den sidstnævnte Traktat,
Pseudo-Beda, synonym med Munken Aristoteles.
<i>A. H.</i>
</chapter>

<chapter name="Bédarieux">
<b>Bédarieux</b> [beda↱r<sub>i</sub>ø], By i det fr. Dept Herault,
Arrondissement Béziers, Knudepunkt paa
Sydbanen ved Orb, over hvis Dal der fører en
smuk Jernbaneviadukt, har (1911) 6186 Indb.,
et kommunalt <i>Collège</i>, Fabrikation af Klæde,
Kattun, Læder, Lim og Papir samt Handel med
Bygningstømmer, Vin og Korn.
<i>G. Ht.</i>
</chapter>

<chapter name="Bedding (se Beding)">
<b>Bedding,</b> se <sp>Beding</sp>.
</chapter>

<chapter name="Beddoes, Thomas Lovell">
<b>Beddoes</b>[↱bedo<sub>u</sub>z], <sp>Thomas Lovell</sp>, eng.
Digter (1803—49), var Søn af en bekendt Læge
og Naturforsker, Thomas B., og fødtes i Clifton.
Under sit Studieophold i Oxford udgav han 1822
