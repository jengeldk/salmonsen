<chapter name="Barracas al Sur">
<b>Barracas al Sur</b> [wa↱r.akas], Bykommune i
Argentina, Prov. Buenos Ayres, ligger 2 km
Ø. f. Hovedstaden Buenos Ayres og er at
betragte som en Fabriksforstad til denne. (1895)
10185 Indb.
</chapter>

<chapter name="Barrackpur">
<b>Barrackpur</b> [↱bär<sub>ä</sub>kpu.<sub>ə</sub> ell. -↱pu.<sub>ə</sub>]
(<sp>Barrackpore</sp>), By i britisk Forindien, Precidency
Divisionen i Præsidentskabet Bengalen, ved
Huglis venstre Bred lige over for Serampur,
26 km N. f. Kalkutta, er eng. Militærstation
med store Infanterikaserner, har mange Villaer
for Europæerne i Kalkutta, ligesom ogsaa
Vicekongens Sommerresidens og c. 18000 Indb.
<i>M. V.</i>
</chapter>

<chapter name="Barracudas">
<b>Barracudas</b> kaldes 2 forsk. Fiskeslægter.
Pilgeddernes (<i>Sphyraena</i>) Arter opnaar en
betydelig Størrelse (indtil c. 3 m) og kan blive
farlige for badende Mennesker p. Gr. af deres
Graadighed. De tilhører de tropiske Have og
anvendes f. Eks. i Vestindien som Føde, men
skal nu og da være giftige. Navnet er desuden
givet til en anden stor Fisk fra Gode Haabs
Forbjerg, Australien og Chile, <i>Thyrsites atun</i>,
som ligeledes spises, og som særlig i Ny-Zeeland
er en ret alm. Eksportartikel i røget ell. paa
anden Vis præserveret Tilstand.
<i>(H. J. P.) Ad. J.</i>
</chapter>

<chapter name="Barrafranca">
<b>Barrafranca</b> [-↱fraŋka], By paa Sicilien, Prov.
Caltanissetta, ligger 9 km V. f. Piazza Armeriva
og har forfaldne Fæstningsværker. (1911) 12300
Indb. Ved B. drives Vin- og Olivenavl og
betydelig Kvægavl.
<i>H. P. S.</i>
</chapter>

<chapter name="Barrage">
<b>Barrage</b> [ba↱ra.з] (fr.), Afspærring (af en Gade,
en Flod), Barriere, Slagbom.
</chapter>

<chapter name="Barrage du Nil">
<b>Barrage du Nil</b> [ba↱ra.з-dy-↱nil], Nilbarragen,
en Art Dæmning med Broer, en mægtig Bygning
af hugne Sten (se Fig.), opført i Muhammed-Ali's
Dage tværs over Nilløbet, c. 18 km N. f. Kairo,
lige neden for det Punkt, hvor Nilen deler sig i
sine to Hovedarme, Rosette- og Damiettearmen.
Hensigten med B. var at forhøje Vandstanden
ved Opstuvning af Nilens Vand i de Maaneder,
der gaar forud for Nilens Stigning, for derved
at lette Sejladsen, der om Sommeren ofte
møder mange Hindringer p. Gr. a. Nilens lave
Vandstand, og tillige for at kunne holde de
mindre Vandbassiner, der nu kun med stor
Vanskelighed holdes forsynede med Vand, naar
Nilen synker, fyldte hele Aaret igennem. B.
var længe ved Siden af Mahmudie-Kanalen fra
Nilen til Alexandria (1819) det største
Vandbygningsforetagende, der er blevet udført i
Ægypten siden de gamle Faraoners Dage; men
i de senere Aar er endnu større Værker komne
til, nemlig Gravningen af Sues-Kanalen
(indviet 1869) med tilhørende Anlæg, Alexandrias
ny Havneanlæg med Bølgebryderen, endvidere
Broen over Nilen ved Kairo, Dæmningen ved
Assuan og fl. Jernbanebroer over Nilen.
Uheldigvis har B. ikke kunnet svare til sin
Bestemmelse, og den har længe staaet ufuldendt. Da
Muhammed-Ali havde besluttet Opførelsen af B.,
indgaves der to Projekter, et af Linant-Bey,
der vilde bygge Værket lidt sydligere og
opføre Broanlæggene paa tørt Land og siden føre
Nilens Løb der igennem; og et andet af
Mougel-Bey, der vilde bygge Broerne over de nuv.
Nilarme. Dette sidste Forslag antoges som det
billigste. B. bestaar af to mægtige Broer over
de to Nilarme med Taarne ved Enderne, hver
henved 1/2 km lang, og en Midtbygning, omtr.
1 km lang, paa den Ø, der danner Deltaets
Spids. Efter Bestemmelsen skulde Broernes
Buer lukkes med Stemmeporte, men kun den
ene Bro (over Rosettearmen) blev forsynet
dermed; men naar disse lukkedes, strømmede
Vandet naturligvis igennem Damiettearmens Porte,
hvorved Opstuvningen ikke blev tilstrækkelig.
Alligevel blev Buerne paa Broen over
Damiettearmen ikke forsynede med Porte; man
opdagede nemlig, at Floden begyndte at undergrave
Pillerne, og man frygtede for, at Værket ikke
vilde kunne modstaa Flodens Tryk, naar der
dæmmedes stærkt op for Vandene. Man saa
nu, at Linant's Projekt havde været at
foretrække. B. stod derfor længe hen
ufuldendt og til ringe ell. ingen Nytte; kun greb man
Lejligheden til at paalægge alle Fartøjer, der
passerede B., en høj Afgift. Said-Pasha
anlagde store Fæstningsværker her og lod dem
støtte sig til B. i den Hensigt at skabe et Værn
for Kairo mod en fra Deltaet fremrykkende
Fjende, og som saadant har B. vist ikke ringe
Bet. B. staar ved to Jernbaner, en V. og en Ø.
for Nilen, i Forbindelse med Kairo. Efter et
Overslag af fr. Ingeniører vilde Fuldførelsen og
Sikringen af B. koste endnu 50 Mill. frc., og
for denne Sum mener man at kunne faa et
helt nyt Anlæg. I de allersidste Aar har man
dog foretaget betydelige Udbedringer ved B.,
saaledes at den nu for en Del ret vel kan svare
til sin opr. Bestemmelse. B. kaldes af Beboerne
el-Kanatir, d. e. Broerne.
<i>(V. S.). J. M-P.</i>

<img>Barrage du Nil.</img>
</chapter>

<chapter name="Barr-Ajjan">
<b>Barr-Ajjan,</b> <sp>Assania</sp>, Navn paa den lave,
midterste Del af Somali-Halvøens Østkyst.
</chapter>

<chapter name="Barrameda">
<b>Barrameda</b> [wara↱mæða], se <i>San Lucar
de B.</i>
</chapter>

<chapter name="Barramunda">
<b>Barramunda</b> er en Benævnelse for den
australske Lungefisk (<i>Ceratodus</i>). Navnet bruges
af Kolonisterne i Australien ogsaa om andre
store og storskællede Ferskvandsfisk.
<i>Ad. J.</i>
</chapter>

<chapter name="Barranco">
<b>Barranco</b>[wa↱raŋka] (sp.), en dybt indskaaren
Kløft, der danner Indgang til en stor Kedeldal
paa den kanariske Ø Palma, den saakaldte
Caldera (sp. »Kedel«). Efter denne typiske Lokalitet
er Betegnelserne B. og Caldera blevne
overførte overhovedet paa alle lgn. Kedeldale og
Kløfter i vulkanske Bjerge (se <sp>Vulkaner</sp>).
<i>H. P. S.</i>
</chapter>
