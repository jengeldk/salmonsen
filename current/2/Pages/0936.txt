Medlemmer fra Sydstaterne, som ønskede at forsone
Stemningen i Nordstaterne ved at afskaffe
Slaveriet i Forbundsdistriktet Columbia. 1841 var
B. en kort Tid Krigsminister og 1847—59
Unionssenator; bekæmpede 1854 Nebraska-Loven
og 1858 Forsøget paa at gøre Kansas til
Slavestat. 1860 var B. Kandidat til
Præsidentværdigheden og valgtes i nogle af Grænsestaterne som
Hævder af Unionens Enhed. Da Slavestaterne
1861 gjorde Opstand, misbilligede han dette
Skridt, men lige saa vel Nordens Beslutning
at tvinge dem til at forblive i Unionen.
<i>E. E.</i>
</chapter>

<chapter name="Bell, John">
<b>Bell</b> [be£] <sp>John</sp>, eng. Billedhugger, f. 1811
i Norfolk, d. 1895. Han sluttede sig nærmest til
den Chantrey'ske Retning og vandt Bifald ved
en Del Idealskikkelser, som han udstillede i
1830'erne og 1840'erne: »Psyche«,
»Ørnedræberen«, »Børnene i Skoven«, »Una og Løven«
m. v. Senere løste han, og gerne med Held,
større monumentale Opgaver: Statuerne af Lord
Falkland og Sir R. Walpole i Parlamentshusets
Stefanshall, Wellington-Monumentet i Guildhall
(med Fredens og Krigens kolossale Skikkelser),
Gruppen »De forenede Stater« til
Albert-Monumentet i Hyde Park, det smukke Mindesmærke
paa Waterloo-Plads for de Garderegimenter,
der deltog i Krim-Krigen, Statuen af Greven af
Clarendon (i <i>Foreign Office</i>) o. m. a. Han skrev
ogsaa om Kunst.
<i>A. Hk.</i>
</chapter>

<chapter name="Bell, Robert">
<b>Bell</b> [be£], <sp>Robert</sp>, eng. Forf. og Journalist,
f. 1800 i Cork i Irland, d. 1867 i London. 1828
blev han Redaktør af <i>Atlas</i>, et af den Tids
største London-Ugeblade, og Medarbejder ved
<i>Lardner's Cabinet Cyclopædia</i>, hvortil han
leverede: <i>History of Russia</i> (3 Bd) og <i>Lives of the
English Poets</i> (2 Bd). Desuden udarbejdede han
historiske Værker: <i>Outlines of China</i>; <i>Life of
George Canning</i>; <i>Memorials of the Civil War</i>.
Hans bedste Værk er en (ufuldendt) noteret
Udgave af de eng. Digtere (24 Bd, 1854—57, ny
Udg. 1870); Samlingen giver Udvalg af
Digternes Værker fra Chaucer til Cowper og er
forsynet med mange Noter; et af dens mest
bekendte Bd er <i>Songs from the Dramatists</i> (fra
Udall til Sheridan). I sine senere Aar udgav
B. Maanedsskriftet <i>Home News</i>, væsentlig
bestemt for Englændere ude i Kolonierne.
Uheldig stillede, fremadkæmpende Forfattere havde
ofte en Støtte i B.
<i>(Ad. H.). I. O.</i>
</chapter>

<chapter name="Bell, Robert Anning">
<b>Bell</b> [be£], <sp>Robert Anning</sp>, eng. Maler,
Tegner og Illustrator, f. 1863, Direktør for
Kunstskolen ved Liverpools Univ., Elev af
A. Morot, er en fremragende Bogillustrator,
gratiøs, sund og naturlig i sine Linier og i
det hele indsmigrende (men ikke banal) i sin
sympatetiske, skønhedsfyldte Kunst. Han har
især et udmærket Greb paa Børnebøger; B.
har illustreret »Skærsommernatsdrøm«, »Keats«
(1897), »Lyrikken fra Spencer til Milton« (1898,
begge Værker hørende til <i>Endymion-Series</i>,
Standardudgaven af engelske Klassikere),
endvidere tegnet mange <i>Ex-libris</i> o. a., ogsaa anden
dekorativ Kunst, af prærafaelitisk Anstrøg
(Glasmaleri, polykrom Plastik m. v.). Fl. af
hans Malerier i offentlige Samlinger.
<i>A. Hk.</i>
</chapter>

<chapter name="Bell, Thomas">
<b>Bell</b> [be£], <sp>Thomas</sp>, eng. Zoolog
(1792—1880), studerede Medicin i London, blev 1816
ansat som Tandlæge ved Guy's Hospital, 1837
Prof. i Zoologi ved <i>Kings College</i> i London,
fungerede 1848—53 som Sekretær i <i>Royal
Society</i> og derefter som Præsident for <i>Linnean
Society</i> indtil 1861. Hans mest bekendte
Arbejder er: <i>Natural history of the British
quadrupeds</i> (1836—39), <i>Natural history of the
British reptiles</i> (1849) og <i>Natural history of the
British crustacea</i> (1853).
<i>(J. C.). R. H. S.</i>
</chapter>

<chapter name="Bella">
<b>Bella</b> [↱bæl.a] (ital.), den smukke; tillige
Egennavn.
</chapter>

<chapter name="Bella (By i Italien)">
<b>Bella</b> [↱bæl.a], By i Syditalien, Prov. Potenza,
ligger 45 km S. f. Melfi. (1911) 4326 Indb. Egnen
om B. hjemsøgtes af det stærke Jordskælv 1857.
</chapter>

<chapter name="Bella, Stefano della">
<b>Bella</b> [↱bæl.a], <sp>Stefano della</sp> (i Frankrig
kaldet <sp>la Belle</sp>), ital. Tegner og Raderer, f.
1610 i Firenze, d. smst. 1664. B. var en meget
anset, overordentlig produktiv Kunstner. Hans
Raderværk udgør (ifølge en Oversigt 1906) 1052
Blade (c. 400 i Saml. i Kbhvn), dertil Masser af
let gjorte og aandfulde Tegninger (mange i
Louvre). B.'s Yndlingsemner som Raderer:
Festiviteter med Massevirkning af Figurer (lille
Maalestok) over et stort Terrain, dernæst
Ornamentstikkene, hvor han udfolder en næsten
enestaaende Fantasirigdom. En halv Snes Aar
virkede han i Paris, hvor han bl. a. stak en
stor Fremstilling af Arras' Belejring (1641) og
det berømte Prospekt af Pont neuf i Paris
(1646).
<i>A. Hk.</i>
</chapter>

<chapter name="Bellac">
<b>Bellac</b> [bæ↱lak], By i det fr. Dept
Haute-Vienne, Arrondissement B., ved Vincous
og Basines Sammenløb, og ved Orléans-Banen,
242 m o. H., har (1906) 3540 Indb., der driver
nogen Vinavl, Uld- og anden Industri og Handel.
I Nærheden ligger et smukt
Druidemindesmærke.
<i>G. Ht.</i>
</chapter>

<chapter name="Belladonna (se Galnebær)">
<b>Belladonna,</b> se <sp>Galnebær</sp>.
</chapter>

<chapter name="Belladonnin">
<b>Belladonnin,</b> C<sub>17</sub>H<sub>21</sub>NO<sub>2</sub>, et Alkaloïd, der
indvindes som Biprodukt ved
Atropinfremstillingen. Tykflydende Vædske.
<i>E. K.</i>
</chapter>

<chapter name="Bellaggio">
<b>Bellaggio</b> [be↱l.adзo], <sp>Bellagio</sp>, By i
Norditalien, Prov. Como, ligger 32 km N. f. Como
ved Comosøen paa Nordspidsen af den Halvø,
der ligger mellem Søens to sydlige Forgreninger.
(1911) 3936 Indb. B. er stærkt besøgt af Turister
og har mange store Hoteller og smukke
Villaer.
<i>H. P. S.</i>
</chapter>

<chapter name="Bellaigue, Camille">
<b>Bellaigue</b> [bæ↱læg], <sp>Camille</sp>, fr.
Musikforfatter, f. i Paris 24. Maj 1858, var opr.
Jurist, men studerede samtidig Musik og blev
Kritiker ved Blade og Tidsskr som <i>Revue des
deux Mondes</i> og <i>Temps</i>. Hans Skr er mest
Samlinger af hans elegant og ofte aandrigt
skrevne Essays (<i>Un siècle de musique française</i>,
<i>Psychologie musicale</i>, <i>Portraits et silhuettes de
musiciens</i> samt <i>Mozart</i> [1906], <i>Mendelsohn</i>
[1907]).
<i>W. B.</i>
</chapter>

<chapter name="Bellaire">
<b>Bellaire</b> [b<sub>e</sub>↱£æ.<sub>ə</sub>], By i U. S. A., Stat Ohio,
ligger ved Floden Ohio, 7 km ndf. Wheeling.
(1910) 12946 Indb. B. har Glasværker o. fl. a.
Fabrikker, der til Dels anvender naturlig Gas. I
Omegnen brydes Kul og Kalk.
<i>H. P. S.</i>
</chapter>

<chapter name="Bellamij, Jacobus">
<b>Bellamij</b> [↱bæ£amæ^i], <sp>Jacobus</sp>, holl. Digter
(1757—86). Som Bagerlærling vakte han
Opmærksomhed ved sit digteriske Talent og blev
af nogle Rigmænd holdt til Studeringerne. I
Utrecht begyndte han at studere Teologi, men
opgav det snart for at kaste sig over de skønne
