de la Ventana af Morænedannelser fra
Istiden. Patagoniens Østkyst dannes af 100—150
m høje Klinter af tertiære Sandsten og Lerlag.
Det Indre af Landet er temmelig jævnt.
Overfladen bestaar af Istidsaflejringer. Flere Steder
falder Landet ned mod Ø. i Terrasser, som
ledsages af Vandfald og Strømhvirvler i Floderne.
Dalene er gennemgaaende ret dybt nedskaarne.
I det nordvestlige A. begynder Kordillererne
at vise sig ved den 64. Meridian. Den østlige
Kæde afbrydes ved 30° s. Br. af en Lavning,
som opfyldes af den store Saltsump, <sp>Salinas
Grandes</sp>, S. f. hvilken de atter hæver sig i
<sp>Sierra de Cordoba</sp>, som bestaar af 3
parallelle Bjergrygge og dannes af krystallinske
Skifre, Lerskifre, Kalksten, Granit og nyere
Eruptiver. Det højeste Punkt er <sp>Cerro de
Champaqui</sp> (2350 m). Længere mod V. strækker sig
<sp>Sierra de Llanos</sp> (1600 m) og <sp>Sierra
de la Huerta</sp> (2000 m) og fl. a. Kæder,
adskilte ved tørre Højsletter, som mellem 30° og
35° s. Br. ligger 300—800 m o. H., medens de
længere mod N. ligger betydelig højere.
Vestgrænsen for A. følger omtrent Kordillerernes
Hovedkædes Kam.

<sp>Klima</sp>. Den største Del af A. ligger i det
subtropiske Klimabælte. Længst mod N. nærmer
Klimaet sig det tropiske, saaledes har
Corrientes 15,5° og 26,5° i Middeltemp. for koldest
og varmest Maaned. Længere mod S. bliver
Klimaet mindre hedt (Buenos Aires: 10,1° og 23,1°;
Bahia Blanca: 7,5° og 22,5°). 5° for koldeste
Maaned træffes ved Kysten under 44° s. Br., og
længst mod S. er Vinteren kold, Sommeren
kølig (Rio Gallegos 61° 36′ s. Br.: ÷ 0,8° og 13,7°).
I den vestlige Del af A. er Temperaturerne
lavere end ved Kysten p. Gr. a. den større Højde
o. H., saaledes er Middeltemp. for koldest og
varmest Maaned i Tucuman: 10,5° og 24,0° , i
Mendoza: 7,8° og 23,4°. Vinteren er ikke frostfri,
selv om Temperaturerne under Frysepunktet er
yderst sjældne længst mod N. Om Sommeren
kan indtræffe Temperaturer over 40° i næsten
hele Landet. Middelekstremerne for de ovenn.
Stationer er for Corrientes: 3,2° og 41,5° , Buenos
Aires ÷ 5° og 39,5°, Bahia Blanca: ÷ 5,2° og
41°, Rio Gallegos: ÷ 19° og 31,2°, Tucuman:
÷ 2,1° og 39,3°, Mendoza: ÷ 9,2° og 43,0°.
Vindene er i den største Del af A. overordentlig
vekslende. Barometriske Maksima og Minima,
som vandrer mod NØ. ell. SØ., frembringer en
ustandselig Vekslen af tørre, kølige Sønden- og
Sydvestvinde og hede, fugtige Nordenvinde.
Sydvestvinden (Pampero) blæser ofte stormende og
ledsages af heftige Tordenvejr med Regn. Det
er den hyppige Vekslen af kolde og hede Vinde,
som i A. frembringer store Spring i Temp. og
Luftfugtighed. I Patagonien er Vinde fra V. og
NV. særlig hyppige og blæser ofte med stor
Styrke. Den ene Storm efterfølges hurtig af den
næste, og sjældent er Luften i Ro.
Luftfugtigheden er i Kystegnene ikke ringe, saaledes i
Buenos Aires om Vinteren 84 %, om
Sommeren 71 %. Selv paa Højsletterne mod V. er
Luftfugtigheden i Aarsmiddel 50—60 %.
Regnmængden er paa de østlige Sletter temmelig
stor. I Corrientes falder aarlig 125 cm paa 50,6
Regndage. Den største Del af Regnen falder om
Sommeren, Juli og Aug. er regnfattige. Længere
mod S. er Regnen jævnere fordelt paa Aaret,
omend Sommeren har mest Regn. I Buenos
Aires falder 93 cm. paa 59,2 Dage, i Bahia
Blanca 53 cm paa 53,5 Dage. I Rio Gallegos er
den aarlige Regnmængde 40,4 cm. Vinter og
Sommer er rigest paa Regn, medens Foraaret
er regnfattigt. Højsletterne i det nordvestlige
A. er fattige paa Regn, saaledes falder i
Mendoza 18,3 cm, i San Luiz endog kun 4,9 cm,
medens Tucuman paa Kordillerernes
Østskraaning faar 96,5 cm. I hele Vesten er Vinteren
meget regnfattig. Ejendommelig er det ringe
Antal Regndage. Regnen falder i faa, heftige
Byger og bliver derfor mindre værdifuld, idet
en stor Del af Vandet løber overfladisk bort
uden at trænge ned i Jorden. Den store
Regnmængde i de østlige Provinser har saaledes en
ringere Nyttevirkning end en ringere
Regnmængde, fordelt paa fl. Dage.

<sp>Plantevækst</sp>. I det nordlige A. veksler
Græssteppe og Savanne med Skov og Sump.
Skovene er nærmest knyttede til Flodernes
Nærhed og til Steder, hvor Grundvandet staar højt.
Paa tør, sandet Jord findes Krat af tornede
Buske. I Provinsen Corrientes ligner Floraen
Sydbrasiliens, medens Plantearterne i Landet
V. f. Parana, den saakaldte <i>Gran Chaco</i>, til
Dels bliver andre. Gran Chaco er rig paa
Træarter, som leverer godt Tømmer, f. Eks.
Quebracho colorado (<i>Loxopterigium Lorentzii</i>), Palo
santo (<i>Bulnesia Sarmienti</i>), Mora (<i>Machura
mora</i>), Laurel (<i>Ocotea suaveolens</i>). Meget alm.
er Arter af <i>Prosopis</i> (<i>Algarrobo</i>). Vokspalmen
(<i>Copernicia cerifera</i>) er ofte det eneste Træ i
Savanner paa fugtig Bund. Op ad
Kordillerernes Østskraaning findes Skove af den
løvfældende <i>Juglans australis</i>, <i>Cedrela odorata</i>,
<i>Nectandra porphyria</i>, Arter af <i>Eugenia</i> og
<i>Cæsalpinia</i> o. s. v. Over 1500 m er de vigtigste Træer
Aliso (<i>Alnus ferruginea</i>), Pino (<i>Podocarpus
angustifolia</i>) og Quinuar (<i>Polylepis racemosa</i>),
hvilken sidste danner Skovgrænsen. S. f. Rio
Saladillo afløses Gran Chacos Savanner og
Skove af Græsstepper (<sp>Pampas</sp>), bevoksede
med høje, tueformede Græsser, især Arter af
<i>Stipa</i>, <i>Melica</i>, <i>Paspalum</i> og <i>Andropogon</i>, mellem
hvilke der vokser et stort Antal Urter, især
Verbenaceer, Portulacaceer, Malvaceer,
Euphorbiaceer og Compositeer. I Lavninger og
langs Vandløb findes Krat og Skov. De vigtigste
Træer er Algarrobo (<i>Prosopis dulcis</i>), Piletræer,
Lauraceer, forvildede Frugttræer. I Pampas
indtages stadig større og større Arealer til
Dyrkning, og fra de dyrkede Steder breder Ukrudt
og forvildede Kulturplanter sig blandt de opr.
Arter. Især har Artiskok og Tidsel bredt sig.
De tørre Højsletter mod V. er i stor
Udstrækning Busksteppe, bevokset med lavt Krat af
Chañar (<i>Gourliea decorticans</i>) og andre
Bælgplanter, Kaktusarter, Arter af <i>Celtis</i>, <i>Zizyphus
mistol</i> o. s. v. Ved Flodbredder og i Bjergene
findes Skov. Store Strækninger har saltmættet
Jord og er mere ell. mindre vegetationsløse.
De vestlige Højsletter kan kun dyrkes, hvor
Markerne kan overrisles. I Patagonien er
Busksteppe overvejende. Groft, tørt Græs og tørre,
lave Buske vokser spredt paa de stenede
