Voldsherredømme støttedes af en spartansk
Besætning, blev det ikke af lang Varighed, allerede
403 vendte Emigranterne tilbage og Demokratiet
genoprettedes, dog i en noget mere moderat
Form. At Folkets moralske Kraft ikke var
blevet knækket ved den ødelæggende Krig, viste
den Patriotisme, hvormed Demokratiet i de flg.
Aar opretholdt den givne politiske Amnesti og
bar de ved Nederlaget fremkaldte Lidelser.

<sp>IV. Forfaldsperioden (c. 400 f.
Kr.—529 e. Kr.)</sp>.

Spartas tyranniske Færd over for sine
Forbundsfæller gav snart A. Lejlighed til at komme
ud af det ydmygende Afhængighedsforhold til
Sparta. I den <sp>korinthiske</sp> Krig (395)
gjorde A. fælles Sag med Theben og Korinth
mod Sparta, og i Søslaget ved Knidos (394)
tilintetgjorde Konon med pers. Hjælp den
spartanske Flaade og genopbyggede derpaa de lange
Mure; senere vandt Ifikrates til Lands en stor
Sejr over Spartanerne, og ved den
<sp>antalkidiske</sp> Fred (387) beholdt A. Øerne Lemnos,
Imbros og Skyros. Under den paafølgende Strid
mellem Sparta og Theben tog A. en Tid det
sidstes Parti, og samtidig (378/77) stiftedes under
Kallistratos' Ledelse det andet attiske Søforbund,
bestaaende af omtr. 70 Byer og Øer, som der
tilsikredes Selvstændighed; i Timotheos, Konon's
Søn, og Chabrias (Slag ved Naxos 376) havde
man dygtige Feltherrer. Thebens voksende Magt
bragte imidlertid A. til at trække sig tilbage fra
det, og ved Mantineia (362) kæmpede Athenerne
endog som Spartas Forbundsfæller. A.'s Magt
var paa dette Tidspunkt ret omfattende, men
langtfra stærkt befæstet og svækkedes kort efter
ved Forbundsfællekrigen (357—55), der endte
med, at A. maatte opgive de vigtigste af sine
Forbundsfæller og dermed sine
Stormagtsprætensioner.

Under disse Forhold at tage Kampen op for
Alvor med <sp>Filip</sp> af Makedonien var saa godt
som en Umulighed, og Folket, som nødig vilde
drage i Felten og betale Indkomstskat til Krigens
Førelse, kunde ikke bekvemme sig til, som den
af Begejstring for A.'s gl. Storhed opfyldte
<sp>Demosthenes</sp> tilraadede, at sætte alt ind paa
et Forsøg paa at bevare Hellas for en fremmed
Erobring. Henved en Snes Aar hengik under
lunken Modstand ell. en lidet sikker Fred, indtil
Slaget ved Chaironeia (338) tvang ogsaa A. til at
anerkende Filip som Overherre over
Grækenland; men Byen blev behandlet med Skaansel
af Sejrherren. Ved Filip's snart paafølgende Død
(336) og ved det falske Rygte om Alexander's
Død (335) gjorde A. Tilløb til at genvinde
Friheden, men blev hurtig bragt til Ro, og i
<sp>Alexander den Store</sp> fik Byen en Herre, der
var opfyldt af Beundring for dens Stilling som
Grækenlands aandelige Centrum. Bedre syntes
Udsigterne at være, da efter Alexander's Død
den <sp>lamiske</sp> Krig (323—22) udbrød efter
Hypereides' og Demosthenes' Tilskyndelse under
Anførsel af Leosthenes; men efter det uheldige
Slag ved Krannon (322) maatte A. igen
underkaste sig, og de to Talere bødede med Livet for
deres Politik. I Stedet for Demokratiet, der
siden Restitutionen (403) var udartet, navnlig
derved, at der var indført Diæter for at give
Møde i Folkeforsamlingen, oprettede Antipatros
en timokratisk Forfatning, hvorved over
Halvdelen mistede deres Borgerret, og Feltherren
Fokion og Taleren Demades blev de ledende
Mænd i Staten. Allerede 318, efter Antipatros'
Død, genindførtes Demokratiet af den
makedoniske Feltherre Polysperchon, men styrtedes n. A.
af Antipatros' Søn Kassandros, der til Regent
indsatte Falereeren <sp>Demetrios</sp>, under hvis
Regering (317—7) A. havde en lykkelig
Periode. Dog modtog det vægelsindede Folk med
aabne Arme <sp>Demetrios Poliorketes</sp>,
der 307 genindførte Demokratiet, og hædrede
ham paa alle optænkelige Maader; men
efter Nederlaget ved Ipsos (301) lukkede A. sine
Porte for ham, og først 298 tvang han det til
Overgivelse. Ved Hjælp fra Kong Pyrrhos af
Epeiros gjorde A. sig senere (287) uafhængigt,
indtil Antigonos Gonatas (263) til Trods for, at
A. fik Understøttelse af Ptolemaios Filadelfos,
tvang Staden til at modtage en makedonisk
Besætning. Ved Aratos' Bistand befriedes det (229)
fra det makedoniske Herredømme og indtraadte
i det achæiske Forbund.

Under Krigene mellem <sp>Rom</sp> og Makedonien
(211—05, 200—197, 171—67) holdt A. med Romerne
og opnaaede derved foruden Selvstændighed
ogsaa forsk. Besiddelser, f. Eks. Lemnos, Imbros
og Paros; men da Grækenland blev undertvunget
af Romerne (146), sattes ogsaa A. under Opsyn
af den rom. Statholder i Makedonien, dog uden
at miste sin indre Selvstændighed, og det nød
stor Anseelse som Universitetsby. Et haardt Slag
ramte Staden, da den under den første
mithradatiske Krig tog Mithradates' Parti og blev
Operationsbasis for hans General, Archelaos; Sulla
erobrede (87) efter haardnakket Modstand Byen
og ødelagde dens Forsvarsværker og Værfter,
saa at dens Velstand for lange Tider var
knækket. I Borgerkrigene havde A. den uheldige
Skæbne altid at holde med den tabende Part
(Pompejus, Brutus og Cassius, Antonius); men
Respekten for dens store Fortid bragte
Sejrherrerne til at behandle den med Skaansomhed.
En Efterblomstring fik A. under Kejser
<sp>Hadrian</sp> (117—38), der ofte opholdt sig i A. og
paa mange Maader forskønnede Byen, f. Eks.
ved at fuldføre det under Peisistratos
paabegyndte Tempel for den olympiske Zeus;
saavel han som de flg. Kejsere gagerede Lærere i
Filosofi, og Hovedskolerne, den akademiske, den
peripatetiske, den epikureiske og den stoiske,
havde hver sin Repræsentant. Samtidig med
Hadrian var Retoren Herodes Attikos, der
opførte et pragtfuldt Teater, det saakaldte Odeion.
To Gange erobredes Byen af Barbarerne, 267 af
Goterne og 395 af Alarik. Skæbnesvangert var
det, at den græske Kejser Justinian I 529
lukkede Universitetet og inddrog de dertil
bevilgede Midler; thi hermed var A.'s Rolle som
Oldtidens aandelige Stormagt udspillet.
<i>K. H.</i>

<sp>V. Athen i Middelalderen, under
Tyrkerne, i den nyeste Tid</sp>.

Med Universitetets Ophør mistede A. den
sidste Rest af Bet., og i lange Tider høres der saa
godt som intet om Byen og dens Skæbne. Men
Mindesmærkerne blev, og den kristne Kirke tog
med nænsom Haand paa dem. En Del Templer
