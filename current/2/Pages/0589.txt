<sp>Johs. Schmidt</sp> og <sp>Fr. Weis</sp>,
»Bakterierne« [Kbhvn 1899—1901]; <sp>E. Duclaux</sp>,
<i>Traité de Microbiologie</i>, I—IV [Paris 1898—1901];
<sp>C. Günther</sp>, »Einführung in das Studium
der Bacteriologie« , 6. Opl. [1906]; <sp>Kolle</sp> og
<sp>Wassermann</sp>, »Handbuch der pathogenen
Mikroorganismen«, I—VIII, 2. Opl. [1912—13]; <sp>Fr.
Lafar</sp>, »Handbuch der technischen Mykologie«
I—V [Jena 1904—14]; <sp>F. Löhnis</sp>, »Handbuch
der landwirtschaftlichen Bakteriologie« [Berlin
1910] og »Vorlesungen über landwirtschaftliche
Bakteriologie« [1913]; <sp>H. W. Conn</sp>, <i>Agricultural
Bacteriology</i>, New York, 2. Udg. [1909];
<sp>Lehmann</sp> und <sp>Neumann</sp>, »Bakteriologische
Diagnostik«, 5. Aufl. [München 1912]; <sp>W.
Benecke</sp>, »Bau und Leben der Bakterien«
[Leipzig 1912]; <sp>Arthur Meyer</sp>, »Die Zelle
der Bakterien« [Jena 1912]; <sp>Hugo Miehe</sp>,
»Bakterien. Morphologie«, i »Handwörterbuch
der Naturwissenschaften«, Jena, 1. Bd, Side
777 [1913]; »Centralblatt für Bakteriologie und
Parasitenkunde. Medicinische und technische
Abteilung« [Jena] og <i>Annales et Bulletins de
l'Institut Pasteur</i> [Paris]).
<i>Fr. W.</i>
</chapter>

<chapter name="Bakterieterapi">
<b>Bakterieterapi</b>. Behandling af (i Reglen
kroniske) Infektionssygdomme ved Hjælp af
Indsprøjtning med — oftest dræbte — Bakterier af
den Art, der har fremkaldt Sygdommen. Denne
Behandlingsmaade har særlig taget Fart efter
Englænderen <sp>A. E. Wright</sp>'s Undersøgelser
over <sp>Opsoniner</sp> (s. d.). Mest Bet. har
Behandlingen ved den af visse Staphylococcer
fremkaldte <sp>Furunkulose</sp> (Bylder
udgaaende fra Hudens Kirtler). Indsprøjtning under
Huden af dræbte, helst fra Patienten selv
rendyrkede Staphylococcer er her ofte af en
iøjnefaldende Virkning. Ogsaa ved Urinvejslidelser,
foraarsagede af <i>Bact. coli</i>, har man i ret stor
Udstrækning forsøgt Bakterieterapi, i en Del
Tilfælde som det synes med godt Resultat.
Forebyggende, som en Vaccination mod Sygdom, er
Indsprøjtning af dræbte ell. levende (svækkede)
Bakterier ligeledes af stor Bet., saaledes
navnlig som Beskyttelsesmiddel mod tyfoid Feber,
en Behandlingsmaade, der har bragt fortrinlige
Resultater paa Steder, hvor Tyfus er endemisk
(saaledes Erfaringer fra de eng., fr. og tyske
Kolonihære).
<i>O. T.</i>
</chapter>

<chapter name="Bakterietælling">
<b>Bakterietælling</b>. Tælling af Antallet af
Bakterier i et givet Rumfang kan foretages efter
to Hovedprincipper. Enten udsaas en nærmere
bestemt Mængde (f. Eks. 1/1000 cm<sup>3</sup>) af den
paagældende Vædske i et egnet Næringssubstrat
(f. Eks. smeltet Gelatine ell. Agar-Agar, der efter
Afkøling bliver fast), og efter 24—48 Timers
Forløb tælles, hvor mange Kolonier der er vokset
ud. At Antallet af Kolonier er lig Antallet af
udsaaede Bakterier, passer naturligvis kun, i Fald
hver Koloni er fremgaaet af een enkelt Bakterie;
dette slaar i Alm. til, men det kan ogsaa ske, at
fl. klæber sig sammen i en lille Hob, hvorved
man altsaa faar for lavt Tal. Ved den nævnte
Metode kan kun Antallet af de <sp>levende</sp>
Bakterier bestemmes, derimod ikke de i Vædsken
værende døde. Det andet Hovedprincip beror
paa direkte Tælling af Bakterierne i et farvet
Udstrygningspræparat. Herved kan imidlertid
ikke afgøres noget om, hvorvidt Bakterierne er
levende ell. døde. I mange Tilfælde er det derfor
heldigt at kombinere begge Metoder.
<i>O. T.</i>
</chapter>

<chapter name="Bakteriologi">
<b>Bakteriologi</b>, Læren om Bakterierne. Denne
Videnskab, der sammen med den øvrige
Mikrobiologi (Læren om de mikroskopiske
Organismer) er baseret paa en særlig
Undersøgelsesmetodik, er af forholdsvis ny Dato.
Den første, der har set og afbildet Bakterier enkeltvis ved
Hjælp af et (af ham selv konstrueret) Mikroskop,
er den holl. Glassliber, men for øvrigt ansete
Naturforsker <sp>Anton van Leeuwenhoeck</sp>
(1683 og 1692). Det næste betydelige Fremskridt
i B. skyldes den berømte danske Biolog <sp>Otto
Frederik Müller</sp> (1730—84), der i et
efterladt Arbejde, <i>Animalcula infusoria fluviatilia
et marina, Hauniæ 1786</i>, beskrev og afbildede
et stort Antal hidtil ukendte Bakterier, og
fra hvem saadanne endnu alm. anvendte Navne
som <i>Monas</i>, <i>Vibrio</i> og <i>Proteus</i> stammer.
Men som B.'s egl. Fader maa dog <sp>Louis
Pasteur</sp> (1822—95) anses, ikke blot fordi han
har opdaget en Række overordentlig vigtige
gærings- og sygdomsvækkende Bakterier, men
ogsaa fordi han har udarbejdet hele Grundlaget
for den bakteriologiske Teknik (Sterilisation,
Renkultur, Tilberedning af passende
Næringssubstrater, Infektionsforsøg) og udredet
Aarsagsforholdet mellem Bakterier o. a. Mikrober
paa den ene Side til Gæringer, og smitsomme
Sygdomme paa den anden Side. Pasteur's
Arbejder inden for B. falder fra Midten af
Halvtredserne i forrige Aarh. og til hans Død.
Særlig grundlæggende er hans <i>Mémoire sur les
corpuscules organisés qui existent dans
l'atmossphère</i> i <i>Annales de Chimie et de Physique</i>,
1862, der var Besvarelsen af et Prisspørgsmaal,
udsat af det fr. Akademi, om der virkelig
foregaar en Skabelse af levende Væsener
(<i>generatio æquivoca</i>, s. d.) i Naturen. Det blev af
Pasteur besvaret benægtende, for saa vidt det
angaar de alm. optrædende Gæringsorganismer.
Pasteur's Arbejde over Gæringer og Sygdomme
hos Silkeormene gav Stødet til <sp>Lemaire</sp>'s
(1865) og <sp>Lister</sp>'s Lære om Betændelser og
den sidstes bekendte antiseptiske
Saarbehandlingsmetode (1868—70), der har været
Grundlaget for den glansfulde Udvikling af den
moderne Kirurgi, Fødselshjælp m. m. Af andre
Grundlæggere af B. maa nævnes Tyskeren
<sp>Robert Koch</sp> og Danskeren <sp>Emil Chr.
Hansen</sp>, hvis store Fortjenester af den alm.
B. bl a. beror paa deres nye Metoder til
Fremskaffelsen af Renkulturer ved Spredning
af en Bakterieblanding i de gennemsigtige faste
Substrater (Gelatine og Agar-Agar). I vore Dage,
da B. er bleven en saa omfattende
Videnskab, er den spaltet ud i en med. og en tekn.
Disciplin, der hver især til Dels har sin egen
Metodik. En vigtig Afdeling af den første er
Immunitetslæren (s. d.), og af den sidste nu
ogsaa Jordbundsbakteriologien, der har faaet
saa stor Bet. for hele Jordbundsforskningen.
Men at nævne alle de Navne, der er blevne
berømte ved deres Fortjenester af disse forsk.
Grene af B., vilde her føre alt for vidt. Der
findes nu bakteriologiske Laboratorier og
Lærestole ved de fleste Højskoler, som giver sig af
med med. og naturvidenskabelig Forskning, og
