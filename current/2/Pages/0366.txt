Antydninger af, i hvilken Retning den skal
forbedres.

En vigtig Bestanddel af Atomerne maa
udgøres af Elektroner (Elementarkvanta af
negativ Elektricitet), som man kender i fri Tilstand
fra Katodestraaler og de radioaktive β-Straaler.
I Optikken har man naaet vidtgaaende
Overensstemmelse med Erfaringen ved at antage, at
Lyset udsendes fra saadanne Elektroner, der i
Atomet udfører svagt dæmpede Svingninger om
en Ligevægtsstilling, og at Lys, der passerer
gennem et Legeme, absorberes, ved at Lysets
Energi bruges til at sætte disse Elektroner i
Svingning ved Resonans; Opdagelsen af
Zeeman-Effekten (s. d.) har ført til, at man i visse
Tilfælde direkte har kunnet godtgøre, at de
Elektroner, der udsender Spektrallinierne, er
identiske med de frie Elektroner i Katode- og
β-Straaler. De sidste udsendes jo ogsaa fra og
maa derfor indeholdes i Atomer af i alt Fald
visse Stoffer.

Af stor Interesse har en A. været, som skyldes
Lord <sp>Kelvin</sp>, og som især <sp>I. I. Thomson</sp>
har udformet nærmere. Han antager, at Atomet
bestaar af en Kugle, der indeholder jævnt
fordelt positiv Elektricitet, og fordelt i denne
Kugle saa mange negative Elektroner, at hele
Atomet bliver elektrisk neutralt. Antallet af
negative Elektroner i et Atom kan kun være 2—3
Gange saa stort som Atomvægten. Da
Elektronernes Masse er meget lille (c. 1/1800 af det
letteste Atoms, Brintatomets Masse), maa altsaa
næsten hele Atomets Masse være knyttet til den
positive Elektricitet. Thomson har især
undersøgt, hvilke Anordninger af de negative
Elektroner, der er stabile; befinder de sig i en Plan,
vil de ordne sig i koncentriske Ringe; er de
rumligt fordelte, vil de ordne sig i kugleformede Lag
som Lagene i et Løg. Saadanne Atomer vil
have adskillige af de Egenskaber, man maa
tillægge de virkelige Atomer. I de mulige
Anordninger af Elektronerne viser der sig saaledes
en Periodicitet svarende til Periodiciteten i det
periodiske System af Grundstoffer. Her kan i
øvrigt hverken gaas nærmere ind paa, hvor
vidtgaaende Analogien med de virkelige Atomer er,
ell. paa hvilke Punkter den svigter.
Vanskeligheder volder især Forklaringen af Atomets
optiske Egenskaber. Visse Resultater af radioaktive
Undersøgelser synes overhovedet ikke at kunne
forliges med denne A. Derfor antager
<sp>Rutherford</sp> (1911), at den positive Elektricitet og det
meste af Atomets Masse er koncentreret i en
Kerne af meget ringe Udstrækning, uden om
hvilken Elektroner er grupperede i et Antal
omtr. lig Halvdelen af Atomvægten, nemlig lig
Stoffets Nummer i det periodiske System. Denne
Rutherford'ske A. frembyder megen Interesse,
idet den ud fra faa og simple Hypoteser synes at
forklare mange af Atomernes kendte
Egenskaber og føre til nye vigtige Resultater, men
Arbejdet paa at udforme den er endnu i sin
Vorden.

Af en anden endnu dyberegaaende Art end
disse A. er Lord Kelvin's berømte
Hvirvelhypotese, ifølge hvilken Atomerne er
Hvirvelbevægelser i en ideal Vædske, der maa antages
at udfylde Verdensrummet. Saadanne
Hvirvelbevægelser vil, naar de først er opstaaede, holde
sig uforandrede. De forsk. Arter af Atomer maa
da være fl. saadanne Hvirvler, kædede sammen
paa forsk. Maade. Den videre Udformning af
denne Hypotese er overordentlig vanskelig, og
den har nu væsentlig kun hist. Interesse. (<sp>Litt.</sp>:
<sp>I. I. Thomson</sp>, <i>The corpuscular theory of
matter</i> [London 1907; ogsaa oversat til Tysk];
Afh. af <sp>Rutherford</sp> i <i>Philosophical
Magazine</i> 1911 og af N. Bohr, smst. 1913).
<i>H. M. H.</i>
</chapter>

<chapter name="Atomtal">
<b>Atomtal.</b> Da der i lang Tid har hersket
betydelig Usikkerhed m. H. t. det nøjagtige
Forbindelsesforhold mellem Grundstofferne Ilt og
Brint, og da Iltens Forbindelsesforhold med
andre Grundstoffer dannede det
eksperimentelle Udgangspunkt for mangfoldige
Atomtalbestemmelser, kom der ved Omregningen af
Grundstoffernes A. fra Iltens A. som Grundlag
til Brintatomet som Enhed en ikke ringe
Usikkerhed i Resultaterne, og da nogle Kemikere
regnede A. paa Grundlag af H = 1, medens
andre beregnede dem paa Grundlag af O = 16,
og det virkelige Forhold mellem Brintens og
Iltens A. ikke er 1 : 16, men efter de nyeste
Undersøgelser nærmest 1 : 15,88, opstod der ikke
saa sjælden Forvekslinger og Usikkerhed saavel
i videnskabelige som i praktisk-analytiske
Beregninger. For at gøre en Ende paa denne
Tilstand blev der nedsat en international
Kommission med det Formaal at bringe Orden i det
nævnte Spørgsmaal, og man bestemte sig da til
altid at benytte de A., som var beregnede paa
Grundlag af O = 16 ved saavel videnskabelige
som praktisk-kem. Arbejder, da de allerfleste
Grundstoffers A. faktisk bestemmes med deres
Iltforbindelser som Grundlag. Kommissionen
reviderer hvert Aar den saaledes udarbejdede
Tabel over A. paa Grundlag af de Nybestemmelser,
som i Aarets Løb har fundet Sted, og udsender
ved hvert Aars Beg. en international
Atomvægtstabel med O = 16 som Grundlag. Brintens
i A. bliver da 1,008.

Ndf. anføres den internationale
Atomvægtstabel for 1914:

<table>
<td>Aluminium<td r>27,1
<td>Antimon<td r>120,2
<td>Argon<td r>39,88
<td>Arsen<td r>74,96
<td>Barium<td r>137,37
<td>Beryllium<td r>9,1
<td>Bly<td r>207,10
<td>Bor<td r>11,0
<td>Brint<td r>1,008
<td>Brom<td r>79,92
<td>Cerium<td r>140,25
<td>Cæsium<td r>132,81
<td>Dysprosium<td r>162,5
<td>Erbium<td r>167,7
<td>Europium<td r>152,0
<td>Fluor<td r>19,0
<td>Fosfor<td r>31,04
<td>Gadolinium<td r>157,3
<td>Gallium<td r>69,9
<td>Germanium<td r>72,5
<td>Guld<td r>197,2
<td>Helium<td r>3,99
<td>Holmium<td r>163,5
<td>Ilt<td r>16,00
<td>Indium<td r>114,8
<td>Iridium<td r>193,1
<td>Jod<td r>126,92
<td>Jern<td r>55,84
<td>Kadmium<td r>112,40
<td>Kalcium<td r>40,07
<td>Kalium<td r>39,10
<td>Klor<td r>35,46
<td>Kobber<td r>63,57
<td>Kobolt<td r>58,97
<td>Krom<td r>52,0
<td>Krypton<td r>82,92
<td>Kulstof<td r>12,00
<td>Kvægsølv<td r>200,6
<td>Kvælstof<td r>14,01
<td>Lanthan<td r>139,0
<td>Lithium<td r>6,94
<td>Lutetium<td r>174,0
<td>Magnium<td r>24,32
<td>Mangan<td r>54,93
<td>Molybdæn<td r>96,0
<td>Natrium<td r>23,00
<td>Neodym<td r>144,3
<td>Neon<td r>20,2
</table>
