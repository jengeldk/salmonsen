Antal), den udgør c. 35 Øre pr m<sup>2</sup> i Forhuse, c.
23 Øre i Side- og Baghuse. Lejligheder under
c. 25 m<sup>2</sup> er fri.
<i>C. T.</i>
</chapter>

<chapter name="Areca">
<b>Areca</b> L., Slægt af Palmerne (Areca-Gruppen),
Træer med fjerdelte Blade; Kolben er een ell.
to Gange forgrenet med faa hunlige Blomster
forneden og hanlige i den øvre Del; Frugterne
er Bær med rigelig trevlet Kød og et enkelt
Frø, som har en stærkt forgrenet Navlestribe og
foldet Frøhvide. 14 Arter paa den østlige
Halvkugle, næsten kun fra Malakka til Ny-Guinea.

<img>Areca Catechu.</img>

<i>A. Catechu Willd</i>. (<sp>Katechupalmen</sp>,
<sp>Betelnødpalmen</sp>, malaiisk: <sp>Pinang</sp>, se
Fig.) naar en Højde af 10—17 m og bærer en
stærkt mørkegrøn Krone af c. 4 m lange Blade.
En Gang om Aaret fremkommer 200—800
orangerøde Bær, omtr. af et Hønseægs Størrelse;
Frøene indeholder 53 % Fedt og 30 % Emulsin
foruden Sukker og fl. andre Stoffer, saaledes et
i Vand uopløseligt Farvestof. Katechupalmen
dyrkes i hele Ostindien og har allerede fra
meget gl Tid haft en lgn., men endnu langt
større Bet. for en Mængde Folkeslag i det
sydlige og sydøstlige Asien end Tobakken for dens
Brugere noget Sted paa Jorden. De ituskaarne
og tørrede Frø tygges nemlig i hine Egne
sammen med Betelpeberens Blade og Kalk. Trangen
til dette Nydelses- og Oplivelsesmiddel er hos
Beteltyggere lige saa stor som til Føde og
behersker saavel Mænd som Kvinder, Folk af alle
Aldre og af enhver social Stilling. Derfor spiller
Arecanødderne en meget betydelig Rolle som
Handelsprodukt; der forbruges — iflg. en meget
lav Beregning — aarlig 2 Milliarder kg Nødder,
i Indien alene c. 300000 hl ell. 200 Mill. kg. De
fysiologiske Virkninger af Beteltygningen skal
være uskadelige og muligvis ogsaa ret sunde,
naar den ikke overdrives. Den giver en
vellugtende Aande og fremskynder i høj Grad
Spytafsondringen; Tænderne farves sorte, Læberne
gule ell. røde og Spyttet brungult ell. rødt. I
pulveriseret Tilstand giver Nødderne et
konserverende Tandpulver, som ikke farver
Tænderne. I Kina anvendes de til Farvning af Tøjer.
Det af Nødderne tilberedte Katechu
(<i>Khadirasara</i>), som vel maa adskilles fra Akaciekatechu,
kommer ikke i den europæiske Handel.
Katechupalmen anvendes tillige paa forskellig Vis
af Malajerne; andre Arter A. dyrkes i
Væksthuse. (<sp>Litt</sp>.: »Beteltygningen« efter <sp>L. Lewin</sp>
ved <sp>O. G. Petersen</sp> i »Naturen og Mennesket«,
5 Bd).
<i>A. M.</i>
</chapter>

<chapter name="Arecibo">
<b>Arecibo</b> [aræ↱þiw<sub>å</sub>], By i Vestindien paa
Nordkysten af Øen Puerto Rico, ligger ved
Floden af samme Navn i en frugtbar, men fugtig
Egn og har (1899) 8008 Indb., en Havn,
Sukkerfabrikker, Brænderier og Kalkovne. A. har
Jernbaneforbindelse med San Juan, Mayaguce og
Ponce og har en stor Eksport af Kaffe og
Sukker.
<i>G. Ht.</i>
</chapter>

<chapter name="Are Frode Thorgilsson">
<b>Are Frode Thorgilsson</b> (<i>Are Þorgilsson,
enn fróðe</i>), f. 1067, nedstammede fra en meget
fornem norsk Høvdingeslægt. I sin Ungdom blev
han opdraget først hos sin Bedstefader og efter
dennes Død (1073) hos den gamle Høvding Hallr
Thorarinsson i Haukadal (995—1089) i 14 Aar
(til 1088). Disse Aar var af en særlig Bet. for
A.'s hist. Studier. Efter 1088 savner vi enhver
positiv Efterretning om A., undtagen for saa vidt
vi erfarer, at han var præsteviet og nød stor
Anseelse hos sin Samtid. Hans Anseelse
fremgaar klart af enkelte sporadiske Bemærkninger
i historiske Værker; han stod tillige i
venskabelig og videnskabelig Forbindelse med sin
Tids lærdeste Mænd paa Island, Biskopperne og
Sæmund Frode (s. d.). Af A.'s Værker haves
nu kun den saa berømte <i>Islendingabók</i>
(Islænderbogen) i 10 Kapitler ɔ: Islands Historie fra
Beg. af til 1120 i korte, klare Træk.
Hovedbegivenhederne fortælles i en kronologisk
Rækkefølge; der gøres Rede for Landets Bebyggelse,
dernæst for de vigtigste, politiske Institutioner
og deres Tilblivelse; særlig dvæles der ved
Kristendommens Indførelse (1000) og de to første
Biskoppers Periode (1056—1118); der meddeles
fremdeles Oplysninger om en Forbedring i det
islandske Kalendervæsen i 10. Aarh., samt
endelig en Beretning om Bebyggelsen af Grønland.
Ind i denne Fremstilling er de islandske
Lovsigemænds Række og Funktionstid indflettet.
