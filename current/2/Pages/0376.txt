Rundstaven paa en firkantet Plade ell. et Trin (se
Fig.). Den a. B. tilhører den ioniske Orden og
særligt
dennes attiske
Form, de
ældste
Repræsentanter findes i
Erechteion
paa Athens
Akropolis.
Senere gik
den over til
den korinthiske Orden og yngre Stilarter; i
romansk Stil forekommer den saaledes hyppigt.

<img>attisk Basis.</img>
<i>C. A. J.</i>
</chapter>

<chapter name="attisk Salt (se attisk)">
<b>attisk Salt,</b> se <sp>attisk</sp>.
</chapter>

<chapter name="attisk Vindue eller Dør">
<b>attisk Vindue</b> ell. <sp>Dør</sp>, smallere foroven
end forneden, omgivet af en profileret
Indfatning. Naar dennes øverste, vandrette Del er
bredere end Muraabningen og først lidt under
sammes Overkant drager sig indad for at slutte
sig til Karmen, kan man heri se en Rest af den
Træbygningskunst, der er gaaet forud for de
antikke Templer; over Dørstedet har der ligget
en Træplanke, hvis Ender var stukne ind i
Muren. I Oldtiden: Erechteion, Pompeji, etc., i
Nutiden: f. Eks. Thorvaldsens Museum.
<i>C. A. J.</i>
</chapter>

<chapter name="Attitude">
<b>Attitude</b> [da.: -↱ty.ð<sub>ə</sub>, fr.: ati↱tyd] (af
middelalderlige <i>aptitudo</i>, afledet af lat <i>aptus</i>), et fr.
Kunstudtryk, der betegner en udtryksfuld
Legemsholdning, en mimisk-plastisk Stilling; i
Balletten betyder A. i Alm. en Stilling paa een Fod.
Ved Slutn. af 18. Aarh. kom A., særlig ved Lady
Hamilton (se Rehberg's Tegninger, litograferede
af Draggendorf og med Tekst af Marggraff), til
at spille en stor Rolle som det »levende Billede«,
der i plastisk Skønhed skulde fremstille en
bevæget Sindstilstand, et betydningsfuldt Øjeblik.
Stor Lykke gjorde Ida Brun, senere Grevinde af
Bombelles, en Datter af Digterinden Sofie Fr.
Brun, ved sine mimisk-plastiske A., der særlig
hentede deres Forbilleder fra den antikke Kunst.
</chapter>

<chapter name="Attius, L. (se Accius)">
<b>Attius</b> [↱a-], L., se <sp>Accius</sp>.
</chapter>

<chapter name="Attleborough">
<b>Attleborough</b> [↱ät£bər<sub>o</sub>], <sp>Attleboro</sp>, By
i U. S. A., Stat Massachusetts, ligger 62 km SV. f.
Boston. (1910) 16215 Indb. A. har Fabrikation af
Ure, Juveler og Katun. I samme County som A.
ligger Landsbyen <sp>North A.</sp>
</chapter>

<chapter name="Attok">
<b>Attok</b> [eng. <sub>ä</sub>↱tåk, ind. ↱a-] (<sp>Atok</sp>, <sp>Atak</sp> ɔ:
Hindring), By og Fort i Forindien, Prov.
Pandshab, 4000 Indb., ligger ved venstre Bred af
Indus, 293 m o. H., ved Sammenløbet af Indus
og Kabulfloden. A. er Knudepunkt for fl.
Jernbaner og har kommerciel og strategisk Bet. ved
sin Beliggenhed ved en af Hovedvejene fra
Afghanistan og Kashmir til Pandshab.
<i>M. V.</i>
</chapter>

<chapter name="Attorneys">
<b>Attorneys</b> [<sub>ä</sub>↱tə.n<sub>i</sub>z] bruges i det eng.
Retssprog om de jur. Raadgivere, der vejleder
Borgerne m. H. t. de forsk. i Livsforholdene
opstaaende Retsspørgsmaal og foretager de
forberedende Skridt, saafremt det skulde komme
til Rettergang, hvorimod den egl. Procedure,
saavel den skriftlige som den mundtlige
(Plaidoyer'en), er dem unddraget og lagt i Hænderne
paa de saakaldte <i>Barristors</i>. Denne Adskillelse
mellem Sagførerfagets to Grader er ældgammel
og kan føres tilbage til Henrik II's Tid, altsaa til
en af de første Konger efter den normanniske
Erobring, om den end først blev fuldt ud
gennemført ved en Ordre af 1557 fra samtlige fire
<i>inns of court</i> ell. Retsfakulteter. — I en anden
Retning skelnedes tidligere tillige mellem A. og
<i>Sollicitors</i>, saaledes at de førstnævnte alene
havde at befatte sig med Forberedelsen af de
Sager, der skulde forfølges for de alm.
Domstole (Retterne i Westminster og de dem
underlagte Domstole), og de sidstnævnte ikkun med
Forberedelsen af Kanslerretssager; men dette
Modsætningsforhold har nu tabt al praktisk Bet.,
og Benævnelsen <i>A.</i> og <i>Sollicitor</i> bruges i vore
Dage i Flæng. — Betingelserne for at kunne
blive A. er, at vedkommende er fyldt sit 21. Aar,
samt i 5 ell., hvis han har besøgt et af
Universiteterne, i 3 Aar har arbejdet hos en
praktiserende A. eller Sollicitor og derpaa (siden 1835)
bestaaet Prøve i <i>common law</i> (eng. Ret), <i>equity</i>
(væsentlig Romerret) og <i>conveyancing</i> (Læren
om faste Ejendommes Retsforhold). — Over disse
Fag holdes der Forelæsninger af særlig lønnede
Prof., og ligesom der for Barristors er aabnet
Adgang til de saakaldte <i>inns of court</i>, er der for
A. og Sollicitors aabnet en lgn. Adgang til <i>inns
of chancery</i> i London, hvor man dels i
Studietiden kan opholde sig, dels senere faa
Kontor til Leje. Beskikkelsen til at praktisere som
A. gives af Westminsterdommerne (Englands 15
Overdommere), der ogsaa har Myndighed til,
p. Gr. a. Misligheder og uværdig Opførsel, at
suspendere og afskedige de paagældende (<i>strike
thern of the rolls</i>). Skønt A. saaledes maa staa
tilbage for Barristors, og skønt den eng.
Retsetikette ikke tilsteder selskabelig Omgang
mellem dem, saa at de i Retsterminerne ikke
engang tør spise ved samme Bord, er det en
indbringende og behagelig Stilling at være A. Deres
raadgivende og stadige Bistand benyttes af de
fleste større Godsbesiddere og
Forretningsdrivende, og i Henhold til et andet besynderligt
Etikettekrav er det Barristors forment
umiddelbart at forhandle med den Part, hvis Sag de skal
føre, hvorfor al Meddelelse og Samkvem dem
imellem kun maa foregaa gennem en A., hvad
der selvfølgelig gør disse saa meget
uundværligere. Antallet af A. er meget stort; alene i
London udgjorde de 1860 over 4000 og løber
vistnok for hele England nu op til over 15000.
Der gives dem i Faget, som paa deres Kontorer
sysselsætter over 50 Skrivere og Betjente, og
hvis Indtægter naar op til fl. Hundrede Tusinde
Kr. For øvrigt har A. ved fl. nyere Love faaet
en begrænset Ret til at plædere ved de ny
Grevskabsretter, for Sherifretterne og visse med
dømmende Myndighed udstyrede Kommissioner
(for Jernbane-, Havne-, Bro- og Kanalanlæg).

<i>Attorney-general</i> [<sub>ä</sub>↱tə.n<sub>i</sub>-↱dзen<sub>ə</sub>r<sub>ə</sub>£] er derimod,
trods Navnet, ikke nogen A., men stedse en
særlig udmærket Barristor. Hans Stilling er
væsentlig af politisk Bet., idet han indtræder i
sin Stilling og atter fratræder denne med de
vekslende Regeringer. Det selv samme gælder om
<i>Sollicitor-general</i>. Begge har de Sæde i
Parlamentet og høres af Kronen om alle opstaaede
Retsspørgsmaal, ligesom de ogsaa optræder i
Processerne paa Regeringens og Dronningens
Vegne. Attorney-general gør Tjeneste ved de
