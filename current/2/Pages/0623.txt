Medlem af Herrehuset. 1900 fik han Geheimeraads
Titel til Løn for sin Iver for Flaadens
Udvidelse, ligesom han 1893 i Modsætning til de
fleste af sine Partifæller havde stemt for Hærens
Forøgelse.
<i>E. E.</i>
</chapter>

<chapter name="Ballet">
<b>Ballet</b> (af fr. <i>bal</i>, et Selskab, hvor der danses;
ital. <i>ballo</i>, af <i>ballare</i>, at danse) er en dramatisk
Kunstart, hvori Handlingen fremstilles ved Dans
og Mimik, ledsaget af Musik. B.'s Oprindelse
kan allerede søges i Oldtiden, hvor der ved de
gr. Offerfester opførtes Danse og mimiske
Optog til Sang og Fløjtespil. Ogsaa Krigsdanse og
Folkedanse omtales fra de ældste Tider. Men
som scenisk Kunst fremtræder den først i Rom
under Kejsertiden (særlig under Augustus og
Caligula), hvor Pantomimen afløste og næsten
fortrængte det egl. Skuespil. Det var væsentlig
tragiske Scener af Historien og Mytologien, der
fremstilledes mimisk; de komisk-burleske
Pantomimer tilhører en senere Periode, og de
udartede snart til det plumpeste Gøgleri og gik
efterhaanden i Glemsel. Flere Aarh. efter
dukker denne Kunstart op paa ny i de mimiske
Fremstillinger, som Gejstligheden til
Menighedens Opbyggelse lod opføre under Navn af
<sp>Mysterier</sp> ell. <sp>Moraliteter</sp>. Det meste
bestod i lat. Recitation; men de overnaturlige
Væsner (som Engle og Djævle) og de allegoriske
Figurer (Troen, Haabet, Angeren, de 7
Dødssynder o. s. v.) fremstilledes altid mimisk. B.
fremtræder ogsaa i Middelalderens Ridderspil,
ikke alene i Danse, som Ridderne og deres
Damer »traadte« til Romancer og Viser, hvis
Indhold skulde gengives i stumt Spil, men
ogsaa ved de Optog og Dystløb, hvor Guder og
Helte optraadte i fantastiske Dragter og med
Gebærder, der svarede til de Karakterer, de
skulde fremstille.

I 16. Aarh., hvor alle de skønne Kunster
genfødtes i Italien, tog ogsaa Teatret, navnlig B., et
mægtigt Opsving. Ved Torino-Hoffet opførtes B.
af virkelig Skønhed og var satte i Scene med stor
Pragt. Catharina af Medici indførte B. ved det
fr. Hof, hvor den vandt overordentlig Yndest,
og hvor endog Kongerne (Ludvig XIII og senere
Ludvig XIV) optraadte i B.'s Hovedroller. Fra
Frankrig forplantedes B. til de andre
europæiske Hoffer; den opførtes i Danmark første
Gang — arrangeret af Carl van Mandern — ved
de Festligheder, som Christian IV gav i
Anledning af sin Søns, den udvalgte Tronarvings
Bilager. Ogsaa i Sverige, under Dronning
Kristina, blev der ofret uhyre Summer paa de
pragtfulde B. Da Ludvig XIV havde indstiftet
den store Opera (<i>l'Académie Royale de musique
et de danse</i>) i Paris, blev B. forflyttet fra
Hoffets Sale til Teatret og blev nu udført af
Fagkunstnere. Hidtil var B. altid opført i
Forbindelse med Sang og Deklamation; først 1677
optraadte den som uafhængig Kunstart. Efter
Ludvig XIV's Død gik det stærkt tilbage med
B.; ved usædeligt Indhold, daarlig Musik og
smagløse Dragter tabte den efterhaanden al
Anseelse. Da fremtraadte <sp>Noverre</sp> i Midten af
18. Aarh. som B.'s Reformator. Ved sine
Kompositioner, sine Skr (<i>Lettres sur la danse</i>) og
ved de udmærkede Elever, han uddannede,
hævede han B. til den fremragende Plads, som
den i lang Tid indtog paa Europas større
Scener. Hans egne Arbejder var for det meste
ballettiserede Tragedier, som »Horatierne«,
»Agamemnon«, »Ifigenia paa Tauris« o. s. v.;
men den Smag og overlegne Dygtighed,
hvormed han satte dem i Scene, gav dem stort Værd
og skaffede dem Indpas paa de fleste af Europas
større Teatre. Bl. Noverre's Efterfølgere i
Frankrig bør nævnes 1) <sp>Gardel den Yngre</sp>;
han benyttede fortrinsvis mytologiske og
bibelske Emner i sine Arbejder, som »Psyche«,
»Achilleus«, »Proserpina« og <i>L'enfant prodigue</i>
(den forlorne Søn), men har ogsaa komponeret
Ting i den muntre Retning, som f. Eks. <i>La
dansomanie</i>. 2) <sp>Milon</sp>, hvis berømteste B.,
»Nina«, har været sat i Scene paa det danske
Teater af A. Bournonville. 3) <sp>Aumer</sp>, der ogsaa
mest ballettiserede bekendte Skuespil, som <i>La
belle au bois dormant</i>, <i>Les pages du duc de
Vendômes</i> o. s. v. Nu blev det Skik og Brug, at
dramatiske Forfattere, som <sp>Scribe</sp>,
<sp>Saint-Georges</sp>, <sp>Théophile Gautier</sp> o. fl.,
skrev Balletprogrammerne, medens Balletmesteren
kun satte dem i Scene, f. Eks. »Søvngængersken«,
forfattet af Scribe, sat i Scene af Aumer.
Til den berømte B., »Sylfiden«, er Programmet
skrevet af <sp>Adolphe Nourrit</sp>, Tenorist ved
den store Opera. Iscenesættelsen er af
<sp>Philippe Taglioni</sp>. Begge disse B. er
bearbejdede for den danske Scene af A. Bournonville.
I de. senere Tider er den fr. B. som selvstændig
Kunstart i stadig Nedgang, skønt selve Dansen
bliver udført af de berømteste Kunstnere og
Kunstnerinder. Den fremtræder mest i Form al
<i>Divertissements</i>, indlagte i Operaen, og i de
saakaldte <i>Féeries</i>, der i Alm. opføres paa de
underordnede Teatre.

Noverre's Retning fulgtes længe i Italien, hvor
B. især blomstrede ved de store Teatre
<i>San-Carlo</i> i Neapel og <i>La Scala</i> i Milano. Som
begavede Balletkomponister i Neapel nævnes
<sp>Gioja</sp> og i en senere Tid <sp>Salvatore
Taglioni</sp>. I Milano omtales især <sp>Vigano</sp>, hvis
B., <i>Prometheus</i>, dog mest vandt sin Berømmelse
derved, at <sp>Beethoven</sp> skrev Musikken
dertil. Bl. Vigano's Efterfølgere har <sp>Henry</sp>
vundet stor Anerkendelse.

Paa de store Teatre i <sp>Petrograd</sp>, <sp>Wien</sp>
og <sp>München</sp> opføres for det meste B. af
udenlandske Komponister. I <sp>Berlin</sp> derimod
dannede <sp>Paul Taglioni</sp> en national B., hvis
Repertoire ogsaa benyttes paa Udlandets
Scener. Hans bekendteste Arbejder er:
»Sardanapal«, »Flick und Flack« og »Satanella«.

Medens den traditionelle Form for B. i Slutn.
af 19. og Beg. af 20. Aarh. kulminerede i den
russ. B. — som den var uddannet paa de store
kejserlige Teatre med den fuldendte tekniske
Virtuositet som Maal og <sp>Anna Pawlowa</sp>
som dens mest fremragende Repræsentant, brød
Dansen sig nye — og ikke altid lige
efterlignelsesværdige — Former i det vestlige Europa,
indledet med <sp>Isadora Duncan'</sp>s Barfodsdans,
der med Tilsidesættelse af de gængse
Udtryk for Mimik og Plastik søgte at
levendegøre Antikkens og Renaissancens Fremstillinger
af Dans i den bildende Kunst og at udtrykke
Musikkens Sjæl og Rytmer ved det blottede
