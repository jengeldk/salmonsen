med Held i London i en Bearbejdelse af
Mosenthal's <i>Deborah</i>. Hun ægtede 1866 George Crowe.
Ogsaa hendes Datter <i>Sidney</i> (f. 1871) er
Skuespillerinde.
<i>C. B-s.</i>
</chapter>

<chapter name="Bates, Henry Walter">
<b>Bates</b> [↱be<sub>i</sub>ts], <sp>Henry Walter</sp>, eng.
Naturforsker, f. 18. Febr 1825 i Leicester, d. i London
16. Febr 1892. B. foretog 1848 sammen med A.
R. Wallace en Rejse i Sydamerika og fortsatte
alene, indtil 1859, efter at Wallace (1852) var
vendt hjem. B. har berejst Amazon-Floden og
dens større Bifloder og har hjembragt
betydelige Samlinger. Har forfattet: <i>The Naturalist
on the River Amazonas</i> (London 1863),
<i>Contributions to the Insect Fauna of the Amazon
Walley</i> (London 1867). B. var fra 1864 til sin
Død Sekretær ved Londons geogr. Selskab.
<i>M. V.</i>
</chapter>

<chapter name="Batgaon (d. s. s. Bhatgaon)">
<b>Batgaon,</b> d. s. s. <sp>Bhatgaon</sp>.
</chapter>

<chapter name="Bath (By i England)">
<b>Bath</b> [ba.þ], Hovedstad i Somersetshire i det
sydvestlige England, ligger ved den sejlbare
Avon i en smuk Dal, omgivet af lave,
skovbevoksede Bjerge, er et vigtigt Knudepunkt paa
Great Western-Jernbanen og har (1911) 50729
Indb. Husene er byggede af hvide Kvadersten,
Bath-Oolith, som brydes i Nærheden. B. er en af
Englands skønneste Byer og har et
overordentlig mildt Klima; dette i Forbindelse med dens
varme Kilder gør den til et meget yndet
Opholdssted for Badegæster (se ndf.). B. er ikke
nu saaledes som i 18. Aarh. en Samlingsplads
for den elegante Verden, men har dog endnu
en stor Bet. som Badested. B. er Bispesæde,
har en Domkirke i got. Stil (fra 15. Aarh.), et
Raadhus (Guildhall), Kunstmuseum, Bibliotek og
Teater. I Forstaden Twerton (c. 11000 Indb.) er
Stenbrud, Teglværker og Klædefabrikker. —
Allerede Romerne brugte Termerne i B. (<i>Aquae
Sulis</i>}, der er betydelige Levninger af rom.
Arkitektur, og et af Badene modtager endnu sit
Vand gennem en rom. Vandledning. I den
angelsachsiske Tid var B. en kgl. Residens.
Richard I og Henrik III gav Byen mange
Privilegier.
<i>G. Ht.</i>

B. har 4 varme Kilder (Temp. 40—49°), de
eneste varme Kilder i England, de indeholder
mest Gips, men regnes i farmakodynamisk
Henseende til de indifferente Kilder. Byen har
udmærkede Badeanstalter med Enkeltbade,
Pisciner og Indretninger til alle Slags Bade, særlig
anvendes meget Douche-Massagebade efter
Aix-les-bains Metode. Badene, som aarlig søges af
c. 10000 Badegæster, anvendes navnlig ved
kronisk Reumatisme, mest om Sommeren, men
Stedet benyttes ogsaa en Del som Vinterkursted.
Mineralvandet drikkes tilsat med kunstig
Kulsyre som Bordvand (<i>sulis water</i>).
<i>E. F.</i>
</chapter>

<chapter name="Bath (Byer i U. S. A.)">
<b>Bath</b> [ba.þ], 1) By i U. S. A., Stat New York,
ligger 175 km ØSØ. f. Buffalo ved Banen fra
New York til Lake Erie. (1910) 3884 Indb. B.
er en udpræget Fabrikby. — 2) Søbadested i
U. S. A., Stat New York, ligger paa den
sydvestlige Kyst af Øen Long Island og er nu
indlemmet i Byen New York. — 3) By i U. S. A.,
Stat Maine, ligger 45 km NØ. f. Portland og
20 km fra Kennebec Rivers Udløb i
Atlanterhavet. (1910) 9396 Indb. B. driver Skibsbyggeri
og Skibsfart.
<i>H. P. S.</i>
</chapter>

<chapter name="Batha">
<b>Batha,</b> Flod i det mellemste Sudan,
udspringer paa Østgrænsen af Landskabet Wadai og
udmunder i Fitri-Søen, hvis eneste Tilløb den
danner. B. saavel som dens Biflod Batheka er
i Regntiden anselige Floder, i den tørre Aarstid
derimod vandløse, sandede Vadier.
<i>C. A.</i>
</chapter>

<chapter name="Bathgate">
<b>Bathgate</b> [ba↱þge.<sub>i</sub>t], By i det skotske
Grevskab Linlithgow, 27 km SV. f. Edinburgh, har
(1911) 8226 Indb., der driver Bjergværksdrift i
Jern og Kul og Fabrikation af Parafin og
Papir.
<i>G. Ht.</i>
</chapter>

<chapter name="Bathilde">
<b>Bathilde,</b> Helgeninde, en angelsachsisk
Kongedatter, der af Sørøvere blev ført til Frankrig
og her ægtede Kong Chlodvig II (d. 656); som
Enke var hun Formynderske for Sønnen
Chlotar III og viste sin Menneskevenlighed paa mange
Maader; siden døde hun i det af hende stiftede
Kloster Chelles. Helgendag 30. Januar.
<i>Kr. E.</i>
</chapter>

<chapter name="Bathmetal">
<b>Bathmetal</b> [↱ba.þ-] (<sp>Prinsmetal</sp>), en
hvidgul Legering af 32 Dele Messing og 9 Dele Zink
ell. af 55 Dele Kobber og 45 Dele Zink,
anvendes til Knapper, Lysestager, Tekander etc.
</chapter>

<chapter name="Bath on Hudson">
<b>Bath on Hudson</b> [↱ba.þ-<sub>ə</sub>n-↱hăds<sub>ə</sub>n], By i
U. S. A., Stat New York, ligger paa venstre
Bred af Hudson River over for den nordlige
Del af Albany samt ved Banen fra New York
til Montreal. (1910) 3000 Indb. B. har
Mineralkilder og er Badested.
<i>H. P. S.</i>
</chapter>

<chapter name="Bathonien">
<b>Bathonien</b> [fr. batå↱n<sub>i</sub>æ] (<sp>Bathlagene</sp>),
en Underafdeling af Juraformationens
mellemste Etage (Dogger).
<i>J. P. R.</i>
</chapter>

<chapter name="Bathorden">
<b>Bathorden</b> [↱ba.þ-] (<i>Order of the Bath</i>), eng.
Ridderorden, blev sandsynligvis stiftet ved
Henrik IV's Kroning 1399 og fik sit Navn fra
Skikken at bade de ny optagne Riddere; saadanne
blev særlig udnævnte ved større
Højtideligheder, Kroningsdage, Prinserne af Wales'
Inauguration e. l. Georg I fornyede 1725 den
hendøende Orden, der kom til at bestaa af en
Stormester samt 36 Companions foruden
Ordensofficianterne; medens Prinsregenten 1815
omdannede den til en ren militær Orden, blev den
fra 1847 udvidet ogsaa til Civile og fik ved
Statutændring af 31. Jan. 1859 sin nuv.
Organisation med 1) Ridder-Storkors (de tidligere
Companions), 50 Militære, 25 Civile foruden de
kgl. Prinser og højere udenlandske Officerer,
2) Ridder-Kommandører, 110 Militære, 50
Civile, fraregnet som Æres-Riddere optagne
fremmede Officerer, 3) Companions, der, i
Modsætning til foreg., ikke fører Ridderprædikatet Sir,
550 Militære, 200 Civile. Ordenskapellet: Henrik
VII's Kapel ved Westminsterabbedi.
Ordenstegn: for Militære — hvidt, emailleret Guldkors
med otte Spidser, mellem hvilke Guldløver; i
Midten tre Kroner mellem Rose, Tidsel og
Kløverblad, omgiven af en rød Kreds med Devisen
<i>Tria juncta in uno</i>; for Civile — Scepter mellem
tre Kroner med Rose, Tidsel og Kløverblad,
omgiven af en oval Krans. Ordensbaand:
karmosinrødt; Ordensdragt: karmosinrød Kappe
med Stjerne, Hue m. m.; Ordensdag: 20. Oktbr.
<i>H.-L.</i>
</chapter>

<chapter name="Báthori">
<b>Báthori</b> [↱ba.tori], navnkundig adelig, senere
fyrstelig Slægt i Siebenbürgen, hvis Stamfader
skal have været en tysk Indvandrer. <sp>Stefan
II B.</sp> (d. 1494) og <sp>Stefan III</sp> (d. 1534), begge
Voivoder af Siebenbürgen, udmærkede sig i
Kampene imod de fremtrængende Osmanner;
