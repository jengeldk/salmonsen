med Henvisning til den gr. Kultur. I <i>La ville
des expiations</i> (1831) skildrer han Rom som den
By, hvis Historie er et Symbol paa
Menneskehedens Kamp for denne Genfødelse;
<i>La vision d'Hébal, chef d'un elan écossais</i> (1832)
fremstiller i noget uklare Allegorier B.'s Teori om
Menneskehedens Udviklingshistorie. 1831 udkom
4 Bd <i>Œuvres</i>. <sp>(Litt.</sp> <sp>Ampère</sp>, <i>B.</i> [1848];
<sp>Frainnet</sp>, <i>Essai sur la Philosophie de P. S. B.</i>
[1902]).
<i>S. Ms.</i>
</chapter>

<chapter name="Ballantyne, James R.">
<b>Ballantyne</b> [↱bä£<sub>ə</sub>nta^in], <sp>James R.</sp>, skotsk
Orientalist (1813—64), blev 1856 Prof. i
Moralfilosofi i Benares, kom 1861 til England og blev
Bibliotekar ved <i>East India Office</i>. Hans
Hovedværker er hans Udg. af Sanskritgrammatikken
<i>Laghu-Kaumudī</i> med Oversættelse og
Kommentar (Mirzapur 1849, 2. Udg. Benares 1867) og af
1. Del af <i>Mahābhāshya</i> (s. d.) med Kommentarer
(Mirzapur 1855), samt paabegyndte, men ikke
tilendebragte Udg. og Oversættelser af Indernes
filos. Hovedtekster. Desuden har han leveret
grundige Elementarbøger til Studiet af Sanskrit
(2. Opl., London 1873), Hindī (2. Opl. 1868),
Hindustānī (1838 og 18421 og Marāthī (1869)
I <i>Synopsis of science in Sanskrit and English</i>
(Benares 1856) og <i>Christianity compared with
Hindu philosophy</i> (Benares 1859) gaar han ud
paa at gøre den europæiske Videnskab og
Religion tilgængelig for Indere.
<i>(S. S.). D. A.</i>
</chapter>

<chapter name="Ballantyne, Robert Michael">
<b>Ballantyne</b> [↱bä£<sub>ə</sub>nta^in], <sp>Robert Michael</sp>,
eng. Forf., mest af Romaner for Drenge, f. i
Edinburgh. 24. Apr. 1825, d. 8. Febr 1894. B.
var en Tid i Hudson's Bay Fur Kompagniets
Tjeneste med Station i Nordkanada. Efter
sin Udtræden af Kompagniets Tjeneste begyndte
han at skrive og forfattede inden sin Død over
80 Bd. Scenen for hans første Romaner er i
Reglen henlagt til de arktiske Egne, <i>The Young
Fur Traders</i> (1856), <i>Ungava, a Tale of
Eskimoland</i> (1857), <i>Fighting the Flames</i> (1867), <i>The
World of Ice</i> (1859). Paa Dansk har
Jerndorff-Jessen oversat »Skibbruden« 1889 og »Eventyr i
Urskoven« 1904. Desuden er »I Kamp med
Flammerne« udkommet paa Dansk.
<i>I. O.</i>
</chapter>

<chapter name="Ballarat">
<b>Ballarat</b> [bä£<sub>ə</sub>↱rät ell. ↱bä£<sub>ə</sub>rät] (<sp>Ballaarat</sp>),
By i Australien, Staten Victoria, NV. f. Melbourne,
Jernbaneknudepunkt, Bispesæde, har mange
Kirker og fl. offentlige Biblioteker.
Indbyggernes Antal var 1911: 42403. Der drives
Ølbryggeri, Garveri, Uldindustri, Sæbefabrikation o. s. v.
B. skylder Guldgraveriet sin Oprindelse. Da
der (1851) var fundet Guld, dannedes en Teltby
med over 7000 Indb., og denne voksede hurtig op
til en betydelig Stad. Guldet fandtes først i
Overfladen, men senere maatte man gaa til dybere
Jordlag. Nu drives Guldproduktionen af
Aktieselskaber med moderne Teknik, men er i de
senere Aar gaaet stærkt tilbage, hvorfor Byen i de
sidste 20 Aar kun er taget lidet til i Folkemængde.
<i>M. V.</i>
</chapter>

<chapter name="Ballard">
<b>Ballard</b> [ba↱la.r], Nodetrykkere i Paris, blandt
de ældste Firmaer i Frankrig efter <sp>Attaignant</sp>.
Familien B. havde Privilegium paa
Nodetryk i over 200 Aar, og man mener, at dette
Monopol har været Skyld i, at det fr. Nodetryk
i saa lang Tid har staaet tilbage. <sp>Robert B.</sp>
fik Privilegiet 1552, og det ophævedes først i
Slutn. af 18. Aarh.
<i>A. H.</i>
</chapter>

<chapter name="Ballast (Søv.)">
<b>Ballast</b> (Søv.), en Last, som anbringes i Bunden
af et Skib for at give det tilstrækkelig Stabilitet
(Evne til at modstaa Overkrængning), særligt
naar Skibet skal sejle i tom Tilstand uden
Ladning. I Dampere og moderne store Sejlskibe
anvendes Vand som B., idet der i Bunden
og ved Enderne af Skibet er indbygget særlige
Rum, <sp>Vandballasttanke</sp>, til at optage
Vandballasten. Tankene kan fyldes og tømmes
ved Hjælp af særlige Pumper, <sp>Ballastpumper</sp>.
I ældre Skibe, i Særdeleshed Sejlskibe,
anvendes en billig Last, bestaaende af Jord,
Sand e. l. som B. Man siger, at et Skib
»gaar« ell. »sejler i B.«, naar det sejler uden
Ladning og kun har B. om Bord. I moderne
Lystyachter bestaar B. af en tung Blykøl anbragt
neden under Skibshunden. Som B. i Luftskibe
anvendes i Reglen Sække, fyldte med Sand, der
Udkastes efterhaanden som Luftskibets Opdrift
formindskes.
<i>H. P. C.</i>
</chapter>

<chapter name="Ballast (Underlag)">
<b>Ballast</b> kaldes Underlaget for Svellerne
paa en Jernbane. Dens Funktion er dels at sikre
Afvandingen fra Sporet, hvorfor den maa være
let gennemtrængelig for Vand, dels at fordele
Trykket fra Svellerne over en tilstrækkelig stor
Flade af Grunden, hvorfor Lagets Tykkelse
under Svellerne maa være 20—30 cm; endelig maa
den egne sig til at stoppes fast under Svellerne
for at give disse en sikker Stilling. Som
Ballastemne brugtes tidligere fornemlig Grus, men
dette Materiale egner sig ikke for Nutidens
Hurtigtogslinier med de svære Hjultryk, idet Gruset
her altfor hurtigt lader sig trykke af Leje,
saaledes at Sporet bliver vanskeligt at »holde«.
Paa Hurtigtogslinier bruges nu fortrinsvis
Stenballast, af Ral ell. Skærver, alt efter det
Hensyn, der maa tages til Bekostningen. Den
grovkornede Stenballast giver en haardere Kørsel
end den fjedrende Grusballast, men støver ikke
som denne, og dette betyder ikke blot en
Behagelighed for de Rejsende, men er ogsaa til
Gavn for Materiellet, idet Støvet slaar sig ned
paa de arbejdende Dele og forøger Sliddet paa
disse. Ved de danske Statsbaner er Stenballast
nu under Indførelse paa Hovedlinierne; den
første aarlige Bevilling i dette Øjemed gaves
1914/15. — Paa Steder, hvor der ikke kan
skaffes B. af Sten eller Grus, maa man nøjes
med et tarveligere Materiale; i Mississippi-Dalen
fremstilles f. Eks. en kunstig B. af brændt Ler.
— Se i øvrigt <sp>Jernbaner</sp> (Jernbaners
Overbygning).
<i>J. F.</i>
</chapter>

<chapter name="Ballastjern">
<b>Ballastjern</b>, firkantede Støbejernsblokke, der
anvendes som Ballast i mindre Fartøjer.
</chapter>

<chapter name="Ballater">
<b>Ballater</b> [↱bä£<sub>ä</sub>tə] (gælisk: »Byen paa Skrænten«),
Landsby i Aberdeenshire, Skotland, ved
Dee og ved Jernbanen, 64 km VSV. f. Aberdeen,
har (1911) 1240 Indb. og besøges p. Gr. a.
Mineralkilder i Nærheden.
<i>G. Ht.</i>
</chapter>

<chapter name="Balle">
<b>Balle</b>, i Papirhandelen et Kvantum af 4800
Ark Post-, Skrive- ell. Klatpapir, af 5000 Ark
Trykpapir ell. 4000 Ark Makulatur- ell.
Filtrerpapir. B. deles i 10 Ris à 20 Bøger, Bogen
indeholder henh. 24, 25 og 20 Ark. — Denne endnu
i Skandinavien og fl. a. Lande brugelige
Inddeling har man i Tyskland og Østerrig-Ungarn i
den nyeste Tid forladt; man deler der en B.
