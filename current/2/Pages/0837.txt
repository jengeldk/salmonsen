om Tyskeren Kaulbach's Fremstillingssæt.
Bekendte Værker: »Drukne Bjørne«,
»Knejpepolitikere« (1870), »Den gode Hyrde« m. v.
<i>A. Hk.</i>
</chapter>

<chapter name="Beardsley, Aubrey Vincent">
<b>Beardsley</b> [↱bi.<sub>ə</sub>dz£<sub>i</sub>], <sp>Aubrey Vincent</sp>,
eng. Illustrator og Tegner, f. 21. Aug. 1872 i
Brighton, d. 16. Marts 1898 i Mentone. Paa
Burne Jones' og Puvis de Chavannes'
Tilskyndelse samlede B. (der ogsaa syntes at have en
stor musikalsk Fremtid) sig om Kunsten. 20
Aar gl var han allerede berømt, og i de seks
Aar, han endnu havde tilbage at leve i, naaede
han at øve en saa mægtig Indflydelse paa
nyere dekorativ Kunst, at dens Virkninger
endnu spores. B.'s Hovedvirksomhed var
Bogillustrationen. Hans syge og sære Kunst blev
en af det dekadente Aandslivs yppigste,
eksotiske Blomster. Han skabte med det sikreste
Haandelag en fantasifuld, raffineret elegant
Linievirkning, der fortætter og forenkler
Virkeligheden, men ofte føles helt
naturstridig; i saa Henseende gaar der Traade fra
B. til Rops. B. fremtraadte første Gang i
<i>Studio</i> (1893), viste i Beg. Paavirkning fra
Morris og Burne Jones (Illust. til »Kong Arthur«),
senere optog han japansk Kunsts enkle og
dekorative Konturvirkning (hans Arbejder til
Tidsskriftet <i>The yellow book</i>) og atter igen den fr.
Rokokoornamentik, men under stærkt
personlig Tilegnelse og med Tilførsel af Egenværdier
(hans sære smaaprikkede Mønstre etc.). 1896
startede B. det kortlevende Tidsskr. <i>The Savoy</i>.
Til hans mest berømte Værker hører
Illustrationerne til O. Wilde's <i>Salome</i>. Hans Tegninger
er udg. samlede (London 1893, 1897, 1899). (<sp>Litt.</sp>:
<sp>E. Hannover</sp>, »B.« [»Kunst u. Künstler«, 19.
Bd, I]; <sp>A. Symons</sp>, <i>A. B.</i> [London 1905]; <sp>R.
Ross</sp>, <i>A. B.</i>).
<i>A. Hk.</i>
</chapter>

<chapter name="Beardstown">
<b>Beardstown</b> [↱bi.<i>ə</i>dzta^un], <sp>B. City</sp>, By i
U. S. A., Stat Illinois, ligger 70 km VNV. f.
Springfield, 133 m o. H. ved Illinois River. (1910)
6107 Indb. B. er Jernbanecentrum og har
Kornmøller, Savværker og Uldspinderier.
<i>H. P. S.</i>
</chapter>

<chapter name="Bearhaven">
<b>Bearhaven</b> [↱bæ.<sub>ə</sub>-↱he<sub>i</sub>v<sub>ə</sub>n], en Flaadestation,
der ligger i den store Bantry Bay paa
Sydvestkysten af Irland mellem Kysten og den siden
1899 befæstede lille Ø Bear Island.
<i>Sch. P.</i>
</chapter>

<chapter name="Bear-Lake (se Bjørne-Søen)">
<b>Bear-Lake</b> [↱bæ.<sub>ə</sub>-↱£e<sub>i</sub>k], se <sp>Bjørne-Søen</sp>.
</chapter>

<chapter name="Béarn">
<b>Béarn</b> [be↱arn ell. be↱a.r], et c. 4400 km<sup>2</sup>
stort Grænselandskab i det sydlige Frankrig,
mellem Gave de Pau og Pyrenæerne, udgør nu
den østlige Del af Dept <sp>Basses-Pyrénées</sp>
(s. d.). Hovedstaden er Pau. Befolkningen taler
samme Sprog som Gascognerne. — B. har Navn
efter de galliske Venarners Hovedstad
<i>Beneharnum</i>, som antagelig blev ødelagt i Slutn. af
6. Aarh., da Baskerne erobrede Landet. I 10.
Aarh. var B. et Grevskab, afhængigt af
Hertugen af Gascogne; men allerede i Slutn. af 10.
Aarh. gjorde Greverne af B. sig fuldstændig
uafhængige. Takket være denne Uafhængighed, var
B. i Middelalderen det bedst administrerede
Land i Frankrig. Fra Slutn. af 11. Aarh. bestod
et Slags Sædvanelove, <i>fors</i>, som regulerede
Forholdet mellem Greven og hans Vasaller og
Undersaatter; disse Love blev nedskrevne i
Landets Sprog (det ældste endnu eksisterende
Manuskript er fra 1288). Fra Midten af 12. Aarh.
havde B. endog et Slags Stænderforsamlinger,
<i>cours plénières</i>, som efterhaanden fik stor
politisk Magt. Greverne af B. var i Reglen
dygtige Krigere og Politikere. Gaston V tog
glimrende Del i det første Korstog. Gaston VIII
(1229—90) maatte bestandig kæmpe med
England og Frankrig, som begge ønskede at
undertvinge B.; ved hans Død gik B. over til hans
Svigersøn, Greven af Foix, hvis Land blev
forenet med B. Gaston VIII flyttede Residensen fra
Morlàas til Orthez. Senere kom B. ved Arv til
Husene Grailly og Albret, og endelig til
Bourbon'erne, og kom saaledes, da Henrik IV blev
Konge, under Kronen, skønt det først 1620 blev
formelt indlemmet i Kronens Besiddelser. Lige til
Revolutionen beholdt B. dog sine <i>fors</i> og et eget
Parlament, som holdt Møder i Pau.
<i>G. Ht.</i>
</chapter>

<chapter name="Béarnaise-Essens">
<b>Béarnaise-Essens</b> [bear↱næ.z-] er tillavet
af Eddike, Løg, Krydderier, Persille og
Peberrod, der er kogt sammen.
<i>R. H.</i>
</chapter>

<chapter name="beata">
<b>beata</b> (lat., Femin. til <i>beatus</i>, salig), en Kvinde,
der lever som Nonne uden at have aflagt
Klosterløfte, <i>b. virgo</i>, »den hellige Jomfru«, Jomfru
Maria, <i>beatæ memoriæ</i>, salig Ihukommelse.
</chapter>

<chapter name="beaten-handicap">
<b>beaten-handicap</b> [↱bi.tn-↱händ<sub>i</sub>käp], slaaet
Handicap, d. v. s. Handicap for Heste, der har
deltaget i det for Haanden værende
Væddeløbsmødes tidligere Løb uden at have sejret. Se i
øvrigt <sp>Handicap</sp>.
<i>(C. G. B.). O. P.</i>
</chapter>

<chapter name="Beaticum">
<b>Beaticum</b> (lat.), d. s. s. <i>Viaticum</i>, tillige d. s. s.
indviet Hostie.
</chapter>

<chapter name="Beatifikation">
<b>Beatifikation</b> (lat.: »Erklæring for salig«)
er den af Paven givne Erklæring om, at en
Person for sine store Dyders Skyld og for de af
Vedkommende udførte Undere skal holdes for
salig (<i>beatus</i>, <i>beata</i>), og som saadan offentlig
paakaldes og vises en særlig Ærefrygt. B., som
kun strækker sig til en Del af Kirken, et Diöces,
et Land ell. en Orden, gaar i Reglen forud for
Kanonisation (Erklæring for hellig).
<i>L. M.</i>
</chapter>

<chapter name="beati possidentes">
<b>beati possidentes</b> (lat.), »lykkelige de, der
sidder inde med Besiddelsen«, et fra
Romerretten hentet jur. Ordsprog, der betoner den
fortrinligere Retsstilling, som den faktiske
Besidder af en Ting indtager over for enhver, der
vil gøre Krav paa Tingen, idet den, der vil
fravinde ham den, maa føre Beviset for sin
Berettigelse, medens Besidderen foreløbig ikke kan
tvinges til at godtgøre sin Adkomsts
Retmæssighed, jfr D. L. 5—5—3. Da det i slige Tilfælde
fornødne Bevis ofte kan være vanskeligt at
føre, giver altsaa den blotte Indehavelse af
Besiddelsen Besidderen som saadan et ofte
praktisk vigtigt Forspring under en mulig
Retstvist.
<i>K. B.</i>
</chapter>

<chapter name="beatitudo">
<b>beatitudo</b> (lat.), Lyksalighed, Salighed,
<i>beatitudo vestra</i>, Tiltale til Paven.
</chapter>

<chapter name="Beaton, David">
<b>Beaton</b> [↱be<sub>i</sub>t<sub>ə</sub>n, eng. bi.t<sub>ə</sub>n], <sp>David</sp>, Kardinal
og Primas af Skotland, Hovedmodstander af
Reformationen her (1494—1546), blev 1525
Seglbevarer hos Jakob V af Skotland og
underhandlede fra 1533 om dennes Ægteskab, først med
Magdalene af Frankrig,, der døde 1537, siden
med Marie af Guise, hvorfor Frants I skaffede
ham Bispedømmet Mirepoix i Languedoc og
1538 Kardinalshatten. Aaret efter udnævntes B.
til Ærkebiskop af St Andrews i Skotland og den
skotske Kirkes Primas. Han blev nu Kongens
Hovedraadgiver og gjorde efter Jakob V's Død
