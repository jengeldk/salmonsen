<chapter name="Bajocco">
<b>Bajocco</b> (Ft. <sp>bajocchi</sp>), tidligere ital.
Skillemønt (indtil 1867 i Kirkestaten), var = 1/100
af en Scudo og havde en Værdi af c. 3 4/5
Øre. Der udmøntedes (af Sølv og Kobber) hele
og halve B., en Tid ogsaa Mønter til Værdi af
2 1/2 og 5 B. Den inddeltes i 5 Quattrini.
<i>(E. M.). Th. O.</i>
</chapter>

<chapter name="Bajocien (se Juraformation)">
<b>Bajocien</b> (fr.) [baзå↱s<sub>i</sub>æ~], se <sp>Juraformation</sp>.
</chapter>

<chapter name="Bajonet">
<b>Bajonet</b>, blankt Vaaben, som paasat Geværet
gør dette til et Stødvaaben og tillige tjener til at
sætte Geværerne i Pyramider. B. bæres, naar
den ikke er paasat Geværet, i en Skede i
Livremmen ell. Bandoleret. B. skal have faaet sit
Navn af <sp>Bayonne</sp> og menes først at være
brugt af de holl. Kolonialtropper i 17. Aarh.
Allerede Gustaf Adolf anvendte til Krigsbrug
den ved Vildsvinejagten benyttede <sp>Svinefjeder</sp>,
en til Geværet fæstet Klinge, som under
Skydningen kunde klappes ned langs Skæftet.
C. 1650 brugtes <sp>Skaftbajonetten</sp>, en
Spydspids anbragt paa et kort rundt Træskaft
til at stikke ind i Geværløbet, og Stødklingen, en
kort lige Sabel, hvis Fæste ligeledes var til at
stikke ned i Geværløbet ell. i Ringe paa Siden
af dette. C. 1670 blev <sp>Dølle</sp>- ell. <sp>Stødbajonetten</sp>,
der har holdt sig lige til vore Dage,
opfundet i Frankrig; da dens Befæstelsesmaade
tillod at skyde med paasat Bajonet, blev den
en Opfindelse af stor Bet., idet man nu kunde
afskaffe den tidligere Tvedeling af Fodfolket i
Pikenerer (Spydvæbnede) og Skytter. Ved Hjælp
af <sp>Døllen</sp>, et Rør, der sættes uden om
Geværpiben og fastholdes til denne ved <sp>Bajonetkornet</sp>,
en Fjeder og en Ring, er Bajonetten
fæstet til Geværet paa en saadan Maade, at man
kan skyde med paasat Bajonet, idet dennes
Klinge ved den bøjede <sp>Bajonethals</sp>, der
forbinder Klinge med Dølle, er ført saa langt
ud til Siden, at Projektilet kan gaa frit ud.
Klingen er i Reglen trekantet og hulsleben. C. 1870
blev <sp>Sabelbajonetten</sp> og <sp>Kaardebajonetten</sp>
alm. indførte; de fæstes til Geværpiben
ved en derpaa værende Bajonetstolpe og ved en
Fjeder samt en i Parerstangen værende Ring,
der omslutter Geværmundingen. I den nyere
Tid har man fl. Steder indført <sp>Knivbajonetten</sp>,
der fæstes paa lgn. Maade til Piben,
men hvis Klinge er betydelig kortere. Man vilde
derved ligesom fastslaa, at Bajonetkamp Mand
mod Mand vilde være en ren Undtagelse, da alt
vilde være afgjort ved Ilden. En Opfattelse, der
fik sit Dødsstød i den russ.-jap. Krig, hvor
Bajonetkamp om Natten, i Landsbyer og i
Sædmarker afgjorde Kampen. Dette er yderligere
fastslaaet i Balkan-Krigene og i Verdenskrigen
1914—15. I de fleste Stater vender man derfor
tilbage til den lange B., nærmest lig
Kaardebajonetten, men lidt bredere, ligesom
Bajonetfægtning i øvrigt indøves.
<i>(E. P.). C. H.</i>

<img>1. Sabelbajonet. 2. Døllebajonet. 3. Kaardebajonet.
4. Knivbajonet.</img>
</chapter>

<chapter name="Bajonetfægtning">
<b>Bajonetfægtning</b>, Kunsten at fægte med
Bajonet, er først systematisk uddannet omkr.
1830 af den sachsiske Kaptajn Selmnitz (d. 1838),
derpaa indført ved den sachsiske Hær og lidt
efter lidt ogsaa ved de fleste andre europæiske
Hære som en Øvelse, der dels er legemsudviklende
og som andre Vaabenøvelser fremmer
Kampmodet, og dels kommer til Anvendelse
under Nærkamp. Efter Indførelse af de
hurtigskydende Vaaben mente man, at Nærkamp ikke
mere kunde forekomme, og B. øvedes derfor
ikke meget med Soldaterne; den lange Bajonet
erstattedes med den korte Knivbajonet. Men de
sidste Aars Krige har alle haft adskillige
Bajonetkampe, og der lægges derfor atter mere
Vægt paa B. I Forhold til andre Vaabenøvelser
er B. ret usammensat; den har kun faa Stød
og Parader i Forbindelse med Udfald og Skridt
ell. Spring frem og tilbage. Til Dækning under
Øvelserne bæres Maske, udstoppet Handske paa
forreste Haand og et Slags Kyrads for Brystet.
— Svenskeren P. H. Ling uddannede sin egen
Skole og krævede Ligesidighed ogsaa i denne
Fægtning som i andre, saa at han har Dækstilling
baade med venstre og med højre Haand
og Fod forrest.
<i>K. A. K.</i>
</chapter>

<chapter name="Bajonetlaas">
<b>Bajonetlaas</b>, en Forbindelse i Længderetning
mellem to Metalstænger, let at tilvejebringe og
atter at ophæve, idet den ene, som ender i et
Hylster, skydes over den anden, hvorefter den
drejes lidt rundt, indtil en Stift paa den anden,
som vandrer i en vinkeldannet Rende i
Hylstret, naar til Bunds. B. anvendtes opr. som
Forbindelse mellem Bajonet og Gevær og er
derfra gaaet over i Maskinkonstruktionen.
<i>(F. W.). E. Th.</i>
</chapter>

<chapter name="Bajsalt (se Salt)">
<b>Bajsalt</b>, se <sp>Salt</sp>.
</chapter>

<chapter name="Bajuda">
<b>Bajuda</b>-<sp>Ørken</sp> og -<sp>Steppe</sp> kaldes den
Del af det østlige Sahara og Sudan, der
omsluttes af Nilens første store Bue mellem Khartum
