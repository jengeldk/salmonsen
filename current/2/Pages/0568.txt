f. Jassy ved Bistritza. (1907) 16400 Indb. B. har et
Gymnasium og driver livlig Kornhandel.
<i>H. P. S.</i>
</chapter>

<chapter name="Bakchiader">
<b>Bakchiader</b> (<i>Bakchider</i>) kaldtes i Oldtidens
Korinth igennem en længere Tidsperiode den
herskende Adel, der betragtede sig som en Slægt
og nedledte sin Herkomst fra en Konge
<sp>Bakchis</sp>. Efter Kongedømmets Fald var B.
eneberettigede til at beklæde de højeste Embeder i
Korinth. Deres Herredømme blev styrtet af
Kypselos, der med Støtte af det lavere Folk
opkastede sig til Enehersker (efter Traditionen
657 f Kr.).
<i>H. H. R.</i>
</chapter>

<chapter name="Bakchos (se Dionysos)">
<b>Bakchos</b>, se <sp>Dionysos</sp>.
</chapter>

<chapter name="Bakel">
<b>Bakel</b> [ba↱kæl], fr. Handelsplads og vigtig
Militærpost i Senegambien ved Øvre-Senegal,
henved 900 km fra dens Munding. Byen, der
tidligere hørte til Negerriget Galam, kom allerede
1820 som Militær- og Handelsplads i
Franskmændenes Besiddelse. Siden Septbr 1854 har der
i Regntiden (Juni til midt i Oktbr) været
regelmæssig Dampskibsfart paa Senegal mellem B.
og St Louis. Den er Udgangspunkt for fl. vigtige
Handelsveje.
<i>C. A.</i>
</chapter>

<chapter name="Bakele">
<b>Bakele</b>, <sp>Bakalai</sp>, <sp>Akelle</sp>, Negerstamme
i fr. Kongo i Afrika, hvor den lever S. f.
Ogowe-Floden i Distr. Gabun. Stammen er i 19. Aarh.
Ira indre Egne trængt frem imod Kysten. Den
udgør c. 100000 og taler et Bantu-Sprog, der
er blevet Handelssprog i Gabun.
<i>H. P. S.</i>
</chapter>

<chapter name="Bakelit">
<b>Bakelit</b> kaldes forsk. Kondensationsprodukter
af Formaldehyd og Fenoler, særlig Karbolsyre.
Efter de forsk. Fremstillingsmaader faas
Produkter med forsk. Egenskaber, f. Eks. saadanne, der
er opløselige i Alkohol og kan benyttes til
Fernis, andre, der kan benyttes som Bestanddel af
Segllak, til Isolering o. l., og andre, der kan
bruges som Surrogater for Rav o. l. Naar man
anvender Fenolsulfonsyrer til Kondensationen,
kan man faa Stoffer, der er opløselige i Vand.
<i>K. M.</i>
</chapter>

<chapter name="Baker, John Gilbert">
<b>Baker</b> [↱be<sub>i</sub>kə], <sp>John Gilbert</sp>, eng.
Botaniker, f. 1834 i Guisborough i Yorkshire, Kustos
ved Herbariet i Kew. Han har bl. a. skrevet:
<i>Flora of Mauritius and the Seychelles</i> (1877) og
<i>On the natural history of Madagascar</i> (i <i>Journal
of Botany</i>, 1881), men er dog særlig bekendt som
Bregnekender (Pteridolog) og har paa dette
Omraade sammen med <sp>Hooker</sp> (s. d.) forfattet
<i>Synopsis filicum</i> (2. Opl., 1874).
<i>V. A. P.</i>
</chapter>

<chapter name="Baker, Sir Samuel White">
<b>Baker</b> [↱be<sub>i</sub>kə], <sp>Sir Samuel White</sp>,
britisk Afrikarejsende, f. 21. Juni 1821 i Thorngrove
i Worcestershire, d. 30. Decbr 1893. Greben
af Lyst til Eventyr rejste B., der var en dygtig
Sportsmand, 1845 til Ceylon for at jage
Elefanter, og han opholdt sig der det meste af 8 Aar;
sine Oplevelser nedlagde han i <i>Eight years
wanderings in Ceylon</i>. Senere deltog han i et
Baneanlæg i Dobrudscha, men 1861 drog han
fulgt af sin Hustru til Afrika for at finde Nilens
Kilder. Det første Aar tilbragte han paa Grænsen
af Abessinien for at undersøge Nilens Tilløb
derfra, og ad den blaa Nil naaede han til Khartum.
Decbr 1862 drog han derfra op ad Nilen
og traf Febr 1863 Speke og Grant ved Gondokoro.
Af Speke fik B. at vide, at de Indfødte
havde talt om en anden stor Sø — foruden den
allerede bekendte Victoria Njansa —, hvorfor
lian fortsatte Rejsen Syd paa. Efter en farefuld
Rejse opdagede han Marts 1864 Albert Njansa
(Mwutan Nsige), hvis nordlige Del han besejlede,
og han konstaterede, at dens Afløb var Nilen.
Ved sin Hjemkomst fik han det geografiske
Selskabs Guldmedaille og blev udnævnt til Baronet.
Paa denne Rejse var B. bleven bekendt med
Slavejægernes Rædselsherredømme, hvorfor
han forelagde Kediven af Ægypten en Plan til
Erobring af Landene S. f. Gondokoro for at
undertrykke Slavehandelen, aabne Skibsfart
paa de store ækvatoriale Søer og til at oprette
en Rk. Militærstationer fra Gondokoro S. paa.
1869 blev han ogsaa af den ægypt. Regering sat i
Spidsen for en stor Ekspedition til de øvre
Nilegne, og Febr 1870 brød han op fra Khartum
og trængte under store Besværligheder gennem
den store Plantebarre paa Bahr-el-Abiad frem
til Gondokoro, hvor han anlagde den senere
forladte Militærstation Ismailia. Rejsen fortsattes
op ad Nilen, Stationer anlagdes, og under
fortsatte Kampe med de Indfødte og Slavejægerne
trængte han mod S. helt ind i Unjoro. 1873
vendte han tilbage og efterfulgtes af Gordon
Pasha. Rejsens Begivenheder beskrev han i
<i>Ismaïlia</i> (London 1874). Senere foretog han, mest
for at jage Storvildt, fl. Rejser til Cypern,
Indien, Japan og Rocky Mountains. Sine sidste Aar
tilbragte han i England, hvor han i Pressen ivrig
protesterede mod den eng.-ægypt. Opgivelse af
Sudan og førte en haard Kamp for dets
Generobring.
<i>C. A.</i>

<img>S. W. Baker.</img>
</chapter>

<chapter name="Baker, Valentine">
<b>Baker</b> [↱be<sub>i</sub>kə], <sp>Valentine</sp>, eng.
Ryttergeneral, kendt under Navnet <sp>Baker Pasha</sp>,
f. 1825, d. 17. Novbr 1887, indtraadte i Hæren
1848, udmærkede sig i Kafferkrigen 1852—53 og
saaredes i Krimkrigen ved Tschernaja. 1873
foretog han i Statens Tjeneste en Rejse gennem
Persien og Afghanistan, hvilken Rejse han har
skildret i <i>Clouds in the east</i> (1878). Ved sin
Tilbagekomst til England blev han Vicegeneralkvartermester
i Aldershot, men gik nogen Tid efter af
private Grunde ud af eng. Tjeneste. 1877 ansattes
han som Generalmajor i den tyrk. Hær og
deltog i den russ.-tyrk. Krig, som han har skildret
i <i>The war in Bulgaria</i> (1879). 1882 fik han Titel
af Pasha. Senere gik han i ægypt. Tjeneste og
indlagde sig her Fortjenester ved Organisationen
af Gendarmeriet. 1883 fik han Kommandoen over
de ægypt. Tropper i Sudan, men sloges afgørende
ved El Teb af Osman Digma, mistede 2/3 af sin
Styrke, saaredes haardt og vendte tilbage til
England. 1887 begav han sig igen til Ægypten,
men døde kort efter i Tell el Kebir. Af hans
