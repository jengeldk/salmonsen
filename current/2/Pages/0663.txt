norske, 69 Skibe med 65107 t britiske. Jernbaner
fører fra B. mod S. til Paknam, mod
N. til Korat og Me Puak, mod Ø. til Petriu. B.
var en ubetydelig By, indtil den i Slutn. af
17. Aarh. blev Hovedstad, efter at Birmanerne
havde ødelagt den forrige Hovedstad Ajuthia.
<i>M. V.</i>
</chapter>

<img>Tempel i Bangkok.</img>

<chapter name="Bangor (engelsk Søhavn og Badested)">
<b>Bangor</b> [↱bäŋgə], Søhavn og Badested
i England, Carnarvonshire (Wales), ligger ved det
nordlige Indløb til Menai-Strædet i en lille Dal,
der er kendt for sin Skønhed og derfor besøges
meget af Rejsende. Byen, der deles i <sp>øvre</sp> og
<sp>nedre</sp> B., har (1911) 11236 Indb. og er det
ældste Bispesæde i Wales med en Domkirke,
der skal være bygget omkr. 550 af St Deiniol,
men dog i sin nuværende Skikkelse er opført
1496—1532; desuden er der et <i>University-College</i> for
North-Wales (grundlagt 1883—84). Byen har stor
Industri i Skifer, som udføres fra Byens Havn
<sp>Penrhyn</sp>. Penrhyns Skiferbrud, der har
været drevne i fl. Hundrede Aar, er de største i
Storbritannien og beskæftiger over 3500
Arbejdere.
<i>G. Ht.</i>
</chapter>

<chapter name="Bangor (By i Irland)">
<b>Bangor</b> [↱bäŋgə], By i Grevskabet Down,
Irland, ligger 24 km ØNØ. f. Belfast paa
Sydsiden af Bugten ved Belfast. (1901) 5903 Indb.
B., der driver Fiskeri og er Badested, er en
meget gl By, hvis Grundlæggelse gaar tilbage til
555, da St Comgall her skal have grundlagt
B.-Abbediet, der i 9. Aarh., da det blev ødelagt
af Vikingerne, havde 3000 Beboere.
<i>G. Ht.</i>
</chapter>

<chapter name="Bangor (By i U. S. A.)">
<b>Bangor</b> [↱bäŋgå<sub>ə</sub>], By i U. S. A., Stat Maine,
ligger paa højre Bred af Penobscot River, 100
km fra dens Munding. (1910) 24800 Indb.,
B. driver Tømmerhandel og har Skibsfart og
Skibsværfter.
<i>H. P. S.</i>
</chapter>

<chapter name="Bangsbo">
<b>Bangsbo</b>, Hovedgaard i Horns Herred, SSV.
f. Frederikshavn, tilhørte i Middelalderen
Børglum Kloster, kom ved Reformationen under
Kronen og erhvervedes 1573 af Otte Banner.
Senere ejedes den af Slægterne Bille og Arnfeldt.
<i>B. L.</i>
</chapter>

<chapter name="Bangsbostrand">
<b>Bangsbostrand</b>, et anseligt, ved Jyske Aas
smukt liggende Fiskerleje ved Kattegat og
Nørrejyllands Østkyst, c. 2 km S. f. Frederikshavn,
i Flade Sogn, Horns Herred, Hjørring Amt. Ud
for Kysten findes der en god Ankergrund for
større Skibe. I B. er der Filialkirke (opført
1902, K. Varming), Skole og Lodseri.
<i>H. W.</i>
</chapter>

<chapter name="Bang's Virksomhed">
<b>Bang's Virksomhed</b>, dansk filantropisk
Institution til Redning af hjem- og hjælpeløse
Mænd, Kvinder og Børn, er oprettet af Redaktør,
tidligere Assistent i kgl. grønlandske Handel,
<sp>Napoleon Bang</sp> (f. i Kbhvn 25. Septbr 1859).
Allerede 1883 begyndte B. — hvis Interesse for
Samfundets lyssky Eksistenser var vakt i
Barneaarene ved en Beskrivelse af Logihuset
»Pjaltenborg« — at besøge Kbhvn's mest berygtede
Logihuse, dels for gennem Samtale paa Stedet
at paavirke Gæsterne, dels for at indbyde disse
til Sammenkomster med gratis Bespisning. Med
Udgangspunkt herfra dannedes 1893 Grundlaget
for B.'s senere omfattende Virksomhed,
Foreningen »Faldne Mænds Redning«. Ved Hjælp
af et 1896 paabegyndt Maanedsblad »Nat og
Morgen« søgte B. at interessere Offentligheden
for sin Plan, og efterhaanden som Bidragene
strømmede ind, tog hans Ideer til Redning af
Samfundets Ulykkelige, i hvilke Paavirkning af
Englænderen <sp>Barnardo</sp> spores, stærk Fart.
1897 oprettedes »Hjemløses Hjem«, bl. a. med
det Formaal at give hjemløse Mænd, Kvinder og
Børn frit Nattely; 1898 knyttedes hertil et Depot
af Klæder og Sengetøj til Uddeling. 1899 opstod
det første Børnehjem i Valby, der senere
efterfulgtes af fl. i Kbhvn og paa Landet. 1901
oprettedes et Kontor for ulykkelig stillede Børns
Redning, 1903 en Optagelsesafdeling til
Undersøgelse og Sondring af Børnene, 1904 et
Børnehospital i Valby, 1906 en Børnepoliklinik, der
giver Konsultationer, Medicin, Forbindstoffer m.m.,
1907 »Spædbørnshjælpen«, der giver Vejledning
i Behandling af og yder Mælk til spæde
Børn samt Hjælp til fødende Mødre. Virksomheden,
der af Princip yder al Hjælp gratis, er
blevet opretholdt ved frivillige Bidrag og ved
Overskud fra Bladet »Nat og Morgen«. Siden
1904 afholdes aarlig i Maj en »Hospitalsdag« til
Fordel for Virksomheden.
<i>F. B.</i>
</chapter>

<chapter name="Bangveolo">
<b>Bangveolo</b>, stor, lav Sø i det sydlige
Centralafrika, Kongos Kildesø, ligger mellem 10° 38′
og 11° 31′ s. Br. og gennemskæres af 30° ø. L.
Grw. Den indtager den nordvestlige Del af et
stort Bassin, der ligger c. 1100 m o. H., og da
Bredderne er meget lave, undtagen mod V.,
angives Søens Areal meget forsk.; den aabne
Vandflade er c. 5100 km<sup>2</sup>, men navnlig mod SØ.
strækker der sig Moradser og Rørsumpe
milevidt. En lang smal Landtunge skiller den
vestlige Del, Chifunawuli, fra Hovedbassinet, hvis
