(tidligere Rikets Ständer). Styrelsen bestaar af 7
Fuldmægtige, der udnævnes paa hver ordentlig
Rigsdag, og som atter af deres Midte vælger to
Deputerede til at besørge de daglige Forretninger.
Navnet <sp>Sveriges Riksbank</sp> fik B. 1867.

Foruden Riksbanken findes i Sverige en Rk.
store og rige private (<sp>enskilda</sp>) B., hvoraf
de fleste indtil 1897 havde Ret til at udstede
Sedler. Ved Hjælp af de Begunstigelser, der
gennem Lovgivningen var indrømmet dem, lykkedes
det dem at ophjælpe det kapitalfattige Land og
selv at samle sig betydelige Midler. 1897 fik
Riksbanken Eneret til Seddeludstedelse, og de
private B. opnaaede visse Indrømmelser til
Gengæld og navnlig Ret til at omdanne sig fra
Selskaber med ubegrænset Ansvar til Aktieselskaber
(Aktiebolag). De vedblev at være stærkt
statskontrollerede i Henhold til den ofte
reviderede og skærpede Banklovgivning, som den
kgl. Bankinspektør fører Tilsyn med.
Den største B. er Skandinaviska Kreditaktiebolaget,
som har Sæde baade i Göteborg og i Malmö
(Aktiekapital 45,4 Mill. Kr. og Reservefond 47,5 Mill. Kr.),
den næststørste er Stockholms Enskilda Bank
(Aktiekapital 25,5 Mill., Reservefond 26,5 Mill. Kr.).
Af andre store B. kan nævnes Göteborgs Bank,
Bankaktiebolaget Södra Sverige,
Bankaktiebolaget Norra Sverige og Stockholms
Handelsbank. Der er i alt foruden Riksbanken
27 større B. med Aktiekapital 341 Mill. Kr. og
Reservefond 245,4 Mill. Kr. For Landbrugets
Hypotekarkredit virker <sp>Sveriges allmänna
hypothekbank</sp> i Stockholm. Denne er
eneberettiget til Udstedelse af offentlige (trykte
og graverede) Obligationer, der giver Pant i
Landejendom. De Midler, den herved faar ind,
udlaaner den til <sp>Hypotekforeningerne</sp>,
der atter udlaaner dem mod Pant i Landejendomme.
B.'s »Delegare« (Ejere) er Hypotekforeningerne.
Den staar under Statens Tilsyn og er
af denne doteret med en Grundfond paa 30 Mill.
Kr. For Realkreditten i Byerne virker forsk. private
Hypotekbanker og Hypotekforsikringsbanker
(Intecknings-Garanti-Aktiebolag).

<sp>Storbritannien og Irland</sp> er det
moderne Bankvæsens Vugge og det Land i
Europa, hvor det har naaet sin videste Udvikling,
og hvor de af B. skabte Omsætningsmidler,
navnlig Checken, i størst Omfang har fortrængt
Brugen af rede Penge. Omtr. i Midten af 17. Aarh.
begyndte Guldsmedenes private Bankvirksomhed
(se ovf.). De benyttede de Penge, der
indsattes hos dem, dels til private Udlaan, dels
til Laan til Regeringen. Ved Uforsigtighed i
førstnævnte Henseende blev der lidt adskillige
Tab, og dette forværredes ved, at Karl II standsede
de stipulerede Tilbagebetalinger fra Statskassen
og senere ogsaa ophørte med Rentebetalingen.
Bankvæsenets Tilstand var derfor i Slutn.
af 17. Aarh. højst uheldig, men forbedredes ved
Oprettelsen af <i>Bank of England</i> (s. d.) 1694.
B. var — og er — et Aktieselskab med begrænset
Ansvarlighed, hvis Aktionærer fik Korporationsrettigheder
og Tilladelse til at drive Bankforretning,
mod at de laante Staten en Sum Penge.
1697 fik B. det Privilegium, at intet Selskab ell.
Firma paa mere end 6 Personer maatte udstede
Banknoter i England. Men i den vanskelige
Periode fra Revolutionskrigenes Beg. til ind i 19.
Aarh. fallerede mange B., og da man indsaa, at
Betingelsen for at skabe et solidt Bankvæsen i
Provinserne var, at større Selskaber fik Lov til
at virke der, indskrænkedes <i>Bank of Englands</i>
Privilegium 1826 til at gælde for London med en
Omkreds af 65 eng. Mil. I Skotland stiftedes 1695
<i>Bank of Scotland</i> paa lgn. Grundlag som
<i>Bank of England</i>; men den fik intet Monopol, og
allerede i første Halvdel af 18. Aarh. stiftedes 2 andre
større Seddelbanker med Korporationsrettigheder
og begrænset Ansvarlighed, <i>Royal
Bank of Scotland</i> (1727) og <i>British Linen
Company</i> (1747). Desuden stiftedes efterhaanden
mange uinkorporerede B. med ubegrænset
Ansvarlighed Den ved Beg. af 19. Aarh. indtraadte
Krise i Bankvæsenet berørte ogsaa <i>Bank of
England</i>. Den var trods Modforestillinger fra
Direktionens Side bleven tvungen til efterhaanden at
laane Regeringen store Summer, og Resultatet
blev, at den ikke saa sig i Stand til at indløse
sine Sedler, hvorfor den 1797 af Regeringen blev
fritagen for sin Indløsningspligt (Bankrestriktionen).
Den vedk. L. indskrænker sig i øvrigt ikke
til at fritage, men forbyder kontant Indløsning af
Sedlerne. Disses Kurs sank en Del, men bedrede
sig efter Napoleonskrigens Ophør, og 1819
dekreteredes det, at Indløsningen skulde
paabegyndes igen 1823. Den begyndte imidlertid allerede
1821, og Sedlerne har siden den Tid altid været
fuldt indløselige. Under Forhandlingerne om,
hvad der skulde foretages for at forebygge
Kalamiteterne fra 1797—1821, spillede Kriserne 1825
og 1837 en betydelig Rolle, idet man mente, at
<i>Bank of England</i> ved en forsigtigere Fremgangsmaade
kunde have hindret ell. mildnet disse Kriser.
Navnlig Currencydoktrinens (s. d.) Tilhængere
tillagde den for store Seddeludstedelse
Hovedskylden for Kriserne. Forhandlingerne
førtes for en stor Del i Form af parlamentariske
Enquêter, og Referaterne af disse danner en rig
Kilde for Oplysninger om Bankvæsenets Teori
og Praksis. Resultatet af Forhandlingerne blev
Peel's Bankakt af 1844, der ordner Englands
Seddelbankvæsen, og en Akt af 1845, der
ordner Forholdene i Skotland og Irland.
I alle tre Riger blev den fremtidige Oprettelse
af ny Seddelbanker forbudt. <i>Bank
of England</i> fik Ret til at udstede saa mange
Sedler, som der svarer til dens Metalfond, og
derudover 14 Mill. £ udækkede Sedler. Den deltes
i et <i>Issuedepartment</i> og et <i>Bankingdepartment</i>.
Det førstes Opgave er kun at udstede
Sedler og at opbevare Metalbeholdningen og et saa
stort Beløb i andre Aktiver, som svarer til det
Beløb af udækkede Sedler, som B. har Lov at
udstede (altsaa opr. 14 Mill. £). De udstedte
Sedler gives til <i>Bankingdepartment</i>, som
udfører de egl. Forretninger. De andre Seddelbanker i
<sp>England</sp> og <sp>Wales</sp> fik for Fremtiden kun
Ret til at udstede saa mange Sedler, som de
havde i Omløb 1844. Naar en af dem gaar ind
ell. opgiver sin Seddeludstedelsesret, kan <i>Bank
of England</i>'s udækkede Seddelmasse forøges med
2/3 af det Seddelbeløb, som derved bortfalder.
Ved saadanne Forøgelser er det Beløb af udækkede
Sedler, som <i>Bank of England</i> kan udstede,
