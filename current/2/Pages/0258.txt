Undersøgelse er fortrinlig. Derimod er det
plantegeografiske Kendskab til Indien langt tilbage.

<sp>Bagindien</sp>. 1826 gjorde Englænderne
deres første Erobringer i Bagindien, og snart
begyndte videnskabelige Rejser. Den første, som
gennemrejste Halvøen fra V. til Ø., var den tyske
Etnograf <sp>Bastian</sp> (1861—63). 1862 besatte
Franskmændene Mekongs Munding, og
1866—68 trængte <sp>Doudart de Lagrée</sp> og
<sp>Garnier</sp> frem langs denne Flod til Jynnan.
Shanstaterne, Ø. f. Saluen, besøgtes (1868—70) af
<sp>Cushing</sp>. Efter 1870 fremkaldte
Handelskonkurrencen mellem England og Frankrig et
stort Antal Rejser fra Bagindien til Sydkina.
1885 besatte Englænderne Øvre Birma og
indrettede en planmæssig Undersøgelse af Landet.
Det østl. Bagindien er blevet undersøgt af
talrige Franskmænd, blandt hvilke maa nævnes:
<sp>Harmand</sp>, som (1875—77) berejste Siam og
Anam, <sp>Pavie</sp> (1886—91), <sp>Barthélemy</sp>
(1894—97) og <sp>Isabella Massieu</sp> (1896—97), som
alle rejste i Anam og Tonkin.

<sp>De indiske Øer</sp>. Java hører ligesom
britisk Indien til de bedst undersøgte Dele af A.
Her virkede <sp>Junghuhn</sp> (1835—49), og
Resultatet af hans Studier nedlagdes i hans
berømte Monografi. Senere har den hollandske
Regering begyndt en regelmæssig geol.
Undersøgelse, og Øen er omspændt af et Net af met.
Stationer. De øvrige Øer er langt mindre
undersøgte. Af større Ekspeditioner maa nævnes de,
som er foretagne af <sp>Wallace</sp> (1854—62),
<sp>Bastian</sp> (1864—65), <sp>Forbes</sp> (1878—83), <sp>Veth</sp>
(1877—79), <sp>F.</sp> og <sp>P. Sarasin</sp> (1893—96 og
1901—03). Paa Filippinerne er der, efter at de
forenede Stater (1898) har bemægtiget sig
Herredømmet, blevet indrettet Institutioner for Øernes
videnskabelige Undersøgelse i alle Retninger, og
hvert Aar udsendes en Række fortrinlige
Publikationer.

<sp>Japan</sp> besøgtes 1772 af <sp>Thunberg</sp>,
1823—30 af <sp>Siebold</sp>. Den vigtigste Monografi
over Japan skyldes dog <sp>Rhein</sp>, som opholdt
sig i Landet i to Aar (1873—75). Senere er der
blevet indrettet videnskabelige Institutioner, i
Begyndelsen ledede af Udlændinge, senere af
Indfødte, saa at Japan i Henseende til
videnskabelig Undersøgelse ikke staar tilbage for de
europæiske Lande. Efter at Formosa (1895) er
kommet under japansk Herredømme, er den
videnskabelige Undersøgelse udstrakt ogsaa til
denne Ø, ligesom Japanerne i den sidste Tid er
begyndt deres Arbejder i Korea.

<sp>Kina</sp> er i Enkelthederne langt mindre kendt,
og Kendskabet til dette Land skrider endnu kun
langsomt frem ved Hjælp af europæiske
Ekspeditioner. <sp>David</sp> undersøgte (1862—74) det
Indre af Landet, navnlig i bot. og zool.
Henseende. <sp>Richthofen</sp> berejste (1868—72)
næsten hele Kina, og hans Undersøgelser blev
grundlæggende for Kundskaben om Kinas
Geologi. Ogsaa den østerrigske Ekspedition under
<sp>Szechenyi</sp> og <sp>Kreitner</sp> var af stor
Betydning. Talrige mindre Ekspeditioner har i
nyere Tid arbejdet i forsk. Dele af Riget.

<sp>Centralasien</sp>. I Tienshan har særlig
Russerne været virksomme. <sp>Ssemenof</sp>
undersøgte (1857) Alatau, <sp>Valichanof</sp>
overskred (1858—59) Tienshan og naaede til
Kashgar. <sp>Ssevjerzof</sp> undersøgte (1864—68) det
vestl. og midterste Tienshan. Af senere
Ekspeditioner i Tienshan skal nævnes Brødrene
<sp>Grum-Grschimailo</sp>'s (1889) og
<sp>Friederichsen</sp>'s (1901). Kendskabet til Pamir
udvidedes væsentlig af <sp>Hedin</sp> (1894—95),
<sp>Olufsen</sp> (1896—99), <sp>Golovin</sp> (1898) og
<sp>Fedschenko</sp> (1901). Af Betydning for
Kendskabet til Østturkestan blev de to britiske af
<sp>Forsyth</sp> ledede Gesandtskaber (1870—73) til
Jakub Beg i Kashgar, idet de ledsagedes af flere
Videnskabsmænd. 1876 overskred
<sp>Prschevalskij</sp> Tienshan og gennemrejste
Østturkestan, hvor han fulgte Tarimfloden til dens Udløb
i Lob-Nor. 1877 vendte han tilbage til Kuldscha.
1885 rejste Prschevalskij atter gennem
Østturkestan. 1889 opdagede Brødrene
<sp>Grum-Grschimailo</sp> den dybe Depression Luktschun ved
Foden af Tienshan, hvilken senere undersøgtes
af <sp>Roborofskij</sp> og <sp>Koslof</sp>. 1895
undersøgte <sp>Hedin</sp> Jarkend-Flodens Løb, drog
gennem Ørkenen Takla Makan og undersøgte Egnen
om Lob-Nor. Paa en senere Rejse (1899—1900)
besejlede Hedin Tarim-Floden indtil Lob-Nor.
I geol. Henseende undersøgtes Tarimbækkenet
af <sp>Futterer</sp> og <sp>Holderer</sp> (1898), endelig
berejste en japansk Ekspedition under <sp>Otami</sp>
og <sp>Hori</sp> (1902—04) Østturkestan, Pamir og
Tienshan. 1905 anstillede <sp>Barret</sp> og
<sp>Huntington</sp> geol. Studier, medens <sp>Lecoq</sp>
(1904—05), <sp>Grünwedel</sp> (1905) og <sp>Stein</sp> (1907)
anstillede arkæologiske Undersøgelser i
Tarimbækkenet. For Mongoliets Udforskning har
ingen udrettet saa meget som <sp>Prschevalskij</sp>.
1870—73 rejste han fra Kina gennem Mongoliet
til det nordl. Tibet. Senere gennemrejste han
atter Mongoliet paa Vej til Tibet. Vigtige
geografiske Undersøgelser i Mongoliet foretoges
senere af <sp>Obrutschef</sp> (1892—94),
<sp>Chaffanjon</sp> (1894—95) og <sp>Koslof</sp> (1899—1901). Tibet
er endnu den mindst kendte Del af A.
Befolkningens Fanatisme stiller stadig store
Hindringer i Vejen for enhver Indtrængen, og de, hvem
det desuagtet er lykkedes at trænge derind, har
haft de største Vanskeligheder ved at anstille
videnskabelige Observationer.
<sp>Prschevalskij</sp> havde paa sin tredje Rejse (1879—80)
det Maal at naa Lhasa. Fra Saisan drog han
gennem Mongoliet til Satschou, drog derfra over
Nanshan og Tsaidam til Tibet, hvor han dog
maatte vende om, 280 km fra Lhasa. 1884—85
drog han gennem Mongoliet til Kuku Nor og
derfra gennem Nord-Tibet og Tarim-Bækkenet til
Turan. 1888—1890 fortsatte <sp>Pjevtzof</sp>
Prschevalskij's Arbejde, men naaede heller ikke Lhasa.
I det sydl. Tibet betjente den indiske
Regering sig med Held af de saakaldte <sp>Panditer</sp>,
indiske Indfødte, oplærte af den indiske
Generalstab. Flere af disse berejste Egne af Tibet,
hvor det var umuligt for Europæere at trænge
ind. <sp>Nain Singh</sp> havde saaledes allerede
1866 besøgt Lhasa, og gentog Besøget 1874—75.
Panditen <i>K. P.</i> (Navnet holdes hemmeligt)
undersøgte (1888—89) Brahmaputras øvre Løb.
<sp>Rockhill</sp> rejste (1891—92) i Nordtibet.
1889—90 drog <sp>Bonvalot</sp> gennem Tarimbækkenet
og Tibet til Tengri Nor. Den, som har gjort mest
