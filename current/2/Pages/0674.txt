atter strømmer ind, kommer den ikke til at ligge
med saa stor en overflødig Beholdning som ved
Kontingenteringen. Dette Systems Forsvarere
anfører herimod, at naar der uventet gaar Metal
ud af B. (f. Eks. til Eksport), maa man ved
Trediedelsdækningen inddrage 3 Gange saa
mange Sedler som det udgaaede Metalbeløb, ved
Kontingentering derimod kun det samme Beløb
som den udgaaede Metalmængde.
Da Seddelmængden i de fleste Lande stadig har
Tendens til at stige, maa de anførte Fordele ved
Kvotientdækningen siges at veje stærkest i Vægtskaalen.
Ulemperne ved begge Systemer undgaas til Dels
ved, at B. under normale Forhold ikke gaar op
til Toppen af sin Udstedelsesret, men holder en
passende Reserve. Den kan da uden særlige
Foranstaltninger periodisk forøge Seddelmængden
ell. taale Afgang i Metalbeholdningen. Fl. St. har
man en Blanding af begge Systemer.
En særlig Ordning findes i Tyskland, hvor
Kvotientdækningsreglerne ubetinget skal overholdes,
men hvor der ved Siden deraf findes
Kontingenteringsregler, der imidlertid kan brydes,
mod at B. betaler 5 % Rente til Statskassen af den
Sum, hvormed den udækkede Seddelmængde
overstiger det fastsatte Beløb. Hensigten hermed er at
tvinge B. til ved en voksende Seddelmængde at
forhøje sin Diskonto for derved at faa Midler til
at betale Renten til Staten. I Østerrig-Ungarn,
hvor en lgn. Ordning formelt eksisterer, har man
ikke gjort Sedlerne indløselige, men opretholder
deres Værdi derved, at Seddelbanken behersker
Valutahandelen.

<sp>Bankvæsenet i forsk. Lande</sp>.

<sp>Danmark</sp>. Den første B. i Danmark var
den 1736 oprettede, kjøbenhavnske Assignations-,
Veksel- og Laanebank, der i Alm. gaar under
Navnet <sp>Kurantbanken</sp>. Denne B. var et
privat Aktieselskab med en Grundkapital af 1/2 Mill.
Rdl. Kurant. Den havde Ret til at udstede
Sedler og var forpligtet til at indløse disse med
Sølv. I øvrigt fandtes der ingen Bestemmelser
om Sedlernes Fundering og heller ingen Regler
om, paa hvad Maade den havde Ret til at
anvende sine Midler. Allerede 1745 maatte
Regeringen give den Fritagelse for »indtil videre« at
indløse Sedlerne. Indløsningspligten traadte igen
i Kraft 1747; men Bankbestyrelsen vedblev trods
den gjorte Erfaring at udvide sin Udlaansvirksomhed
mere, end dens kontante Midler tillod.
Hertil kom, at den nu begyndte at udlaane
forholdsvis store Beløb til Statskassen, til
offentlige Stiftelser og til Handelskompagnierne.
Følgen var, at Seddelmængden udvidedes betydelig
ud over, hvad der stod i et passende Forhold til
den ringe Sølvbeholdning, og 1757 nødtes
Regeringen til atter at fritage B. for dens
Indløsningspligt. Fra nu af vedblev Sedlerne at være
uindløselige, saa længe Kurantbanken bestod.
Efter fl. Forhandlinger købte Staten Banken i 1773.
Aktionærerne, hvis Kapital 1760 var forhøjet
med 2 Mill. Rdl., men senere paa Regeringens
Initiativ nedbragt til omtr. det opr. Beløb, gik
ind paa at lade sig udløse, idet de for deres
Aktier modtog kgl. Obligationer, hvis Rente
rigelig svarede til det Udbytte, de efter Reduktionen
havde haft af Aktierne. Kurantbanken var
nu en Statsbank, og dens Sedler uindløselige
Statspapirspenge. Til en Beg. gjorde Staten en
forholdsvis beskeden Brug af Seddelretten, men
allerede efter 10 Aars Forløb var den stegen til
over 15 1/2 Mill., og nu begyndte Sedlernes Kurs
at falde en Del under pari. Efter Statsomvæltningen
1784 var den ny Regering betænkt paa at
reformere Bank- og Pengevæsenet; men en
virkelig Reform fandt kun Sted i Hertugdømmerne
Slesvig og Holsten, hvor der 1788
oprettedes en <sp>Speciesbank</sp> i Altona, og hvor
samtidig alle Kurantbankens Sedler blev
inddragne. Speciesbanken, der var en Statsinstitution,
fik strenge Betingelser for sin Virksomhed.
Den maatte kun udlaane mod Pant i Guld og
Sølv, og dens Vekseldiskontering maatte ikke
overstige 5/9 af dens Sølvbeholdning. De paa
<sp>Giro</sp> indsatte Midler maatte ikke benyttes i
B.'s Virksomhed. Bestemmelserne overholdtes,
indtil B. blev ophævet 1813, og Hertugdømmerne
slap for de forvirrede Pengeforhold, som
Kongerigerne (Danmark og Norge) kom til at lide under.

Ved en Forordning af 1791 søgte man at
indføre en lgn. Ordning i Kongerigerne. Der
oprettedes en <sp>Speciesbank</sp> i Kbhvn. Den var en
privat Aktiebank med en Grundkapital af 2400000
Specier. Sedlerne skulde være indløselige, og B.'s
Sølvbeholdning skulde altid forholde sig til
Seddelmængden som 10 til 19. Samtidig skulde alle
Kurantbankens Sedler efterhaanden indløses.
Den tilsigtede Virkning opnaaedes ikke, og dette
havde fl. Grunde. Indbetalingen paa Aktierne
behøvede ikke at ske med Sølv, men kunde ogsaa
præsteres i Kurantsedler efter Kurs.
Speciesbanken fik derfor ogsaa Lov til at indfri sine
Sedler med Kurantsedler efter Kurs. Dens
Stilling svækkedes ved, at den stadig gjorde Laan til
Statskassen og 1799 endog laante Regeringen
Halvdelen af sin Sølvbeholdning. Fra dette
Tidspunkt indtil dens Ophævelse 1813 førte den kun
en vegeterende Tilværelse. Værre var det, at
Bestemmelsen om Kurantbanksedlernes Inddragning
ikke blev overholdt. Den eneste mulige Vej
til Maalets Opnaaelse, Paalæg af ny Skatter,
vilde ell. kunde man ikke gaa. Vel blev der i
Begyndelsen aarlig inddraget og opbrændt 3/4
Mill. Rdl. Kurant, men man udstedte stadig ny.
Allerede 1799 var Seddelmængden større end
1791, og nu oprettedes et nyt Laaneinstitut,
<sp>Depositokassen</sp>, til hvilken
Kurantbanken skulde aflevere de til dens Udlaan
fornødne Midler i Kurantsedler. Da Krigen brød
ud 1807, og man aldeles manglede Midler til
dens Førelse, tog Seddeludstedelsen fra nu af
en rivende Fart. Allerede det første Aars Tid
forøgedes Mængden med c. 16 Mill. Rdl., og
medens Seddelmængden 1807 var 27 Mill., var
den ved Udgangen af 1812 c. 142 Mill. I
Aarhundredets første Aar havde det livlige
Handelsrøre, der krævede mange Omsætningsmidler,
bevirket, at Sedlerne holdt sig godt i Kurs;
men under Krigen, da Handel og Omsætning
standsede samtidig med Seddelmassens enorme
Forøgelse, faldt Kursen, og i Slutn. af 1812
var Sedlernes Kurs sunken til 1/14 af deres
Paalydende.

Den ved Forordningen af 5. Jan. 1813 iværksatte
<sp>Statsbankerot</sp> (s. d.) fik i første
