Samtiden højt skattede Portrætter, som han
under sine Rejser i England, Frankrig, Danmark
og Sverige fik rig Lejlighed til at male. Han var
Hofmaler hos den sv. Dronning Kristine, malede
ofte hendes Portræt (et Eksemplar fra 1650 i
Sthlm's Museum), desuden mange Portrætter af
Sveriges Stormænd.
<i>A. Hk.</i>
</chapter>

<chapter name="Beck, Ellen">
<b>Beck,</b> <sp>Ellen</sp>, dansk Koncertsangerinde, f. 3.
Oktbr 1873 paa Lerchenborg ved Kalundborg,
studerede Sang under Algot Lange, senere hos
Devilliers i Paris, og har siden 1897 udfoldet en
sjælden rig og energisk Virksomhed som
Koncertsangerinde. Hendes ualmindelig store og
fyldige Stemme, parret med en udpræget
musikalsk Intelligens og en myndig, storladen Bredde
i Foredraget, har paatrykt hendes Ydelser et
vist storstadsagtigt Præg, medens hun paa den
anden Side — ved sin Optræden rundt om i
Udlandet: Skandinavien og Finland, Berlin, Paris,
London, Hamburg, Moskva — har bidraget til
over for den store Verden at hævde dansk
Sangkunsts Ry. 1903 optraadte E. B. et Par Gange
paa det kgl. Teater, hvor hun sang Fru
Ingeborg i Heise's »Drot og Marsk«. 1906 udnævntes
hun til kgl. Kammersiangerinde.
<i>S. L.</i>
</chapter>

<chapter name="Beck, Hans Charles Johannes">
<b>Beck,</b> <sp>Hans Charles Johannes</sp>, dansk
Militær, f. 1. Oktbr 1817 paa St Croix, d. 8. Jan.
1890 i Kbhvn. Han blev Sekondløjtnant 1838 og
gennemgik 1839—44 den militære Højskole. 1848
var han Adjutant ved 1. Infanteribrigade,
udmærkede sig og blev s. A. Kaptajn og Ridder; det
flg. Aar var han Souschef ved Rye's Korps, hvis
Optræden han har skildret, hvorfor han modtog
Fortjenstmedaillen i Guld, medens han 1850 var
Souschef ved 1. Division (General Moltke). Efter
Krigen var han ansat ved forsk. Stabe, blev 1857
Major i Generalstaben og efter en længere Rejse
i Europa Chef for Generalstabens taktiske
Afdeling, hvorfra han (1863) fortsattes til 1.
Division som Stabschef. Endnu s. A. udnævntes
han til Oberstløjtnant og Chef for 1. Regiment,
hvormed han deltog i Kampen ved Sankelmark
og i Fægtningen ved Vejle, medens han 2. Juli
førte en Ekspedition fra Aalborg, hvilken endte
med den uheldige Fægtning ved Lundby. 1865
forfremmedes han til Oberst og blev Chef for 28.
Bataillon, men afgik 1873 p. Gr. a. Svagelighed
fra Hæren. 1858 og 1861 valgtes han til Medlem
af Folketinget for Frederiksborg Amts 2.
Valgkreds.
<i>P. Nw.</i>
</chapter>

<chapter name="Beck, Henrich Henrichsen">
<b>Beck,</b> <sp>Henrich Henrichsen</sp>, dansk
Zoolog, f. 1799 i Aalborg, hvor hans Fader var
Handelsgartner, d. i Sorø 1863. Han blev
Student 1818 og kastede sig med Iver over bot. og
især zoologiske Studier. 1823 fik han Univ.'s
Guldmedaille for et Prisarbejde, en systematisk
Fortegnelse over Danmarks Sommerfugle. Efter
at han fra Göttingen havde modtaget Diplom som
<i>Dr. phil.</i>, blev han ansat som Inspektør ved
Prins Christian's (Christian VIII) partikulære
Konkyliekabinet og som Assistent ved det kgl.
naturhistoriske Museum, hvor han forblev indtil
1849. B. var en velbegavet Mand med et ikke
ringe Fond af zool. Kundskaber; men han
manglede Energi til at udfolde litterær Virksomhed.
Der foreligger saaledes fuldført kun nogle
mindre Afh. ell. Notitser af ham, medens hans stort
anlagte Katalog over Christian VIII's
Konkyliesamling (<i>Index molluscorum praesenlis aevi
musei principis augustissimi Christiani
Frederici</i>) ikke naaede ud over det første
Begyndelsesstadium.
<i>(J. C.). R. H. S.</i>
</chapter>

<chapter name="Beck, Hans Johannes Christian">
<b>Beck,</b> <sp>Hans Johannes Christian</sp>,
dansk Danser, f. 31. Maj 1861 i Haderslev, hvor
hans Fader var Danselærer. Uddannet fra sit
niende Aar paa det kgl. Teaters Danseskole (i
Khbvn) under Brodersen fik B., efter i nogle
Aar at have udført Børneroller i Skuespillet
(tidligst 30. Apr. 1871 Søren i »Capriciosa«) og
mindre Partier i Balletten, sin egentlige
koreografiske Debut 28. Novbr 1879 i en Pas de deux
(med Frk. Westberg) af »Den Stumme i Portici«.
B., der hurtig steg til Solodanser (1881) og
senere udnævntes til Balletmester (1894), som han
snart efter eget Ønske ombyttede med Titlen
Balletdirigent, tør i koreografisk Henseende
regnes bl. det danske Teaters første Dansere; hans
Dans ejer i sin spændstige Ungdomskraft og
elegante Sikkerhed en smittende Munterhed. Af
hans store Balletrepertoire kan nævnes Alonzo i
»Toreadoren«, Gunnar i »Napoli«, Halvor i
»Brudefærden i Hardanger«, Emil, senere Dirk
og senest Edouard i »Livjægerne paa Amager«,
James i »Sylfiden«, Edmond i
»Søvngængersken«, Valdemar i »Valdemar«, Vilhelm i
»Fjernt fra Danmark«, Carlis i »Kermessen i
Brügge« og Loke i »Thrymskviden«, navnlig i
den sidste Rolle lykkedes det ham at
fremstille et paa samme Tid fortrinligt koreografisk
og teatralsk virkningsfuldt Billede af snigende
Ondskab og krybende Forpinthed. Ved
Udgangen af Sæsonen 1914—15 tog B. sin Afsked fra
Teatret.
<i>A. A.</i>
</chapter>

<chapter name="Beck, Heinrich">
<b>Beck,</b> <sp>Heinrich</sp>, tysk Skuespiller og
dramatisk Forfatter (1760—1803). Som Skuespiller
kom han til Mannheim, hvor han medvirkede
ved de første Opførelser af »Røverne« og
»Fiesco« og sluttede Venskab med Schiller. 1799
gik han til München som Hofteatrets Regissør,
men han blev kun 2 Aar her, for saa at vende
tilbage til Mannheim som Teatrets Direktør.
Hans »Theater« udkom i 3 Bd (1803). Bl. hans
Lystspil maa nævnes »Die Quälgeister«.
<i>C. B-s.</i>
</chapter>

<chapter name="Beck, Jakob Sigismund">
<b>Beck,</b> <sp>Jakob Sigismund</sp>, tysk Filosof
(1761—1840), studerede under Kant i Königsberg
og blev 1799 Prof. i Rostock. Hans Hovedværk er
»Erläuternder Auszug aus den kritischen
Schriften des Herrn Prof. Kant« (1793—96), af hvilket
3. Bd, »Einzig möglicher Standpunkt, aus
welchem die kritische Philosophie beurteilt
werden muss«, giver en Kritik af Kant's Begreb
»Ding an sich« ud fra et lgn. Standpunkt som
Maimon's. I sin Etik slutter han sig nøje til
Kant.
<i>A. T-n.</i>
</chapter>

<chapter name="Beck, Joakim">
<b>Beck,</b> <sp>Joakim</sp>, dansk Adelsmand, f. c. 1602,
d. 1682. Søn af Jakob B. til Beldringe, blev,
efter at have studeret i Udlandet og tjent som
Hofjunker i nogle Aar, Lensmand paa forsk.
Slotte, 1632—34 paa Kbhvn's Slot, 1634—39 paa
Bøvling, 1639—42 i Kristianstad og 1643—50
paa Silkeborg Slot, hvilket Len fratoges ham,
da han ikke ansaas for vederhæftig nok. Han
var ved Arv og Giftermaal blevet en af Landets
rigeste Adelsmænd, og hans Jordegods ansloges
i hans Velmagtsdage til 3000 Tdr Hartkorn.
Mest bekendt er han blevet ved den af ham
