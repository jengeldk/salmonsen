men fra den Tid af udfoldede han en ivrig
Virksomhed. Foruden i lyrisk Retning (f. Eks. 2
Samlinger »Lieder eines fahrenden Gesellen«
[1878 og 1880]) har hans Produktion væsentlig
omfattet Eventyr og Sagn, dels tyske, dels
sloveniske, samt et enkelt episk Digt »Horand
und Hilde« (1879), et Drama »Der Pate des
Todes« (1884) og en større hist. Fortælling fra
17. Aarh. »Trug-Gold« (1878) under Pseudonymet
Paul Bach. Fl. af hans Bøger er oversatte paa
Dansk.
<i>(C. A. N.). C. B-s.</i>
</chapter>

<chapter name="Baumé, Antoine">
<b>Baumé</b> [bo↱me], <sp>Antoine</sp>, fr. Kemiker og
Farmaceut (1728—1804), fra 1752 Prof. ved
<i>Collège de Pharmacie</i> i Paris og Ejer af et Apotek;
dette opgav han dog 1780 for ganske at hellige
sig videnskabeligt Arbejde, bl. a. sammen med
<sp>Macquer</sp>, <sp>Lavoisier</sp> og <sp>Berthollet</sp>,
men aabnede det paa ny i Forbindelse med en
Fabrik for Kemikalier, da hans Formue var
gaaet tabt under Revolutionen. B., der fra 1796
var Medlem af Videnskabernes Akademi, har
udført talrige Arbejder, ogsaa paa den tekn.
Kemis Omraade; hans 1768 konstruerede, i øvrigt
irrationelle, Aræometer benyttes endnu.
<i>R. K.</i>
</chapter>

<chapter name="Baume-les-Dames">
<b>Baume-les-Dames</b> [↱bo.m-læ-↱dam], By i det
franske Dept Doubs, <sp>Arrondissement</sp> B.,
ved Doubs og Rhin-Rhône-Kanalen, har (1906)
3257 Indb., Industri i Læder og Papir, Gips- og
Marmorbrud og et Collège, der er Levninger af
det tidligere rige, i 8. Aarh. grundlagte
Benediktinernonnekloster (<i>B.-les-Dames</i> ell.
<i>B.-les-Nonnains</i>), der har givet Byen Navn, og hvis
Medlemmer skulde være af adelig Byrd; Klostret var
særlig bekendt for sin Kogekunst. 7 km fra B.
findes en stor Stalaktithule.
<i>G. Ht.</i>
</chapter>

<chapter name="Baume-les-Messieurs">
<b>Baume-les-Messieurs</b> |↱bo.m-læ-mæ↱s<sub>i</sub>ø],
Landsby i det franske Dept. Jura,
Arrondissement Lons-le-Saunier, beliggende i den af
280—500 m høje Bjerge omgivne snævre Seille-Dal,
har c. 400 Indb. og et i 7. Aarh. grundlagt
Benediktinerkloster af samme Navn (ogsaa
<i>B.-les-Moines</i>), hvis Medlemmer skulde være
Adelsmænd, og hvoraf en Del endnu er bevaret.
<i>G. Ht.</i>
</chapter>

<chapter name="Baumes Chaudes">
<b>Baumes Chaudes</b> [↱bo.m-↱∫od], en vidt
forgrenet, 900 m lang Drypstenshule i det franske
Dept. Lozère, beliggende 800 m o. H. paa den
højre Bred af Floden Tarn. Her gjordes 1878
betydelige Fund fra den yngre Stenalder. Den
bestaar af mange Gange og tre Etager og har i
en Dybde af 90 m en lille Sø.
<i>G. Ht.</i>
</chapter>

<chapter name="Baumgarten, Alexander Gottlieb">
<b>Baumgarten,</b> <sp>Alexander Gottlieb</sp>, tysk
Filosof (1714—62), var Docent i Halle og senere
Prof. i Frankfurt a. d. Oder. B. var en af de
mest bekendte inden for den Leibniz-Wolff'ske
Skole; han var ikke nogen skarp Tænker, men
har naaet et vist Ry ved at have givet Læren
om det Skønne Navnet »Æstetik«. Sin
Erkendelseslære (Gnoseologi) deler han i Logikken og
Æstetikken, og den æstetiske Opfattelse
betragter han som en lavere, »sanselig« Erkendelse
(<i>scientia cognitionis sensitiva</i>). Dette er
vidtløftig udviklet i <i>Aesthetica</i> (1750—59).
<i>A. T-n.</i>
</chapter>

<chapter name="Baumgarten, Hans Henrik">
<b>Baumgarten,</b> <sp>Hans Henrik</sp>, f. 29. Maj
1806 i Holstenbeck ved Penneberg, d. 3. Marts
1875 i Lyngby, kom 1828 som Snedkersvend til
Kbhvn, hvor han hurtig gik over til at blive
Mekaniker, i hvilken Retning han yderligere
uddannede sig ved et 7-aarigt Ophold i Udlandet i
(1832—39). Han kom tilbage herfra som en
fortrinlig praktisk Maskinbygger, og efter at han
en Tid havde arbejdet som Maskinmester i det
Berlingske Bogtrykkeri og som Bestyrer af
Jernstøber Lunde's Maskinværksted, etablerede
han sig 1843. 3 Aar efter associerede han sig
med Burmeister, og Firmaet B. & Burmeister,
der flyttede til Christianshavn, fik hurtig en stor
Virksomhed, der blev Stammoder til det nuv.
Aktieselskab »Burmeister & Wain«.
<i>(C. N.). R. B.</i>
</chapter>

<chapter name="Baumgarten, Hermann">
<b>Baumgarten,</b> <sp>Hermann</sp>, tysk
Historieskriver, f. 28. April 1825, d. 19. Juni 1893. Han
var Prof. i Strassburg 1872—89 og har ikke blot
skrevet fortrinlige Historieværker, men ogsaa
med Interesse deltaget i Tysklands politiske Liv.
Hans Hovedarbejder er: »Geschichte Spaniens
vom Ausbruch der französischen Revolution bis
auf unsre Tage« (1865—73, 3 Bd) og den
ufuldendte »Geschichte Karls V« (1885—92, 3 Bd); af
hans talrige mindre Skr kan nævnes: »Die
religiöse Entwickelung Spaniens« (1875), »Über
Sleidans Leben und Briefwechsel« (1878) og »Vor
der Bartholomäusnacht« (1882).
<i>Kr. E.</i>
</chapter>

<chapter name="Baumgarten, Michael">
<b>Baumgarten,</b> <sp>Michael</sp>, tysk Teolog, f.
1812 i Haseldorf i Holsten, d. 1889 i Rostock. Han
studerede i Kiel, blev 1846 Præst i Slesvig og
1850 Prof. i Rostock. Han var ortodoks
Lutheraner, men hans Had til alt hierarkisk Væsen
bragte ham i Strid med det mecklenburgske
Overkirkeraad, hvilket førte til hans Afsættelse
1858. De Skr, han ved den Lejlighed udgav,
gjorde, at han to Gange blev dømt til Fængsel
og Pengebøder. Skriftlig og mundtlig arbejdede
han paa en Omdannelse af Kirkens Forfatning,
og skønt ortodoks var han med at stifte den
liberale »Protestantforening« (1865), af hvilken han
dog udtraadte 1877. Tre Gange blev han valgt til
Medlem af den tyske Rigsdag, hvor han sluttede
sig til Fremskridtspartiet. Han har skrevet
Fortolkninger til Biblen o. fl. kirkehist. Arbejder.
(<sp>Litt.</sp>: <sp>H. H. Studt</sp>, »M. B.« [Kiel 1891]).
<i>L. M.</i>
</chapter>

<chapter name="Baumgartner, Alexander">
<b>Baumgartner,</b> <sp>Alexander</sp>, jesuitisk Forf.,
f. 1841 i St Gallen, d. 6. Septbr 1910, traadte 1860
ind i Jesuiterordenen, studerede i Münster og
Maria-Laach og blev præsteviet 1872, men p. Gr.
af Jesuitternes samtidige Udvisning rejste han til
England, hvor han begyndte sin
Forfattervirksomhed, som han knyttede til »Stimmen aus
Maria-Laach«. Fra 1880 boede B. i Holland, men paa
Studie- og Missionsrejser kom han til Tyskland,
Rusland og Norden. B.'s fleste Skr handler om
de tyske Klassikere, især Goethe, som han ikke
levner megen Ære. Om hans Rejser i Norden
vidner »Die Lilie, Gedicht des Augustiners
Eystein Asgrimsson« (1884) og »Nordische Fahrten«
I—II (1889—90), et ved sin Grundighed og
Paalidelighed fremragende Arbejde, enestaaende i
næsten al samtidig udenlandsk Rejselitteratur
om de nordiske Lande.
<i>C. B-s.</i>
</chapter>

<chapter name="Baumgartner, Gallus Jacob">
<b>Baumgartner,</b> <sp>Gallus Jacob</sp>, schweizisk
Statsmand (1797—1869), blev 1825 Medlem af
Kanton St Gallens store Raad og havde 1831
væsentlig Del i den ny demokratiske Forfatning.
Han blev derefter Landammann og Kantonets
Afsending ved den schweiziske Forbundsdag,
hvor han var en bestemt Modstander af det kat.
Præsteskab, og arbejdede virksomt for at faa
Forfatningen omdannet i Enheds Retning. Men
