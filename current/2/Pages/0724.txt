I primitive Samfund, navnlig hvor Omsorgen
for Børnene alene paahvilede Moderen, fordi
Faderen ikke havde nogen Interesse i at bevare
dem, og fordi Familiebaandet i det hele var
løst, har B. meget ofte været et tilladt og alm.
anvendt Middel til at begrænse Familiens
Størrelse. B. var nødvendiggjort ved den haarde
Kamp for Tilværelsen, og det har derfor ofte
været forbundet med store Vanskeligheder at
faa det afskaffet, særlig hvor Civilisationen
gjorde Eksistensvilkaarene endnu vanskeligere,
som f. Eks. paa Sydhavsøerne. Det var overalt
fornemmelig de vanføre og svagelige Børn, man
aflivede, men dog ogsaa ofte de fuldt
levedygtige og da navnlig Pigebørnene, som havde
mindst Værdi for Samfundet. Paa mange Steder
har B. været anvendt i meget stor Udstrækning;
adskillige vilde Stammer er vistnok gaaede
fuldstændig til Grunde paa denne Maade, og uden
B. vilde store Strækninger af Jorden for længst
have været overbefolkede. B. har i saa
Henseende spillet en langt betydeligere Rolle end
Fosterfordrivelse og andre Midler til at
indskrænke Menneskeslægtens Formerelse. Ogsaa
bl. halvciviliserede Folkeslag, som i Indien og
Kina, har B. været en indgroet Skik, der endnu
er langt fra at være udryddet. (<sp>Litt.</sp>:
<sp>Gerland</sp>, »Über das Aussterben der Naturvölker«
[1868]; <sp>M'Lennan</sp>, <i>Primitive Marriage</i> [1865]).
<i>S. H.</i>
</chapter>

<chapter name="Barner">
<b>Barner,</b> en fra Mecklenburg stammende
uradelig Slægt, hvis Vaaben er en jernklædt Arm
med Guldhandske, holdende en brændende
Fakkel i blaat Felt, paa Hjelmen tre røde Faner,
stundom med Sølvkors. <sp>Joachim Hartvig
Joh. B.</sp> (1699—1768) kom til Danmark, hvor han
blev Geheimeraad, Hvid Ridder og
Stiftamtmand over Kalundborg m. fl. Amter. 1738 købte
han Vedbygaard, som han ved Testamente af
17. Maj 1767 oprettede til Stamhuset
Barnersborg. Til Successorer blev indsat tre Sønner
af hans Fætters Søn, Generalmajor <sp>Helmuth
Gotthardt B.</sp> til Algistrup (Alkestrup) og
Egemarke (1713—75). Den næstældste af disse,
Kammerjunker <sp>Hartvig Gottfried B.</sp>
(1763—1811), fik 1794 Bevilling til at substituere
Stamhuset med en Fideikommiskapital (nu
120000 Kr) for sin Slægt. Sidstnævnte havde i sit
første Ægteskab med Baronesse <sp>Margrethe
Krabbe Lehn</sp> Datteren <sp>Christiane
Henriette B.</sp> (1788—1860), gift første Gang
med Kammerherre, Baron <sp>O. D. Kaas-Lehn</sp>,
anden Gang med Kammerherre, Baron <sp>H. C.
Rosenørn-Lehn</sp>; hun tiltraadte 1804
Besiddelsen af Baroniet Guldborgland efter sin
Morfader, Baron P. A. Lehn, og 1860 — ganske
kort før sin Død — Besiddelsen af Baroniet
Lehn efter sin Mosters Datter, Baronesse P. C.
E. Rantzau-Lehn. En Række af ovenn.
Generalmajor H. G. B.'s Efterkommere blev 3. Juli 1872
naturaliserede som dansk Adel. En Sønnesøn,
Kammerherre <sp>Helm Gotthard B.</sp>
(1791—1851) fik ved Patent af 6. Maj 1846 Tilladelse
til at føre Navnet <sp>B.-Charisius</sp> og det
Marseli'ske Vaaben i Forbindelse med sit eget, efter
at have tiltraadt Besiddelsen af Stamhuset
Constantinsborgs Fideikommis, hvortil han havde
erhvervet Arveret gennem sin Moder.
Kammerherre <sp>Hans Sophus Vilh. B.</sp> (f. 1839)
besidder Eskildstrup, hans Broderdatter,
Stiftsdame <sp>Anna Margrethe Iselin B.</sp> (f.
1864) det for Stamhuset Rosenfeldt substituerede
Fideikommis. Foruden de nævnte Gaarde har
Medlemmer af Slægten bl. a. ejet Søbo,
Kalundborg Ladegaard, Rosenfeld, Dønnerup og
Frisholt (Ormstrup). Flere Linier af Slægten
blomstrer i Danmark uden at være blevne
naturaliserede som dansk Adel. (<sp>Litt.</sp>: »Beiträge zur
Geschichte der Familie v. B.« [Schwerin 1910]).
<i>P. B. G.</i>
</chapter>

<chapter name="Barnerov">
<b>Barnerov.</b> I dansk Ret straffes den, der ved
List ell. Magt unddrager Forældre ell. rette
Vedk. et Barn under 15 Aar, med Fængsel ell.
under skærpende Omstændigheder, navnlig naar
det er sket i egennyttigt ell. usædeligt Øjemed,
med Strafarbejde indtil 8 Aar, efter den
<sp>norske</sp> Strfl. af 1902, der sætter Aldersgrænsen til
18 Aar, med Fængsel i indtil 3 Aar, hvilken
Straf dog under forsk. skærpende
Omstændigheder kan naa op til Fængsel i henh. 5, 8, 10 og
15 Aar.
<i>A. Gl.</i>
</chapter>

<chapter name="Barnes, Robert">
<b>Barnes</b> [ba.<sub>ə</sub>nz], <sp>Robert</sp>, eng. Teolog paa
Reformationstiden. Henrik VIII lod ham kaste i
Fængsel, fordi han var en Discipel af Luther.
Han kom ud ved at afsværge sine kætterske
Meninger og rejste til Wittenberg; men efter at
Henrik VIII havde brudt med Paven, kom han
hjem, blev Hofkapellan og hjalp til ved
Kongens Forbindelse med Anna af Cleve. Da Henrik
blev ked af Anna, vilde han ogsaa have dem
bort, der havde hjulpet til ved Forbindelsen,
og B. blev kætterdømt af Parlamentet og brændt
(1540). B. har skrevet en meget partisk
Pavehistorie (fra Skt Peder til Alexander III), <i>Vitæ
romanorum pontificum, quos papas vocamus</i>.
<i>L. M.</i>
</chapter>

<chapter name="Barnes, William">
<b>Barnes</b> [ba.<sub>ə</sub>nz], <sp>William</sp>, eng.
Dialektdigter og Filolog (1801—86), f. i Dorsetshire,
hvor han ogsaa senere virkede som Præst, og
til denne hans Fødeegn er hans Navn som
Digter og Sprogmand væsentlig knyttet. Fra
Barnsben vel bevandret i sin Fødeegns Sprog udgav
han 1844 den første Samling af <i>Poems of Rural
Life in the Dorset Dialect</i>, hvortil senere sluttede
sig to andre; i eet Bind med samme Titel udkom
de tre Serier 1879, forsynet med et Glossarium.
Det er en Rk. jævne og ægte følte Digte, ofte
isprængte med et stille Lune, som i
Dorset-Bondens Mundart giver Stemninger, Scener og
Smaa-Begivenheder fra denne sydengelske Egn.
Hans Datter, Lucy Baxter, har skrevet hans
Biografi: <i>Life of W. B., Poet and Philologist</i>
(1887).
<i>(Ad. H.) I. O.</i>
</chapter>

<chapter name="Barneske">
<b>Barneske,</b> et Maal, der ofte benyttes af Læger,
naar de forordner Medicin, betyder d. s. s.
<sp>Dessertske</sp> og antages at rumme 10 cm<sup>3</sup>, altsaa
midt imellem Teske (5) og Spiseske (15).
<i>Lp. M.</i>
</chapter>

<chapter name="Barnesprog (se Børnesprog)">
<b>Barnesprog,</b> se <sp>Børnesprog</sp>.
</chapter>

<chapter name="Barnesville">
<b>Barnesville</b> [↱ba.<sub>ə</sub>nzvi£], By i U. S. A., Stat
Ohio, ligger 160 km ØNØ. f. Columbus. (1910)
4233 Indb. B. driver Staal-, Uld- og
Tobaksindustri og er bekendt for sine Jordbær.
<i>H. P. S.</i>
</chapter>

<chapter name="Barnet">
<b>Barnet</b> [↱ba.<sub>ə</sub>n<sub>e</sub>t], By i det eng. Grevskab
Hertford, 18 km NV. f. London, har (1911) 10440
Indb. og vigtige Kvægmarkeder. I Nærheden er
rejst en Obelisk til Minde om Slaget ved B.
