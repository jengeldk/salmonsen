moralske Forbedring, ikke opnaas, burde
Gejstligheden derimod begunstige hans Flugt.
Kirkens Krav paa Udøvelse af A. blev i det hele
anerkendt af de verdslige Lovgivninger, der dog
ofte opstillede betydelige Indskrænkninger, dels
m. H. t. dem, der allerede ved Dom var fundne
skyldige til Straf, dels m. H. t. visse grove
Forbrydelser overhovedet. Paa den anden Side gik
den verdslige Ret for saa vidt videre, som den
undertiden udstrakte A. til Steder, som intet
havde med Kirken at gøre. A. blev saaledes,
navnlig i Tyskland, ved fyrstelige Privilegier i
mange Tilfælde tillagt adelige Slotte, undertiden
ogsaa Værtshuse ell. enkelte Værelser ell. Bænke
i saadanne, af og til endelig hele Byer. I
Tyskland spillede A. ogsaa af den Grund en stor
Rolle, at den tjente til at begrænse den endnu i
den senere Middelalder i vidt Omfang
anerkendte private Fejderet.

Siden 14. og navnlig 15. Aarh. bliver Tendensen
til Indskrænkning af A. stærkere fremtrædende,
men i mange Lande vedblev den dog at bestaa ind
i den nyere Tid. I Frankrig fik den Dødsstødet
ved en Ordonnans af 1539, der vel ikke ligefrem
ophævede den, men dog i forholdsvis kort Tid
førte til dens Bortfald. I England, hvor den var
blevet praktiseret paa den Maade, at den
Anklagede, der flygtede til en Kirke, enten maatte
give Afkald paa dennes Beskyttelse ell. aflægge
Ed paa at forlade Riget og ikke komme tilbage
uden Kongens Samtykke, bestod A. (<i>privilege of
sanctuary</i>) indtil 1643, da den definitivt
afskaffedes. I Tyskland blev den endelig i mange Egne
først ophævet ved Love fra Slutn. af 18. og
Beg. af 19. Aarh. Den kat. Kirke fastholder den
i Princippet den Dag i Dag.

Hvad de nord. Lande angaar, maa den
kirkelige A. i Middelalderen antages at have spillet
en vis Rolle her ligesom andetsteds, men meget
om den høres der i øvrigt ikke. Da
Protestantismen ikke optog den, bortfaldt den af sig selv
efter Reformationen. Paa Overførelse af A. til
Lokaliteter af rent verdslig Karakter haves der
derimod et Eksempel fra endnu senere Tid, idet
der i Midten af 17. Aarh. blev tilstaaet det
nyanlagte Fredericia A. m. H. t. Fallenter og
Personer, der havde begaaet Forbrydelser i
Udlandet. Denne A. bestod til 1821.

Begrebet A. har ogsaa fundet Anvendelse
i Folkeretten. Naar en Stat ikke udleverer
fremmede Forbrydere, der søger Tilflugt paa dens
Territorium, siges den at give dem Asyl, og for
saa vidt den ingen Pligt har til Udlevering,
tilkommer der den altsaa A. (se herom nærmere
<sp>Udlevering</sp>). Denne A. har man dernæst
villet overføre paa de af Statens Gesandter i
Udlandet beboede Gesandtskabshoteller, idet
man har opfattet dem som eksterritoriale, d. v. s.
som liggende uden for Opholdsstatens
Territorium, hvoraf da atter skulde følge, at den
Forbryder, der søgte Tilflugt i dem, var stillet, som
om han befandt sig i Gesandtens Hjemland.
Teoretisk set er denne Opfattelse uholdbar, men
faktisk er A. jævnlig blevet udøvet af Gesandter,
navnlig i ældre Tid, hvor den ikke sjælden førte
til Resultater, der var lidet heldige for
Retssikkerheden. Særlig gjaldt dette paa Steder, hvor
Gesandterne havde faaet udstrakt
Eksterritorialiteten til at omfatte ikke blot
Gesandtskabshotellet, men hele det Kvarter, hvori det var
liggende (<i>franchise des quartiers</i> i Modsætning
til <i>franchise de l'hôtel</i>), hvilket f. Eks. var
Tilfældet i Rom, Venedig og Madrid. Dette
vidtgaaende Privilegium blev dog allerede for
største Delen opgivet i Slutn. af 17. Aarh., og den
moderne Folkeret anerkender overhovedet ingen
A. for Gesandter, om den end faktisk helt op til
Nutiden er blevet udøvet m. H. t. politiske
Forbrydere i Lande, hvor indre Uroligheder til
Stadighed har staaet paa Dagsordenen, f. Eks. i
Spanien og i de syd- og mellemamerikanske
Republikker. (<sp>Litt.</sp>: ang. A. findes bl. a.
angivet i <sp>Brunner</sp>, »Deutsche Rechtsgeschichte«
II, § 135. Med Hensyn til A. i
Gesandtskabshoteller, se <sp>Moore</sp>, <i>Asylum in legations</i> i
<i>Political Science Quarterly</i> [1892]).
<i>P. J. J.</i>
</chapter>

<chapter name="Asylskole (se Asyl)">
<b>Asylskole,</b> se <sp>Asyl</sp>.
</chapter>

<chapter name="Asymboli (se Asemi)">
<b>Asymboli,</b> se <sp>Asemi</sp>.
</chapter>

<chapter name="Asymfoni">
<b>Asymfoni</b> (gr.), Mislyd; Mangel paa
Samklang; <sp>asymfonisk</sp>, mislydende, disharmonisk.
</chapter>

<chapter name="Asymmetri">
<b>Asymmetri</b> (gr.), Mangel paa Symmetri;
<sp>asymmetrisk</sp>, uden Symmetri.
</chapter>

<chapter name="asymmetrisk Krystalsystem (se Krystalformer)">
<b>asymmetrisk Krystalsystem,</b> se
<sp>Krystalformer</sp>.
</chapter>

<chapter name="Asymptote">
<b>Asymptote</b> (mat.). En Hyperbels A. er 2
rette Linier gennem Centrum, liggende
saaledes, at et Punkt, der fjerner sig i det uendelige
paa Hyperblen, stadig nærmer sig til en af dem
og kan komme den saa nær, det skal være, uden
nogen Sinde at falde i den. Naar i det hele en
Kurvedel strækker sig i det uendelige, vil den
alm. i samme Forstand have en (retlinet ell.
krum) A. En Flade kan have en
<sp>Asymptotekegle</sp> (Eks.: Fladen frembragt ved en
Hyperbels Drejning om en af sine Akser og Keglefladen
frembragt af A.).
<i>Chr. C.</i>
</chapter>

<chapter name="Asyndeton">
<b>Asyndeton</b> (gr.: »uforbundet«) kaldes
Sammenstillingen af fl. Ord ell. Sætninger uden
Anvendelse af forbindende ell. modsættende
Konjunktion, hvilket i Græsk og Latin hører til
Undtagelserne; derved kan opnaas større Livlighed
i Fremstillingen og Modsætninger opstilles
skarpere mod hinanden. Det modsatte er
<sp>Polysyndeton</sp> (»paa mange Maader forbundet«),
naar fl. Led indbyrdes er forbundne ved
Konjunktioner.
<i>K. H.</i>
</chapter>

<chapter name="Asynje eller Aasynje (se As)">
<b>Asynje</b> ell. <sp>Aasynje</sp>, se <sp>As</sp>.
</chapter>

<chapter name="asynkron">
<b>asynkron,</b> ikke samtidig, modsat synkron,
samtidig. Ordene bruges især om Maskiner, der
følges ad (Synkronisme) ell. ikke følges ad
(Asynkronisme).
<i>K. S. K.</i>
</chapter>

<chapter name="asynkron Motor">
<b>asynkron Motor</b> anvendes i Elektroteknikken
som Betegnelse for Induktionsmotoren, der er
den alm. anvendte Motor ved
Vekselstrømsanlæg. I den flerfasede Induktionsmotor
frembringer Sammenspillet af de forsk. Strømme et
magnetisk Felt, der drejer sig synkront med
Generatorerne paa Centralen. Ved det alm.
anvendte Periodetal, 50 pr. Sekund, gør
Drejefeltet, alt efter som Motoren er viklet 2-, 4-, 6- ell.
8-polet, 3000, 1500, 1000 ell. 750 Omdrejninger i
Minuttet. Motorens roterende Del vil nu p. Gr. a.
de i dens Bevikling inducerede Strømme søge
at dreje med rundt. Ved Tomgang gaar den
meget nær synkront med Drejefeltet, ved
Belastning synker dens Omdrejningstal nogle Procent
