faar godtgjorte, naar der er ført Bevis for,
at de er anvendte i Overensstemmelse med
Lovens Bestemmelser. Tilskuddene retter sig efter
de selverhvervede Understøttelsers Størrelse,
hvormed Formaalet er at gøre Fagforeningerne
interesserede i at anvende deres Penge til A. i
St. f. til Kampformaal. Gent-Systemet fandt
Efterligning i mange andre belgiske Byer og
fremkaldte ogsaa i Udlandet en Strømkæntring
til Gunst for Princippet offentlig Hjælp til
Selvhjælp.

Senere har Norge, Danmark og
Storbritannien fremmet A. ad Lovgivningens Vej.

Af den norske Lov af 12. Juni 1906 anføres
her nogle Hovedpunkter. Frivillige Kasser, der
i dette Land, ligesom i Belgien, er oprettede af
Fagforeningerne, har Ret til Anerkendelse, naar
de opfylder de lovkrævede Betingelser. Med
Anerkendelsen følger et Statstilskud paa 1/3 af
de udbetalte Erstatninger, deraf fordeler
Staten atter 2/3 mellem de Kommuner, hvor den
Forsikrede i de sidste 5 Aar har haft Bopæl
mindst 6 Maaneder i Træk.
Arbejdsløshedskasserne staar aabne for alle Arbejdere af Faget,
ogsaa de uorganiserede, dog at de sidstnævnte ikke
deltager i Styrelsen, og, hvis Fagforeningen
vederlagsfrit styrer A., til Gengæld maa yde et
noget højere Kontingent. Hvor der bestaar et
Arbejdsanvisningsbureau, maa den Forsikrede, før
han kan faa Erstatning, have søgt Beskæftigelse
gennem dette. Erstatningen maa ikke overskride
Halvdelen af Daglønnen og ikke vare ud over
90 Dage i Løbet af et Aar. A.'s Regnskab og
Formue bør holdes skarpt adskilte fra
Fagforeningens. Tilsynet føres af
Kommunalbestyrelserne, dog med Indankningsret til vedk.
Departement.

Den danske Lov om Arbejdsløshedskasser er
af 9. Apr. 1907, paa nogle Punkter ændret ved
Lov af 8. Apr. 1914. En Arbejdsløshedskasse
bestaar i Reglen af Lønarbejdere, hvorved der
forstaas enhver, der mod Løn ell. som ulønnet
Lærling beskæftiges i et bestemt Fag, f. Eks.
ogsaa Kontor- og Butiksmedhjælpere o. l. Efter
Loven af 1914 kan Forsikringen efter
Indenrigsministeriets Bestemmelse udvides til ogsaa at
omfatte andre end de foran nævnte Personer. En
Arbejdsløshedskasse, der skal bestaa af mindst
50 Medlemmer, maa enten være faglig ell.
stedlig begrænset; med en enkelt Undtagelse
bestaar der i Øjeblikket kun faglige Kasser.
Understøttelse maa ikke ydes, naar
Arbejdsløsheden skyldes Strejker ell. Lockouts, Sygdom,
Invaliditet ell. andre i Loven nævnte særlige
Aarsager. Understøttelse kan ydes under Form
af Rejse- og Flyttehjælp, Huslejehjælp,
Dagpenge, Barselhjælp. Den daglige
Understøttelse maa i de faglige Kasser ikke udgøre
over 2/3 af den gennemsnitlige
Arbejdsfortjeneste i Faget, dog ikke over 2 Kr og ikke
under 50 Øre pr Dag. Understøttelse ydes ikke
i det første Aar efter Indmeldelsen (Undtagelse
kan her gøres for Lærlinge og unge
Fabrikarbejdere) og i de første 6 Dage efter, at
Arbejdsløshed er begyndt. I Reglen skal
Maksimumsunderstøttelsen for et Aar efter Vedtægten
mindst svare til en Dagpengeydelse for 70 Dage
(undtagelsesvis dog kun til 50 Dage). Er der
ydet Maksimum af Understøttelse 3 Aar i Træk,
maa Vedk. forfra betale Medlemsbidrag i 12
Maaneder, før han paa ny kan faa
Understøttelse. Statens Bidrag er obligatorisk og udgør
efter Loven af 1914 Halvdelen af det
Medlemsbidrag, der er indbetalt af Kassernes
ubemidlede Medlemmer. Hvis en Kasse danner en
særlig Fond til at virke under ekstraordinær
Arbejdsløshed, tilskyder Statskassen, med visse
Begrænsninger, yderligere Halvdelen af det til
denne Fond af Medlemsbidragene henlagte
Beløb. Kommunernes Tilskud er som Regel kun
fakultativt og kan dels bestaa i Tilskud til de
ubemidlede Medlemmers Bidrag, dels i et
Tilskud til selve Arbejdsløshedskassen, der dog
ikke maa overskride 1/3 af de ubemidlede
Medlemmers Bidrag. Har en Kasse dannet en Fond
for ekstraordinær Arbejdsløshedsunderstøttelse,
er Kommunen dog forpligtet til at yde den
nævnte Trediedel. Tilsynet med disse Kasser
føres af en Arbejdsløshedsinspektør, der
udnævnes af Kongen. Ved Siden af ham fungerer et
<sp>Arbejdsløshedsnævn</sp>. Dette bestaar af
Inspektøren som Formand, 6 af Tillidsmænd for de
enkelte Arbejdsløshedskasser udnævnte
Medlemmer og 2 Medlemmer for hvert af de to Ting.
A. har her i Landet været rejst af
Fagforeningerne, men har yderligere taget et stærkt
Opsving, efter at Arbejdsløshedsforsikringsloven er
traadt i Kraft. Fra 1908—09 til 1912—13 er
Antallet af Arbejdsløshedskasser steget fra 44 til
55. af Medlemmer fra 83836 til 120289;
Indtægterne fra 1343000 til 2692000 Kr, Udgifterne fra
1449000 til 1889000 Kr og Formuen fra 325000 til
2382000 Kr.

I Storbritannien indførte den saakaldte
<i>National Insurance act</i> (af 16. Decbr 1911) en
tvungen Syge- og A. Den sidste, som vi her
beskæftiger os med, maa nærmest betragtes som
et foreløbigt Forsøg, som det er Hensigten
senere at udvide; den omfatter kun en Del af den
samlede Industri, navnlig al Slags Husbygning,
Bygning af Havne, Dokker, Kanaler, Jernbaner,
Skibsbygning, Maskinindustri, Jernstøberier med
i alt c. 2 1/2 Million Arbejdere. Foruden
Statstilskud ydes tvungne Bidrag af Arbejdsgivere
og Arbejdere efter flg. Forhold:
<table>
<td><td c>Arbejdere<td c>Arbejdsgiver<td c>Staten<td c>Ialt
<td><td c>Pence<td c>Pence<td c>Pence<td c>Pence
<td>Beskæftiget mere end 2 Dage<td c>2 1/2<td c>2 1/2<td c>1 2/3<td c>6 2/3
<td>Beskæftiget i 2 Dage<td c> 2<td c>2<td c>1 1/3<td c>5 1/3
<td>— i 1 Dag....<td c>1<td c> 1<td c>2/3<td c>2 2/3
<td>Arbejdere under 18 Aar<td c>1<td c>1<td c>2/3<td c> 2 2/3
</table>

Som man ser, bliver Bidragene forholdsvis
lavere baade for Arbejdsgivere og Arbejdere, naar
Beskæftigelsen omfatter hele Ugen. Har en
Arbejdsgiver beskæftiget en Arbejder i 45 Uger af
et Aar, faar han 1/3 af sine Forsikringsbidrag
erstattet af Statskassen. Disse saa vel som andre
Bestemmelser i Loven har til Hensigt at belønne
regelmæssig Anvendelse af Arbejdskraft.
Arbejdsløshedsunderstøttelsen, der først indtræder
efter en Uges manglende Beskæftigelse, udgør
som Regel 7 sh. pr Uge og kan ikke ydes for
mere end 15 Uger i et Aar. Understøttelsen er
betinget af, at Vedk. ikke kan finde passende
