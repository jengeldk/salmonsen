og har udg. fl. Samlinger Digte og
Sange. For 1893 var han udnævnt til Formand
for <i>La lice chansonnière</i>.
<i>S. Ms.</i>
</chapter>

<chapter name="Avenin">
<b>Avenin</b>, et af Franskmanden A. Sanson
paavist Stof, der skal findes i Inderavnen af Havre
(<i>Avena sativa</i>). Det antages at være et Alkaloid,
er af brunlig Farve, ukrystallinsk, opløseligt i
Alkohol. Den kem. Sammensætning synes at være
C<sub>56</sub>H<sub>21</sub>NO<sub>18</sub>. Dets Mængde veksler meget i de
forsk. Havrevarieteter, men synes at være størst
i sort Havre. Ifølge Sanson's Forsøg virker A.
eksciterende paa Muskelsammentrækningerne;
men denne Virkning aftager betydelig, naar
Havren knuses, og maaske er det en af Aarsagerne
til, at knust Havre ikke virker saa energivækkende
som hel Havre. En Tysker, Dr. Wrampelmeyer, har
dog bestridt, at der findes et saadant Stof i Havre.
<i>H. G.</i>
</chapter>

<chapter name="Aventiner-Bjerget">
<b>Aventiner-Bjerget</b> (<i>Aventinus mons</i>), en af
Roms 7 Høje, ligger i den sydlige Del af Staden,
over Tiberens østre Bred, SV. f. Palatinerbjerget,
hvorfra det skilles ved Cirkus-Maximusdalen.
Det hæver sig stejlt fra Flodbredden og
har Længderetningen NV.—SØ. Det regnedes
opr. ikke med til det egl. Rom, og dets ældste
Beboere stod i et vist Modsætningsforhold til
Beboerne af selve Rom, ligesom de ogsaa ved
Dyrkelsen af Diana var nøjere knyttede til
Latinerne. Uagtet A. inddroges inden for den
servianske Mur, laa det dog lige indtil Kejser
Claudius' Tid uden for den egl. Bygrænse
(<i>pomerium</i>). I Republikkens ældre Tid blev det
imidlertid særlig anvist Plebejerne til Bebyggelse og
blev efterhaanden tæt befolket. Af Templer
nævnes et for Diana og et for Juno Regina. I vore
Dage er A. for en stor Del ubeboet. Det er opfyldt
af Haver og har adskillige Kirker (f. Eks. S.
Sabina og S. Alessio).
<i>H. H. R.</i>
</chapter>

<chapter name="Aventinus, Johannes">
<b>Aventinus,</b> <sp>Johannes</sp>, egl. <sp>Turmair</sp>,
Historiker og Humanist, f. 1477 i Abensberg
(<i>Aventinum</i>), d. i Regensburg 1534. A. studerede
ved forsk. Univ. og blev 1509 Hofmester hos de
bayerske Prinser Ludvig og Ernst; til Løn
udnævntes han 1517 til bayersk Historiograf. Dette
førte ham til at forfatte <i>Annales Bojorum</i>, der
fremstiller Bayerns Historie indtil 1460 i dens
Sammenhæng med Tysklands og Europas
Historie, et Hovedværk, der bryder Banen for
moderne hist. Forskning ved grundigt Kildestudium
og ivrig Sandhedsstræben. A. fremtræder saavel
heri som i sine andre Skr som en patriotisk
Humanist, der med stor Skarphed kritiserer
Pavedømmets hierarkiske Anmasselser; han blev
derfor ogsaa mistænkt for at hælde til Luther's
Lære og endog en enkelt Gang kastet i Fængsel.
Det bayerske Akademi har udg. hans »Sämmtliche Werke«
(6 Bd, München 1881—1908).
<i>Kr. E.</i>
</chapter>

<chapter name="Aventurhandel (se Grosaventurhandel)">
<b>Aventurhandel</b>, se <sp>Grosaventurhandel</sp>.
</chapter>

<chapter name="aventurier">
<b>aventurier</b> [fr. avãty↱r<sub>i</sub>e], Eventyrer,
Lykkeridder.
</chapter>

<chapter name="Aventurln (se Avanturin)">
<b>Aventurln</b>, se <sp>Avanturin</sp>.
</chapter>

<chapter name="avenue">
<b>avenue</b> [av↱ny] (fr.), beplantet Indkørsel til en
Bygning; bred og smuk, i Reglen beplantet Gade.
</chapter>

<chapter name="Avenza">
<b>Avenza</b>, By i Mellemitalien, Prov. Massa
Carrara, ligger 5 km SV. f. Carrara ved den lille
Flod A. og ved Banen fra Genova til Pisa. (1901)
2305 Indb. og med Omgivelser 6194 Indb. A. har
et gl. Slot fra 1322 og en Havn, hvorfra udskibes
Marmor fra Carrara.
<i>H. P. S.</i>
</chapter>

<chapter name="Avenzoar">
<b>Avenzoar</b> (<sp>Abu Merwan Ibn Zohr</sp>),
arab. Læge (1113—62), hørte til en berømt arab.
Familie, der var indvandret til Spanien i 10.
Aarh., og som havde fostret talrige Videnskabsmænd.
Bedstefaderen og Faderen var ogsaa Læger.
Han hædredes med Vezirtitlen efter at have
behandlet Emir Abd-al-Mumin. Han virkede som
praktiserende Læge, mindre som Forf., men hans
Værker er i høj Grad prægede af hans
fremragende Observationsevne og hans Sans for
Realiteter. Først af alle beskriver han en hel Rk.
Sygdomme og Symptomkomplekser (Mediastinitis,
Pericarditis, Pharynxlammelse, Fnat o. fl. a.).
<i>J. S. J.</i>
</chapter>

<chapter name="a verbis ad verbera">
<b>a verbis ad verbera</b> (lat.), »fra Ord til Hug«.
</chapter>

<chapter name="Averkijev, Dmítrij Vasíljevitsch">
<b>Averkijev</b> [a↱vjærkijef], <sp>Dmítrij Vasíljevitsch</sp>,
russ. dram. Forf., f. som Bondesøn i
Byen Jekaterinodàr i Kaukasus 12. Oktober
1836, d. 1905. Han studerede
Naturvidenskaber i Petrograd og begyndte her sin
publicistiske Løbebane med politiske og kritiske Afh. i
Tidsskriftet »Epòcha«. I samme Tidsskr.
offentliggjorde han 1864 sit første Drama »Mamàjevo
pobòjischtsche« (»Kampen mod Mamàj«), der
efterfulgtes af en Rk. andre Dramaer, som
ligeledes har hentet deres Stof fra den russ.
Historie; »Gamle Dage i Kaschira«, »Fyrstinde
Vjàsemskaja«, »Vojevoden i Trogir« o. a. Bl. hans
Monografier bør nævnes et Par Studier over den
russ. Kritiker Dobroljùbov og over Shakespeare.
<i>(K. V.) H. C-e.</i>
</chapter>

<chapter name="Averlino (se Filarete)">
<b>Averlino</b>, se <sp>Filarete</sp>.
</chapter>

<chapter name="Avernakø">
<b>Avernakø</b> (i Valdemar II's Jordebog kaldet
»Wæstræ draghø«, senere <sp>Arnakke</sp>, maaske
af Arre, ɔ: Havre), en c. 6 km<sup>2</sup> stor Ø i Lille
Bælt c. 8 km S. f. Faaborg, under Salling
Herred, Svendborg Amt; Øen, der er 7—8 km lang
fra Ø. til V., bestaar af en større vestlig Del,
den egl. A., og en mindre østlig Del, <sp>Korshavn</sp>,
hvis højeste Punkt er Ravnebjerg, 33 m;
de to Dele forbindes ved en ganske smal, c.
625 m lang, Landtange »Drejet« (Draget), som
undertiden ved Højvande overskylles af Havet.
De lermuldede Jorder er frugtbare (henved 100
Tdr. Hartkorn), og Agerbruget er det vigtigste
Erhverv, desuden drives noget Fiskeri og
Skibsfart. Øen, som tidligere har udgjort et eget Birk,
hørte indtil 1530 under Faaborg Sogn, nu danner
den et eget Sogn, som 1. Febr 1911 havde 69
Gaarde og Huse og 369 Indb. (1801: 234, 1860:
361, 1906: 373). Paa den vestlige Del ligger
Byerne Avernakøby og Munkeby, paa den østlige
Korshavn. Øen hører ind under Grevskabet
Brahesminde. Uden for Øen ligger Grunden
<sp>A.-Trille</sp>.
<i>H. W.</i>
</chapter>

<chapter name="Avernersø">
<b>Avernersø</b> (<i>lácus Avérnus</i>; græsk Ἄορνος,
fugletom), en kredsrund Kratersø V. f. Neapel,
kort SØ. f. det antikke <i>Cumae</i> og N. f.
Lukrinersøen, ligger omtr. 1 km fra Havet og er 3 km i
Omfang og 65 m dyb. Den ligger i en ensom og
melankolsk Egn, omgivet af skovbevoksede
Bjerge, hvorfor man i Oldtiden mente, at her
var Nedgangen til Underverdenen, hvor
Odysseus skal være steget ned. Her lader derfor ogsaa
Vergil sin Æneas af Sibyllen blive ført ned i
Underverdenen. Under Augustus lod Agrippa en
