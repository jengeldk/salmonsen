— og dermed var det ganske forbi med B.'s
Popularitet. Han maatte vige Pladsen som
Maire 12. Novbr 1791, og Juli 1793 blev han
arresteret i Melun, hvor han vilde søge Tilflugt
hos sin Ven Laplace; han blev ført til
Paris, stillet for Revolutionstribunalet, dømt til
Døden og guillotineret 12. Novbr under Haan
og Mishandlinger. — Hans værdifulde og
paalidelige Memoirer (<i>Mémoires d'un témoin de la
Revolution</i> I—III) udgaves 1804.
<i>(F. J. M.) P. L. M.</i>
</chapter>

<chapter name="Baily, Edward Hodges">
<b>Baily</b> [↱be<sub>i</sub>£<sub>i</sub>], <sp>Edward Hodges</sp>, eng.
Billedhugger (1788—1867), tiltrak sig ved nogle
Studier efter Homer Flaxman's Opmærksomhed,
kom til London og arbejdede nu en Tid lang
under denne Kunstner, hvem han var behjælpelig
med den kolossale »Britannia«. Hans »Eva
ved Kilden« (1818, Bristol) gjorde ham verdensberømt;
han blev Medlem af <i>Royal Academy</i> (1821),
udsmykkede Buckingham-Palace med
Skulpturer og skabte talrige Værker, dels
idealmytologiske (Psyke, Gratierne, sovende Nymfe,
Helene m. fl.), dels Portrætter (Buster af Flaxman,
Byron, Brougham, Herschel, Portrætstatuer
af R. Peel og Lord Holland samt Nelson paa
Trafalgar Square). I Ny-Carlsbergs Glyptotek i
Kbhvn findes hans »Eva« i Marmor.
<i>A. Hk.</i>
</chapter>

<chapter name="Baily, Francis">
<b>Baily</b> [↱be<sub>i</sub>£<sub>i</sub>], <sp>Francis</sp>, eng. Astronom
(1774—1844). 1820 var han en af Stifterne af <i>Royal
Astronomical Society</i> og har i dets Publikationer
offentliggjort bl. a. sin Bestemmelse af Jordens
Tæthed og en ny Udg. af en Del ældre
Stjernekataloger. Han fik udg. Lalande's og Lacaille's
Observationer i Katalogform. 1835 publicerede
han Flamsted's Stjernekatalog med en
Monografi over denne første <i>Astronomer Royal</i> i
Greenwich.
<i>J. Fr. S.</i>
</chapter>

<chapter name="Baimok">
<b>Baimok</b> [↱båjmok], <sp>Bajmak</sp>, By i det
sydlige Ungarn, Komitat Bács-Bodrog, ligger 25 km
SV. f. Maria-Theresiopol ved Banen fra denne
By til Essey. (1901) 7588 Indb. B. driver stor
Markedshandel.
<i>G. Ht.</i>
</chapter>

<chapter name="Bain, Alexander">
<b>Bain</b> [be<sub>i</sub>n], <sp>Alexander</sp>, engelsk Filosof
(1818—1903), virkede først som Prof. i Glasgow,
senere i Aberdeen. Hans Retning var nærmest
den skotske <i>Cornmon-sense</i> Filosofi i moderniseret
Form. Mest bekendt er han blevet gennem
to meget vidtløftige Fremstillinger af Psykologien,
<i>The sences and the intellect</i> (1855) og <i>The
emotion and the will</i> (1859) samt ved en Lærebog
i Logik, <i>Logic deductive and inductive</i> (1871).
<i>A. T-n.</i>
</chapter>

<chapter name="Bain, Robert Nisbet">
<b>Bain</b> [be<sub>i</sub>n], <sp>Robert Nisbet</sp>, eng. Forf.,
f. i London 18. Novbr 1854, var først
Forretningsmand, men blev 1883 ansat som Assistent
ved Biblioteket i British Museum. Han har
beskæftiget sig meget med sv. og dansk Litt. og
Historie og har foruden en hel Del Oversættelser
fra begge Sprog skrevet: <i>Hans Christian
Andersen: a Biography</i> (1895), <i>Gustavus III and his
Contemporaries</i> (1894), <i>Charles XII and the
Collapse of the Swedish Empire</i> (1895), <i>Scandinavia,
the political history of Denmark, Sweden, and
Norway 1513—1900</i> (1904).
<i>I. O.</i>
</chapter>

<chapter name="Baines, Thomas">
<b>Baines</b> [be<sub>i</sub>nz], <sp>Thomas</sp>, eng. Maler og
Afrikarejsende, f. 1822 i Kings Lynn, d. 8. Maj
1875 i Durban i Natal af Dysenteri. Han deltog
1855—56 i Gregory's Rejse i Nordøst-Australien,
berejste 1858—61 sammen med Livingstone
Sambesi og gik 1861—62 med Chapman paa dennes
Ekspedition fra Walfishbay til Victoria-Faldet.
Det bekendte Billede af dette Vandfald stammer
fra hans Haand. 1869 drog han med Mineralogen
Nelson til Guldmarkerne ved Tati og i Matabeleland;
han døde paa en ny Rejse til de samme Egne.
<i>C. A.</i>
</chapter>

<chapter name="Balni, Guiseppe">
<b>Balni</b>, <sp>Guiseppe</sp>, ital. Gejstlig og
Komponist (1775—1844), Kapelmester ved Skt
Peters-Kirken. B. nærede en begejstret Kærlighed til
den gl-ital. Kirkemusik, der førte ham til den
Ensidighed at betragte Palestrina som Musikkens
Kulmination, saaledes at alle senere Mestres
Værker betegnede Tilbagegang. B., der rundt om
i Europa nød Ry for sin store Lærdom, har
komponeret Kirkemusik i gl Stil, og et
»Miserere« af ham nyder den Ære at blive opført
Langfredag, skiftevis med Allegri's og Tommaso
Baj's berømtere, i Skt Peters-Kirken. B.'s Navn
er endvidere knyttet til en stor Biografi og
Karakteristik af Palestrina (1828, oversat paa Tysk
med Anmærkninger af Kiesewetter 1834), et
Værk, som i fl. Retninger er et fundamentalt
Arbejde.
<i>W. B.</i>
</chapter>

<chapter name="bain-marie">
<b>bain-marie</b> [bæ~-ma↱ri] (fr.) eller
<sp>Varmt-Vands-Bad</sp> er en stor fladbundet Gryde, der
fyldes med Vand og sættes over Ilden. I
Varmt-Vands-Badet, i hvilket Vandet stadig skal holdes
kogende, stilles forsk. mindre Gryder og
Kasseroller, hvis Indhold skal varmes uden dog at
maatte koge.
<i>R. H.</i>
</chapter>

<chapter name="Bains">
<b>Bains</b> [bæ~] (fr.), Bade, Navn paa talrige Byer
i Frankrig, hovedsagelig med Mineralkilder ell.
Bade. De betydeligste er: 1) <sp>Bains-en-Vosges</sp>
ell. <sp>Bains-les-bains</sp>, By i Dept Vosges,
Arrondissement Épinal, i den smukke Baignotdal
og ved Østbanen, med (1901) 2384 Indb., der
driver Jerntraad- og Staalfabrikation samt
Tilvirkning af Kirsebærbrændevin. De derværende
11 Kilder har en Temp. af indtil 49°, indeholder
som Hovedbestanddel ubetydelige Mængder
Klornatrium og kulsurt Natron og anvendes som rene
Akratotermer, navnlig mod nervøse Lidelser
(Smerter, Lamheder). Saison fra 15. Maj—15.
Septbr. 2) <sp>B. du Mont Dore</sp> (ell. blot M. D.),
Flække i Dept Puy-de-Dôme, Arrondissement
Clermont, ligger ved Dordogne i en malerisk Dal
ved Foden af Mont Dore og har (1900) 1866 Indb.
samt 7 varme Kilder (38°—45°) og 1 kold Kilde
(15°). De benyttes baade til Bade og Indaanding,
dels mod kroniske Brystlidelser, dels mod
Reumatisme. Der findes Ruiner af en romersk
Badeanstalt.
<i>(Lp. M.). E. F.</i>
</chapter>

<chapter name="Bains de la Reine">
<b>Bains de la Reine</b> [bæ~-d-la-↱ræ.n] ell.
<i>Mers-el-Kébir</i>, Badested i Algérie, tæt ved Oran med en
varm Kogsaltkilde (54°), tillige Søbade.
</chapter>

<chapter name="Baipur">
<b>Baipur</b> [ba^i↱pu.ə] (<sp>Beipur</sp>, <sp>Bepur</sp>), By i
britisk Forindien, Distriktet Malabar, Præsidentskabet
Madras, liggende 9 km S. f. Kalikut, har
c. 7000 Indb. og er en vigtig Ind- og Udførselshavn,
der især driver Handel med Tømmer og
Træ; tillige er der Skibsbyggeri.
</chapter>

<chapter name="Bairak">
<b>Bairak</b> (tyrk.), Fane, Standart. De B., der
benyttes i Hæren, er forsynede med broderede
Sentenser fra Koranen.
</chapter>

<chapter name="Bairaktar, Mustafa">
<b>Bairaktar</b> (ɔ: Fanebærer), <sp>Mustafa</sp>, tyrk.
Storvezir, var 1806 under Krigen med Rusland
Kommandant i Rustschuk. Da Janitsharerne det
