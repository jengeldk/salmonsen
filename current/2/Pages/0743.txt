han i dette Tidsrum gjorde fl. Togter til
Spanien og Middelhavet, og at han 1686 blev
Kaptajn (<i>Capitaine de fregatte</i>). 1688 kom
Frankrig paa ny i Krig med Hollænderne, der var
allierede med Englænderne. B.'s Deltagelse i
denne udgør det mest glimrende Afsnit af hans
Liv. Under en heftig Kamp mod 2 eng.
Linieskibe lykkedes det Englænderne at tage ham
og hans berømte Vaabenfælle, Forbin, til Fange;
men ankomne til Plymouth flygtede begge
tilbage over Kanalen, hvorefter B. forfremmedes
til <i>Capitaine de vaisseaux</i>. 1690 kæmpede B.
mod Hollænderne ved Beachyhead og tilføjede
dem betydelige Tab; Aaret efter sejrede han
ved den skotske Kyst. 1693 jog han med sit
Skib, <i>Le Glorieux</i>, 6 holl. Skibe paa Flugt,
opbrændte de 5 af dem og hjemførte lykkelig en
Konvoj til Dunkerque. 1694, da Hungersnød
rasede heftig i Frankrig, havde Ludvig XIV
ladet opkøbe Korn i Danmark og Sverige.
Transportflaadens lykkelige Overrejse over
Nordsøen var Regeringen af største Vigtighed,
og B. udsendtes med 6 Fregatter for at
konvojere den. Flaaden havde imidlertid allerede
inden hans Afgang forladt de norske Kyster og
var falden i Hænderne paa den holl. Flaade,
der var paa Vejen hjemad med den. B. mødte
den i Nordsøen, angreb resolut Hollænderne,
trods deres numeriske Overmagt,
tilbageerobrede Konvojen og bemægtigede sig endogsaa 3
holl. Linieskibe. B. blev i Anledning af denne
vigtige Sejr optaget i Adelsstanden, og en
Medaille prægedes til Minde om Affæren. B.
udmærkede sig navnlig ved sit enestaaende
Sømandssnille og en urokkelig Koldblodighed,
dertil havde han en sjælden Evne til at vinde
sine Folks Tillid, saa at de fulgte ham i tykt
og tyndt. For øvrigt var han meget jævn af
Personlighed og kun udstyret med tarvelige
Kundskaber, men forstod dog at hævde sig ved
Kong Ludvig's forfinede Hof p. Gr. a. sin
Djærvhed. 1845 rejstes en Statue for B. i Dunkerque.
En af den fr. Marines nyeste Dreadnoughter
er blevet opkaldt efter ham.
<i>C. W-S.</i>
</chapter>

<chapter name="Bartels, Adolf">
<b>Bartels,</b> <sp>Adolf</sp>, tysk Forf., f. i Wesselburen
i Ditmarsken 15. Novbr 1862, studerede i
Leipzig og Berlin Filosofi, Historie og
Litteraturhistorie, var i fl. Aar Redaktør og tog 1896
Bolig i Weimar. Der findes fra hans Haand
Digte, Dramaer og Romaner samt en Række
litteraturhistoriske Arbejder, hvis Tendens har
vakt heftig Modstand i mange Kredse. Særlig
har B.'s bitre Angreb paa Heinrich Heine
fremkaldt skarpe Svar fra fremragende litt.
Forskere i Tyskland. B. er en af Friedrich
Hebbel's ivrigste Forkæmpere. Han har foruden
sin lidet betydelige Hebbel-Biografi skrevet en
Bog om Gerhard Hauptmann, en tysk
Litteraturhistorie o. fl. polemiske Arbejder — bl. a.
den mod Richard M. Meyer rettede Pjece »Ein
Berliner Litteraturhistoriker«. I de senere Aar
har B. været en ivrig Forkæmper for de
weimarske Klassikeropførelser for tysk
Skoleungdom.
<i>C. B-s.</i>
</chapter>

<chapter name="Bartels, Hans v.">
<b>Bartels,</b> <sp>Hans v.</sp>, tysk Maler, f. 25. Decbr
1856 i Hamburg, d. 5. Oktbr 1913 i München,
uddannet i Hamburg under Marinem. Hardorff
og senere, efter at han 1876—77 havde lært hos
A. Schweitzer i Düsseldorf, under Karl
Østerley. Fra 1885 slog han sig ned i
München, medens hans Studierejser fornemmelig
gik Nord paa til Kysterne ved Østersøen
(Lübeck, Rügen, Bornholm) og Vesterhavet (holl.
Strandbilleder [1892—93]). Særlig paa
Akvarelmaleriets Omraade har B. haft Succes
(Guldmedaille 1886 og 1891); han var en af dettes
dygtigste Repræsentanter i dets moderne Form
(med Benyttelse af Dækfarver) og er ogsaa i
Litt. optraadt som Forkæmper for det.
<i>A. Hk.</i>
</chapter>

<chapter name="Bartenstein">
<b>Bartenstein</b> [-∫ta^in], By i den preussiske
Prov. Østpreussen, Regeringsdistrikt
Königsberg, ligger paa højre Bred af Alle ved
den østpreussiske Sydbane, har (1911) 4533
Indb., et kgl. Gymnasium, en Militærskole,
Industri (Dampsaverier, Teglbrænderier,
Jernstøberi og Maskinfabrik, Vognfabrik og
Ølbryggeri) og Handel med Korn. I B. sluttedes 26.
Apr. 1807 en Overenskomst mellem Preussen
og Rusland, rettet mod Frankrig.
<i>G. Ht.</i>
</chapter>

<chapter name="Bartenstein, Johann Christoph">
<b>Bartenstein</b> [-∫ta^in], <sp>Johann
Christoph</sp>, Friherre, østerr. Statsmand (1689—1767),
udgav et lærd Værk om Morits af Sachsen, i
hvilket han viste sig som ivrig Protestant, men
kom 1714 til Wien, hvor han antog den kat.
Religion og blev østerrigsk Embedsmand. Som
saadan viste han stor Dygtighed og blev
Statssekretær. B. fik stor Indflydelse paa Kejser
Karl VI, og Udarbejdelsen af den pragmatiske
Sanktion var væsentlig hans Værk. Ogsaa
under Maria Theresia var han længe den
østerrigske Politiks Leder, men blev 1753 fortrængt
af Kaunitz fra Ledelsen af de ydre Anliggender.
I de indre Forhold vedblev han at virke og
havde navnlig stor Indflydelse paa Josef II's
Opdragelse.
</chapter>

<chapter name="Bartet, Jeanne Julia">
<b>Bartet</b> [bar↱tæ], <sp>Jeanne Julia</sp>, fr.
Skuespillerinde (hendes egl. Navn er Regnault), f.
i Paris 1854, debuterede efter at have
gennemgaaet Konservatoriet, paa Vaudeville 18 Aar gl.
1880 blev hun <i>Sociétaire</i> ved <i>Théâtre Français</i>
og snart et af den fr. Scenes berømteste Navne.
Hendes elegante og kultiverede Kunst har
fejret Triumfer baade i det klassiske og det
moderne Repertoire. Hun fortolker med samme
dramatiske Spændstighed Victor Hugo og Alex.
Dumas <i>fils</i>, Hervieu, Donnay, Capus o. a.
moderne Lystspilforfattere.
<i>C. B-s.</i>
</chapter>

<chapter name="Barth (By i Pommern)">
<b>Barth,</b> By i den preussiske Provins
Pommern, Regeringsdistrikt Stralsund, ligger ikke
langt fra Barthes Udløb i
<sp>Barther-Bodden</sp>, en Del af den Havbugt, der skilles fra
Østersøen ved Halvøen Darrs og Øen Zingst,
har (1910) 7505 Indb., en Navigationsskole, et
adeligt Frøkenkloster, en Del Industri
(Skibsbyggeri, Savmøller, Bryggerier, Maskinfabrik),
Skibsfart og Handel med Korn og Fisk. Den
smukke gotiske Mariekirke er fra 13. Aarh. B.
var i Sveriges Besiddelse 1630—1815, hvorefter
den kom under Preussen.
<i>G. Ht.</i>
</chapter>

<chapter name="Barth (Familie af Obovirtuoser)">
<b>Barth,</b> en Familie af Obovirtuoser, der
fornemmelig har virket i Kbhvn, dels i det kgl.
Kapel, dels ved livlig Deltagelse i Koncertlivet.
<sp>Christian Samuel B.</sp>, f. 1735 i Sachsen,
d. i Kbhvn 8. Juli 1809, af Nauman
indforskreven til Kbhvn 1786 ved Omordningen af det kgl.
Kapel, hvor B. indtog Pladsen som første
