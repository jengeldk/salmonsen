4. <sp>William Waldorf A.</sp>, Diplomat, Forf.,
f. 31. Marts 1848. Han studerede Retsvidenskab,
var 1882—85 de forenede Staters Minister i Rom,
bosatte sig 1890 i England, hvor han 1899 lod
sig naturalisere, et Skridt der gjorde ham og
Familien forhadt i Amerika. Han har skrevet
en Del Romaner (<i>Valentino</i> [1886], <i>Sforza</i> [1889],
<i>Pharaoh's Daughter and other stories</i> [1900]) og
andre skønlitterære Arbejder.

5. <sp>John Jacob A.</sp>, Sønnesøn af A. 2
(1864—1912), blev Familiens Overhoved i Amerika og
overtog Formuen 1891, byggede 1897 Astoria
Hotel, senere slaaet sammen og ombygget med
det af A. 4 opførte Waldorf Hotel til det
gigantiske Waldorf-Astoria Hotel i New York, var
ogsaa Opfinder og lejlighedsvis Forf. (<i>A journey
in other worlds</i> [1894]). Han deltog som Oberst i
Krigen mod Spanien 1898. Efter en sensationel
Skilsmisse ægtede han 9. Septbr 1911
Skuespillerinden Madeleine Talmage Force; paa
Tilbagevejen fra Bryllupsrejsen omkom han ved
»Titanic«-Katastrofen 14. April 1912 og efterlod den
største Del af Formuen til sin senere fødte Søn
med hende.
<i>K. V. H.</i>
</chapter>

<chapter name="Astorga">
<b>Astorga</b> [a↱stårga], By i det nordvestlige
Spanien, Prov. Leon, ligger 468 km N. f. Madrid
895 m o. H. paa en Høj ved Floden Tuerto.
(1901) 5573 Indb. A. er Bispesæde og har en
prægtig Domkirke. Byen omgives af tykke, fra
Romertiden stammende Mure. 1810 forsvarede
A. sig længe mod Franskmændene. A. er det gl.
<i>Asturica Augusta</i>, Asturernes Hovedstad.
<i>H. P. S.</i>
</chapter>

<chapter name="Astorga, Emanuele d'">
<b>Astorga,</b> <sp>Emanuele d'</sp>, Baron, ital.
Komponist og Sanger (1681—1736). I hans første
Ungdomstid blev hans Fader, der var Fører for
det sicilianske Folkeparti, taget til Fange af
Spanierne og henrettet; den unge Mand blev
anbragt i et Kloster fjernt fra hans Fødeland,
Klosteret Astorga i Leon i Spanien, hvor hans
rige mus. Talent blev udviklet. Efter dette
Kloster antog han sit Navn. Senere kom han til
Hertugen af Parmas Hof, men maatte p. Gr. a.
sit Tasso-lignende Forhold til Hertugens Datter,
Elisabeth Farnese, atter forlade dette Hof og
drog til Kejser Leopold I i Wien, hvor han
forblev til dennes Død. Efter 1705 gennemrejste han
Europa med Understøttelse fra det sp. Hof og
opholdt sig navnlig længe i England. Han døde i
et Kloster i Prag. Af hans Kompositioner
nævnes særlig hans Kantater for en Solostemme med
Klaver (hvoraf 12 udkom i Lissabon 1726), hans
Duetter for Sopran og Tenor, samt hans
Pastorale <i>Il Dafni</i>. Berømtest er hans <i>Stabat mater</i>,
der navnlig tidligere stilledes meget højt. (<sp>Litt.</sp>:
<sp>Rochlitz</sp>, »Für Freunde der Tonkunst« II,
87 ff.).
<i>A. H.</i>
</chapter>

<chapter name="Astoria">
<b>Astoria</b> [<sub>ä</sub>↱sto<sub>u</sub>r<sub>ja</sub> ell. <sub>ä</sub>↱står<sub>ja</sub>], By i U. S. A.,
Stat Oregon, ligger paa den sydlige Bred af
Columbia River omtr. 15 km fra dens Udløb i det
Store Ocean. (1910) 9599 Indb. A. er grundlagt
1811 paa Foranledning af J. J. Astor, har en
ypperlig Havn, hvorfra drives et stort
Laksefiskeri, og er tillige et Hoveddepot for
Pelshandelen.
<i>H. P. S.</i>
</chapter>

<chapter name="Astor-library">
<b>Astor-library</b> [↱ästə-£a^ibr<sub>ə</sub>r<sub>i</sub>], Astor-Biblioteket
i New York blev grundlagt ved testamentarisk
Dotation af den første J. J. Astor og senere
betydelig forøget af hans Efterkommere. Det var
allerede et meget betydeligt Bibliotek, da det
1895 blev slaaet sammen med <i>Lenox library</i> og
<i>Tilden trust</i> til et mægtigt Fællesbibliotek under
Ledelse af de uhyre rige <i>Astor, Lenox and
Tilden foundations</i>, som har udvidet det i
storartet Maalestok i et i den bekendte Fifth Avenue
liggende, vældigt, nyt, luksuriøst indrettet
Bygningskompleks, der aabnedes for Publikum 23.
Maj 1911. Det rummer 2 1/2 Mill. Bd og
omfattede allerede 1911 1,7 Mill. Bd og 300000
Smaatryk. Til A.-l. er knyttet en stor Mængde Filialer,
organiserede som fri <i>circulating libraries</i>, hvis
Vedligeholdelse dækkes af en 1901 af Andrew
Carnegie skænket særskilt Dotation paa 5,2 Mill.
Doll. (c. 19 Mill. Kr.).
<i>K. V. H.</i>
</chapter>

<chapter name="Astrabad">
<b>Astrabad</b> (<sp>Asterabad</sp>, <sp>Istarabad</sp>),
Prov. i Persien, SØ. f. det kaspiske Hav, S. f.
den russ. transkaspiske Prov., c. 14500 km<sup>2</sup> med
c. 80000 Indb. Nordgrænsen dannes af Floden
trek. Den største Del af Prov. opfyldes af den
østlige Del af Elburs-Bjergene. Hovedstaden A.
ligger ved Foden af et skovbevokset Bakkedrag
30 km fra det kaspiske Hav, har 5000—20000
Indb. og driver nogen Handel. A. er Stamsæde
for Kadsharernes Dynasti, som er herskende i
Persien.
<i>M. V.</i>
</chapter>

<chapter name="Astrachan">
<b>Astrachan</b> [↱astr<sub>a</sub>к<sub>a</sub>n<sub>j</sub>], Guv. i det sydøstlige
Rusland, grænser mod N. til Guv. Samara og
Saratov, mod V. til de donske Kosakkers Land,
mod S. til Stavropol, mod SØ. til det kaspiske
Hav og mod Ø. til de uralske Kosakkers Land.
Det er 236531 km<sup>2</sup> med (1909) 1262000 Indb. (kun
5 pr. km<sup>2</sup>). Det deles i 5 Kredse, hvis Hovedbyer
er A., Jenotajevsk, Krasnyi-yar, Chernyi-yar og
Tsarev. A. er en Lavslette med udstrakte
Saltstepper; kun i V. hæver Ergeni-Højderne sig
til 160 m, dannende Vandskel mellem Volga og
Don. Volga gennemstrømmer A. fra NV. til SØ.
og danner et mægtigt Delta med c. 200 Arme.
Af A.'s talrige Indsøer (tilsammen 678 km<sup>2</sup>) er
de vigtigste Baskuntschak og Elton (s. d.); de
fleste af Søerne er meget saltholdige. A. har et
udpræget Fastlandsklima med stor Forskel paa
Sommer og Vinter og ringe Nedbør (Middeltemp.
for Juli c. 25°, for Jan. ÷ 8°; Temp. kan om
Vinteren synke til ÷ 36°. Aarlig Nedbør under
20 cm). <sp>Befolkningen</sp> er meget blandet. I
den vestlige Steppe nomadiserer Kalmykker
(1897: 138580), Ø. f. Volga nomadiserer
Kirgisere (260000). Desuden findes der i Guv. c.
44000 Tatarer, 4270 Armeniere (mest Handlende)
og mange Jøder og Polakker. Hovedmængden af
Befolkningen er dog Russere (især Storerussere).
Agerbruget har ikke stor Bet., da baade
Jordbunden og Klimaet er ugunstige; kun i den
tsarevske Kreds mod N. dyrkes Hvede til
Udførsel. Bedre lykkes Dyrkningen af Frugt og
Grønsager. Kvægavlen er en vigtig Næringsvej
(især Faar — over 2 Mill. —, Hornkvæg og
Heste, samt Kameler og Geder). Ogsaa Fiskeriet
har stor Bet., især i Volga-Deltaet; det
beskæftiger over 50000 Personer. Uhyre Mængder af
Fisk (især Stør) og Kaviar forsendes herfra til
de store Markeder i Nishnij-Novgorod. Af
Saltsøerne udvindes aarlig over 300000 t Salt.
Industrien er ringe, men Handelen ret betydelig.
Af Jernbaner findes kun den lille Bane fra
Baskuntschak-Søen til Vladimirovka, bestemt til
