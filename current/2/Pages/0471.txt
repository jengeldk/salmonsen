<chapter name="Axolotl (se Salamandre)">
<b>Axolotl</b>, se <sp>Salamandre</sp>.
</chapter>

<chapter name="Axonometri">
<b>Axonometri</b> (gr.), Maaling af Krystallers Akse.
A. ell. <sp>axonometrisk Projektion</sp>, se
<sp>Deskriptivgeometri</sp>.
</chapter>

<chapter name="Axtorna">
<b>Axtorna</b> [↱aks-], By i Köinge Sogn, Faurås
Herred i Halland. Mellem Byen og den c. 700 m V.
derfor flydende Högvadså laa i 16. Aarh. A. Hede,
bekendt ved Daniel Rantzau's Sejr over
Svenskerne under den nord. Syvaarskrig 20. Oktbr
1565. En sv. Hær havde i Efteraaret 1565 ødelagt
den hallandske By Varberg og stormet det
derved liggende Slot. For at tage dette tilbage brød
Daniel Rantzau op fra Skaane med en dansk Hær
paa 6 jyske og 14 svage, tyske Fænniker Fodfolk
med 21 Kanoner under Frans Brokkenhus og 8
Faner Ryttere, hvoriblandt tre tyske. Inden
Belejringen var skreden ret langt frem, fik
Feltherren at vide, at en sv. Hær paa 16—17 Faner
Ryttere og 24—36 Fænniker Fodfolk med 48 Kanoner
rykkede Slottet til Hjælp. Den sv. Hær talte c.
16000 Mand, den danske c. 8000; men dog
betænkte Daniel Rantzau sig ikke paa at hæve
Belejringen og gaa Fjenden i Møde. Han fulgte
Strandvejen til hen imod Falkenberg, bøjede saa
af mod N. langs Aaen Ätran og senere langs den
deri flydende Högvadså, indtil han stod paa A.
Hede, det Sted, der passede ham bedst til den
forestaaende Kamp. Vejen, ad hvilken den sv.
Hær maatte rykke frem, gik her mellem den af
Høstregnen opsvulmede Aa og ret uvejsomme
Klipper. Afstanden var ikke større, end at den
danske Hær kunde fylde den ud. Fodfolket under
Frans Brokkenhus blev stillet paa højre Fløj, og
foran det Kanonerne; paa venstre Fløj holdt
Daniel Rantzau selv med Rytterne. Ved Titiden
kom Svenskerne frem fra Skovene ved Köinge,
og deres Feltherre, Jakob Hästesko, ordnede sig
straks til Slag, da han fik Øje paa de Danske.
Efter en kort betydningsløs Kanonade sendte
Daniel Rantzau nogle Trompetere frem og
manede Fjenden til Slag. Hästesko efterkom
Opfordringen, og ved Middagstid begyndte Slaget.
Mod de første fem sv. Rytterfaner førte Daniel
Rantzau selv to danske, mod hver af de andre
sv. Linier paa fem Faner blev der stillet tre
danske; desuagtet sejrede det danske Rytteri og
viste Angrebet tilbage. Imidlertid havde det sv.
Fodfolk trods Regn og Storm, som stod det lige
i Ansigtet, nærmet sig de danske Linier, var
trængt ind mellem Kanonerne, havde erobret
dem og drev Brokkenhus' Knægte tilbage. Det
saa ud, som om Slaget var tabt paa denne Fløj,
da Daniel Rantzau blev Faren var og førte et
Par Rytterfaner til Hjælp. Angrebet i Siden af
Rytteri maatte det sv. Fodfolk opgive de vundne
Fordele og gaa tilbage. Det var Slagets første
Afsnit; men dermed var det ikke forbi. Da
Svenskerne havde pustet ud, gik de frem paa ny.
Denne Gang benyttede deres Rytteri sin
Overlegenhed i Tal bedre, de Danske blev drevne
tilbage, og det saa ud, som Slaget skulde tabes;
da lykkedes det i det afgørende Øjeblik den jyske
Fane under Frans Banner, den skaanske under
Hak Holgersen Ulfstand og en tysk Fane under
Josua v. Qualen at kaste deres Modstandere
tilbage og drive dem paa Flugt. Dermed var det
danske Rytteris Sejr given, de andre sv. Faner
fulgte snart efter de flygtende. Det var ogsaa
paa høje Tid, at Kampen blev afgjort her; thi paa
den danske højre Fløj var det gaaet som forrige
Gang. Svenskerne havde erobret de danske
Kanoner og trængt Fodfolket tilbage. Nu kunde
Daniel Rantzau igen føre sit sejrende Rytteri til
Hjælp for det vigende Fodfolk. Svenskerne maatte
ogsaa her rømme Valpladsen og fly over Högvadså.
Sejren var vundet, takket være det danske
Rytteris store Vaabenfærdighed og glimrende
Tapperhed. De Danske erobrede 48 Kanoner foruden
en stor Mængde Faner, Vaaben og Vogne. 6000
Lig bedækkede Valpladsen, omtr. lige mange
Danske og Svenskere. Blandt de danske Faldne
var mange Adelsmænd, bl. a. Krigskommissæren
Sten Rosensparre. Frederik II lod til Minde om
Slaget slaa en Medaille, paa hvilken stod, at
4000 Danske havde sejret over 25000 Svenske;
men dette er en betydelig Overdrivelse. Slaget
har senere urigtig faaet Navn af Slaget ved
Svarterå. (<sp>Litt</sp>.: <sp>A. Molkte</sp>, »Slagene ved
Marekur og A.« [1896]; <sp>L. G. T. Tidander</sp>,
»Studier öfver Slaget vid A.« [Halmstad 1888];
<sp>Axel Larsen (Liljefalk)</sp>, »Daniel Rantzau«
[Kbhvn 1898]).
<i>A. L.</i>
</chapter>

<chapter name="Axum">
<b>Axum</b>, Stad i den nordøstlige Del af
Abessinien i Landskabet Tigré, 16 km V. f. den nuv.
Hovedstad, Adua, og over 200 km SSV. f. Massaua,
den Italien tilhørende Havnestad ved det røde Hav,
fra hvilken A. er adskilt ved høje Bjerge. A., der
ligger i Nærheden af en af Bifloderne til Takazzé,
var igennem flere Aarh. Abessiniens Hovedstad,
men er nu kun en ubetydelig By med højst 5000
Indb.; men den gør et venligt Indtryk, idet
Husene ligger adskilte fra hverandre, omgivne af
Haver, ligesom der ogsaa findes adskillige Kirker
og Klostre i A. A. omtales ikke i Tiden f. Kr.;
men allerede i 1. Aarh. e. Kr. nævnes den af gr.
Forfattere som Hovedstad i et Rige, hvilket de efter
Byens Navn kalder »Axomitternes Rige«, Det stod
dengang i Handelssamkvem med Romerriget og
lod sig stærkt paavirke af den græske Civilisation.
Kongerne i A. lod slaa Guldmønter med græsk
Indskrift, hvoraf flere er bragt til Europa, og lod
oftere indhugge Mindesmærker i græsk Sprog
og Skrift. En Konge af A. lod saaledes i
Havnestaden Adule indhugge en gr. Indskrift, der er
bevaret af Kosmas Indiefareren i hans Skr. om
hans Rejser. En gr. Indskrift paa en Sten i A.
fra 4. Aarh. e. Kr. skyldes en Konge Aizanes, der

<img>Obelisk ved Axum</img>
