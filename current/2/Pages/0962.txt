<i>vasti</i>) forener sig til en fælles Sene, der med
Knæskallen som Mellemled fæster sig paa
Skinnebenets Forflade, og hvis Virkning navnlig
er Strækning af Knæet. 3) paa Bagsiden
findes de tilsvarende Bøje-Muskler (Fleksorer),
nemlig <i>semiten dinosus</i>, <i>semimembranaceus</i>
og <i>biceps femoris</i>, der hovedsagelig
udspringer fra Sædebensknuden og fæster sig
henholdsvis til Skinnebenets og Lægbenets
øverste Dele. 4) Paa Laarets Inderside findes
Adduktorerne (nemlig <i>pectineus</i>, <i>gracilis</i>, den
lange, den korte, den store og den lille
<i>adductor</i>), der udspringer fra Skambenet og
Sædebenet og fæster sig langs Indersiden af
Laarbenet, paa nær <i>gracilis</i>, der gaar ned til
Skinnebenet. Deres Virkning er at føre B. udefra indad
mod Midtlinien. 5) De ydre Hoftemuskler,
navnlig Glutæerne (<i>glutæus maximus</i>, <i>medius</i> og
<i>minimus</i>}, der fra Krydsbenet og bageste Del af
Hoftebenet gaar ned mod den store
Laarbensknude, og hvis hovedsageligste Virkning er at
føre Laarbenet udad (bort fra Midtlinien). Et
Antal mindre Muskler under Glutæerne virker som
roterende Muskler for Laarbenet. 6) De indre
Hoftemuskler (<i>Psoas</i> og <i>iliacus</i>, ell. tilsammen
<i>iliopsoas</i>), der fra Indsiden af Bækkenet og
Lændehvirvlerne fæster sig til den lille
Laarbensknude paa Laarbenets øverste inderste Del.
— Musklerne ndf. Knæet besørger Fodens og
Tæernes Bevægelse og falder i 3 Grupper: 1)
Strækkemusklerne (Ekstensorerne) paa Forsiden
af B., udadtil for Skinnebenet, strækker
Fodledet (ɔ: løfter Fodspidsen fra Jorden) samt
strækker (ɔ: løfter) Tæerne. 2)
Peronealmusklerne (af <i>perone</i>, Lægben) paa B.'s Yderside,
dækkende Lægbenet, løfter navnlig den ydre
Fodrand fra Jorden, 3} Lægmusklerne bag paa
B. De mest overfladiske og største af disse (ydre
og indre Gastroknemius samt Soleus) forener
deres Sener til den tykke Akillessene, der
hæfter sig paa Hælbenet, og hvis Virkning er at
bøje Foden (ɔ: løfte Hælen fra Jorden). De mere
dybtliggende Lægmusklers Sener gaar dels til
Fodens Underside, dels til Tæerne; de bøjer
Fod- og Taaled, samt vedligeholder i Forening
med Peronealmusklerne Fodens Krumning (se
<sp>Fod</sp>).

B.'s <sp>Pulsaarer</sp> stammer næsten alle fra
Laarets store Pulsaare (<i>arteria femoralis</i>), der
træder ud af Bughulen i Lyskeegnen, hvor den
ligger nær Laarets Forflade, men snart gaar i
Dybden, saa at den i Knæhasen ligger bag ved
Knæledet; her deler den sig i forreste og
bageste Skinnebensaare.

<sp>Nerverne</sp> forløber i to Hovedstammer: 1)
Kruralnerven, der træder ud af Bækkenet i
Lyskeegnen og forsyner Laarets Forflade samt
indvendige Fodrand. 2) <i>Iskiadikus</i>, der forsyner
hele Resten af B. og er Legemets største Nerve.
Den forlader Bækkenet under den store
Sædemuskel og forløber paa Laarets Bagflade til
Knæhasen, hvor den deler sig i mindre Grene.
<i>S. B.</i>
</chapter>

<chapter name="Ben (som Handelsvare)">
<b>Ben</b> er en betydelig Handelsvare, idet det
danner Raastoffet for Fabrikationen af Benkul,
Bengødning,, Benlim og Fosfor og for
Fremstillingen af en stor Del Drejerarbejder og andre
Bensager. Til sidstnævnte Brug udsondres
særlig de faste Rørknogler af større Dyr, især
<sp>Okser</sp>, <sp>Hjorte</sp> og <sp>Heste</sp>. Af disse er
Hjorteben og især Elsdyrben de hvideste og
benyttes meget til Knivskafter og
Klavertangenter. Af <sp>Gaaseben</sp> fra Vingerne
fremstilles Cigarrør o. l., navnlig i Ruhla i
Thüringerwald, hvor Forbruget aarlig beløber sig til c.
60000 Gros. Alle nævnte Ben bliver før Brugen
udkogte for at fjerne Fedtet, og de bleges
derpaa i Potaskelud ell. ved Henliggen i Solen.
Affaldet fra Bearbejdelsen bruges sammen med
alle andre Slags Knogler til de førstnævnte
Fabrikationer. Fra Danmark udføres aarlig
store Mængder B.
<i>K. M.</i>
</chapter>

<chapter name="Ben (Bjerg, Bjergtop)">
<b>Ben</b> [ben] (kelt.), Bjerg, Bjergtop, hyppig
forekommende i skotske og irske Bjergnavne,
f. Eks. Ben Nevis.
</chapter>

<chapter name="ben (Søn)">
<b>ben</b> (hebr.), »Søn« betegner som det aramaiske
<i>bar</i> og det arab. <i>ibn</i> (i Dialekter <i>ben</i> ell. <i>bin</i>)
ikke blot legemlig Søn af en Fader, men det
enkelte Medlem af en Helhed, saaledes <i>bené
Jishraél</i>, de enkelte Medlemmer af Helheden
Israel, <i>ben Adam</i>, et enkelt Eksemplar af Arten
Menneske, <i>bené ebjon</i>, de enkelte af Arten
fattig, »Profetsøn« ɔ: den, der hører til
Profetlauget; derfor betegner b. ogsaa Forholdet til
en Magt ell. en Egenskab, »Dødens Søn« ɔ: den,
der tilhører Døden, »Uretfærdighedens Søn« ɔ:
den Uretfærdige.
<i>J. P.</i>
</chapter>

<chapter name="Benaadning">
<b>Benaadning</b> tages dels i en saa vid Bet., at
det tillige omfatter <sp>Abolition</sp> og
<sp>Amnesti</sp>, dels i en snævrere, hvor det modsættes
disse, saaledes at det i streng Forstand alene
betegner den Formildelse i en <sp>enkelt alm.</sp>
Forbryders Straf, som maatte indtræde, <sp>efter</sp>
at denne af rette Vedk. er blevet ikendt, jfr i
øvrigt <sp>Abolition</sp> og <sp>Amnesti</sp>.

<sp>Benaadningsretten</sp> i stringent Bet.
tilkommer i Reglen Statsoverhovedet — i
monarkiske Stater Suverænen, i Republikker
undertiden, som i Frankrig, Præsidenten,
andensteds Senatet —, og det er kun aldeles
undtagelsesvis, at den for enkelte <sp>Smaasagers</sp>
Vedk. findes delegeret til andre underordnede
Myndigheder ell. under visse overordentlige
Forhold ogsaa i større Sager <sp>midlertidig</sp>
overdraget til enkelte høje Statsembedsmænd,
saasom i Felten ell. under Belejringstilstand til
den kommanderende General. Statsoverhovedet
har imidlertid regelmæssigt ikke aldeles fri
Haand i sin Udøvelse af Benaadningsretten.
Efter den danske Grl.'s § 26 er Kongen
saaledes udelukket fra at benaade <sp>Ministre</sp> for
de dem af Rigsretten for deres Embedsførelse
tilfundne Straffe, medmindre Folketinget dertil
giver sit Samtykke, og efter den norske Grl.'s
§ 20 kan Kongen i de Sager, som af
Odelstinget anlægges for Rigsretten, nemlig mod
Statsraadets og Højesterets Medlemmer for
Embedsforbrydelser, og mod Stortingets
Medlemmer for de Forbrydelser, de som saadanne
maatte begaa (norsk Grl.'s § 86), ikke anvende
anden B. end Fritagelse for ikendt
<sp>Livsstraf</sp>. B. kan gaa ud paa helt at eftergive
Straffen ell. nedsætte den ell. dog i alt Fald
forandre den, og der er for saa vidt her ingen
anden Indskrænkning, end at der ikke gennem
B. kan bringes andre end de i Lovgivningen
