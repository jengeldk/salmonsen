Natur og Folkeliv bevarer B.'s Digtninge varigt
Værd. Nævnes maa i første Række »Jankó, der
ungarische Roszhirt« (1842). B. er i
fremtrædende Grad en Tendensens Digter. Medfølelsen
med de Fattige og Undertrykte er Nerven i al
hans Sang.
<i>C. B-s.</i>
</chapter>

<chapter name="Beck, Max Wladimir, Friherre von">
<b>Beck,</b> <sp>Max Wladimir</sp>, Friherre von,
østerrigsk Statsmand, f. 1854, indtraadte 1876
i Statstjenesten og var senere Lærer i Statsret
for Tronfølgeren Frants Ferdinand; fulgte ham
1892—93 paa hans Verdensrejse og var i den
flg. Tid hans politiske Raadgiver. 1901
forfremmedes han til Departementschef i
Landbrugsministeriet og brugtes som særlig sagkyndig ved
Forhandlingerne om Told- og
Handelsspørgsmaal (Loven om Forbud mod Terminshandel i
Korn 1903 skyldes hans Forslag). Juni 1906 blev
han Førsteminister og gennemførte endnu s. A.
den indgribende Valgreform med alm. Valgret.
Efter de ny Valg Juni 1907 fik han Ministeriet
omdannet i nærmere Overensstemmelse med
de parlamentariske Partiforhold, og opnaaede
endelig Decbr 1907 at faa vedtaget
Overenskomsten med Ungarn om Toldfællesskabets
Vedvaren indtil 1917 og derved et Spørgsmaal
løst, som havde været omtvistet i over 10 Aar.
Derimod medførte en heftig Strid mellem
Tyskere og Tschecherne i Böhmen Ministeriets
Opløsning Novbr 1908.
<i>E. E.</i>
</chapter>

<chapter name="Beckaskog">
<b>Beckaskog,</b> Kongsgaard i Skaane Ø. f.
Kristiansstad, med en meget skøn Beliggenhed paa
Næsset mellem Ifø- og Opmannasøerne. B. var
fra Beg. af 13. Aarh. et Munkekloster af
Præmonstratenserordenen, sekulariseredes 1537 og
var senere forlenet Slægterne Ulfstand, Brahe,
Bille og Parsberg. 1584 blev B. skænket til
Christian IV's Guvernør, Henrik Ramel. 1680 blev
Godset reduceret og var senere en Tid lang
Oberstbolig. 1819 blev det taget i Forpagtning
af Kronprins Oskar, senere ligeledes af Karl
XV, og fra 1885—1900 af dennes Svigersøn,
Kronprins Frederik af Danmark. Efter Karl XV's
Besøg paa Skodsborg Sommeren 1863 gjorde
Frederik VII et Genbesøg paa B., ved hvilken
Lejlighed der blev ført Underhandlinger om en
skandinavisk Alliance. Paa B. blev Kronprins
Frederik af Danmark og Prinsesse Lovisa
forlovede (1868).
<i>A. M. D.</i>
</chapter>

<chapter name="Beckelit">
<b>Beckelit,</b> Mineral af Sammensætning
Ca<sub>3</sub>(Ce,La,Di)<sub>4</sub>Si<sub>3</sub>O<sub>15</sub>, der i Form af smaa regulære
Krystaller forekommer i en Nefelinsyenit ved
det asovske Hav.
<i>O. B. B.</i>
</chapter>

<chapter name="Beckenham">
<b>Beckenham</b> [↱bekn<sub>ə</sub>m], Forstad til London i
det eng. Grevskab Kent, 10 km SSØ. f.
London-Broen, har to Stationer paa London-Chatham og
Dover-Jernbanen og (1911) 31692 Indb.
<i>G. Ht.</i>
</chapter>

<chapter name="Beckenried (se Buochs)">
<b>Beckenried</b> [-ri.d], se <sp>Buochs</sp>.
</chapter>

<chapter name="Becker, Albert">
<b>Becker,</b> <sp>Albert</sp>, tysk Komponist (1834—99),
blev 1891 Dirigent for Berlins Domkirkekor og
indtog en ret fremskudt Plads i Berlins
Musikverden. Hans bekendteste Værk er den store
Messe i <sp>B-moll</sp> (1878), desuden har han
komponeret en Række kirkelige Værker samt nogen
Koncertmusik og en Opera »Loreley«.
<i>W. B.</i>
</chapter>

<chapter name="Becker, Hugo">
<b>Becker,</b> <sp>Hugo</sp>, tysk Violoncellist, f. 13.
Febr 1864 i Strassburg, Elev af sin Fader, <sp>Jean
B.</sp> samt af Grützmacher, Piatti og de Swert. B.
blev som ganske ung Cellist i
Frankfurt-Opera-Orkestret, senere blev han Medlem af
<sp>Heermann</sp>'s Kvartet og Lærer ved det Hoch'ske
Konservatorium. B.'s Ry som en af Nutidens
første Violoncelspillere har han hævdet paa talrige
Koncertturnéer, der bl. a. ogsaa har ført ham
til Kbhvn. Han har komponeret en Cellokoncert
samt mindre Stykker for Cello.
<i>W. B.</i>
</chapter>

<chapter name="Becker, Jacob">
<b>Becker,</b> <sp>Jacob</sp>, tysk Maler, f. 15. Marts 1810
i Dittelsheim, d. 22. Decbr 1872 i Frankfurt a. M.
Han dyrkede først i Düsseldorf, paa hvis
Akademi han fik sin væsentlige Uddannelse (under
Schirmer), Landskabs- og Historiemaleriet, men
brød senere med den herskende
Düsseldorfromantik og satte det (efter Datids Maalestok)
realistiske Livsbillede i Stedet. B. raadede over
et elskværdigt Fortællertalent, men var svag som
Kolorist. Han blev 1844 Prof. ved det Städel'ske
Kunstinstitut i Frankfurt. Bekendte Arbejder,
meget populære i Tyskland: »Bønder,
indhentede af Uvejret« (Berlins Nationalgaleri),
»Hyrde, ramt af Lynet« (Städel'ske Museum),
»Bønder ser deres Landsby brænde« (det ny
Pinakotek i München).
<i>A. Hk.</i>
</chapter>

<chapter name="Becker, Jean">
<b>Becker,</b> <sp>Jean</sp>, Violinist, Stifter af
<sp>Florentiner-Kvartetten</sp>, f. 11. Maj 1836 i
Mannheim, d. 10. Oktbr 1884, Elev af Kettenus og
Vinc. Lachner. Han fik tidlig Ansættelse som
Koncertmester i sin Fødeby, men opgav denne
Stilling (1858) for at foretage omfattende
Koncertrejser, bl. a. til London og Paris. 1866 tog
B. fast Ophold i Firenze, hvor han deltog ivrig
i Bestræbelserne for at hæve og fremme
Dyrkelsen af den klassiske Musik, og her
grundlagde han den senere saa berømte
»Florentiner-Kvartet« (1. Violin: B., 2. Violin: Masi,
Bratsch: Chiostri, Cello: Hilpert, fra 1875 L.
Spitzer-Hegyesi), der bestod til 1880 og 1867—70
berejste hele Europa (1870 optraadte den i
Musikforeningen i Kbhvn). Det var navnlig den
hidtil uopnaaede Skønhed i Klangen, den
fuldendte Ensartethed saavel i det tekniske som i
Foredragets fineste Nuancer, i Forbindelse med
en sjælden fintfølende Opfattelse, der gjorde
denne Kvartet til en enestaaende Fortolker af
Kammermusikkens ypperste Værker. Efter
Kvartettens Opløsning har B. foretaget Koncertrejser
med sine Børn, Datteren <sp>Jeanne</sp>, f. 9. Juni
1859 i Mannheim, Pianistinde, og Sønnerne
<sp>Hans</sp>, f. 12. Maj 1860, Bratchist, og <sp>Hugo</sp>,
Cellist (se ovf.).
<i>S. L.</i>
</chapter>

<chapter name="Becker, Johan Gottfried Burman-">
<b>Becker,</b> <sp>Johan Gottfried Burman-</sp>,
f. 26. Apr. 1802, d. 6. Oktbr 1880. Han var
Hofapoteker i Kbhvn, indtil han (1845) afhændede
Apoteket og helt hengav sig til sine hist.
Interesser. Allerede 1830—32 havde han udg.
»Efterretninger om de gl. Borge i Danmark og
Hertugdømmerne«; senere meddelte han forsk.
Bidrag til Apotekervæsenets Udvikling i Danmark
samt til sin Slægts Historie.
<i>Kr. E.</i>
</chapter>

<chapter name="Becker, Johann Philip">
<b>Becker,</b> <sp>Johann Philip</sp>, tysk
Revolutionsmand (1809—86), var Børstenbinder i
Frankenthal i Pfalz og tog lige siden 1830 ivrig Del i det
politiske Røre. Han maatte derfor 1837 drage til
Schweiz, bosatte sig i Bern og var ligeledes her
virksom i de indre Kampe. 1848 deltog B. i
Hecker's Tog til Baden og Maj 1849 i den
republikanske Opstand i Pfalz og Baden;
udmærkede sig i Kampen og førte til sidst sin Skare
