Knold-, Kolera-, Pestbakterier (Fig. 2) m. fl., som man
ofte har betragtet som sygeligt degenererede
Celler. Fl. synes saaledes at optræde polymorit
inden for bestemte Formkredse, og alt dette gør
ofte en mikroskopisk B.-Diagnose, der dog gerne
tillige støtter sig til bestemte Farvningsreaktioner,
yderst vanskelig.

Om <sp>Bygningen af Bakteriecellen</sp> ved vi
p. Gr. a. dens Lidenhed ikke særlig meget.
Med Undtagelse af en ogsaa i andre
Henseender afvigende Gruppe, <sp>Myxobakterierne</sp>,
der maaske hører til en helt anden Afdeling
af Mikrober end de ægte B., er disses
Celler altid omgivne af en <sp>fast Cellevæg</sp>,
fra hvilken Indholdet (ved Plasmolyse) (Fig. 4)
kan trække sig tilbage, og som ogsaa tydeligt kan
erkendes som en selvstændig Dannelse hos de
sporebærende B., naar Sporen udvikles inden for
den (Fig. 5 og 15). Kun i ganske sjældne Tilfælde
synes Væggen at indeholde Kulhydrater
(celluloselgn. Stoffer), men ellers bestaar den af
kvælstofholdige Forbindelser, beslægtede med
Æggehvidestofferne. Det yderste Lag af Væggen er
sædvanlig af slimagtig Beskaffenhed og kan
svulme op til en mer ell. mindre mægtig
<sp>Kapsel</sp>, der hos enkelte B. endog kan blive mange
Gange selve Cellens Omfang. Dette gør, at de
enkelte Celler i Kæder ell. andre Sammenslutninger
af B. i levende Præparater ses fjernede
fra hverandre i en vis Afstand (se Tavlen Fig.
3 og 7), og Slimstofferne bevirker ogsaa ofte
en Sammenklæbning af B. i Klumper
(<sp>Agglutination</sp>, der dog ogsaa kan fremkomme
ved, at bevægelige B.'s Svingtraade filtres ind
i hverandre).

<sp>Cellens Indhold</sp> bestaar af æggehviderigt
<sp>Protoplasma</sp>, ofte med Saftrum
(Vakuoler, Fig. 5) og forskellige Korn (Fig. 6), der
mere begærligt end de øvrige Bestanddele
optager Farvestoffer. Saadanne saakaldte
<sp>Polkorn</sp> (Fig. 4), der ved Farvninger ses i
Enderne af Tyfus-, Kolera- og Kighostebakterier,
er dog maaske kun Ansamlinger af Protoplasma
uden om store Saftrum, og de bælteformede
Partier, der ses paa tværs af Difteri- og
Tuberkelbakterier (se Tavlen Fig. 13 og 14),
fremkommer paa lgn. Maade. <sp>Kromatinkorn</sp>
(Fig. 6) af lgn. Beskaffenhed som dem,
der findes i Cellekerner, kan ofte paavises
spredte omkr. i Bakteriecellen, hvilket har givet
Anledning til den Opfattelse, at det maaske var
én stor <sp>Cellekerne</sp>, der udfyldte næsten
hele denne. Man mener da ogsaa i visse
Tilfælde at have iagttaget de ved Celledelinger
alm. Kernedelingsfigurer (af Kromosomer), men
ligesom nogle antager, at der kan forekomme
fl. smaa Kerner i en enkelt Celle, er der andre,
som stadig benægter Cellekerners Forekomst
hos B. I saa Tilfælde vilde disse da indtage
en Særstilling bl. de levende Væsener, idet
man ellers altid (med Undtagelse af hos de
blaagrønne Alger) har kunnet paavise en ell.
fl. Kerner i hver levende Celle. — Af andre
kornede Bestanddele, som man har paavist i
B.'s Celler, kan nævnes det med Æggehvidestofferne
beslægtede saakaldte <sp>Volutin</sp> 
(hos <i>Spirillum volutans</i> (Fig. 9) og flere),
<sp>stivelseagtige</sp> Stoffer (<sp>Granulose</sp>, hos
Smørsyrebakterien, Fig. 12) og <sp>Svovlkorn</sp>
(hos Svovlbakterierne) (Fig. 18). Endvidere
kan der ofte paavises Draaber af <sp>Fedt</sp>
og <sp>Glykogen</sp>, og en Analyse af
Tuberkelbakterier giver store Mængder af <sp>Voks</sp>,
hvad enten dette Stof nu findes inde i Cellen
ell. udskilles af denne. Derimod fører B. aldrig
Farvestofbærere, f. Eks. Klorofyllegemer.
Klorofyl (Bladgrønt) synes overhovedet ikke at
forekomme i denne Gruppe. Og hvor der findes
andre <sp>Farvestoffer</sp>, som det røde
Bakteriopurpurin (s. d.) og grønne Bakteriochlorin i
de smukke Purpurbakterier, er disse Stoffer
opløste i hele Celleindholdet. De øvrige smukke
Farvestoffer, som saa hyppigt kendetegner 

<img>Fig. 4. <sp>Tyfus</sp>- (tilvenstre) og <sp>Kolerabakterier</sp>
(tilhøjre), behandlede med 2 % Kogsaltopløsning
(<i>Plasmolyse</i>), hvorved Protoplasmaet har trukket sig
sammen, ofte i to ved en Bro forbundne Dele
(Polkorn).
(Efter <i>A. Fischer</i>.)</img>

<img>Fig. 5. Skematisk Fremstilling af Længdevækst og
Tværdeling af en Stavbakterie. Cellevæg og Cellesaft
er holdte hvide, Protoplasmaet kornet.
(Efter <i>Benecke</i>.)</img>

<img>Fig. 6. <i>Bac. Bütschlii</i>. <i>A</i> vegetativ Celle med spredte
Kromatinkorn, forbundne ved Traade; <i>B</i> og <i>C</i> Celle
i begyndende Deling; <i>D—F</i> Celler i Sporedannelse,
hvorunder den først dannede Skillevæg igen opløses,
saa der optræder to Sporer i en Celle. Forst. 750 G.
(Efter <i>Schaudinn</i>.)</img>
