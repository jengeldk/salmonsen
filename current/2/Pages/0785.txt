levedygtige. Visse Slags gule Mus skylder deres
Farve Tilstedeværelsen af et særligt Element,
der modificerer Farven; men er Elementet til
Stede i dobbelt Dosis i et befrugtet Æg, dør
dette. Derfor kan de nævnte gule Mus altid
kun være uens-dobbelte, og deres Afkom
bestaar ikke af 3 gule : 1 Ikke-gul pr. 4, men
af 2 gule : 1 Ikke-gul pr. 3. Lgn. med visse
Planter, hvor de ikke-levedygtige
Konstruktioner dog udvikles til spiredygtige Kim og
saaledes let paavises. — Dernæst findes der B.,
som slet ingen Spaltning viser, og som er
Mellemform mellem <i>P</i>-Racerne; Slægtled efter
Slægtled holder de sig konstante. Saaledes
visse Høgeurt-B., som allerede <sp>Mendel</sp> var
opmærksom paa. Disse o. a. lgn. Afvigelser
beror blot paa, at der ikke sker nogen
Befrugtning, men Kimdannelse uden Forening af
Gameter (Apogami, Pseudogami, Partenogenese,
s. d.). I andre Tilfælde, f. Eks. ved Mulatters
formentlige Konstans som Mellemting mellem
Hvid og Neger, forelaa urigtige Iagttagelser (se
<sp>Arvelighed</sp>, Side 187). Særlig ved B.
mellem stærkere afvigende Livsformer (»Arts-B.«
efter ældre Sprogbrug) ses Uregelmæssigheder,
dels — foruden de anførte Forhold — fordi
der er saa mange Forskelspunkter, at
Lovmæssighederne bliver ganske uoverskuelige,
idet man ikke kan faa de nødvendige Mill. af
Individer undersøgte, og dels fordi de ved
Krydsningen sammenbragte Kønsceller af og til
synes at ødelægge ell. forstyrre visse af
hinandens Anlægsprægs-Elementer. Endelig
skyldes hele Rækker af Afvigelser de saakaldte

9) <sp>Koblingsfremtoninger</sp>. Hermed
betegnes de Tilfælde, hvor i og for sig
selvstændige Elementer af Anlægspræget ikke
kombineres <sp>frit</sp> ved Kønscelledannelsen, men
fortrinsvis forbindes med bestemte andre
Elementer. Tænker man sig, i Kombinationsskemaet
under Pkt. 6, Elementerne <i>A</i> og <i>B</i> oftere
forenede i Kønscellerne end ved ganske fri
Kombination, saa vil selvfølgelig lige ofte <i>a</i> og <i>b</i>
være forenede, medens Forbindelserne <i>A,b</i> og
<i>a,B</i> bliver sjældnere i tilsvarende Forhold. Hvis
f. Eks. <i>A</i> og <i>B</i> følges ad 10 Gange saa ofte,
som de forekommer adskilte, vil Kønscellerne
vise flg. relative Hyppighed af de fire forsk.
Kombinationer: 10 <i>A,B</i> : <i>A,b</i> : <i>a,B</i> : 10 <i>a,b</i>.
Indsætter man disse Værdier i Skemaet, vil man
ikke faa det typiske 9:3:3:1 pro 16, men, da
der jo her er 22 Kønsceller at operere med,
faar man 22X22=484 Organismer at føre i
Regning; og de fire Slags Organismer vil
optræde i Forholdet 342:21:21:100, hvilket,
beregnet paa <i>16</i>, giver 11,3:0,7:0,7:3,3, som jo afviger
ganske fra det »normale« 9:3:3:1. Sligt har
voldt og volder store Vanskeligheder ved
Studiet. Det synes alment, at hvor der
overhovedet er Tale om en saadan »Kobling« ell.
Tiltrækning af forskellige Elementer, vil
Elementerne, naar de kommer fra <sp>samme</sp> <i>P</i>-Individ,
være »koblede«, d. v. s. optræde forholdsvis
hyppigere sammen end ved fri Kombination.
Kommer de selvsamme Elementer derimod fra
hver sin <i>P</i>-Organisme, vil de vise
»Frastødning« i ganske samme Forhold. I det nys
anførte, tænkte Tilfælde har <i>A</i> og <i>B</i> været
sammen i den ene <i>P</i>-Organisme (<i>AA</i>, <i>BB</i> . . .);
den anden (<i>aa</i>, <i>bb</i> . . .) har hverken haft <i>A</i> ell.
<i>B</i>. Var derimod <i>P</i>-Individerne <i>AA</i>, <i>bb</i> og <i>aa</i>,
<i>BB</i>, saa vilde <i>F</i><sub>1</sub>, skønt ogsaa her udtrykt ved
<i>Aa</i>, <i>Bb</i>, danne de forsk. Kønsceller efter
Forholdet <i>A,B</i> : 10 <i>A,b</i> : 10 <i>a,B</i> : <i>a,b</i>, og heraf vilde,
ligesom før, beregnes <i>484</i> Organismer med
denne Fordelingsmaade: 243:120:120:1, hvilket
giver 8,03:3,97:3,97:0,03 pro 16 — altsaa en
Afvigelse i modsat Retning af den forrige.

Saadanne Tilfælde viser sig at være langt
almindeligere, baade hos Dyr og Planter, end
man endnu for faa Aar siden antog. Særlig
Interesse har det derved, at de Elementer, som
menes at spille en Rolle ved Kønnets
Bestemmelse, ofte er »koblede« med visse andre
Elementer, hvorved de højst interessante og ikke
mindst i patologisk Henseende vigtige Tilfælde
af saakaldte <sp>kønsbegrænset Arv</sp> (s. d.)
fremkommer. Det alm. forekommende Forhold,
at der hos Dyr og særkønnede Planter findes
omtr. lige mange Individer af Han- og Hunkøn,
har man nemlig søgt at forklare ved den
Antagelse, at det ene Køn (hos nogle Arter Han-,
hos andre Hunkønnet) er bestemt ved et
særligt Element i Anlægspræget, som i det ene
Køn er til Stede i »enkelt Dosis« og mangler
i det andet. Hvis et saadant kønsbestemmende
Element ren alment kaldes <i>K</i> (Kønsfaktor), vil
de to Køn være karakteriserede ved henh. <i>Kk</i> . .
og <i>kk</i> . . . Det ene Køn giver da Gameterne <i>K</i> . .
og <i>k</i> . ., det andet kun <i>k</i> . ., og Befrugtningen
medfører da lige hyppig Dannelse af <i>Kk</i> . . .
og <i>kk</i> . . . Det ene Køn vil saaledes stedse
forblive uensdobbelt i Anlægspræget (se <sp>Køn</sp> og
<sp>Kønsbestemmelse</sp>).

10) <sp>Tilbageblik</sp>. En B. i <sp>fysiol.</sp>
Forstand, en Heterozygote (jfr Pkt 1) kan, som
det fremgaar af det meddelte, opstaa direkte
(»primært«), ved Krydsning af to forsk.
anlægsprægede <i>P</i>-Organismer. Men den kan
ogsaa opstaa i et af Slægtleddene <i>F</i><sub>2</sub>—<i>F</i><sub>∞</sub></i>, altsaa
»sekundært«, som Efterkommer af en direkte
B. Derved er at bemærke, at en slig B.'s
Helsøskende særdeles godt kan være homozygotiske
(ensdobbelte, ɔ: racerene), jfr.
Spaltningsskemaerne og Kombinationsskemaet i Pktr. 5 og 6.
Her er altsaa skarp Modstrid mellem B. i
fysiol. og i genealogisk Forstand. Dertil
kommer, at en B. kan opstaa helt uafhængig af
Krydsning, selv inden for en »ren Linie« (se
<sp>Arvelighed</sp>, Side 183), nemlig hvis under
Kønscelledannelsen en af de resulterende
Kønsceller faar et fra de andre afvigende
Anlægspræg og forenes med en »normal« Kønscelle
til befrugtet Æg. Det saaledes grundlagte
Individ er <sp>uensdobbelt</sp> og er fysiol. en B.,
skønt det genealogisk hører til en ren Linie
(se <sp>Mutation</sp>).

I Virkeligheden er praktisk talt alle Dyr og
Planter med Fremmedbefrugtning at betragte
som B. i fysiol. Forstand; thi de vil næsten
altid i en ell. fl. Henseender være uensdobbelte.
Ikke mindst gælder dette <sp>Menneskene</sp>, og
netop derfor er Arvelighedsforholdene i de
menneskelige Samfund saa brogede og
lunefulde; Børn kan paa afgørende Punkter falde
ganske anderledes ud, end man kunde vente
