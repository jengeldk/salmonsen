talrige Skr, skaffedes ham for en stor Del af
Alexander den Store, der ikke alene ved sin
Gavmildhed satte ham i Stand til at erhverve
sig et rigt Bibliotek, men ogsaa fra Asien
forsynede ham med et rigt Stof af Dyr og Planter;
Forholdet til Alexander blev dog en Tid køligere
da A.'s Nevø og plejesøn Kallisthenes blev
henrettet (323). Som Makedonerven var A. ilde
anset i Athen, og efter Alexander's Død blev
A. anklaget for Ugudelighed, men flygtede, inden
Dommen faldt, til det eubøiske Chalkis (322),
for, som han sagde, at forhindre Athenerne i
for anden Gang at forsynde sig mod Filosofien;
endnu s. A. døde han her af en Mavesygdom.
En siddende Portrætstatue i Palazzo Spada i
Rom, en Kopi af en udmærket gr. Original
giver et idealiseret Billede af Tænkeren.

<img>Aristoteles, Marmorhoved i Wien.</img>

<sp>Aristoteles' Skrifter.</sp>

Angivelserne om Antallet af A.'s Skr varierer
mellem 400 og 1000. Oldtiden skelnede mellem
esoteriske (strengt videnskabelige) og
eksoteriske (for et bredere Publikum bestemte) Skr
af A.; af de bevarede tilhører største Delen den
første Klasse. Da A. ikke betragtede
<sp>Logikken</sp> ell., som han selv kaldte den,
Analytikken som en Del af Filosofien, men kun som
Redskab (ὄργανον) til filosofisk Erkendelse,
sammenfattede allerede hans Skole de logiske
Skr under Benævnelsen <i>Organon</i> (udg. af Waitz
[Leipzig 1844—46]; oversatte paa Tysk af Zell
[Stuttgart 1836—61] og Kirchmann [Heidelberg
1883]). Samlingen omfatter 6 mindre Skr:
»Kategorierne«, »Om Udlægningen«, »Den første og
Den anden Analytik«, »Topikken« og »De
sofistiske Slutninger«. <sp>Retorikken</sp> er
repræsenteret ved et Værk af stor Vigtighed,
<i>Rhetorica</i> i 3 Bøger (udg. af Spengel [Leipzig 1867]
Roemer [smst. 1898, 2. Udg.] og Cope & Sandys
[Cambridge 1877]; oversat paa Tysk af Stahr
[Stuttgart 1864]), af hvilke de to første
behandler det taleriske Bevis og dets Hovedsætninger
medens den tredie sysler med Retorikkens
sproglige og stilistiske Side. Uægte er derimod et
andet retorisk Værk, <i>Rhetorica ad Alexandrum</i>.
Af <i>Poetikken</i>, som omfattede 2 Bøger, er kun
bevaret den første, som behandler Tragedien
og Eposet; den anden handlede om Komedien
Denne »første Æstetik« har faaet større alm.
Bet. og Indflydelse end noget andet Skr. af A.
(udg. sammen med Retorikken af Bekker
[Berlin 1859] og særskilt af Vahlen [smst. 1885],
Christ [Leipzig 1882] og med tysk Oversættelse
af Ueberweg [Berlin 1869—70], Susemihl
[Leipzig 1874] og Bywater [Oxford 1909]). Under
<sp>Naturvidenskaben</sp> henhører »Fysikken«
i 8 Bøger (udg. af Bekker [Berlin 1843] og Prantl
[Leipzig 1879]; oversat paa Tysk af Samme
[smst. 1854]), der behandler Grundbegreberne i
det aristoteliske System; til den slutter sig to
Bøger om Tilblivelse og Undergang, <i>De generatione
et corruptione</i> (udg. i Forening med
<i>De coelo</i> af Prantl [Leipzig 1884] og med
fr. Oversættelse og Fortolkning af Barthélemy Saint
Hilaire [Paris 1862]). <sp>Psykologien</sp>
repræsenteres af <i>De anima</i> (»om Sjælen«) i 3 Bøger,
hvori A. udvikler sin Lære om Sjælens Væsen,
Evner og Egenskaber, som han delvis betragter
fra et fysiologisk Standpunkt (udg. af
Trendelenburg & Belger [2. Udg. Berlin 1877],
Torstrik [smst. 1862] og Hicks [Cambridge 1907]
oversat paa Tysk af Kirchmann [Leipzig 1872]);
hertil slutter sig en Del Smaaskrifter, der
sammenfattes under Benævnelsen <i>Parva naturalia</i>
(<i>de sensu & de memoria</i>, udg. af Ross
[Cambridge 1906]). Paa <sp>Naturhistoriens</sp>
Omraade var A.'s Virksomhed epokegørende, idet
han empirisk behandlede saavel den organiske
som den uorganiske Verdens Fænomener; dog
findes der ikke bevaret noget Værk af ham om
den uorganiske Natur. Hovedværket er <i>Historia
animalium</i> i 10 Bøger, hvoraf de 2 sidste dog er
uægte (udg. af Schneider [Leipzig 1812] og af
Aubert & Wimmer med tysk Oversættelse [smst.
1868]). Af Værket <i>De plantis</i> haves en gr.
Bearbejdelse af en latinsk Tekst, som igen gaar
tilbage til en arab. Oversættelse fra
Grundsproget (udg. af Apelt [Leipzig]). Under
<sp>Matematikken</sp> hører <i>De insecabilibus lineis</i> og
<i>Quaestiones mechanicae</i> (udg. af Apelt
[Leipzig] sammen med <i>De plantis</i>) og under
anvendt Naturvidenskab <i>De coelo</i> i 4 Bøger om
Himmellegemerne og deres Bevægelser (udg.
med Oversættelse af Prantl [Leipzig 1857]) og
<i>Meteorologica</i> i 4 Bøger (udg. af Ideler [Berlin
1834—36]) om Luftens Fænomener.
<sp>Metafysikken</sp> (udg. med tysk Oversættelse af
Schwegler [Tübingen 1846—48], Bonitz [Bonn
1848] og Christ [Leipzig 1886]) danner
Filosofiens højeste Trin og behandler Tilværelsens
sidste Grund og Princip; imidlertid er saavel
Indhold som Form i høj Grad uensartet, saa at
den i sin nuv. Form ikke kan hidrøre fra A.
