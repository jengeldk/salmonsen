Verdensaldere, ikke længer bor bl. Mennesker,
men bl. Stjernerne.
<i>H. A. K.</i>
</chapter>

<chapter name="Astraios">
<b>Astraios</b> (gr., af ἀστήρ, en Stjerne).
»Stjerneboer« kaldes i Hesiodos' Digtning »Theogonien«,
en Titan i Tidernes Morgen, Søn af Koios.
Vindguderne Argestes, Boreas, Zefyros og Notos
kaldes tillige med Heosforos, Morgenstjernen,
Sønner af A. og Eos, Morgenrøden.
<i>H. A. K.</i>
</chapter>

<chapter name="Astrakanit (se Blødit)">
<b>Astrakanit,</b> se <i>Blødit</i>.
</chapter>

<chapter name="Astralaander">
<b>Astralaander</b> (Stjerne- og Luftaander), i de
gl. østerlandske Religioner de som besjælede
tænkte Himmellegemers Aander; i
Middelalderens Dæmonologi snart faldne Engle, snart
Afdødes Sjæle, snart Ildaander, som, svævende
mellem Himmel, Jord og Helvede, ikke tilhører
noget af disse tre Riger; hos Paracelsus de
vigtigste bl. de onde Aander.
</chapter>

<chapter name="Astrallamper (se Lamper)">
<b>Astrallamper,</b> se <sp>Lamper</sp>.
</chapter>

<chapter name="Astrallegemet">
<b>Astrallegemet,</b> det sideriske Menneske
(<i>Evestrum</i>) er hos Middelalderens lærde Magere
og de flg. Aarhundreders Okkultister det tredie
Led af de 7 Grunddele, hvoraf Mennesket
antoges at bestaa. Det er en Udstraaling fra
Stjernerne, og gennem den er Mennesket underlagt
de sideriske Indflydelser. Naar de lavere Dele,
det elementære Legeme og Livskraften (se
<sp>Archeus</sp>) hviler i Søvnen, er A. især virksom;
derfra hidrører Drømmene, hvis Bet. som
Forudsigelser af tilkommende Begivenheder netop
beror paa, at de skyldes højere Sfærers
Indvirkning.
<i>Alfr. L.</i>
</chapter>

<chapter name="Astralolie">
<b>Astralolie,</b> en Slags amer., meget omhyggelig
raffineret Petroleum, som er klar, farveløs og
kun har en ganske svag Lugt. Vægtfylden er
ved 15° kun 0,781, og Antændelsestemperaturen
er c. 68°.
<i>K. M.</i>
</chapter>

<chapter name="astralsk eller astral">
<b>astralsk</b> ell. <sp>astral</sp> (lat.), stammende fra
Stjernerne; stjerneformet, <sp>astralsk
Verden</sp>, Stjernehimmel, Univers.
</chapter>

<chapter name="Astrantia">
<b>Astrantia</b> L. (<sp>Stjerneskærm</sp>), Slægt af
Skærmplanterne (Vandnavle-Gruppen), fleraarige
Urter med haandformet lappede ell. delte Blade
og smaa Skærme i topformet Anordning. De
talrige Svøbblade er omtr. lige saa lange som
Blomsterne og spidse; de danner et stjerneformet,
ofte smukt farvet »Bæger« om Blomsterne. Disse
er tvekønnede ell. hanlige, blandede mellem
hverandre i samme Skærm, og har rosa ell.
grønlig hvide Kronblade. Frugterne er
cylindriske og paa Hovedribberne beklædte med
Skæl; Oliekanaler findes. 7 Arter. <i>A. major</i> L.
(Mellem- og Sydeuropa), 30—60 cm høj, har et
smukt Svøb af hvide og rødlig anløbne Blade
med grønne Tegninger; den dyrkes som
Prydplante, ligesom et Par andre Arter, i Haver,
især paa Stenhøje.
<i>A. M.</i>

Formeres ved Deling og ynder en noget
beskygget Vokseplads.
<i>L. H.</i>
</chapter>

<chapter name="Astrid (nordisk Kvindenavn)">
<b>Astrid,</b> nordisk Kvindenavn, i dansk Form
<sp>Estrid</sp>; en ældre Form <i>Asfriðr</i> (ell. <i>Æsfriðr</i>)
findes paa Vedelspangrunestenene fra Gorm den
Gamle's Tid. Kommer ikke af oldnordisk <i>ást</i>,
Kærlighed, men af <i>áss</i>, Gud og <i>friðr</i>, Kvinde
(egl. skøn; forsk. fra <i>frid</i>, <i>fred</i> i Mandsnavne).
<sp>Asta</sp>, <sp>Aasta</sp>, en opr. afkortet Form, af Astrid.
<i>A. O.</i>
</chapter>

<chapter name="Astrid (Kong Olav Tryggvessøns Moder m. fl.)">
<b>Astrid,</b> 1) Kong Olav Tryggvessøns Moder,
Datter af Erik Bjodaskalle paa Oplandene, var
gift med Kong Tryggve Olavssøn i Viken, efter
hvis Drab hun maatte fly tilbage til
Fædrehjemmet. Her fødte hun Olav. Forfulgt af
Gunhild Kongemoder maatte hun med sin spæde
Søn søge Tilflugt først i Sverige, siden i
Gardarike. Hun blev undervejs fanget af vendiske
Vikinger og solgt i Trældom, men løskøbtes
senere af en Købmand fra Viken, Loden, som
hun ægtede. 2) A., foreg.'s Datter med Kong
Tryggve, se <sp>Erling Skjalgssøn</sp>.
<i>(O. A. Ø.). C. Br.</i>
</chapter>

<chapter name="Astrild">
<b>Astrild</b> [↱a-]f et af den sv. Digter
Stjernhjelm i 17. Aarh. opfundet Navn paa
Kærlighedsguden, som Oversættelse af lat. Amor; dannet
af oldnordisk <i>ást</i>, Kærlighed, og <sp>Ild</sp>.
<i>A. O.</i>
</chapter>

<chapter name="Astrilder">
<b>Astrilder</b> [egl. ↱ast-] bruges som Betegnelse for
en Del alm. holdte tropiske Burfugle, hørende
til <sp>Væverfinkerne</sp> (<i>Spermestinæ</i>), en
Afdeling af <sp>Væverfuglenes</sp> (<i>Ploceidæ</i>) store
Familie. A. er smaa Arter med kegledannet, ret
spinkelt Næb, ofte med smukke kraftige Farver;
nogle af Arterne har en tiltalende om end
beskeden Sang.

A. hører hjemme i Asiens og Afrikas tropiske
Egne, føres i store Mængder til Europa, hvor
de p. Gr. a. deres smukke Farver, tiltalende
Væsen og den Lethed, hvormed de yngler i
Fangenskab, hører til de mest skattede
Burfugle.

A. deles nutildags i forsk. Slægter, medens de
tidligere væsentlig henførtes til een Slægt,
<i>Habropyga</i>. Bl. de mest bekendte er <sp>Graa A.</sp> (<i>H.
cinerea</i> Vieill.) næppe større end en
Gærdesmutte med uanselig graalig Fjerdragt, der i
Yngletiden faar et rosa Skær. Andre alm. holdte
Arter, alle som foregaaende hjemmehørende i
Afrika, er <sp>Orangekindet A.</sp> (<i>H. melpoda</i>
Vieill.), <sp>Gulbrystet A.</sp> (<i>H. subflava</i> Vieill.),
<sp>Rødhalet A.</sp> (<i>H. coerulescens</i>) og
<sp>Helena-A.</sp> (<i>H. undulata</i> Pall.) med en bred rød
Stribe paa Hovedets Sider. <sp>Tigerfinken</sp>
(<i>H. amandava</i> L.), der hører hjemme i Indien
og paa Sunda-Øerne, er rød med smaa runde,
hvide Pletter; den har en kort, men ret smuk
Sang. <sp>Amaranten</sp> (<i>H. minima</i> Vieill.) fra
Afrika hører som foregaaende til de mindste
Arter. En af de smukkeste Arter er
<sp>Sommerfuglefinken</sp> (<i>H. phoenicotis</i> Sws.) fra
Sydafrika, paa Oversiden lys brunlig, paa
Undersiden blaa, en Plet ved Øret er rød.
<sp>Granatfinken</sp> (<i>H. granatina</i> L.) fra Sydafrika, brun
med rødt Næb er en af de Arter, der tidligst
som Burfugle førtes til Europa.
<i>O. H.</i>
</chapter>

<chapter name="Astrocaryum">
<b>Astrocaryum</b> Mey., Slægt af Palmerne, oftest
mægtige, stærkt tornede Træer med fjerdelte
Blade. Hanblomsterne har en tragtformet Krone
med tilbagerullede Flige; Kolbens hanlige
Grenspidser visner bort, hvorved Stenfrugterne
kommer til at sidde tæt samlede, efter at de har
opnaaet deres fulde Størrelse. 29 Arter, de fleste
brasilianske; nogle er yndede Væksthusplanter.
<i>A. vulgare</i> Mart. giver en Slags Palmefedt,
<sp>Aouraolie</sp> (s. d.), og benyttes tillige som
Tekstilplante; af <i>A. Ayri</i> Mart. faas <sp>Ayritræ</sp>
(s. d.).
<i>A. M.</i>
</chapter>
