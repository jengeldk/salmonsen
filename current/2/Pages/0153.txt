Arrestforfølgningssagen, men snart kan ogsaa Fogden
selv igen hæve A. ved en saakaldt
<sp>Relaksationsforretning</sp>.
<i>K. B.</i>

I <sp>Strafferetten</sp> og
<sp>Straffeprocessen</sp> betegner A. det samme som
<sp>Varetægtsfængsel</sp> (s. d.). Dernæst betegner A. det
Lokale, hvori Varetægtsfængsel udstaas, samt
endelig visse, i den militære Strafferet hjemlede
Straffe. Som saadanne Straffe kan for den
danske militære Strafferets Vedk. bl. a. nævnes:
Kvarterarrest, Vagtarrest, ensom A., mørk A.,
Fæstningsarrest og A. i Bøjen. Sidstnævnte Straf
er enten simpel ell. streng. I første Tilfælde
fængsles den paagældende om det ene Ben, og
i andet om begge Ben til et fast Punkt i Gulvet,
men dog saaledes, at han ikke hindres i at staa,
sidde eller ligge.
<i>A. Gl.</i>
</chapter>

<chapter name="Arrest, Heinrich Louis d'">
<b>Arrest,</b> [d-a↱ræ], <sp>Heinrich Louis d'</sp>,
Astronom, f. i Berlin 13. Aug. 1822, d. i Kbhvn
14. Juni 1875. Han studerede i Berlin under
Encke og blev 1845 ansat som 2. Assistent ved
Observatoriet. 9. Juli 1844 fandt han en Komet
(1844 II), der var set 2 Dage tidligere af
Mauvais i Paris. 28. Decbr s. A. opdagede han en ny
Komet (1845 I), hvorfor han blev tilkendt den af
Kongen af Danmark stiftede Kometmedaille.
Han assisterede Galle 23. Septbr 1846, da denne
fandt Neptun. 1. Maj 1848 fik han Kaldelse som
Observator til det under Möbius' Direktion
staaende gl. Observatorium paa Pleissenburg i
Leipzig. Apr. 1851 habiliterede han sig ved
Leipzig-Universitetet med sit Arbejde »Ueber das System
der kleinen Planeten zwischen Mars und
Jupiter« og blev samme Aar ekstraordinær Prof., da
han havde afslaaet en Kaldelse til Washington.
Som Observator beskæftigede han sig, saavidt
Observatoriets Instrumenter tillod det,
hovedsagelig med at observere Stjernehobe og
Stjernetaager og nedlagde Resultaterne af sine
Observationer i Afh. »Resultate aus
Beobachtungen der Nebelflecken und Sternhaufen« (1.
Række, Leipzig 1856). Tillige observerede han
Planeter og Kometer og opdagede to ny
Kometer 1851 og 1857, hvoraf den første som
periodisk Komet bærer hans Navn. 1856 blev
Direktoratet af Observatoriet i Kiev ham tilbudt, men
han foretrak at følge den til ham efter
Anbefaling af Astronomen Hansen i Gotha stillede
Opfordring fra Danmark til at overtage det siden
Olufsen's Død 1855 vakante Professorat i
Astronomi ved Kbhvn's Univ. 15. Aug. 1857 blev han
udnævnt til Docent og 16. Maj 1858 til ordinær
Professor i Astronomi og Direktør for
Observatoriet. Da det ny Observatorium, der blev
bygget 1859—61 under hans Ledelse, var
færdigt, genoptog A. med dets 11 Tommers
Refraktor, som han har beskrevet i et
Universitetsprogram: <i>Disputatio de instrumento magno
aequatorio in specula Universitatis Hafniensis nuper
erecto</i>, sine Undersøgelser af Stjernetaager og
offentliggjorde 1863 en Fortegnelse over 215
ny Taager. I sit Hovedværk <i>Siderum
nebulosorum observationes Hafnienses</i> (<i>Hafniae</i> 1867) har
han nedlagt Resultaterne af dette Arbejde; det
indeholder bl. a. 390 af ham først fundne
Stjernetaager; for dette Arbejde fik han 1875 af det kgl.
astronomiske Selskab i London dets
Guldmedaille. Foruden dette beskæftigede han sig
ogsaa med Kometer og Planeter; 21. Oktbr 1862
fandt han Planeten Freja. 1864 offentliggjorde
han et Kort over alle Stjerner til 16. Størrelse i
den Himmelegn, hvor Tycho Brahes ny Stjerne
viste sig 1572. 1867 offentliggjorde han en Afh.
over Oriontaagen; 1872 et Universitetsprogram:
»Undersøgelser over de nebulose Stjerner«,
hvori han har leveret en spektralanalytisk
Beskrivelse af alle for Spektroskopet tilgængelige
Stjernetaager. Hans sidste Arbejde var en
spektroskopisk Undersøgelse af Fiksstjernerne; han
har derom offentliggjort flere Afh. i
»Astronomische Nachrichten«.
<i>J. Fr. S.</i>
</chapter>

<chapter name="Arrestant">
<b>Arrestant</b> kaldes den, der i Henhold til
Retsdekret er hensat i Varetægtsfængsel.
</chapter>

<chapter name="Arrestatus (se Arrest (civil A.))">
<b>Arrestatus,</b> se <sp>Arrest</sp> (civil A.).
</chapter>

<chapter name="Arrestdekret">
<b>Arrestdekret,</b> Beslutning af Retten om, at
Arrest skal finde Sted.
</chapter>

<chapter name="Arrestforfølgningssag eller Justificationssag">
<b>Arrestforfølgningssag</b> eller
<sp>Justificationssag</sp> kaldes den Sag, som
Arrestrekvirenten er pligtig at anlægge for ved Dom at faa
Lovligheden af det foreløbige Retsmiddels
Anvendelse afgjort. Han skal derfor straks efter
Arresten, saa hurtigt Varselsfristerne tillader
det, søge denne stadfæstet som lovlig gjort og
forfulgt, — den mindste Forsømmelse hermed
har Arrestens Bortfald til Følge —, og samtidig
skal han søge opnaaet eksigibel Dom for
Fordringen, da Arresten ikke bør lægge Baand paa
Skyldnerens Raaden længere, end det
nødvendig kræves, for at Kreditor kan opnaa
Eksekutionsfundament. Under denne A. kan
Arrestatus ikke blot i videste Omfang angribe
Arrestens Lovlighed, ogsaa med Indsigelser, han
ikke havde fremført for Fogden, men han kan
tillige ved Kontrasøgsmaal indtale hele sit
formentlige Krav paa Erstatning for Tort, Tab og
Kreditspilde, hvilken Erstatning altid tilkendes
ham, naar Arresten befindes ulovlig gjort. Han
kan dog ogsaa under en særlig Sag indtale sin
Erstatningsfordring, og dertil er han jo nødt,
naar Arresten imod Lovens Forskrifter ikke
forfølges. Paabudet om Anlæggelse af A. vil som
Regel gøre Appel af Arresten overflødig for
Arrestatus; dog er Appel altid nødvendig, naar
han vil stævne Fogden selv til at stande til
Rette. A. skal i Alm. anlægges ved det
Værneting, hvorunder Fordringen skal indtales; et
særligt Arrestværneting er kun hjemlet efter
Pl. 30. Novbr 1821, naar Arrest er gjort i en
Udlændings Gods her i Riget, idet Arresten da
i Alm. skal forfølges ved det Steds Værneting,
hvor den er gjort. I Mangel af andre kan man
i saa Tilfælde stævne Godsets Ihændehaver, der
da er pligtig til paa den fraværende Udlændings
Vegne at varetage hans Tarv under Sagen. Denne
Arrest bortfalder i øvrigt ikke, fordi
Udlændingens Bo tages ell. alt er taget under
Konkursbehandling i Udlandet.
<i>K. B.</i>
</chapter>

<chapter name="Arrestrekvirent (se Arrest (civil A.))">
<b>Arrestrekvirent,</b> se <sp>Arrest</sp> (civil A.).
</chapter>

<chapter name="Arresø">
<b>Arresø,</b> Danmarks største Indsø, beliggende i
det nordøstlige Sjælland, Frederiksborg Amt,
Strø og Holbo Herreder, er 41 km<sup>2</sup> og henved 40
km i Omkreds. Den er hævet c. 3 m over
Isefjordens Vandstand og har kun en ringe Dybde,
især langs Bredderne, hvor den mange Steder
ikke engang kan befærdes med Baade; særlig
fra Egnen mod N. optager den en Del Vandløb.
