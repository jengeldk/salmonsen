i fl. Oplag og oversatte paa fremmede
Sprog. Desuden har Fru B.-H. oversat en Del,
saaledes af Drachmann, Jacobsen, Bjørnson o. fl.
Ved Siden af sin Virksomhed paa Højskolen og
den af hende grundede Tärna Landhusholdningsskole
har hun arbejdet særdeles virksomt for
Folkeoplysning i forsk. Retning.
<i>I. F-H.</i>
</chapter>

<chapter name="Baad">
<b>Baad</b>, mindre Fartøj, der bruges dels som
Forbindelsesmiddel mellem Skib og Land og dels
til Sejlads ved Kyster og i lukkede Farvande. B.
kan være <sp>aaben</sp>, <sp>Halvdæks</sp>- ell.
<sp>Dæksbaad</sp>; sidstnævnte nærmer sig de mindre
Skibstyper saavel i Skrogets Form som i Rigning.
<sp>Halvdæksbaade</sp> har den forreste Del
delvis overbygget, saa at de er nogenlunde
beskyttede mod at fyldes, naar de sætter Næsen under
Vandet. Desuden har de, ligesom de aabne
Sejlbaade, et smalt Dæk langs <sp>Essingen</sp>
(<sp>Rælingen</sp>), som forhindrer Vandets
Indtrængning, naar B. krænger over. B. bygges af Eg,
Alm ell. Fyrretræ, undertiden ogsaa af Jern ell.
Staal. B. siges at være <sp>kobberfast</sp> ell.
<sp>jernfast</sp>, efter som der til Bygningen er
anvendt Kobbernagler ell. Jernnagler; førstnævnte
er dyrest, men mere holdbare, da Jernnaglerne
ruster.

Ved Klædningen skelnes mellem 1) <sp>Klink</sp>-,
2) <sp>Kravel</sp>- (Fig. I) ell. 3) <sp>Diagonalklædning</sp>.
1) Klædningsplankerne (<sp>Bordene</sp>) <i>a</i>
ligger horisontalt saaledes, at Kanten af det ene
Bord dækker Kanten af det ndf. liggende Bord.
2) Bordene ligger her ligeledes horisontalt, men
støder sammen Kant mod Kant. 3) Bordene er
skraat stillede med den underste Ende mod
Kølen. Ved Bygningen mærkes <sp>Kølen</sp> <i>b</i>, en
vertikalt stillet Planke, mod hvilken de underste
Bord støder. <sp>Spant</sp> <i>c</i>, Træ- ell. Jernbaand, der
som en Slags Ribben giver B. dens tværskibs
Form. <sp>For</sp>- og <sp>Agterstævn</sp>, der danner en
Fortsættelse af Kølen i For- og Agterenden. I de
aabne B. kommer endvidere <sp>Tofterne</sp> <i>d</i>
(Bænke for Besætningen), hvoraf den forreste
benævnes <sp>Pligttoften</sp>, den agterste
<sp>Agtertoften</sp>. Nogle af de mellemliggende
Tofter tjener tillige til Støtte for Masterne og
benævnes derfor <sp>Sejltofter</sp>. I B.'s Bund
lægges løse Røstværker til at træde paa,
<sp>Bundtellier</sp> <i>e</i>; til Støtte for de Roendes Fødder
anbringes Lister (<sp>Spændholter</sp>) paatværs
oven paa Bundtellierne.

Efter som en B.'s Agterende er flad, rund ell.
spids, siger man, at B. er <sp>plat</sp>-, <sp>rund</sp>- ell.
<sp>spidsgattet</sp>. En B., som skal kunne sejle
godt og taale at krænges over, uden at kæntre,
maa have en dyb Køl og desuden nogen Ballast.

Som Fremdrivningsmiddel bruges i en B.
Dampmaskineri, Forbrændingsmotorer,
Elektricitet, Sejl ell. Aarer. De smaa Dampbaade til
Skibsbrug benævnes Dampbarkasser, og B.
forsynede med Motor kaldes Motorbaade. Det er
sjældnere, at man finder elektriske Baade.
Sejlbaade er i Reglen dybtgaaende; efter
Takkelagens Form har de forsk. Benævnelser.
Masternes Antal er 1—3; den forreste Mast kaldes
<sp>Fokkemasten</sp>, den følgende Mast
<sp>Stormasten</sp> og den agterste
<sp>Papegøjemasten</sp>. De alm. Sejlsystemer i Nord- og
Østersøen er <sp>Gaffelsejlsrigning</sp> (Fig. II),
<sp>Sprydsejlsrigning</sp> (Fig. III),
<sp>Luggerrigning</sp> (Fig. IV),
<sp>Spidssejlsrigning</sp> (Fig. V);
i Middelhavet bruges særligt <sp>Latinsejl</sp> (Fig. VI).

Som <sp>Forsejl</sp> (fra Fokkemast eller
Stormast) til Klyverbom ell. til Forstævnen
anvendes <sp>Stagsejl</sp> (<sp>Klyver</sp> og <sp>Stagfok</sp>);
Sejlet paa Fokkemasten kaldes <sp>Fokken</sp>, paa
Stormasten <sp>Storsejlet</sp> og paa Papegøjemasten <sp>Papegøjen</sp>.

Med stærk Kuling maa man formindske
Sejlarealet, dels ved at føre færre Sejl og dels ved
at <sp>rebe</sp> (rulle en Del af Sejlet op).

I Danmark er de aabne Fiskerbaade i Reglen
forsynede med Sprydsejl, og i Farvandet omkr.
Svendborg er de mindre Baade i Reglen forsynede
med 2 Master, der hver har et Sprydsejl, det saakaldte
<sp>Smaksejl</sp>, en meget praktisk og nem Rigning.
Et Fartøj, der kan føre rigeligt med Sejl i Kuling, siges
at være <sp>stift</sp>; er et Fartøj tilbøjeligt til at krænge
over, siges det at være <sp>rankt</sp>. Med Vinden agterind
(<sp>rumskøds Sejlads</sp>) sætter Kapsejlerfartøjer et
ekstra Sejl ud til Siden paa en Bom (Spilerbom),
og Sejlet hedder en <sp>Spiler</sp>.

Robaade drives frem ved Aarer af Ask ell.
Gran. Aaren hviler paa <sp>Essingen</sp> (Baadens
Lønning), enten mellem to Pinde (Aaretolde),
ell. i en Udskæring i øverste Bord (<sp>Aaregangen</sp>),

<img>Fig. I.</img>

<img>Fig. II. Gaffelsejl.</img>

<img>Fig. III. Sprydsejl.</img>
