Hvor man af Pladsmangel ell. p. Gr. a. for
stærk Stigning paa Banen ikke kan bygge en
Mellemstation paa sædvanlig Maade som
Gennemgangsstation, har man undertiden omgaaet
Vanskelighederne ved i St at bygge den som
<sp>Rebroussementsstation</sp>, der faar
Form som en Endestation, saaledes at Toget
kører ind og ud ved samme Ende af Stationen
(rebrousserer), efter at Lokomotivet under
Opholdet er blevet omrangeret (Fredericia, Aarhus).
Ordningen gør Trafikken besværligere og kan let
umuliggøre en senere Udvidelse af Stationen,
men ved Bjergbaner er det ofte den eneste
mulige Udvej.

Hvor det kun drejer sig om Persontrafik, har
man bygget Stationer ved Krydsningspunktet for
to Baner, som skærer hinanden ude af Niveau,
saaledes at den ene Station bygges paa en
Brokonstruktion over den anden med Trappe- ell.
Elevatorforbindelse mellem Perronerne
(Brostation, Taarnstation). Tilsvarende Ordning er
fulgt ved underjordiske Baner, der krydser
hinanden.

Naar man sammenligner en større
Knudepunktsstation med en Kopstation af tilsvarende
Størrelse, ser man, at Fordelen ved den sidste
væsentligst ligger deri, at man fra en Forhal
beliggende op til Endeperronen har lige let
Adgang baade for Passagerer og Bagage til alle
Perroner uden at skulle passere noget Spor.
Kopstationen kan bygges i Niveau ell. med
løftede ell. sænkede Spor, idet man da blot maa
forbinde Endeperronen med Forhallen ved Trapper
for Passagererne og med Rummene for Ind- og
Udlevering af Bagage ved Elevatorer (Helsingør).
Men bygger man en Knudepunktsstation med
sænkede Spor, kan man forbinde Kopstationens
Fordele m. H. t. den lettere Fordeling af
Passagerer og Rejsegods fra Forhallen til de
forsk. Perroner med Gennemgangsstationens
Fordele m. H. t. lettere Rangering
og Formering af Togene, idet Hovedbygningen
opføres paa en Brokonstruktion, der spænder
tværs over alle Sporene, saa den kan indeholde
en Forhal med direkte Trappe til hver enkelt
Perron og Bagagerum med Elevator til hver
Bagageperron. Man kan derved, enten som i
Hamburg,, bygge en Forhal, der er fælles for
afgaaende og ankommende Passagerer med
Perrontrapper ved den ene Side og Lokaler til Ind-
og Udlevering af Rejsegods samt Ventesale med
Tilbehør ved den anden Side, ell. man kan, som
i Kbhvn, bygge Forhallen saa bred, at man ved
lave Skranker i Midten kan fraskille et Bagagerum,
som deler Forhallen i en Afgangs- og en
Ankomsthal. I Bagagerummets Midtlinie stilles
Elevatorerne fra de forsk. Perroner, og
Indleveringen foregaar fra Afgangshallen,
Udleveringen til Ankomsthallen. Hver Del af Forhallen
faar sit særlige Trappesystem til Perronerne,
saa en Blanding af modgaaende Passagerstrømme
kun kan forekomme paa Perronerne,
der let kan gøres brede nok (Fig. 5 og 6). For
Bagagens Vedk. bliver Transporten lettere for
Banen, naar Bagagerummet med sine
Elevatorer lægges centralt i Forhallen, end naar
baade Ind- og Udlevering skal foregaa ved
samme Side af Forhallen, fordi Rummene da
maa adskilles og hvert for sig kun har Plads til
nogle faa af Elevatorerne, medens Flertallet
helst maa opstilles i en Forbindelsesgang,
hvorigennem Transporten fra Indleveringsrummet
til Elevatorerne og fra disse til Udleveringsrummet
kan foregaa. Ved Hjælp af Transportbaand
kan man dog, som i Hamburg, opnaa, at denne
Ekstratransport væsentligst foregaar ved
Maskinkraft. Ved enkelte B. (f. Eks. <i>Quai d'Orsay</i>
i Paris) har man anbragt Indleveringsskranken
lodret over Bagageperronen og forbundet dem
ved et skraatliggende Transportbaand, der
kontinuerligt kan bortføre Bagagen, efterhaanden
som den indskrives, og aflægge den paa
Perronen ud for Bagagevognen.

Ved smaa Jernbanestationer ligger Perronerne
sædvanlig frit, men ved Stationer med stor
Persontrafik overdækker man dem i Reglen, enten
med smalle Perrontage, der bæres af Søjler og
kun spænder over en enkelt Perron, saa
Beskyttelsen mod Blæst og Regn til Tider er meget
ufuldkommen, ell. med en Perronhal, som
overspænder baade Spor og Perroner med en
gennemgaaende Tagkonstruktion og ved Siderne
lukkes dels af Stationsbygningen, dels af
Perronhallens Ydervæg. Til Beskyttelse mod Træk
lukkes Gavlrummene ofte med Glasvægge saa
dybt ned som Togfærdselen tillader, ligesom
Taget delvis dækkes med Glas, for at ikke
Dagslyset skal dæmpes for stærkt. Jo fuldkomnere
Perronhallen lukkes for Træk, desto
vanskeligere bliver det at bortskaffe Røg og Os fra
Lokomotiverne, der let inficerer Luften slemt. Da
Perronlængden hyppig kan være 150 à 300 m,
og den samlede Bredde kan være fra c. 50 til c.
150 m efter Antallet af Spor og Perroner, faar
Perronhallerne ved Storbyernes Banegaarde let
en meget stor Grundflade, f. Eks. fra 1—3 ha.
Til Dels efter »Encyclopädie des gesammten
Eisenbahnwesens« kan anføres, at Perronhallen
ved Anhalter-B. i Berlin er c. 10200 m<sup>2</sup>, i Kbhvn
12500 m<sup>2</sup>, ved Londons største Banegaarde,

<img>Fig. 4. Personbanegaard, Düsseldorf. <i>H</i> Hovedbygning. <i>VS</i> Ventesal. <i>G</i> Ilgods. <i>R</i> Lokomotivremise.
</img>
