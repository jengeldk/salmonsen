russ. Revolutionære mod Østersøprovinserne.
Ekspeditionen mislykkedes, og Resten af sine
Dage tilbragte B. — med fl. Afbrydelser, bl. a.
da han 1870 uden Held søgte at rejse en
kommunistisk Bevægelse i Lyon — mest i Schweiz,
idet han stadig tog Del i den socialistiske
Agitation og udformede sine anarkistiske Teorier.
1869 grundede han <i>Alliance internationale de la
démocratie socialiste</i>, der kort efter gik op i
<i>Internationale</i> (s. d.). Som Anarkist maatte B.
snart komme i Strid med denne Organisation,
og 1872 blev han og hans Tilhængere udstødte
af den.

B.'s Teorier kommer bl. a. frem i den ovenn.
af B. stiftede Forenings Program og i hans
<i>Dieu est l'état</i> (1871). Han forkaster enhver
Autoritet, selv om den er skabt ved alm.
Stemmeret, idet Magten altid vil tilfalde og udbyttes
af et Mindretal. Staten betragter han som en
nødvendig hist. given Indretning; den er dog
kun en forbigaaende Udviklingsform og,
grundlagt som den er paa Vold og Autoritet, tilhører
den et lavere Udviklingstrin; dette vil
imidlertid snart, endnu i 19. Aarh., være tilbagelagt
for at erstattes af absolut frie, frivillige
Sammenslutninger i Kommuner, der igen vil samle
sig i Prov., Folkeslag og Europas, senere
Verdens, forenede Stater. Paa samme Maade vil,
efter B., Privatejendommen, som et snart
tilbagelagt Udviklingstrin, afløses af
Kollektivismen. Disse Forandringer vil ske før ell. senere
ved en voldsom social Revolution, som
imidlertid bør fremskyndes og lettes af dem, der
forudser Udviklingens Gang; dette kan ske ved bl.
Masserne at udbrede Tanker, der passer til deres
Instinkter, ved at oplyse dem om økonomiske,
sociale, politiske og filos. Spørgsmaal, ved
Propaganda, Bøger, Artikler og Dannelsen af
Foreninger. Det var i denne Hensigt, B. dannede
den nævnte <i>Alliance internationale</i>. (<sp>Litt</sp>.:
<i>Œuvres</i> [Paris 1905 ff.]; »B.'s socialpol.
Briefwechsel mit A. Herzen und Ogarjow« [med
biogr. Oplysninger af Dragomanov; deri ogsaa
fl. af B.'s Taler, Skr og Opraab]; Oversættelse
fra Russisk [1895]; <sp>Ellzbacher</sp>, »Der
Anarchismus« [1900]).
<i>L. K.</i>
</chapter>

<chapter name="Bal (se Dans)">
<b>Bal</b>, se <sp>Dans</sp>.
</chapter>

<chapter name="Bal (Billardkugle)">
<b>Bal</b>, Billardkugle, af Elfenben, c. 4—5 cm i
Gennemsnit.
</chapter>

<chapter name="Balachany (se Baku)">
<b>Balachany</b> [b<sub>a</sub>£a↱kani], se <sp>Baku</sp>.
</chapter>

<chapter name="Balachna">
<b>Balachna</b> [b<sub>a</sub>£a↱kna], By i det mellemste
Rusland, Guv. Nishnij-Novgorod, ligger 35 km NV. f.
Nishnij-Novgorod paa højre Bred af Volga ved
Indmundingen af Floden Netjetsch. (1907) 5200
Indb. B. har et Kloster og 18 Kirker og driver
Handel med Landbrugsprodukter samt
Teglværksindustri og Skibsbygning.
<i>G. Ht.</i>
</chapter>

<chapter name="Balagansk">
<b>Balagansk</b>, By i Sibirien, Guv. Irkutsk, ligger
ved venstre Bred af Angara. 1300 Indb.
I Nærheden findes den balaganskiske Hule, paa hvis
Vægge man finder Iskrystaller, selv om
Sommeren.
<i>M. V.</i>
</chapter>

<chapter name="Balaghat">
<b>Balaghat</b> (<sp>Balaghaut</sp>), Distrikt i de
indobritiske Centralprovinser, 8148 km<sup>2</sup> stort
med (1911) 388920 Indb., hvoraf c. 80 %
Hinduer, Resten aandedyrkende Khonder. Landet,
der gennemstrømmes af Wainganga, er rigt paa
Jernerts, saavel som paa Guldsand, Antimon o. a.,
men kun i ringe Grad opdyrket (Ris). Hovedstad
er den lille By <sp>Burha</sp>.
<i>M. V.</i>
</chapter>

<chapter name="Balaguer">
<b>Balaguer</b> [wala↱gær], By i det nordøstlige
Spanien, Prov. Lerida, ligger 29 km NØ. f. Lerida
ved Segre i en frugtbar Egn. (1900) 4938 Indb.
Under den sp. Arvefølgekrig var B. befæstet.
<i>H. P. S.</i>
</chapter>

<chapter name="Balaguer, Victor">
<b>Balaguer</b> [wala↱gær], <sp>Victor</sp>, sp. Politiker
og Forf., f. i Barcelona 11. Decbr 1824, d. i
Madrid 14. Jan. 1901. Efter et jur. Studium blev
han Arkivar i sin Fødeby (1854) og omtr.
samtidig Prof. i Historie. 1867 forvistes han; men
1869, efter Revolutionen, blev han Cortes-Deputeret
og 1886 Kolonialminister i Sagasta's
liberale Kabinet. 1875 kom han ind i det sp.
Akademi. B. følte sig mere som Katalaner end
Spanier, en stor Del af hans Værker er skrevet
paa Katalansk, og han var en af Hovedmændene
for hele den nyere partikularistiske Retning
med tilhørende Maalstræv. B.'s voluminøse hist.
Værker er ikke synderlig grundige; der kan
nævnes <i>Historia de Cataluña</i> (1860) og <i>Historia
politica y literaria de los trovadores</i> (1878—80).
Han er mest Digter, baade Dramatiker
(<i>Tragedias</i> ɔ: korte hist. Optrin og Karakterskildringer,
ikke til Opførelse), Lyriker (<i>El trovador de
Monserrat</i> [1850], <i>Poesias completas</i> [1874], <i>Obras
poéticas</i> [1880]) og Romanforfatter, navnlig af
hist. Romaner; Fortællingen <i>Don Juan de Serravalle</i>
er hans mest yndede Digterværk i Prosa.
<i>E. G.</i>
</chapter>

<chapter name="Balahissar (se Pessinus)">
<b>Balahissar</b>, se <sp>Pessinus</sp>.
</chapter>

<chapter name="Balakhissar (se Balikesri)">
<b>Balakhissar</b>, se <sp>Balikesri</sp>.
</chapter>

<chapter name="Balakirev, Mily Alexejevitch">
<b>Balakirev</b> [b<sub>a</sub>£a↱kir<sub>e</sub>f], <sp>Mily Alexejevitch</sp>,
russ. Komponist, f. 1837 i Nishnij Novgorod.
B. optraadte første Gang som Pianist i Petrograd
1855; 1862 grundede han under Storfyrsttronfølgerens
Protektorat en gratis Musikskole;
B. ledede denne saavel som det »russiske Musikselskab«'s
Koncerter, indtil han 1872 trak sig helt
tilbage til Privatlivet. B. hører til den »nyrussiske
Skole«, der har modtaget Impulser fra Liszt
og til Dels fra Wagner og i øvrigt har
Tilknytning til Folkemusikken. Han er en af de
betydeligste Repræsentanter for denne Skole,
en fin og kyndig Musiker, der navnlig har sin
Styrke i den tematiske Udarbejdelse. Hans
Værker er ikke talrige: Nogle Ouverturer over
national-russiske og czeckiske Motiver, en Symfoni,
en fortrinlig Musik til »Kong Lear«, B.'s
betydeligste Arbejde, Klavermusik, derunder den
orientalske Fantasi »Islamey«, som Cui kalder et
Hovedværk i den moderne Klaverlitteratur, og
endelig nogle Sange. Af fremragende Bet. ogsaa
for russ. Kunstmusik var den af B. 1866 udgivne
Samling af Folkeviser.
<i>W. B.</i>
</chapter>

<chapter name="Balaklava">
<b>Balaklava</b> [b<sub>a</sub>£a↱k£av<sub>a</sub>], lille Havneby paa
Sydkysten af Krim i det russ. Guv. Taurien, 13 km
SØ. f. Sebastopol, har (1897) 1274 Indb., mest
Grækere, driver Fiskeri og er et besøgt Badested.
Stedet kaldtes i Oldtiden <i>Portus Symbolorum</i>.
Genueserne kaldte det <i>Cembalo</i> og havde her i
14. Aarh. et Citadel. 1475 blev B. ødelagt af
Tatarerne. Under Krim-Krigen stod et Slag
mellem Russerne og de Allierede ved B. (25.
Oktbr 1854), i hvilket en eng. Rytterbrigade blev
ødelagt under Angreb paa russ. Artilleri — en
