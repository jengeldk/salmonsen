»Theateradministratoriaden«, og hans Bestræbelser
for at skaffe Fanny et hyggeligt og elegant Hjem
havde oversteget hans økonomiske Kræfter.
Tilmed befandt denne, der altid stod meget
uforstaaende over for sin Mand, sig ilde tilpas i
Norden, og efter at hun havde født ham en
Datter, der kort efter døde, var hun stadig
fængslet til Sygelejet. B. saa da ingen anden
Udvej end atter bryde op og forsøge at indrette
sig i Paris, skønt han var alt andet end
sympatetisk stemt over for Franskmændene. Hans
Velyndere havde nu tabt Taalmodigheden og vidste
intet bedre at ønske ham ved Afrejsen end, at
det denne Gang maatte lykkes ham at komme
til Bo i det fremmede. I de flg. ti Aar havde han
vel ogsaa fast Bolig, først i Frankrigs
Hovedstad og siden paa Landstedet Violette i
Landsbyen Marly-le-Roy (kort fra Paris), som han var
bleven i Stand til at købe ved en Arv efter
Svigerfaderen. Men medens Hustruen med sin
yngste Søn, Paul, der blev født 1804, fandt sig
nogenlunde tilpas her, tumlede B. stadig rundt i
Europa. 1802 var han først i England, og derefter
et kort Besøg i Danmark, hvor Kronprinsen
tilsikrede ham en aarlig Pension. Det flg. Aar
udsendte han to Bd »Gedichte«, i hvilke et Digt,
hvori B. ironiserede over Goethe, lagde Spiren
til det senere Fjendskab mellem ham og
Oehlenschläger, der hidtil havde staaet paa en god Fod
med hinanden; fremdeles det episke Digt
»Parthenaïs oder die Alpenreise«, der udmærker sig
ved prægtige Skildringer af Schweiz' Natur, men
skæmmes ved det mytologiske Apparat, Digteren
har lagt ind i det. S. A. drog han over Schweiz
til Italien, men naaede ikke sine Ønskers Maal,
Rom. Ved sin Hjemkomst til Frankrig kastede
B. sig over Studiet af Naturvidenskaberne,
samtidig med at han udkastede Planerne til to store
Heltedigte, det ene med Emne af den nordiske
Mytologi — man ser, hvorledes han paavirkes
af alle Tidens Strømninger — det andet
omhandlende Cook's Verdensomsejling. Kun af det
sidste findes et Fragment paa fem Sange; det
første Felt besluttede han sig til ubeskaaret at
overlade sin nordiske Digterbroder, som det ses
af Rimbrevet »Noureddin til Aladdin«, der
vistnok i høj Grad skylder personlige Forhold sin
Tilblivelse. I Aaret 1806 var B. nemlig over
Amsterdam atter kommen til Kbhvn, hvor han sluttede
et meget varmt Venskab med Oehlenschläger's
Svoger, Juristen A. S. Ørsted, og Søster,
Sophie Ørsted. Denne sidste var en overordentlig
begavet og aandfuld Kvinde, i hvem B. var
heftig forelsket, og under hendes Indflydelse sker
der en brat, men ogsaa kort Svingning i
Digterens Sympatier. Hun aabner hans Øjne for
Skønheden i Goethe's Digtning, han siger de gl. Guder
Farvel, og i »Gengangeren og han selv eller
Baggesen over Baggesen« (1807) holder han
vittig og skaanselløst Dommedag over det 18.
Aarh.'s Poesi — særlig dens danske Fortolkere
— og bebuder en ny Tid, da Digtekunsten skal
blive det største og helligste af alt, særlig ved
Formidling af Natur og Aand. Dette pludselige
Omslag er ikke vanskeligt at forstaa: B. stod
paa Grænsen mellem to Aarh.; sin Ungdom og
første Udvikling havde han faaet i hint, men med
sin søgende Natur maatte han i Længden føle
sig utilfreds med dettes gennemgaaende
Middelmaadighed i poetisk Henseende. Det ny i Tiden
virker egl. ikke tiltalende paa ham, men han er
for fremragende en Aand til at blive staaende
stille, og han griber derfor med Begærlighed den
Haand, der rækkes ham gennem Sophie Ørsted's
Person, for derved at komme ud af sin Usikkerhed.
Men Tilegnelsen af det ny var for inspireret,
for overfladisk tilegnet — i Virkeligheden kom
B. aldrig ind i 19. Aarh., skønt han for en meget
stor Del arbejdede sig ud af det 18. Virkningen
forsvandt med Aarsagen: da hans Forelskelse
var forbi, kølnedes snart hans Begejstring for
det ny Evangelium. — Under sit Ophold i Kbhvn,
der varede til langt ind i 1807, havde han
fremdeles udsendt »Skæmtsomme Rimbreve«, to Bd
»Eventyrer og komiske Fortællinger« samt »Ny
Blandede Digte«. 1808 udkom i Amsterdam en ny
Digtsamling »Heideblumen«, der var helliget
»Lilia« (ɔ: Sophie Ørsted); men omtr. samtidig
hermed vender han sig satirisk mod de tyske
Romantikere. I »Der vollendete Faust oder
Romanien in Jauer, ein dramatisches Gedicht«
(først trykt i »Deutsche Werke«) vrimler det
med krasse, men helt igennem vittige, Udfald
mod Schlegel'erne, Schelling, Fichte, Tieck og
Konsorter; heller ikke Wieland og Goethe gaar
Ram forbi, om de end behandles mere objektivt.
Romantikernes Ordsvulst og Tilbøjelighed til at
danne ny Sprogformer parodierede han med
Held i »Der Karfunkel- oder Klingklingel-Almanach,
ein Taschenbuch für vollendete Romantiker
und angehende Mystiker« (1809). Paa dette
Tidspunkt, da B. følte sig træt og forladt, og man
i Paris med Mistænksomhed vaagede over hvert
af hans Skridt, i den Tro, at han var Spion,
foretog han en ny Rejse til Sydtyskland, væsentlig
for at søge bedre Boghandlerforbindelser; ved
sin Hjemkomst isolerer han sig ganske paa
Marly, kaster sig med Liv og Sjæl ind i
Filosofien, foretager sit »Salto mortale« til Troen og
er meget optagen af at paavise Forbindelsen
mellem Poesi og Filosofi. Filosofien skal kunne
dyrkes og forstaas af enhver; derfor er det
nødvendigt, at man kommer bort fra den
videnskabelige Terminologi og danner et filosofisk Sprog,
som enhver kan fatte. B. selv giver udmærkede
Bidrag til denne Opgaves Løsning. — Hans
fortsatte uheldige pekuniære Forfatning lader ham
paa ny vende sig til den danske Konge med Bøn
om Hjælp, og denne kalder ham da 1811 til Prof.
i dansk Sprog og Litt. ved Univ. i Kiel. Men B.
skulde ikke mere blive lykkelig i Fædrelandet;
i Kiel plagedes han af Provinslivets
Spidsborgerlighed og angrebes stærkt af en Sygdom, der
nødte ham til at aflyse sine Forelæsninger kort
efter deres Begyndelse. Han kom aldrig til at
genoptage dem; thi 1813 tog han Bolig med sin
Familie i Kbhvn og saa sig kort efter nødsaget
til at frasige sig sit Embede. I de flg. seks Aar
indvikledes B. i den Rk. litterære Stridigheder,
der alm. betegnes som den »Baggesen-Oehlenschläger'ske
Fejde«. Dommen om denne er i
Tidernes Løb undergaaet en betydelig
Forandring. Medens Samtiden i B.'s Angreb paa
Oehlenschläger alm. kun vilde se et Udslag af
den pureste Misundelse og Ondskab, er det
tilkommet en mere uhildet skuende Eftertid at give
