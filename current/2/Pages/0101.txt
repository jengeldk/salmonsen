nogle sluttede sig til Athen. Sidenhen kom A.
under Makedonerne, efter forsk. Omskiftelser
tiltraadtes dels det achæiske, dels det aitoliske
Forbund, indtil Landet som en Del af Achaia
146 kom under Rom. Alt da var Tilbagegangen
stor og øgedes gennem den senere Oldtid.

I Nutiden er A. en Nomos i Kongeriget
Grækenland, 4357 km<sup>2</sup> med (1907) 162324 Indb.
Hovedstad Tripolis (Tripolitsa), ikke meget langt
fra Oldtidens Tegea (c. 10500 Indb.), grundlagt
i Tyrkertiden.
<i>H. A. K.</i>
</chapter>

<chapter name="arkaisk">
<b>arkaisk</b> (gr.), »gammeldags«, er en i
Kunsthistorie (og Sprogvidenskab) særlig anvendt
Betegnelse for visse gamle Trin forud for
Kunstens (og Sprogenes) højeste Udviklingstrin, i
gr. Kunst saaledes især for Tiden før Feidias.
<sp>arkaiserende</sp> kaldes den Kunst, som
søger at genoptage Ejendommeligheder fra ældre
Tider. Smlg. <sp>Arkaisme</sp>.
<i>H. A. K.</i>
</chapter>

<chapter name="Arkaisme">
<b>Arkaisme</b> vil sige et Ord ell. Udtryk fra en
svunden Tids Sprogbrug, som af en ell. anden
Grund bruges midt i et mere moderne Sprog.
A. kan enten være leksikalske, hvor det drejer
sig om enkelte Ord, ell. grammatiske, hvor
uddøde Former ell. en af Brug gaaet Ordføjning
anvendes. I nogle Tilfælde beror A. paa, at et
Udtryk har holdt sig fra gl Tid i uforandret
Brug inden for visse begrænsede Omraader,
medens det i det alm Sprog er blevet forældet;
dette er især Tilfældet i det jur. Sprog (f. Eks.
»<i>thi kendes</i> for Ret«) og i den kirkelige
Udtryksmaade (f. Eks. »Elsker eders Fjender, <i>paa
det</i> I skulle vorde eders Faders Børn, som er i
Himlene«). Men ved mange andre A. er
Forholdet det, at de mere kunstig optages af
Forfattere, der derved vil give deres Stil det
højtidelige Præg, som følger med gammeldags
Vendinger, ell. give Skildringen af svundne
Dage en egen Tidskolorit; som Eksempel paa
en saadan med A. mættet Stil kan man læse
flg. Sætninger af Oehlenschläger: »Saa toge de
Afsked med deres Broder og <i>ginge</i> bort.
Vaulundur var <i>saare mod i Hu</i>, og Taarerne <i>runde
stride</i> ned af hans Kinder; thi det <i>bares</i> ham
<i>for</i>, som om han aldrig skulde se dem oftere«.
<i>O. Jsp.</i>
</chapter>

<chapter name="arkaistisk (d. s. s. arkaisk)">
<b>arkaistisk</b>, d. s. s. <sp>arkaisk</sp>.
</chapter>

<chapter name="arkaistisk Stil (se hieratisk Stil)">
<b>arkaistisk Stil</b>, se <sp>hieratisk Stil</sp>.
</chapter>

<chapter name="Arkana">
<b>Arkana</b> (af lat. <i>arcanum</i>, Hemmelighed),
Lægemidler, hvis Sammensætning holdes
hemmelig af Opfinderne (tysk »Geheimmittel«, fr.
<i>spécialités</i> ell. <i>remédes secrets</i>, eng.
<i>patent-medicines</i>). A. er opr. fremkomne ved, at
Lægerne i tidligere Tider holdt Sammensætningen af
de Lægemidler, som de ved egen Erfaring havde
set virksomme mod enkelte bestemte Sygdomme,
hemmelig, og særlig i 17. Aarh. kunde næsten hver
Læge, hvor ubetydelig han end ellers var, rose
sig af at have sit bestemte Arkanum. Den Tids
A. er imidlertid i en væsentlig Grad forsk. fra
Nutidens; thi det var dog Læger, som dengang
fremstillede A., men i Nutiden er Fabrikationen
overvejende i Hænderne paa Personer, som
kun er i Besiddelse af et Minimum af Kendskab
til Lægemidlers Tilberedning og Virkning.

Fabrikationen af A. er blevet en stor Industri,
som i de fleste Tilfælde er baseret paa Folks
Lettroenhed og Overtro. De vigtigste
Hjælpemidler til Udbredelse af A. er: Annoncering i
de offentlige Blade og Uddeling af Brochurer,
f. Eks. »Dr. Airy's Lægemetode«, »Den Syges
Ven«, »De elektro-homøopatiske Stjernemidler«,
»Heilwirkung und Anwendung der Pflanze
<i>Homeriana</i>«, »Selvbevaringen, af Dr. Retau« o. m.
fl., i hvilke Sygdommene beskrives, og som
de eneste virksomme Midler imod dem anbefales
de af vedk. Fabrikant fremstillede Produkter.
De utallige Attester, der medfølger saadanne
Brochurer, er ofte fuldstændig falske, ell. de
navngivne Læger ell. Private er ofte købte til
at udstede Attesterne. De kolossale
Omkostninger ved en saadan Annoncering lønner sig i høj
Grad. Eksempelvis skal anføres, at Fabrikanten
af de eng. »Holloway's afførende Piller« efterlod
sig en Formue paa 5 Mill. £, skønt Udgiften til
Bladannoncer beløb sig til 40000 £ aarlig. Han
tilbød i sin Tid Dickens 1000 £ for lejlighedsvis
at nævne Pillerne i en af hans Romaner. —
Selv om nogle faa A. er virksomme mod
enkelte af de mange Sygdomme, de i Reglen
anbefales imod, og selv om en stor Del i og for
sig er uskadelige, saa er A.-Fabrikationen og
-handelen dog i høj Grad forkastelig; <sp>thi det
er et Særkende for alle A., at
Prisen altid staar i stærkt
Misforhold til Værdien</sp> ɔ: <sp>Prisen paa
Lægemidler</sp>; desuden er nogle A. giftige,
og <sp>Publikum kan aldrig vide
hvi1ke</sp>, og endelig, og hvad der er af stor Bet.,
afholdes Folk ved A.-Overtroen <sp>fra i rette
Tid at søge Lægehjælp</sp>, hvorved
Helbredelsen ofte umuliggøres. Saavel i Danmark
som i Norge og Sverige har man søgt at lægge
A.-Svindelen Hindringer i Vejen. De kan kun
faas paa Apotekerne, og i intet af de 3 Lande
er det tilladt Privatpersoner at indføre
Medicin. Sundhedsstyrelsen kan efter Lov af 29. Apr.
1913 forbyde Avertering af A. — Forsøg paa at
modvirke Ondet ved Offentliggørelse af A.'s
Sammensætning har aldeles ikke ført til det
ønskede Resultat, bl. a. fordi de ofte indeholder
saadanne Stoffer som Planteudtræk o. l., som
ikke nærmere lader sig bestemme ad analytisk
Vej. Endvidere varierer Sammensætningen af
det under samme Betegnelse falbudte A. ofte
meget betydeligt.

<sp>Amykos</sp>, Borsyreopløsning, Pebermynteolie
og Glycerin. Toiletmiddel.

<sp>Astmaurter</sp>, Andersen's, Lobelia og
Salpeter.

<sp>Brama Livseliksir</sp>, se
<sp>Livseliksirer</sp> ndf.

<sp>Brandeau's Vædske</sp>. Manganoversurt
Kali opløst i Vand. Pris for en Flaske med 500
gr 5 Kr. Værdi c. 40 Øre.

<sp>Brandreth's Piller</sp>. Podophyllin,
Gummigut, Nelliker, Safran og Pebermynteolie.
Afførende.

<sp>Brandt's Schweizerpiller</sp>, Ekstrakt
af Selini, <i>Achillea moschata</i>, Aloe, Malurt,
Bukkeblade og Enzian samt pulveriseret
Enzianrod. Varierende Sammensætning. Afførende.

<sp>Drikkesyge</sp>, Midler mod, findes i meget
stort Antal; de fleste indeholder som
væsentligste Bestanddel Enzianrodpulver.
