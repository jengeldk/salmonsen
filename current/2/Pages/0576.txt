Smørsyre- (Tavle Fig. 34, Tekst-Fig. 12), Brint-,
Methan- (Fig. 13), Hø-, Kartoffel-, fl. Forraadnelses-
(Tavle Fig. 35) og urinstofforgærende
(Fig. 10 og 14) samt termofile B. er
sporebærende. Hvor det gælder Valget af Sterilisations-,
Pasteurisations- og Desinfektionsmidler, er
det af største Betydning at tage
Hensyn hertil. Da der sædvanlig kun dannes 1 (i
enkelte Tilfælde og højst 2 [Fig. 6]) Sporer
i hver Celle, og denne altid dør efter
Sporedannelsen, er Sporen ikke, som hos Svampe
og Alger, at betragte som et Formeringsorgan,
men kun som en Tilstand, hvori Cellens
levedygtige Indhold kan forpuppe sig og bevare
Arten under visse, bl. a. farlige ydre, Forhold.
Sporen er nemlig omgivet af en meget vanskelig
gennemtrængelig Væg (Fig. 15), der ligesom dens
Indhold er vandfattig og kun langsomt tillader
Optagelsen af Vand o. a. Stoffer (f. Eks. Gifte)
udefra. Den kan da ogsaa taale lang Tids Udtørring
og Opvarmning til høj Temp., f. Eks. ofte over
Kogepunktet, medens de vegetative Celler i Alm.
(undtagen de termofile B.'s) dør ved Temp. over
45°—50°. Sporen dannes ofte ved, at hele Cellens
Indhold runder sig af og omgiver sig med en ny
Væg (Fig. 11, i andre Tilfælde medgaar dog kun
en Del af Indholdet hertil (Fig. 6, 12 og 15).
Undertiden er Sporens Diameter (den er gerne
kugleformig ell. ellipsoidisk) større end Modercellens
i sporeløs Tilstand, og denne svulmer da under
Sporedannelsen op, saa den bliver enten
tendannet (fl. Smørsyrebakterier [Tavle Fig. 34,
Tekst-Fig. 15]) ell. kølleformet, idet Sporen i sidste
Tilfælde dannes i den ene Ende af Staven
(Stivkrampe, Tavlen Fig. 10, Brint- og
Methangæringsbakterier (Tekst-Fig. 13),
<i>Bacillus putrificus</i>, Tavlen Fig. 35).
I ufarvede Præparater viser Sporene sig gerne
som mere klare, lysbrydende Dele af Cellerne, og
de optager vanskeligere Farvestoffer end disse;
dette sker ofte først efter en forudgaaende
Bejtsning. Men man kan da faa Sporerne
anderledes farvede end de sporefri Celler (se
Tavlen Fig. 9). Naar Sporerne spirer ud til
vegetative Celler, sker dette sædvanlig ved en
Bristning af Sporevæggen, der ofte finder St.
paa en for Arten karakteristisk Maaade, som
er et vigtigt systematisk Kendetegn. — I visse
Tilfælde synes hos Kuglebakterier som f. Eks.
<i>Azotobacter</i> (s. d.) hele Cellen at kunne
omdannes til Spore ved en Fortykning af Væggen;
disse Dannelser har man kaldt <sp>Led</sp>- ell.
<sp>Arthrosporer</sp>, men deres Eksistens er dog
noget omstridt. — Fl. B., som ikke kan danne
Sporer, kan alligevel indtræde i en <sp>Hvile- ell.
Dvaletilstand</sp> (paa Tysk: »Dauerzellen«),
hvori de taaler at tørre ind i længere Tid og da
ogsaa bliver mere modstandsdygtige mod andre

<img>Fig. 11. <sp>Miltbrandbakterier</sp>, tilvenstre uden
Sporer, de 8 øvrige Celler i fremadskridende
Sporedannelse. Fikserede i Jod-Alkohol, farvede med
Hæmatoksylin. Forst. 1500 G. (Efter <i>Alfr. Fischer</i>.)</img>

<img>Fig. 12. Celler af en <sp>Smørsyrebakterie</sp> (<i>Bac.
amylobacter</i>) i Færd med at danne Sporer.
Farvning af levende Bakterier med Methylenblaat. Forst.
2450 G. (Efter <i>Bredemann</i>.)</img>

<img>Fig. 13. <sp>Celluloseforgærende Bakterier</sp>
(<i>Methanbakterier</i>) tildels med Sporer i de
kølleformede Opsvulmninger. Forst. 1000 G.
(Efter <i>Omeliansky</i>.)</img>

<img>Fig. 14. <sp>Urinstofforgærende Bakterie</sp>
(<i>Urobacillus Pasteurii</i>), sporeløse og sporebærende Celler
samt enkelte frigjorte Sporer (forneden tilvenstre).
Forst. 2580 G. (Efter <i>Beyerinck</i>.)</img>

<img>Fig. 15. Sporedannelse hos <i>Bac. asterosporus</i>.
Forneden ses Sporen fra Siden og i optisk Tværsnit,
hvorved den dobbelte Sporevæg bliver synlig. Stærkt
forstørret. (Efter <i>Arthur Meyer</i>.)</img>
