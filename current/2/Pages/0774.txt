mod V. til Drôme og Vaucluse, mod S. til Var
og mod Ø. til Alpes-Maritimes og Italien; det er
6988,4 km<sup>2</sup> med (1911) 107231 Indb. ell. 15,3 pr
1 km<sup>2</sup>, og er saaledes det daarligst befolkede
af de fr. Dept. Det deles i 5 Arrondissementer
(Barcelonette, Castellane, Digne, Forcalquier og
Sisteron) og har <sp>Digne</sp> til Hovedstad. B.
gennemstrømmes af Durance og dens Bifloder
Ubaye, Bléone og Asse; det er meget bjergfuldt,
mod Ø. og N. opfyldt af Alperne; de højeste
Toppe findes omkr. Ubayes Kilder, hvor Mont
Chambeyron naar 3400 m. Kun 1/5 af Arealet
egner sig til Dyrkning; 139600 ha er Agerland
og dyrkede Enge, 20820 ha naturlige Enge, 58900
ha Alpegræsgange, 5432 Vinbjerge, 122523 ha
Skov. Alpegræsgangene er mange Steder stærkt
nedtrampede af Faarehjorde, og Skovene meget
udtyndede; betydelige Skovplantninger
foretages dog i de senere Aar. Klimaet er mod N.
og Ø. barskt og foranderligt; i Dalene mod S.
er der Middelhavsklima, og her dyrkes Vin og
Oliven og drives Silkeavl. 1910 avledes i B.
666000 hl Hvede, 104000 hl Havre, 26200 hl Byg,
14700 hl Rug og 2100 hl Majs; 1911 produceredes
58732 hl Vin. Hornkvæg og Heste er ikke
talrige; derimod findes mange Faar og en Del
Svin, Geder og Muldyr. Der findes
Brunkulgruber i B. (Produktion 1910: 52012 t).
Industrien er ubetydelig. Landets Udvikling
hæmmes af Mangel paa Færdselsveje; 1910 fandtes
195 km Jernbane, den vigtigste Linie følger
Durances Dal. Fra Ubayes Dal fører en Alpevej
over Col de l'Argentière til Cuneo i Italien.
<i>G. Ht.</i>
</chapter>

<chapter name="Basses-Pyrénées">
<b>Basses-Pyrénées</b> [bα.s-pire↱ne], Dept i det
sydvestlige Frankrig, er dannet af Landskaberne
Béarn, Basse-Navarra, Soule og Labourd og
grænser mod N. til Dept. Landes og Gers, mod
Ø. til Hautes-Pyrénées, mod S. til Spanien og
mod V. til den Biscayiske Havbugt. Det er
771238 km<sup>2</sup> med (1911) 433318 Indb. ell. 56,2
paa 1 km<sup>2</sup>. Den sydlige Del af Dept er opfyldt af
Pyrenæerne, hvis Hovedkam danner Grænsen
mod Spanien; den østlige Del, NØ. f. Gave de
Pau, bestaar mest af Plateauer og
Hedestrækninger, men V. f. denne Flod bestaar Landet af
lave Bjerge med frugtbare Dale imellem,
gennemstrømmet af Gave d'Oloron, Bidouze og
Nive m. fl. Bifloder til Gave de Pau og Adour.
Klimaet er mildt og temmelig fugtigt; den
aarlige Regnmængde er 1200—1500 mm. I Bjergene
mod S. ligger Sne det meste af Aaret, men der
findes ingen Gletschere inden for B.'s Grænser.
Landet er rigt paa Græsgange og Skove; af
Arealet er (1910) 146140 ha Ager og dyrket Eng,
91300 ha naturlig Eng, 199200 ha Alpegræsgange,
145223 ha Skove, 14367 ha Vinbjerge, 10950 ha
Frugthaver, 107430 ha øde Land. Skønt store
Strækninger er uopdyrkede, er Agerbruget dog
det vigtigste Erhverv; 1910 produceredes 1020800
hl Majs, 708100 hl Hvede, 105000 hl Havre og
18800 hl Byg, desuden en Mængde Kartofler.
Frugt- og Vinavlen er ogsaa betydelig; 1911
produceredes 250276 hl Vin og 3871 hl Frugtvin. De
udmærkede Græsgange begunstiger Husdyravlen
(Faar, Hornkvæg, Svin, Heste, Æsler).
Bjergværksdriften frembringer Salt, Bygningssten og
Jernmalm. Der findes mange Mineralkilder,
især ved Eaux-Bonnes og Eaux-Chaudes, som
besøges af Badegæster. Industrien producerer
især uldne Huer og Skærf, Chokolade og Papir
(1910 fandtes 487 Etablissementer med
Dampkraft). Fiskeriet er ved Kysten en ikke
ubetydelig Næringsvej. Bayonne er den vigtigste Havn.
Der eksporteres Tømmer, Vin og Salt og
importeres især Kul og Korn. Den lokale Handel er
meget livlig og fremmes ved (1909) 325629 km
Jernbane; den vigtigste Jernbanelinie gaar fra
Bayonne til Toulouse over Orthez og Pau. —
Befolkningen indeholder et betydeligt baskisk
Element, der dog er formindsket en Del ved
Udvandring, især til Argentina og Uruguay.
Samtidig foregaar stadig en Indvandring af
Franskmænd og Udlændinge, deriblandt mange
svagelige Personer, som søger hertil for det
udmærkede Klimas Skyld; derved vinder det fr.
Sprog mere og mere Termin over for det
baskiske. Befolkningstætheden har ikke ændret sig
meget siden 1830. — B. deles i 5
Arrondissementer (Pau, Bayonne, Oloron, Orthez og Mauléon).
Hovedstaden er Pau.
<i>G. Ht.</i>
</chapter>

<chapter name="Basset">
<b>Basset</b> [ba↱sæ], lavbenet fransk Støver, se
<sp>Hunde</sp>.
</chapter>

<chapter name="Basset, René">
<b>Basset</b> [ba↱sæ], <sp>René</sp>, fr. Orientalist, grundig
Kender af Berbersprogene i Nordafrika, f. 24.
Juli 1855 i Luneville, studerede østerlandske og
nordafrikanske Sprog i Paris ved
Læreanstalten for levende østerlandske Sprog og ved
<i>École des Hautes Études</i>, blev 1880 Prof. i
Arabisk ved <i>École supérieure des Lettres</i> i Algier,
for hvilken Højskole han i en Aarrække har
været Direktør. 1905 var han Præsident for den
internationale Orientalist-Kongres i Algier, over
hvis Forhandlinger han udgav den officielle
Beretning. Snart efter sin Ankomst til Algier
1880 begyndte han at berejse Landet i alle
Retninger for at sætte sig ind i de forsk.
Berbersprog og Mundarter og for at samle
Fortællinger og Overlevering bl. Stammerne. Han har
ogsaa stadigt forsat disse Undersøgelser
hinsides Grænserne, i Nabolandene. Man har af
B. en Række Afh. og Skr, saaledes: <i>Notes de
lexicographie Berbère</i> (1883—88), <i>Manuel de la
langue Kabyle</i> (1887), <i>Contes populaires
Berbères</i> (1887), <i>Nouveaux contes Berbères</i> (1897),
<i>Contes populaires d'Afrique</i> (1903), <i>Études sur
les dialectes Berbères</i> (1894), <i>Rapports sur les
Études Berbères et Haoussa</i> (1897—1903). B.
har ogsaa udg. Værker om Æthiopisk (<i>Les
Apocryphes Éthiopiens</i> i 10 Bd; 1893—1900) og
om Digtekunsten i Arabien før Muhammed;
arab. Fortællinger m. m.
<i>V. S.</i>
</chapter>

<chapter name="Basse-Terre">
<b>Basse-Terre</b> [ba.s-↱tæ.r], 1) Hovedstad paa
den britiske Ø St Christoph i Vestindien, ligger
paa Øens sydvestlige Kyst, har fl. Kirker, en
bot. Have og (1911) 8200 Indb., Sukkerraffinaderi
og Handel med Sukker.

2) By paa den fr. Ø Guadeloupe i Vestindien,
er bygget ved en aaben Red og op ad en stejl
Skrænt, har smukke Promenader med
Vandspring, et Seminarium, et Arsenal, et
Militærhospital og c. 10000 Indb., af hvilke Fjerdedelen
er Negre. Fort Richepanse og to Batterier
forsvarer Byen.
<i>G. Ht.</i>
</chapter>

<chapter name="Basset-Horn">
<b>Basset-Horn</b> (ital.: <i>córno di bassétto</i>, fr.:
<i>cor de basset</i>, tysk: B. ell. Krummhorn), et i
Slutningen af 18. Aarh. opfundet, men nu saa
