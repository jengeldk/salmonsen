<sp>Aarsager</sp>. At Foderets Mangel paa
Mineral-Stoffer, særlig Kalk, staar i Aarsagsforhold
til Sygdommen, er utvivlsomt; det er
tilstrækkelig godtgjort ad eksperimentel Vej og ved
den Kendsgerning, at Sygdommen kan
helbredes ved rettidig Kalktilførsel til Organismen.
Maaden, paa hvilken Knoglelidelsen udvikler
sig, er derimod ikke fuldt opklaret. Nogle
Undersøgere mener, at Opløsningen af Kalksaltene
i Knoglerne fremkaldes af kem. Stoffer, som
dannes p. Gr. a. Fordøjelsesforstyrrelser og
optages i Blodet, gennem hvilket de udfolder
deres Virkning paa Knoglerne. Andre opfatter B.
som en Autointoksikation (»Selvforgiftning«), der
lader sig føre tilbage til Uregelmæssigheder ved
den »indre Sekretion« (se <sp>intern
Sekretion</sp>) i Æggestokken ell.
Skjoldbrusk-Kirtlerne. I den nyere Tid slutter fl. og fl. sig
til den — paa eksperimentelle Undersøgelser
grundede — Opfattelse, at B. maa betragtes
som en Infektionssygdom, ved hvilken
Kalkmangelen i Organismen kun spiller en
forberedende (prædisponerende) Rolle.

<sp>Sygdommens Væsen</sp>. B. stemmer i
mange Henseender overens med den saakaldte
<sp>Rakitis</sp> hos Børn (»eng. Syge«) og unge
Dyr. Fra fl. Sider er derfor ogsaa den
Betragtning gjort gældende, at disse Sygdomme i
Virkeligheden er af samme Natur, saaledes, at
det kun er de angrebne Individers forsk. Alder,
som betinger visse Ejendommeligheder ved
Sygdomsbilledet og det mikroskopiske Fund
hos henh. gl. og unge Individer. De sygelige
Forandringer i Knoglerne bestaar i
Forstørrelse af Marvrummene paa Bekostning af
Benvævet. Marv-Vævet er stærkt blodfyldt, og naar
Lidelsen er udviklet til sine højere Grader, kan
Benmarven i Rørknoglerne blive helt geléagtig,
gennemsaaet med Blodudtrædninger. Ofte
ledsages Bennedbrydningsprocessen af en
»Opdrivmng« af Knoglerne. En saadan
Omfangsforøgelse ses saaledes temmelig regelmæssigt
paa Midten af Ribbenene hos angrebne Køer
og paa Hovedets Knogler hos Heste,
undertiden ogsaa hos Geder og Svin. Benvævets
aftagende Styrke medfører ogsaa
Formforandringer i Knoglerne, som giver efter for det
Tryk, Legemets Vægt udøver. Og endelig
fremkalder de jævnlig Indtrædende Benbrud
yderligere Forandringer af Skeletdelenes Form.

<sp>Sygdomsbilledet</sp> præges i Beg. ofte
af Forstyrrelse af Fordøjelsen. Dyrene viser
Tilbøjelighed til at slikke paa alt muligt,
navnlig da paa alt, som indeholder Kalk. Lidt efter
lidt udvikler denne »Slikkesyge« sig til en
uimodstaaelig Trang til at fortære ganske
ufordøjelige Ting (f. Eks. Papir, Klude, Reb, Læder,
Træ, Sand) og Urin- og Gødningvand (»Ajle«)
foretrækkes for rent Vand. Lidt efter lidt
indskrænkes Foderoptagelsen og Mælkeydelsen.
Dyrene magrer af. Deres Hud bliver stiv og
fastliggende (»Haardhudethed«) og Haarlaget
børstende. Som Regel bliver Sygdommen
imidlertid ikke opdaget, før Knoglelidelsen
begynder at give sig til Kende ved Dyrenes
besværede Bevægelser. Naar de syge Køer rejser sig,
sker det jævnlig under lydelig Stønnen, og
Dyrene dvæler som oftest en Tid lang i knælende
Stilling. De skyder Ryggen i Vejret, naar de
staar, og de gaar forsigtigt og stift (deraf
Betegnelsen »Stivsyge«); ofte halter de paa et ell.
fl. Ben. Under Bevægelsen høres en
ejendommelig knagende ell. knækkende Lyd fra
Ledene. Tryk paa de syge Knogler og Led
fremkalder Smerteyttringer. Undertiden udvikler
der sig — ligesom hos unge Dyr, der er
angrebne af Rakitis — Tegn paa Lidelse i
Centralnervesystemet (Svimmelhed ell. endog
Krampeanfald). I saadanne Tilfælde gaar Dyrene
som Regel hurtig til Grunde. <sp>Forløbet</sp> er
dog i Alm. udpræget kronisk. Saa længe
Knoglelidelsen endnu ikke er stærkt udtalt, og for saa
vidt Dyrenes Ernæringsforhold lader sig
ændre, kan man gøre sig Haab om at faa
Sygdommen helbredet. I modsat Tilfælde tiltager
Afkræftelsen, Dyrene bliver liggende ude af
Stand til at rejse sig, de tilføjer sig Liggesaar
og dør tilsidst i ganske udtæret Tilstand. Ved
Infektion gennem Liggesaarene kan der
indfinde sig Feber (»Blodforgiftning«).

<sp>Behandlingen</sp>. I Egne, hvor B.
optræder til Stadighed (er »stationær«), bør en
forebyggende Behandling indledes ved
Grund-Forbedring af Jorden (Afvanding, Mergling ell.
Tilførsel af passende Kunstgødning). For de syge
Dyrs Vedk. maa Behandlingen tage Sigte paa
at faa hævet Fordøjelsesforstyrrelserne og at
afværge Kalkmanglen (Anvendelse af
Kalkpræparater som Kridt, Benmel e. l.). Malkende
Køer goldes hurtigst mulig, og dersom de kan
undværes som Avlsdyr, vil det være
fordelagtig at lade dem kastrere (»udbøde«). Stærkt
angrebne Dyr maa helst slagtes, inden de helt
mister deres Salgsværdi.
<i>G. S.</i>
</chapter>

<chapter name="Benslettie (se Bonesize)">
<b>Benslette,</b> se <sp>Bonesize</sp>.
</chapter>

<chapter name="Benson, Robert Hugh">
<b>Benson</b> [↱bens<sub>ə</sub>n], <sp>Robert Hugh</sp>
(1871—1914), eng. Forf., Søn af Ærkebiskoppen af
Canterbury, fik sin Uddannelse i Eton og
Cambridge og var en Tid Præst i den eng.
Statskirke, men gik 1903 over til Katolicismen og
blev Aaret efter ordineret som Præst i den kat.
Kirke; 1911 blev han udnævnt til privat
Kapellan hos Pave Pius X. Han har skrevet en
Del Romaner: <i>The Queen's Tragedy</i>, <i>The
Sentimentalists</i>, <i>Lord of the World</i>, <i>The
Necromancers</i>, <i>None other Gods</i>, <i>The Coward</i> samt
en Del religiøse Bøger: <i>Christ in the Church</i>,
<i>Confessions of a Convert</i>. <i>The Lord of the World</i>,
en Fremtidsroman, hvor Verdens Genfødelse
naas ikke ad politisk-social Vej, men gennem
Katolicismen, er oversat til Dansk af Joh.
Jørgensen i Serien »Roman og Novelle«.
<i>I. O.</i>
</chapter>

<chapter name="Bensort (se Benkul)">
<b>Bensort,</b> se <sp>Benkul</sp>.
</chapter>

<chapter name="Benstrup, Knud Nielsen">
<b>Benstrup,</b> <sp>Knud Nielsen</sp>, dansk
Søofficer og Overfabrikmester, d. 26. Febr. 1742.
B. blev Sekondløjtnant 1714 og avancerede
efterhaanden til Kommandørkaptajn (1731).
Studerede i sin Ungdom Skibsbyggeri i Frankrig
og blev 1722 ansat som Fabrikmester paa
Holmen efter Admiral Judichær. I Modsætning til
dennes brede og langsomt sejlende Skibe
konstruerede B. sine med skarpe og fine Linier,
men kom herved i Strid med fl. af Flaadens
ledende Officerer. 1731 blev B. Overfabrikmester.
Hans djærve Karakter bragte ham paa en
spændt Fod med Marinens daværende
