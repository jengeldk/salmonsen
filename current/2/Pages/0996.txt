af Bullen <i>Unigenitus</i>; i den ital. Litt. har han
gjort sig bekendt ved nogle mindre Digte og
en Oversættelse af Romeren Statius' <i>Thebais</i>,
hvilken for Resten Abbate Frugoni fik Ord for
at være den egl. Mester for.
<i>(E. G.). E. M-r.</i>
</chapter>

<chapter name="Bentley, Richard">
<b>Bentley</b> [↱bent£<sub>i</sub> ell. -£e<sub>i</sub>], <sp>Richard</sp>, eng.
Kritiker og Filolog (1662—1742). Som Docent
ved en af Boyle grundlagt Stiftelse optraadte
B. som Modstander af den da herskende Ateisme;
størst Fortjeneste indlagde han sig dog ved
kritiske Arbejder inden for den klassiske
Filologi. Imod Boyle bestred han med Held
Ægtheden af de saakaldte Falaris' Breve i 2 Afh.,
<i>A dissertation upon the epistles of Phalaris</i>
(1697 og 1699), senere udg. af Wagner (Berlin
1874) og paa Tysk af Ribbeck (1857). Efter
nogle Skr om Aristofanes, Menander og
Filemon kom 1711 hans Hovedværk, Udgaven af
Horats, udg. med Indeks af Zangemeister (1869),
der efterfulgtes af Udgaver af Terents, Fædrus
og P. Syrus (1726) (ved Vollbehr [Kiel 1846])
og af Manilius (1739). En samlet Udg. af B.'s
Værker paabegyndtes af Dyce (1836, 3 Bd); et
Udvalg indeholdes i <i>Opuscula philologica</i>
(Leipzig 1781). (<sp>Litt.</sp>: <sp>Mähly</sp>, »R. B.« [Leipzig
1868]; <sp>Jebb</sp>, <i>R. B.</i> [London 1882], paa Tysk
ved Wöhler [Berlin 1885]).
<i>K. H.</i>
</chapter>

<chapter name="Benton (se Fort Benton)">
<b>Benton</b> [↱bent<sub>ə</sub>n], se <sp>Fort Benton</sp>.
</chapter>

<chapter name="Benton, Thomas Hart">
<b>Benton</b> [↱bent<sub>ə</sub>n], <sp>Thomas Hart</sp>,
nordamerikansk Statsmand (1782—1858), var født i
Nord-Carolina, men kom som Dreng til
Tennessee. Han blev 1811 Sagfører og Medlem af
Statens lovgivende Forsamling, hvor han udvirkede,
at ogsaa Slaverne skulde dømmes af Nævninger.
1812 deltog han i Krigen mod England som
Oberst, bosatte sig 1815 i St Louis som Sagfører
og Bladudgiver og virkede meget for Missouris
Optagelse i Unionen 1820. Han var derefter
Unionssenator for denne Stat lige indtil 1850 og
kæmpede ihærdigt for en rask Bebyggelse af
de store vestlige Landskaber, idet han foreslog
at give <i>Squatter</i>'ne Forkøbsret til den Jord, de
opdyrkede, og tilstaa Nybyggerne Jord for en
billig Penge, hvad der først vedtoges 1862.
Endvidere var B. virksom for at udbrede
Nordamerikas Herredømme i disse Egne, for
Oregons og Teksas' Tilknytning, ligesom han 1846
fik Overenskomsten med England om Unionens
Nordgrænse vedtaget. Han var en ivrig
Talsmand for Frihandel og for et godt Møntvæsen
i Modsætning til Seddelsystemet, men en afgjort
Modstander af Slaveriets Udbredelse og af
Læren om Staternes Suverænitet over for Unionen.
Dette medførte, at han 1850 fortrængtes fra
Senatet og 1854 fra Repræsentanthuset, hvortil han
blev valgt 1852, og hvor han 1854 stemte mod
Nebraska-Loven. B. udgav en forkortet
Fremstilling af Kongressens Forhandlinger 1789—1850
(15 Bd, 1857—61) og 1853—56 2 Bd Erindringer
om sit politiske Liv (<i>Thirty years view of the
workings of the government</i>). B. blev
Svigerfader til J. Fremont, da denne 1841 bortførte
hans Datter. B.'s Statue er oprejst i St Louis.
<i>E. E.</i>
</chapter>

<chapter name="Benton-Harbor">
<b>Benton-Harbor</b> [↱bent<sub>ə</sub>n-↱ha.<sub>ə</sub>bə], By i U. S. A.,
Stat Michigan, ligger 170 km VSV. f. Lansing
paa højre Bred af St Joseph River og ved
B.-H.-Kanalen 2 km fra Lake Michigan. (1910)
9185 Indb. B. H. driver stor Handel med
Tømmer, Korn og Frugter samt Tilvirkning af
Konserves.
<i>H. P. S.</i>
</chapter>

<chapter name="Bentonville">
<b>Bentonville</b> [↱bent<sub>ə</sub>nvi£], Landsby i U. S. A.,
Stat North Carolina, ligger V. f. Goldsborough
og er bekendt fra de blodige Kampe, der 18.-25.
Marts 1865 fandt Sted her mellem
Forbundstropperne under Sherman og de konfødererede
under Johnston, i hvilke de første sejrede.
<i>H. P. S.</i>
</chapter>

<chapter name="Bentræ">
<b>Bentræ,</b> ikke at forveksle med Benved,
faas af den i Europa vildtvoksende, til
Gedebladsfamilien hørende <i>Lonicera Xylosteum</i>. Det
hører til de sejeste og mod Vejrets Indvirkning
mest modstandsdygtige af alle europ. Træsorter
og finder en Del Anvendelse til Drejerarbejde
og til Maskindele.
<i>K. M.</i>
</chapter>

<chapter name="Bentzel-Sternau, Christian Ernst von">
<b>Bentzel-Sternau</b> [↱bænts<sub>ə</sub>l-↱stærna^u], von,
<sp>Christian Ernst</sp>, Greve, tysk Forf.
(1767—1849). Efter endte jur. Studier traadte han
ind i Statstjenesten, en Karrière, der bragte
ham til Stats- og Finansminister hos
Storhertugen af Frankfurt. Men da dette
Storhertugdømme ophævedes Aaret efter, afsluttede han
samtidig sin Løbebane og trak sig tilbage til
sit Gods Emrichshofen ved Aschaffenburg. B.,
der gik over fra den kat. til den protestantiske
Tro, var af politisk Trosbekendelse liberal. I
sine Skr viser han sig i Besiddelse af Vid og
Humor og et lyst satirisk Blik paa Forholdene;
men han er ingen fremragende Stilist, og som
Forf. er han nu kun en Skygge. Han har
skrevet Romaner som »Das goldene Kalb« og
»Pygmäenbriefe« (ufuldendt) og en Række Skuespil,
der dog ikke formaaede at trænge igennem.
<i>C. B-s.</i>
</chapter>

<chapter name="Bentzen, Gotfred Eugen">
<b>Bentzen,</b> <sp>Gotfred Eugen</sp>, norsk Læge,
f. 22. Juli 1852, blev Student 1869, <i>cand. med.</i>
1877. 1878 blev han Sekretær ved Kria
Sundhedskommission og fungerede i de flg. Aar fl.
Gange dels som Stadsfysikus, dels som
Politilæge og som Epidemilæge. 1881—82 studerede
han Hygiejne i Udlandet og blev 1884 Kirke-
og Undervisningsdepartementets Konsulent i
skolehygiejniske Sager. Han tog virksom Del
i Planlæggelsen af de kommunale
Epidemisygehuse paa Ullevaal og var 1887—91 Overlæge
ved disse. 1891—93 var han Medicinaldirektør
for Riget og blev derefter Stadsfysikus i Kria.
Allerede som Student vandt han Univ.'s
Guldmedaille for en anat. Afh. Senere har han dels
i norske, dels i udenlandske Tidsskrifter
offentliggjort en Række Arbejder over hygiejniske
Spørgsmaal. Han har interesseret sig meget
for Folkehygiejne, og det var paa hans Initiativ,
at »Norsk Forening for Sundhedspleje« blev
stiftet (1885).
<i>S. T.</i>
</chapter>

<chapter name="Bentzien, Julius August">
<b>Bentzien</b> [bæn↱tsi´n], <sp>Julius August</sp>,
dansk Gartner, f. i Kbhvn 23. Juli 1815, d. 8.
Marts 1882 smst. B. blev Student 1833, <i>cand.
theol.</i> 1839. Efter at have været i Gartnerlære
i forsk. større Gartnerier i Danmark rejste han
fl. Aar i Udlandet, indtil han 1848 blev ansat
som Gartner ved Selskabet til Havedyrkningens
Fremme i Danmark. Han udfoldede i denne
Stilling en betydningsfuld Virksomhed for at
fremhjælpe Frugtavlen, ligesom han ogsaa bragte
Selskabets Have, som ved hans Overtagelse af
Gartnerpladsen var meget forsømt, i smuk og
