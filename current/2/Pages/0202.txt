alm. af disse er <sp>Beaumé</sp>'s. Er det beregnet
paa tunge Vædsker, saa viser det paa 0 i Vand
og paa 15 i en Opløsning af 15 Dele Kogsalt i
85 Dele Vand; Afstanden mellem disse to
Mærker er delt i 15 lige store Dele, og Inddelingen
fortsættes nedefter. Dette A. viser 66 »Grader«,
naar det sænkes i Svovlsyrehydrat, og 36 i stærk
Salpetersyre. Til Vædsker med mindre
Vægtfylde end Vand anvendes efter Beaumé et A.,
der viser 0 i en Opløsning af 10 Dele Kogsalt
i 90 Dele Vand, medens det i Vand synker til
Mærket 10. Inddelingen fortsættes opad.
Nedenstaaende Tabel angiver de Vægtfylder, der
svarer til forsk. Grader Beaumé.

<table>
<td c>Grader<br>Beaumé<td c>Vægtfylder større<br>end Vands. 14° R.<td c>Vægtfylder mindre<br>end Vands. 10° R.
<td r>5<td><tab>1,0353<td c>—
<td r>10<td><tab>1,0731<td><tab>1,0000
<td r>15<td><tab>1,1138<td><tab>0,9669
<td r>20<td><tab>1,1578<td><tab>0,9359
<td r>25<td><tab>1,2053<td><tab>0,9068
<td r>30<td><tab>1,2569<td><tab>0,8795
<td r>35<td><tab>1,3131<td><tab>0,8538
<td r>40<td><tab>1,3746<td><tab>0,8295
<td r>45<td><tab>1,4421<td><tab>0,8066
<td r>50<td><tab>1,5167<td><tab>0,7849
<td r>55<td><tab>1,5993<td><tab>0,7643
<td r>60<td><tab>1,6914<td><tab>0,7449
<td r>65<td><tab>1,7948<td c>—
<td r>70<td><tab>1,9117<td c>—
<td r>75<td><tab>2,0449<td c>—
</table>

Tabeller af denne Art afviger dog temmelig
stærkt fra hverandre (ofte i 2. Decimal), og
Vægtfyldebestemmelsens Nøjagtighed er i
Virkeligheden ikke nær saa stor, som de mange
Decimaler lader formode.

Større Nøjagtighed kan man opnaa ved
Brugen af <sp>Vægtaræometret</sp> (Fig. 2); men
dette er ikke saa nemt at arbejde
med. Det bærer paa sin tynde Stilk
mellem Beholderen <i>a</i> og den
øverste Skaal <i>d</i> kun et eneste Mærke
<i>c</i>. Bærer det forneden kun en
Ballastkugle, hedder det
<sp>Fahrenheit</sp>'s A., er som paa Figuren
den lille Skaal <i>b</i> føjet til,
<sp>Nicholson</sp>'s A. ell. <sp>Hydrometer</sp>, og
det kan da bruges til Bestemmelsen
af faste Legemers Vægtfylde. Vil
man bestemme en Vædskes
Vægtfylde, sænker man Flydevægten i
denne Vædske og lægger
Vægtlodder paa <i>d</i>, indtil Mærket <i>c</i> staar i
Vædskens Overflade. Loddernes
Vægt, + Flydevægtens bekendte
Vægt, er Vægten af den fortrængte
Vædskemasse. Lad denne være P
g. Paa lgn. Maade har man faaet
at vide, hvor stor en Vægt destilleret Vand
ved 4 Grader Celsius Flydevægten
fortrænger, naar den er sænket deri til Mærket.
Denne Vægt være <i>Q</i> g. Vædskens Vægtfylde er
da <i>P</i> : <i>Q</i>. Et fast Legemes Vægtfylde kan findes,
naar man lægger det paa Skaalen <i>d</i> og Lodder
paa samme Skaal, indtil Flydevægten i Vand
synker til Mærket. Man tager da Legemet af og
lægger det paa den nederste Skaal; herved
taber det saa meget i sin Vægt, som den
fordrevne Vandmasse vejer, og dette Vægttab er
Vægten af de Lodder, man nu maa føje til paa
<i>d</i> for atter at faa Mærket ned i Vandoverfladen,
Lad denne Vægt være <i>Q</i> og lad Legemets Vægt,
der kan bestemmes ved Hjælp af Flydevægten
ell. ved alm. Vejning, være <i>P</i>; dets Vægtfylde er
da <i>P</i> : <i>Q</i>. (<sp>Litt.</sp>: <sp>Meissner</sp>, »Die Aräometrie«
[Nürnberg 1816, 2 Bd]; <sp>Gerlach</sp>,
»Gegenseitiger Vergleich der Aräometerskalen«
[Dingler's »Polytechnisches Journal« Bd 176, 1865]).
<i>K. S. K.</i>

<img>Fig. 2.
Vægt-Aræometer</img>
</chapter>

<chapter name="As (Nordisk Mytologi)">
<b>As</b> [a´s] (paa Oldnordisk og sædvanlig
paa Norsk <i>Aas</i>, Flertal <i>Æser</i>; oprindelig
maaske blot »Væsen«) er det alm.
gammelnordiske Ord for »Gud«; i Oldnord. bruges
sædvanlig A. og <i>Guð</i> enstydig. Ogsaa uden for
Nordisk kendes Ordet: Øst- og Vestgoternes
Kongeslægt roste sig af at nedstamme fra nogle
»Halvguder« ved Navn »Anses«. Om dets store
Udbredelse hos alle Folk af den got. (germanske)
Stamme vidner en Mængde deraf dannede
Personnavne, i Tysk og Gotisk paa Ans- (Ansgar,
Anshelm, Ansila), i Oldengelsk paa Os-
(Osmund), i Nordisk paa As- (og især i Danmark
paa Æs-, Es-; Asbjørn [Esbern], Asgeir [Esger],
Asgaut, Asgrim, Asmund; Asborg, Aslog, Astrid
[Estrid], Aasa, Æsa o. s. v.; det ældste nordiske
er Aasugisalas [ɔ: Asgisl] skrevet med Runer
paa et Lanseskaft fra Kragehul Mose, 6. Aarh.).
I den nordiske Gudedigtning optræder Aserne
som et stort Gudefolk; Asernes Kvinder nævnes
<i>Asynjer</i>, deres Bolig <i>Asgaard</i>; »Asabroen«
Bilrast giver Adgang dertil. Med det andet
Gudefolk, Vanerne, har Aserne i Tidens Morgen ført
Krig, men endt den med en Fredsslutning,
hvorved Aserne modtog de tre Vaner, Njord, Frey
og Freya som Gisler. I nyere Tid mener nogle
i denne Myte at se Mindet om en Kamp mellem
den ved Østersøen hjemmehørende Dyrkelse af
Njord og Frey og den i Vesttyskland opstaaede
Odinsdyrkelse (se <sp>Odin</sp>). — Asernes Antal
nævnes i nogle af de yngre Kilder (den korte
Voluspaa, Snorre's Edda) som 12 (Balder
medregnet); de ældre Digte synes ikke at kende nogen
saadan Begrænsning; Snorre nævner dem: Odin,
Thor, Balder, Njord, Frey, Tyr, Brage, Heimdal,
Hoder, Vidar, Vaale, Ull, Forsete og desuden
Loke, saa at Tallet 12 overstiges. De vigtigste
Asynjer er: Frigg, Saaga, Hlin og Freya samt
Siv og Gerde; de mere underordnede er: Gefjon,
Fulla, Eir, Sjovn, Var, Vaar, Snotra og Gnaa
samt Freya's Døtre Hnoss og Gerseme.
Betegnelsen A. knyttes ellers særlig til Thor; han
»ifører sig Asastyrke«, kaldes Asathor, Ásabragr
(Asernes ypperste) og Landáss (den A., der
værger Landet mod Trolde). Jfr <sp>Mytologi</sp>
(<sp>nordisk</sp>) og <sp>Asgaard</sp>.
<i>A. O.</i>
</chapter>

<chapter name="As (Talord med mere)">
<b>As</b> (lat., Ordet beslægtet med det gr. Talord
for 1, εἷς), den gl. rom. Møntenhed, opr. støbt,
senere præget i Kobber opblandet med Bly og
Tin, af l »Punds« Vægt, opr. 273 g, senere 327 g.
Udmøntningen begyndte c. 335 f. Kr. Mønten
viser paa den ene Side Guden Janus'
