<sp>Vokaler</sp>). Dels ved <i>Visible Speech</i>, dels
gennem sin Søn Graham Bell fik han Bet. for
Døvstummeundervisningen, især i de Forenede
Stater.
<i>O. Jsp.</i>
</chapter>

<chapter name="Bell, Andrew">
<b>Bell</b> [be£], <sp>Andrew</sp>, skotsk Præst og Pædagog,
f. 1753 i St Andrews i Skotland, d. 27. Jan. 1832
i Cheltenham. B. var anglikansk Præst i Leith,
derpaa i britisk Amerika og fra 1789 i Madras.
Her bestyrede han tillige det milit. Vajsenhus.
Da Klasserne var overfyldte og Lærerne
uduelige, begyndte han som Efterligning af den i
Hinduskolerne brugte Fremgangsmaade at
benytte flinke Elever som Hjælpelærere
(Monitorer). Forsøget lykkedes, og B. afskedigede nu
Lærerne og indførte en Ordning, hvis
Grundtanke var, at al Undervisning i en Skole gives
ved dygtige Elever under Opsyn af
Hovedlæreren (»Indbyrdes Undervisning«). Metoden
beskrev han paa Opfordring af Anstaltens
Direktion før sin Afrejse fra Indien 1796 i <i>An
experiment in education made in the male asylum
of Madras</i>, der blev udg. 1797. Denne Afh. blev
dog lige saa upaaagtet som de spredte Forsøg,
der tidligere var foretagne i Tyskland og
Frankrig med Metoden, og B. levede nu 10 Aar i en
tilbagetrukken Stilling. Først da Kvækeren Joseph
Lancaster, der 1798, uafhængig af B., havde
begyndt at anvende en lgn. Metode, efterhaanden
vakte Opsigt ved sine Resultater, fremtraadte
B. med Krav paa at være den egl. Opfinder af
Metoden. Medens Dissenterne sluttede sig til
Lancaster, fylkede den biskoppelige Kirkes
Tilhængere sig om B. for ved ham at oprette
konfessionelle Skoler efter indbyrdes
Undervisningsmetode. Om denne udgav B. fl. Skr,
berejste Frankrig og Schweiz for at udbrede den
og testamenterede en stor Del af sin betydelige
Formue (120000 £) til Oprettelse af Skoler med
denne Ordning. Hans Fortjenester vurderedes
saa højt af Samtiden, at han blev begravet i
Westminster Abbediet. En senere Tid har
næsten fuldstændig forladt hans Metode (se
<i>Indbyrdes Undervisning</i>).
<i>(J. L.). Fr. Th.</i>
</chapter>

<chapter name="Bell, C., E. og A. (se Brontë)">
<b>Bell</b> [be£], <sp>C.</sp>, <sp>E.</sp> og <sp>A.</sp>, se <sp>Brontë</sp>.
</chapter>

<chapter name="Bell, Sir Charles og John">
<b>Bell</b> [be£], 1) <sp>Sir Charles</sp>, berømt eng.
Kirurg og Fysiolog (1774—1842). Han studerede
først i Edinburgh og udgav allerede som
Student sammen med sin Broder fl. illustrerede
anatomiske Værker, hvortil Brødrene selv havde
tegnet Billederne. 1799 afsluttede han sine
Studier og blev Medlem af <i>College of Surgeons</i>.
Han udgav i den flg. Tid fl. Arbejder, ved
hvilke hans Tegnetalent kom ham tilgode,
ligesom han viste store Evner til at modellere
patologiske Præparater i Voks, og fl. af disse
Præparater skal findes endnu. — 1804 rejste
han til London og fuldendte her en Anatomi
for Malere og <i>A system of operative surgery,
founded on the basis of anatomy</i> (2 Bd,
1807—1809; fl. Udgaver og Oversættelser) og fl. andre
Arbejder. 1811 udkom det første af den Række
Arbejder, der særlig har gjort ham berømt:
<i>An idea of a new anatomy of the brain;
submitted for the observations of his friends</i>, og
de flg. Skr om det samme Emne samlede han
i <i>An exposition of the natural system of nerves
of the human body</i> (1824, 1830, 1837, fl. Overs.).
I disse Arbejder godtgjorde han, at af de to
Nerverødder, hvormed Rygmarvsnerverne
udspringer fra Rygmarven, leder den bageste
Indtrykkene fra Sanseorganerne til Hjernen,
medens den anden kun leder Impulser fra
Hjernen til Musklerne (<sp>Bell</sp>'ske <sp>Lov</sp>). Denne
Opdagelse danner Grundlaget for den moderne
Nervefysiologi. — I London virkede B. som
Lærer ved <i>The Hunterian School of Medicine in
Windmill Street</i> og blev 1814 Kirurg ved
Middlesex Hospital. 1824 anmodede <i>College of
Surgeons</i> ham om at overtage den første Lærestol
i Anatomi og Kirurgi. Da Londons Univ.
aabnedes 1828, blev B. Prof. her; men da han
ikke følte sig tilfreds, nedlagde han snart sit
Embede. 1833 blev han adlet, 1834 gav <i>Royal
Society</i> ham en stor Guldmedaille. 1835 blev
han Prof. i Kirurgi i Edinburgh og forlod
London Aaret efter. Af hans talrige Skr udkom en
Del efter hans Død.
<i>G. N.</i>

2) <sp>John</sp>, Kirurg og Anatom i Edinburgh
(1762—1820), foreg.'s Broder. Efter at være
bleven Doktor 1779 foretog han en større Rejse
i Rusland og Nordeuropa, hvorpaa han vendte
tilbage til Edinburgh, hvor han underviste i
Anatomi, Kirurgi og Fødselsvidenskab, fik stor
Praksis og samtidig var en flittig Forf. Han
havde som Broderen stort Tegnetalent. Bl.
hans Værker er mest bekendte: <i>The anatomy
of the human body</i> (3 Bd, begyndt 1793, talrige
Udg.), <i>Discourses of the nature and cure of
wounds</i> (begyndt 1795, forsk. Overs.), <i>Principles
of surgery</i> (3 Bd, 1801 ff., 4. Udg. af <sp>Charles
B.</sp> i 4 Bd, 1826—28). — B. var en meget lærd
Mand, der havde et meget stort Bibliotek. 1816
styrtede han med Hesten og var aldrig rask
derefter; han døde i Rom, hvortil han var rejst
for sit Helbred.
<i>G. N.</i>
</chapter>

<chapter name="Bell, Charles Frederic Moberty">
<b>Bell</b> [be£], <sp>Charles Frederic Moberty</sp>,
eng. Bladmand (1847—1911), var Søn af en
eng. Købmand i Ægypten, men fik sin
Opdragelse i England, indtil han 17 Aar gl. begyndte
som Forretningsmand i Sues. De vældige
Kanalarbejder her fængslede den unge
Kontormand og gjorde ham til Journalist; fra 1865
blev han <i>Times</i>' Korrespondent i Ægypten. Ved
Siden af sine Korrespondancer til
Verdensbladet skrev han tre Bøger om Ægypten, <i>Khedives
and Pashas</i>« (1884), <i>Egyptian Finance</i> (1887) og
<i>From Pharao to Fellah</i> (1889). 1890 blev B. af
<i>Times</i>' Ejer, Sir John Walter, paa et kritisk
Punkt i Bladets Historie, tilkaldt for at
overtage dets forretningsmæssige Ledelse, en
Stilling han paa en glimrende Maade kom til at
udfylde indtil sin Død. Han oparbejdede paany
Bladets Magtstilling og opnaaede selv en
Indflydelse, der fik Udtryk i hans Tilnavn
»Diktatoren«, og som strakte sig til alle Sider af
Bladets stadig udvidede Virksomhed. Det var
B., som 1908 forestod Bladets økonomiske
Reorganisation til et Aktieselskab med Kapital
750000 £, <i>The Times Publishing Co. limit.</i>, hvis
første Direktør han blev.
<i>K. V. H.</i>
</chapter>

<chapter name="Bell, John">
<b>Bell</b> [be£], <sp>John</sp>, nordamer. Statsmand
(1797—1869), blev 1816 Sagfører i Staten Tennessee
og var 1827—41 Medlem af Repræsentanthuset
(Formand 1834). Han hørte opr. til
Demokraterne, men sluttede sig 1832 til Whig'erne
under H. Clay og var 1836 et af de faa
