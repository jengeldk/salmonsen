i Kassel) hører ganske til den italieniserende
Retning; hans Portrætter udmærker sig ofte ved
livfuld Opfattelse og kraftig Farvevirkning.
Raadhuset i Amsterdam indeholder to store
Skyttebilleder af B., paa henh. 17 og 21 Figurer,
van der Koop-Samlingen et Regentstykke; ogsaa
Galerierne i Berlin, Braunschweig, Dresden og
München har Arbejder af ham. Et Billede i
Gaunø-Samlingen.
<i>A. Hk.</i>
</chapter>

<chapter name="Backer-Grøndahl, A. (Grøndahl)">
<b>Backer-Grøndahl,</b> A., se <sp>Grøndahl</sp>.
</chapter>

<chapter name="Backfisch">
<b>Backfisch</b>, en i Tyskland alm. Betegnelse for
en ung Pige (i »Tøsealderen«). Betegnelsen
stammer formentlig fra stegt Fisk (»Backfisch«), der
»ikke er rigtig Fisk, men dog heller ikke Steg,
altsaa hverken Kød ell. Fisk«. Ordet er først
bragt i Mode af Goethe.
</chapter>

<chapter name="Backhuysen, Ludolf">
<b>Backhuysen</b> [↱bakhö^ys<sub>ə</sub>n] (<sp>Backhuisen</sp>,
Backhui(y)zen), <sp>Ludolf</sp>, holl. Sømaler og
Raderer, f. i Emden 1631, d. i Amsterdam 1708,
blev, maaske p. Gr. a. sin ualmindelig smukke
Haandskrift, af Faderen bestemt til Handelen,
kom i et Købmandshus i Amsterdam, men gav
sig snart Kunsten i Vold; hans Lærere blev A. v.
Everdingen og senere H. Dubbels. Med
utrættelig Iver drev han nu sine Studier ude i rum
Sø, vandt snart Anseelse, fik talrige Bestillinger,
ogsaa fra Fyrster i Udlandet; for Byen
Amsterdam malede han en stor Marine (nu i Louvre)
til den fr. Minister. B.'s Kunst naar næppe op
ved Siden af de største holl. Sømaleres, men er
i øvrigt af højst forsk. Værdi i den store Række
Billeder, der er udgaaede fra Kunstnerens
Atelier: smaa udmærkede Søstykker, store, ofte
tomme, Mariner, en Del Arbejder af meget
omhyggelig Udførelse, andre rent dekorativ holdt.
Gode Arbejder af ham finder man bl. a. i
Palazzo Pitti i Firenze, Berlins Museum, Wiens
Hofmuseum og i Privatsamlinger i England;
Nationalgaleriet i Kbhvn ejer en Række
Søstykker af ham, Moltke's Malerisamling smst. eet
Billede. Ogsaa Portrætmaler. 1701 offentliggjorde
han en Række Raderinger paa 10 Blade (»Stroom
en zee gezichten«).
<i>A. Hk.</i>
</chapter>

<chapter name="Backlund, Johan Oscar">
<b>Backlund</b>, <sp>Johan Oscar</sp>, sv. Astronom,
f. 28. Apr. 1846, Elev af Gyldén, blev 1875
Assistent ved Sthlm's Observatorium, ansattes 1876
i Dorpat som Observator, 1879 i Pulkova og er
fra 1895 dette Observatoriums Direktør. 1883
blev B. Astronom ved Videnskabsselskabet i
Petrograd; i dets Memoirer har han offentliggjort 
sine Afh. over Encke's Komet (<i>Calculs et
recherches sur la comète d'Encke</i> I—VI, 
1892—98 og <i>La comète d'Encke</i> I—III, 1908—11) og
fik 1909 det eng. astronomiske Selskabs
Guldmedaille for disse Arbejder. Ved Siden heraf 
har han publiceret smst. fl. Afh. vedrørende
Perturbationsteorien. Som Direktør for Observatoriet
har han udg. dets Publikationer og faaet
oprettet en Filial i Odessa. B. har udg. 2. Bd af
Gyldén's <i>Traité analytique</i> (Sthlm 1908) og er
beskæftiget med det afsluttende 3. Bd. 1914 fik
B. Brucemedaillen fra <i>Astronomical Society of
the pacific</i>.
<i>J. Fr. S.</i>
</chapter>

<chapter name="Backnang">
<b>Backnang</b>, By i Württemberg, ved Neckars
Biflod Murr 238 m o. H., Knudepunkt paa
Statsbanelinien Waiblingen—Hessenthal, har
Garverier, Spinderier, Strømpevæverier og (1905) 7521
Indb., mest Protestanter.
<i>G. Ht.</i>
</chapter>

<chapter name="Back River">
<b>Back River</b> [↱bäk-↱rivə], <sp>Store Fiskeflod</sp>
(Great Fish River), Flod i Dominion of Canada,
udspringer under 64 1/2° n. Br. lidt N. f. Aylmer
Lake, løber med nordøstlig Retning gennem
Barren Ground, idet den fl. St. udvider sig til
Søer ell. danner Vandfald og Strømsnævringer.
B. R. udmunder i det nordlige Ishav gennem et
stort Æstuarium. Floden blev 1833—34 befaret af
Kaptajn George Back.
<i>H. P. S.</i>
</chapter>

<chapter name="Backwardation (se Deport)">
<b>Backwardation</b> [bäkw<sub>ə</sub>↱de<sub>i</sub>∫<sub>ə</sub>n] (eng.), se
<sp>Deport</sp>.
</chapter>

<chapter name="Backwoods">
<b>Backwoods</b> [↱bäkwudz] (»Bagskove«), en eng.
Betegnelse, der tidligere i Nordamerika brugtes
om de ret ukendte og af Indianere beboede
Skovlande, der laa V. for de langs
Atlanterhavskysten koloniserede Strækninger. De første
Kolonister og hvide Jægere, der trængte ind i
disse Egne, er de i Litteraturen f. Eks. i
Cooper's Romaner skildrede <i>Backwoodsmen</i> (ogsaa
kaldet <i>Pioneers</i> ell. <i>Squatters</i>). Fra sidste
Halvdel af 18. Aarh., da Kolonisationen efterhaanden
mere og mere overskred Alleghany-Bjergene,
indskrænkedes det ubestemte Begreb B. mere
og mere, og til sidst maatte det helt forsvinde.
<i>H. P. S.</i>
</chapter>

<chapter name="Bacler d'Albe, Louis Albert Ghislain">
<b>Bacler d'Albe</b> [ba↱kle-↱d-alb], <sp>Louis Albert
Ghislain</sp>, Baron, fr. Kartograf og Maler
(1761—1824). Som Chef for det topografiske Bureau
udkastede han (1797) et Kort over Krigsskuepladsen
i Italien, et Arbejde, som senere blev
udvidet til at omfatte hele Italien (udkom 1802
i 54 Blade). 1813 tog B. sin Afsked som
Brigadegeneral. B. har ogsaa gjort sig bekendt som
Kunstner og har malet en Del Landskaber med
Motiver fra de savoyiske Alper. I Versailles
findes Billeder af ham fra Slagene ved Arcole og
Rivoli.
</chapter>

<chapter name="Bacninh">
<b>Bacninh</b>, By i Tonkin, NØ. f. Hanoi, er
omgivet af Volde og Grave og har strategisk Bet.,
c. 7000 Indb., er Sæde for Biskoppen af Tonkin.
Under Felttogene i Tonkin spillede B. en vigtig
Rolle og erobredes (1884) af Franskmændene
under Tillot.
<i>M. V.</i>
</chapter>

<chapter name="Baco">
<b>Baco,</b> af <sp>Verulam</sp>, d. s. s. <sp>Bacon, F.</sp>
</chapter>

<chapter name="bacon">
<b>bacon</b> [be<sub>i</sub>kn, da. ↱bæk<sub>å</sub>n], Sideflæsk, det saltede
Flæsk, som i Form af hele Flæskesider fra
Svineslagterierne i Danmark, Irland, Amerika og
andre Lande tilføres det eng. Marked. Disse
Flæskesider røges i England hele, og det røgede B. er
et af de vigtigste og mest yndede Næringsmidler
saavel for de velhavende Klasser som for
Arbejderbefolkningen. Flæsket, hvoraf B. skal
tilberedes, bør være magert og kødfuldt uden for
tykt Fedtlag; det magre og kødfulde B. opnaar i
England en langt højere Pris end det fede.
Tilberedelsen af B. danner Hovedvirksomheden for
alle de danske Svineslagterier, og B. er en af
Danmarks allerstørste Udførselsartikler. Ifølge
<i>Board af Trade</i>'s Opgivelser var Indførslen af B.
fra Danmark til Storbritannien:
<table>
<td>1890:<td r>465866<td c>eng.<td c>Cent.<td c>til<td c>Værdi<td>1334096<td c>£
<td>1900:<td r>1095000<td c>—<td c>—<td c>-<td c>—<td>3059000<td c>-
<td>1910:<td r>1794000<td c>—<td c>—<td c>-<td c>—<td>6342000<td c>-
</table>

Forsendelsen af B. fra Svineslagterierne sker i
Form af <sp>Baller</sp>, idet som Regel 4, stundom
ogsaa 6 Sider, af samlet Vægt c. 100 à 125 kg.
omgives med en saakaldt <i>wrapper</i>, et efter
