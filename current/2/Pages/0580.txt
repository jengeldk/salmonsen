de i Alm. kun trives ved Temp. mellem c. 0°
og 45°. Men der er dog ogsaa her en Del
interessante Undtagelser fra Reglen. For det
første trives mange B. og særligt saadanne, der
snylter i varmblodede Dyr, kun inden for meget
snævre Temperaturgrænser, saaledes
Pattedyrenes Tuberkelbakterier ikke under 29° og ikke
over 41° med Optimum ved 37—38°,
Fjerkrætuberkulosens B. ikke under 35° ell. over 45°
med Optimum ved 37—43°, Gonokokker og
Meningokokker (Meningitis'ens B.) ikke under 30°
og den første ikke over 38,5°. Andre patogene
B., der ogsaa forekommer uden for
Værtorganismen, kan derimod ogsaa trives ved meget
lavere Temperaturer, Tyfusbakterien f. Eks.
endnu nede ved 9° og Pestbakterier endog ved
0,5—5°; den sidste har endog sit Optimum ved
30° og skades af Temp., der ligger lidt over
37°. Dernæst er der en Gruppe B., de saakaldte
<sp>termofile</sp>, der først trives ved Temperaturer
over c. 40° ell. ved saadanne, hvor andre
gaar til Grunde, og som da udvikler sig ved
indtil 60°—70°, ja undertiden endog op til 75°.
Saadanne B., der maa antages at have en
særegen Protoplasmabygning, er vidt udbredte i
Jordbunden, i Gødning, fugtigt Hø, Halm og
Blade, i Mælk (Yoghurt-B.), i varme Kilder o.
s. v., hvor de ofte fremkalder vigtige Gæringer
og selv bidrager til at vedligeholde den høje
Temp. i de gærende Masser. Under anaërobe
Betingelser synes nogle dog ogsaa at kunne
trives ved noget lavere Temp. (ned til 34°),
hvoraf deres Forekomst i Dyrenes
Fordøjelseskanal kan forklares.

Men dette, at B. ikke kan trives under ell.
over bestemte Temp., er ikke ensbetydende
med, at de dræbes uden for disse Grænser.
Tværtimod finder vi ogsaa her Egenskaber hos
dem, der giver dem en Særstilling bl. de fleste
andre levende Væsener. Det er saaledes i
Reglen ikke muligt at dræbe B. ved <sp>Kulde</sp>. Selv
de patogene Former, der snylter i varmblodede
Dyr, som Tuberkel-, Kolera-, Pestbakterier o.
fl., kan taale gentagne Frysninger langt under
0° og tilsvarende Optøninger, og mange
Bakteriesporer har kunnet taale de laveste Temp.,
man overhovedet er i Stand til at frembringe, under
÷ 250°, uden at miste nogen af de Egenskaber,
de ellers giver til Kende under gunstige
Varmeforhold. I Kulden gaar B.'s Celler blot i en
Dvaletilstand, under hvilken Livet bevares uden
at udfolde sig. — Med Undtagelse af de
førnævnte termofile B. vil sporefri Celler i Alm.
dræbes ved Temperaturer over c. 45° ell. der,
hvor de hører op med at vokse og trives. Dette
sker dog med mindre ell. større Hastighed
efter Temp.'s Højde, men en øjeblikkelig
Opvarmning til 70°—80°, saaledes som den
anvendes ved saakaldet <sp>Pasteurisation</sp>
(s. d.), vil dog være tilstrækkelig til at dræbe alle
sporefri Former (bl. a. Tuberkel-, Difteri-,
Tyfus-, Kolera- m. fl. B., se ovf.). Bakteriesporer
er derimod langt mere modstandsdygtige over
for <sp>høje Temp.</sp> Mange kan f. Eks. taale
<sp>Kogning</sp> i længere Tid, og for ved denne
Proces at være sikker paa at faa alle Sporer
dræbte (se <sp>Sterilisation</sp>), maa man
anvende Kogning under Tryk, i Autoklave ved
115°—120° i c. 15—20 Min. Og endnu mere
modstandsdygtige er de endda over for tør
Varme (ophedet Luft), af hvilken fl. (som
Miltbrandsporer) kan taale indtil 140°—150° i nogle
Min. Naar Sporer kan taale disse abnormt
høje Temp., er det ogsaa, fordi de befinder sig
i Dvaletilstand, stærkt indtørrede og omgivne
af en Cellevæg, der kun langsomt tillader Vand
at trænge igennem sig.

Med Undtagelse af en enkelt Gruppe,
Purpurbakterierne, der synes at trives bedst i <sp>Lys</sp>
(uden at de just udnytter dette til
Kulsyreassimilation som de grønne Planter), er dette ellers
ikke nødvendigt ell. gavnligt for B. Tværtimod
er de fleste Arter overordentlig ømfindtlige
over for Lys, der i Alm. ikke blot hemmer dem
i Væksten, men ogsaa dræber dem, hvis det
virker med tilstrækkelig Styrke og Varighed.
Derfor holdes Bakteriekulturer ogsaa bedst i
Mørke. Stilles de i et solbeskinnet Vindue,
ofte endog blot i spredt Lys, vil mange Arter
dø i Løbet af nogle Min. ell. Timer. Og selv
over for Sporer kan Lyset have denne dræbende
Indflydelse. De forsk. Straalearter virker dog
højst forsk. i saa Henseende. Kraftigst
bakteriedræbende Virkning har de usynlige
ultraviolette Straaler; mange B. kan endog dræbes
efter blot 1 Sek.'s kraftig Bestraaling med
saadanne (fra elektriske Buelamper med
Metalelektroder). De andre synlige Straalearter har
dog ogsaa bakteriedræbende Egenskaber, men
aftagende med tiltagende Bølgebredde (hen
imod den røde Ende af Spektret), og her synes
Tilstedeværelsen af fri Ilt at fremskynde
Drabet. I Naturen virker Lyset tilintetgørende paa
B., paa Jordens ell. Genstandes Overflade, i
Vandet (Flodernes Selvrensning) o. a. St., hvor
Lysstraalerne ellers kan trænge ned; og i
Medicinen er der (efter <sp>Finsen</sp>) gjort en
heldbringende Anvendelse af (navnlig koncentreret,
kunstigt) Lys til Helbredelse af visse
Hudsygdomme, som Lupus (Hudtuberkulose).

I den Kamp mod B., som den moderne
Kirurgi og Hygiejne har aabnet og stadig fører,
er der gjort en rig og mangesidig Anvendelse
af <sp>Gifte</sp> som Vaaben imod dem. I og for
sig viser B. gennemgaaende, og navnlig som
Sporer, større Modstandskraft over for Gifte
end andre levende Væsener, og der er kun faa
Stoffer, der kan siges at være specielle Gifte
for B. Derfor er Anvendelsen af Gifte stærkt
begrænset af Hensynet til deres Skadelighed
over for andre levende Væsener. Men til
Sterilisation af Apparater, Desinfektion af Boliger,
Klæder o. l., ved overfladisk Behandling (Rensning)
af Saar o. s. v. spiller de bakteriedræbende
Gifte, de saakaldte <sp>Antiseptika</sp>, dog
en overordentlig vigtig Rolle. Her kan dog
ikke blive Plads til en nærmere Omtale af disse
Stoffer (se <sp>antiseptiske Stoffer</sp>), og der
skal kun nævnes nogle af de vigtigste og mest
anvendte, som de tunge Metallers Salte
(Sublimat, organiske Kviksølv- og Sølvforbindelser,
Sølvnitrat o. a. Sølvsalte), frit Klor, Brom og
Jod (Klorvand, Klorkalk o. l.), Ozon, Brintoverilte,
Arsenforbindelser o. s. v., af organiske
Stoffer navnlig Formaldehyd (der ogsaa kan
anvendes i luftformig Tilstand), forskellige
