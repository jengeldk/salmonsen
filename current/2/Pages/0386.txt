allerede af Herodot under Navnet <i>Augila</i> som en
vigtig Karavanstation, i hvis Omegn de Gamles
Garamanter boede.
<i>C. A.</i>
</chapter>

<chapter name="Audley">
<b>Audley</b> [↱å.d£<sub>i</sub>], By i Staffordshire i England,
8 km NV. f. Stoke, har (1911) 14776 Indb.,
Lervarefabrikation og Jernstøberi, Kul- og
Jerngruber.
<i>G. Ht.</i>
</chapter>

<chapter name="Audouard, Olympe">
<b>Audouard</b> [o↱dwa.r], <sp>Olympe</sp>, fr.
Forfatterinde, f. i Aix 1839 som Datter af Godsejer
de Jouval til Slottet St Julien (Dept. Vaucluse),
d. i Nizza 12. Jan. 1890. I en meget ung Alder
blev hun gift med Notaren A. i Marseille, men
deres Ægteskab var ulykkeligt og opløstes snart,
skønt Skilsmisse først opnaaede officielt 1885.
A. var i en lang Aarrække en dristig
Forkæmperske for Kvindens Emancipation, for Skilsmisse
o. a. Reformer, saavel i Foredrag som i talrige
Skr og Fortællinger. Af disse Skr kan nævnes:
<i>Guerre aux hommes</i> (1866); <i>Lettre aux députés,
les droits de la femme</i> (1867); <i>La femme dans le
mariage, la séparation, le divorce</i> (1870);
<i>Gynécologie, la femme depuis six mille ans</i> (1873) og
<i>L'amour</i> (1880). — Resultatet af sine mange
Rejser nedlagde hun i en Rk. Kulturbilleder: <i>Les
mystères du serail et des harems turcs</i> (1863);
<i>les mystères de l'Egypte dévoilés</i> (1865); <i>A
travers l'Amérique</i> (2 Bd, 1869—71); <sp>Les nuits
russes</sp> (1876) o. a. — Af hendes Fortællinger kan
desuden nævnes: <i>Comment aiment les hommes?</i>
(1861); <i>L'amie intime</i> (1873); <i>Le secret de la
belle-mère</i> (1876); <i>Silhouettes parisiennes</i> (1882);
<i>Pour rire à deux, contes</i> (1884) og <i>Voyages à
travers mes souvenirs</i> (1884).
<i>S. Ms.</i>
</chapter>

<chapter name="Audouin, Jean Victor">
<b>Audouin</b> [o↱dwæ~], <sp>Jean Victor</sp>, fr. Zoolog
(1797—1841), studerede Medicin og
Naturvidenskaber, blev 1833 Latreille's Efterfølger som Prof.
i Entomologi ved Museet i Paris og foretog fl.
Rejser for at studere Muscardinen (en dødelig
Epidemi bl. Silkeormene), Vinmøllet, de til
Rochefort indvandrede Termitter o. a. skadelige
Insekter. Han skrev: <i>Recherches pour servir à
l'histoire naturelle du littoral de la France</i> (Paris
1830, 2 Bd) og <i>Histoire des Insectes nuisibles à
la vigne et particulièrement de la pyrale</i> (smst.
1842).
<i>R. H. S.</i>
</chapter>

<chapter name="Audran">
<b>Audran</b> [o↱drã], bekendt, vidtforgrenet fr.
Kunstnerfamilie. Dens store Navn er <sp>Gérard A.</sp>,
en af Verdens største <i>peintre-graveurs</i>. Gérard A.
(1640—1703) var Elev af Faderen Claude A.
(1597—1675) og Onklen, den dygtige Kobberstikker
Charles A. (1594—1674), og kom 1666 til Rom,
hvor C. Maratti blev ham en værdifuld Lærer.
Hans grafiske Værker hernede bragte ham saa
stærkt i Ry, at Colbert paa Lebrun's
Foranledning c. 1670 fik ham til Paris og gav ham Bolig
i <i>Gobelins</i>. Her udførte han snart sit berømteste
Værk, Gengivelsen af Lebrun's Malerier <i>Batailles
d'Alexandre</i> i pragtfulde og mægtige Kobberstik
(fl. Plader til hvert af Billederne). Af hans mange
senere Arbejder kan nævnes Stikkene efter
Mignard's Loftsbilleder i Versailles' <i>Galerie du petit
appartement du Roi</i> og samme Malers
Kuppelbilleder i Kirken <i>Val de Grâce</i> (1693) samt
»Bacchus og Ariadne« efter Coypel (1693). 1681 fik
G. A. Titel af Akademiets <i>Conseiller</i>. Han
benyttede i sin Kunst den blandede Teknik med
Ætsning og Kobberstik i Forening. Hans Stil er bred,
grandios og malerisk. G. A. skrev 1683 <i>Les
proportions du corps humain mesurées sur les plus
belles figures de l'antiquité</i>. — Af hans Brødre
<sp>Germain</sp> (1631—1710) og <sp>Claude A.</sp>
(1639—84) er Claude den betydeligste Kunstner; han
var fortrinsvis Maler, blev 1681
Akademiprofessor, udfoldede stor Virksomhed (for Tuilerierne
og Versailles, disse Arbejder nu forsvundne, for
Kirker og Slotte), men gik væsentlig i Læreren
Lebrun's Fodspor. — Germain A.'s 4 Sønner blev
ligeledes Kunstnere: 1) <sp>Claude A.</sp> (1658—1734),
Inspektør ved Luxembourg-Slottet, var en paa
sit Felt udmærket Kunstner, der fik Bet. for
Udviklingen af det dekorative Maleri i Frankrig
(Dekorationer i Versailles' Menageri, i Slottene
<i>la Muette</i> og <i>Meudon</i> etc.); han havde mange
Kunstnere i sin Tjeneste, bl. a. A. Watteau (se
Hannover, »A. Watteau« [1888, Pag. 18 ff.]);
sidstnævnte Maler hjalp ham ogsaa med de
mange Modeller til Gobelin-Manufakturet. 2)
<sp>Benoît</sp> (1661—1721), 3) <sp>Jean</sp> (1667—1756) —
begge <i>graveurs du Roi</i> og betydelige i deres Fag
— samt 4) <sp>Louis</sp> (1670—1712) var
Kobberstikkere. — Jean's Søn, <sp>Michel A.</sp> (1701—1771),
ansat ved Gobelin-Manufakturet, fik stor Bet.
for dettes Udvikling under en godt 40-aarig, rig
og fremragende Virksomhed. — Familien A.
tæller adskillige andre, men mindre fremtrædende
Kunstnernavne. I Kobberstiksamlingen i Kbhvn
er saa godt som alle de ovenn. Stikkere
repræsenterede, særlig Gérard A. med Blade efter
Lebrun, Mignard m. fl. (<sp>Litt.</sp>: <sp>E. Michel</sp>, <i>Les
A. peint. et grav.</i> [Fontainebleau 1884]; <sp>G.
Duplessis</sp>, <i>Les A.</i> [<i>Les artistes célèbres</i>, 1894]).
<i>A. Hk.</i>
</chapter>

<chapter name="Audran, Edmond">
<b>Audran</b> [o↱drã], <sp>Edmond</sp>, fr. Musiker
(1842—1901), blev Kapelmester ved Josefskirken
i Marseille og gjorde sig bekendt ved
forskellige Operetter, der til Dels med Held
ogsaa opførtes i Paris; denne Omstændighed
bestemte A. til at flytte til Paris, hvor han levede
fra 1877. Af A.'s Operetter er de bekendteste <i>La
cigale et la fourmi</i>, <i>Le grand mogol</i>, <i>La Mascotte</i>
(»Lykkebarnet«) og <i>Miss Helyett</i>, de to sidste
opførte paa Kasinoteatret i Kbhvn. I øvrigt har A.
ogsaa komponeret en Messe og anden
Kirkemusik.
<i>W. B.</i>
</chapter>

<chapter name="Auðr in djupúðga">
<b>Auðr in djupúðga,</b> d. e. den Dybsindige,
Islands mest berømte Landnamskvinde, død i en
høj Alder i Beg. af 10. Aarh. A. omtales ofte i
Sagaerne; i Laxdæla Saga kaldes hun <sp>Unnr</sp>. I
den nyere Tid nævnes hun jævnlig som
Eksempel paa en mægtig nord. Kvindeskikkelse fra
Vikingetiden. A. var Datter af den norske Herse
Ketil Flatnef og var gift med Kong Olaf den
Hvide. Efter at deres Søn Thorstein den Røde
var faldet i Skotland, tog hun med sine Børn
og Børnebørn til Orknøerne og omkr. 890 derfra
med et stort Følge til Island, hvor hendes to
Brødre havde nedsat sig. A. tog i Besiddelse alle
Dalene ved Hvammsfjorden i det vestlige Island
(nu i Dalasyssel) og uddelte Land til sine Mænd.
Selv byggede hun Gaarden Hvammur i
Hvammssveit. Fra hende stammer stor Slægt i Island,
deriblandt Are den frode. (<sp>Litt.</sp>: <sp>B. Th.
Melsted</sp>, »Íslendinga saga« I [Kbhvn 1903]).
<i>B. Th. M.</i>
</chapter>

<chapter name="Audshila (se Audjila)">
<b>Audshila</b> [↱a^ud<sub>j</sub>ila], se <sp>Audjila</sp>.
</chapter>
