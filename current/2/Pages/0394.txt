iagttagne Temperatur var 29,8° (1870) og den laveste
0,6° (1885). Af Sommerdage, d. v. s. Dage paa
hvilke Termometret mindst naar 25°, er der i
A. gennemsnitlig 3,6. Temperaturens
Foranderlighed fra Dag til Dag er i A. og de to flg.
Maaneder mindre end i Aarets øvrige Maaneder.
Vinden er overvejende vestlig og sydvestlig, fra
hvilke Verdenshjørner Vinden er godt 3 Gange
saa hyppig som fra de modsatte Retninger.
Nedbøren er gennemsnitlig 65 mm, og A. er den
Maaned, der gennemsnitlig giver mest Nedbør.
Det gennemsnitlige Antal Dage med Regn er 16.
Hagl er kun indtruffet hvert 10. Aar, Torden
derimod (ligesom i Juli) gennemsnitlig paa 2,9
Dage, hvilket er Maksimum i Løbet af Aaret.
Damptrykket har ligeledes Maksimum (10,9) i
Juli og A. Fugtighedsgraden er i A. 79 %, og
der indtræffer gennemsnitlig knap 1 (0,8) absolut
skyfri Dag i denne Maaned.

Af Middeltemperaturer for A. skal iøvrigt
nævnes flg.: Thorshavn 10,7°; Kria 15,9°; Stockholm
15,3°; Petrograd 16,1°; Edinburgh 14,2°; London
16,7°; Paris 17,7°; Berlin 17,4°; Wien 18,8°;
Konstantinopel 23,6°; Athen 26,6°; Rom 24,2°; Madrid
24,2°; Lissabon 21,6°.
<i>D. la C.</i>
</chapter>

<chapter name="August, Paul Friederich">
<b>August</b> [tysk 'a^u-], <sp>Paul Friederich</sp>,
Storhertug af Oldenburg (1783—1853), Søn af
Hertug Peter. Da Oldenburg blev inddraget af
Napoleon, gik A. til Rusland. Fuld af Had mod
Napoleon oprettede han en russ.-tysk Legion og
deltog i Felttogene 1812—13. 1816 vendte han
tilbage til Oldenburg. 1829 tiltraadte han
Regeringen, hvis betydeligste Værk var den frisindede
Forfatning af 1849.
</chapter>

<chapter name="August (Kurfyrste af Sachsen)">
<b>August</b> [tysk 'a^u-], Kurfyrste af Sachsen, f.
1526, d. 1586. Søn af Hertug Henrik den Fromme.
A. blev Kurfyrste 1553, da hans bekendte Broder
Moritz faldt; senere reddede han
Kurværdigheden for sin Slægt ved at slutte sig nøje til
Kejseren. Han arbejdede for Ro i Tyskland og
ønskede ikke, at man skulde gøre Kalvinisterne
for mange Indrømmelser; han blev derved
Modstander af Kurfyrsterne af Pfalz, der var ivrige
for Kamp mod Katolikkerne. — I sit eget Land
var han først tolerant, senere forfulgte han
Melanchton's Tilhængere, Kryptokalvinisterne,
med stor Grusomhed. Over sin Svoger Frederik
II i Danmark havde han stor Indflydelse og
bidrog til, at man ogsaa her blev intolerant. A.
arbejdede ivrigt paa at forøge sine Besiddelser
og brugte her mange lidet tiltalende Midler; han
var imidlertid en udmærket Landestyrer og
fremmede Agerbrug, Bjergværksdrift og
Industri, ligesom han lagde Grunden til Samlingerne
i Dresden. 1548 havde han ægtet Christian III's
Datter Anna, som under Navnet »Moder Anna«
blev meget populær. Hun døde 1585, og han
giftede sig straks med et Barn paa 13 Aar, men
døde kort efter.
<i>J. L.</i>
</chapter>

<chapter name="August II den Stærke (Kurfyrste af Sachsen)">
<b>August II</b> [tysk 'a^u-], <sp>den Stærke</sp>,
<sp>Kurfyrste af Sachsen</sp> under Navnet
<sp>Friedrich A. I</sp>, senere Konge i Polen, f. 1670, d.
1733. Søn af Kurfyrst Johan Georg III og Anna
Sofie, Datter af Frederik III af Danmark; han
var saaledes Fætter til Karl XII, Frederik IV af
Danmark og Frederik IV af Gottorp. A. var en
smuk og statelig Mand, en indtagende Kavaler
med uhyre legemlige Kræfter; allerede tidlig
talte man om hans vilde Drikkelag og store
Sanselighed. Men tillige var han en dreven
Diplomat og en ganske dygtig Feltherre. 1694 blev
han Kurfyrste efter sin Broder Johan Georg IV,
men han
stræbte videre og
arbejdede efter
Johan
Sobieski's Død 1697
paa at blive
Konge i Polen.
Han og hans
Medbejler
Prins Ludvig
af Conti ofrede
begge mange
Millioner, men
A. sejrede
væsentlig p. Gr. a.
sin Yndling
Flemming. Han
fortsatte nu
Krigen mod
Tyrkerne og
skaffede ved Freden i Karlowitz (1699) Polen et
Par vigtige Landskaber mod S. Hans Maal blev nu
at omdanne Polen til en enevældig Stat ved Hjælp
af sine sachs. Tropper og at oprette en mægtig Stat
i Østeuropa; den landflygtige, livlandske
Adelsmand Patkul fik hans Planer rettede mod Sverige.
Det var de to, sammen med A.'s Fætter Frederik
IV, der havde Hovedansvaret for den store nord.
Krig. I Krigen var han imidlertid uheldig; 1704 lod
Karl XII ham afsætte som Konge i Polen og
erstatte af Stanislaus Leczinski. 1706 trængte Karl ind i
Sachsen, og A. maatte ved Freden i Altranstädt
anerkende Stanislaus som Konge og udlevere
Patkul. Den sv. Hær blev et helt Aar i Sachsen, som
blev frygtelig udpint; A.'s Magt var egl. fra nu af
brudt. Han deltog i de næste Aar i Krigene i
Nederlandene og sluttede paany Forbund med
Rusland og Danmark 1709; Stanislaus blev
hurtig overvundet, men der var dog Stridigheder i
Polen indtil 1717, da Rigsdagen anerkendte A.
som Konge. Herovre havde han dog kun sejret
ved Hjælp af russ. Tropper, og Rusland
beherskede fra nu af Polen. I Kampene i Pommern
og Mecklenburg deltog A.'s Tropper, f. Eks. ved
Belejringen af Stralsund og i Slaget ved
Gadebusch, men her tog Preussen og Hannover hele
Udbyttet. For A. og Polen bragte den lange Krig
ingen Fordele. — A. gik over til den kat. Tro
for at vinde Polens Trone, til stor Forargelse for
det strengt lutherske sachsiske Folk og for sin
Slægt, særlig sin Moder og sin Hustru,
Eberhardine af Brandenburg-Kulmbach, som aldrig vilde
komme til Polen, men trak sig tilbage fra Hoffet
og døde 1727. A.'s eget Hof var meget glimrende
og lystigt. Af hans mange Elskerinder er de
berømteste Grevinde Aurora Königsmark, Moder
til Marskalk Moritz af Sachsen, og Grevinde
Cosel, som beherskede ham i 8 Aar, men til sidst
faldt i Unaade og blev indespærret paa en
Fæstning. A. har varige Fortjenester af Kunsten
(Slottet Zwinger, Meissener Porcelæn).
<i>J. L.</i>

<img>August II af Sachsen.</img>
</chapter>

<chapter name="August III (Kurfyrste af Sachsen)">
<b>August III</b> [tysk 'a^u-], <sp>Kurfyrste af
Sachsen</sp> under Navnet <sp>Friedrich August II</sp>, og
Konge af Polen, foreg.'s Søn, f. 1696, d. 1763. A.
