særlig knyttet til en Række Børnebøger og
Bøger for Ungdommen. Medens hun 1872—78
var Lærerinde ved en Kommuneskole i Firenze,
udgav hun sin første Bog <i>Le memorie d'un
pulcino</i>, som gjorde stor Lykke og efterfulgtes
af mange andre, bl. hvilke kan nævnes: <i>Vita
borghese</i> (1884), <i>Amor filiale</i> (1885), <i>Un dottore
in erba</i> (1885), <i>Il povero Cecco, Con l'oro o con
l'amore, Il novelliere delle Signorine, Un re di
dieci anni</i> o. s. v. Fra 1883 var hun Redaktør af
Kvindebladet <i>Cordelia</i>.
<i>E. M-r.</i>
</chapter>

<chapter name="Baccio (se Baldini)">
<b>Baccio</b> [↱bat.∫o], se <sp>Baldini</sp>.
</chapter>

<chapter name="Bacciocchi, Elisa og Felice Pasquale">
<b>Bacciocchi</b> [ba↱t.∫åk.i], 1) <sp>Elisa</sp>, Napoleon's
Søster (1777—1820), ægtede 1797 nedenn.
<sp>Felice Pasquale B.</sp>, men levede fra 1798 hos
sin Broder, Lucien, i Paris, hvor hun samlede
ansete Videnskabsmænd om sig, 1805 fik hun
sammen med sin Mand Fyrstendømmerne
Piombino og Lucca, hvor hun regerede med stor
Dygtighed. 1806 fik hun ogsaa Massa-Carrara, og
efter at Toscana var indlemmet i Frankrig,
fik hun Titlen »Storhertuginde af Toscana«. 1814
maatte hun forlade Lucca og levede siden i
Østerrig.

2) <sp>Felice Pasquale</sp> (1762—1841), blev
fr. Officer og deltog i Napoleon's ital. Felttog.
1797 ægtede han Elisa Bonaparte, som langt
overgik ham i Aandskraft. 1805 blev han Fyrste
af Piombino, kort efter af Lucca, 1806 Hertug af
Massa-Carrara. Efter Napoleon's Fald levede
han i Østerrig, efter sin Hustrus Død i Bologna.
Hans Sønner døde før ham, hans Datter og
Arving, <sp>Napoleone Elisa</sp>, ægtede 1825
Grev Camerata, skilte sig 1830 fra ham og levede
senere i Frankrig, hvor hun døde 1869. Hun
lignede Napoleon I i Træk og Karakter.
</chapter>

<chapter name="Baccio d'Agnolo (se Agnolo)">
<b>Baccio d'Agnolo</b> [↱bat-∫o-↱d-an<sub>j</sub>olo], se <sp>Agnolo</sp>.
</chapter>

<chapter name="Baccio della Porta (se Bartolommeo)">
<b>Baccio della Porta</b> [↱bat.∫o- -↱pårta], se
<sp>Bartolommeo</sp>.
</chapter>

<chapter name="Bach">
<b>Bach</b>. Familien B. var en i Thüringen i
17.—18. Aarh. vidtforgrenet Familie af Musikere.
Gennem 6 Slægtled tilhørte saa godt som alle dens
Medlemmer Musikerstanden. Stamfaderen er
<sp>Veit B.</sp>, der stammede fra Thüringen. Efter
et Ophold i Pressburg, hvorfra han c. 1550 blev
fordrevet som Protestant, vendte han atter
tilbage til sit Hjemland. Af Profession var han
Møller og Bager, men han elskede Musikken højt.
Hans Søn, <sp>Hans B.</sp>, var professionel Musiker
(»Spielmann«), og efter ham ligeledes de flg.
Slægtled, der nedstammer fra tre af Hans B.'s
Sønner, <sp>Johann</sp> i Erfurt, <sp>Heinrich</sp> i
Arnstadt og endelig <sp>Christoph</sp> i Erfurt og
Arnstadt, Sebastian B.'s Bedstefader. De
betydeligste Komponister af Slægten er:

1) <sp>Johann Christoph</sp>, Søn af Heinrich
B., f. 8. Decbr 1642 i Arnstadt, d. 31. Marts 1703
i Eisenach, hvor han efter 1665 var Organist.
Bekendt som saadan og som grundig Kontrapunktiker,
navnlig i vokale Arbejder. Han er Slægtens
betydeligste Motetkomponist, men kun lidet
af hans Værker er bevaret.

2) <sp>Johann Michael</sp>, ligeledes Søn af
Heinrich B., f. 1648 i Eisenach, d. 1694 i Gehren,
hvor han efter 1673 var Organist og Byskriver.
Hans yngste Datter, <sp>Maria Barbara</sp>, blev
Joh. Sebastian B.'s første Hustru.

3) <sp>Johann Bernhard</sp>, Sønnesøn af
Johann B., f. 23. Novbr 1676 i Erfurt, d. 11. Juni
1749 i Eisenach, Organist først i Erfurt og
Magdeburg, senere (1703) i Eisenach.

4) <sp>Johann Ludwig</sp> (nedstammer fra en
ukendt Broder af Hans B.), f. 1677, d. 1741 i
Meiningen som Hofkapelmester, en original og
alsidig dannet Kunstner. Seb. B. nærede megen
Interesse for hans Arbejder.

5) <sp>Johann Sebastian</sp>, f. 21. Marts 1685
i Eisenach, d. 28. Juli 1750 i Leipzig, den
vidtberømte, mærkelige Tonemester, er det
potenserede Udslag af Familiens Musikbegavelse.
Hans Fader var <sp>Johann Ambrosius B.</sp> (1645—95),
Søn af ovenn. Christoph B., og Stadsmusikant i
Eisenach, hans Moder var <sp>Elisabeth Lämmerhirt</sp> fra
Erfurt. Af hans 8 Søskende levede kun to Brødre,
<sp>Johann Christoph</sp>, Organist i Ohrdruf, og
<sp>Johann Jacob</sp>, senere Hoboist hos Karl XII og
død som kgl. sv. Kammermusikus i Sthlm. Allerede
tidlig, kun en halv Snes Aar gl, mistede B. baade
sin Moder og sin Fader og kom i Huset hos sin
ældre Broder, Organisten i Ohrdruf. Han var
imidlertid ikke ældre end 15 Aar, da han blev
sendt ud i Verden for at ernære sig selv. Hans
hele Kapital var hans smukke Sopranstemme og
hans mange andre musikalske Færdigheder.
1700 drog han til <sp>Lüneburg</sp>, hvor han blev
optaget som Elev og Kordreng i Michaelisskolen
og, efter at have mistet sin Stemme i Overgangsaarene,
gjorde Nytte som Violinist og Organist
mod frit Ophold og en Lommepenge af een
Thaler om Maaneden. Med stor Energi uddannede
han sig her videre som Musiker. Hvor Dagen
ikke strakte til, tog han Natten med til Hjælp,
han vandrede lange Dagsrejser for at høre og
lære, den ene Gang til den store Organist <sp>Reinken</sp>
i Hamburg, den anden Gang til det berømte
fr. Orkester i Celle. Saaledes gik det i tre Aar,
nogen fast Vejledning havde B. ikke, han blev
altsaa nærmest det, man kalder Autodidakt.
Saa maatte han se sig om efter en Stilling, blev
først Violinist i <sp>Weimar</sp>, og 19 Aar gl fik han
(1704) en lille Plads som Organist i <sp>Arnstadt</sp>,
dengang Residens for Greverne af Schwarzburg.
Han blev 3 Aar i den venlige lille By, og umærkeligt
voksede Kunstneren i ham. Paa sin Fod
vandrede han de c. 400 km fra Arnstadt til Lübeck
for at studere Orgelspil hos Buxtehude, »der
grosse Däne«, og overskred derved meget
betydeligt den ham bevilgede Orlov. B. fik sin
næste Plads i <sp>Mühlhausen</sp> i Thüringen

<img>J. S. Bach.</img>
