og Sokrates' etiske Begrebsdefinitioner, men
navnlig gennem Platon's hele Filosofi gaar en
stadig fremskridende Stræben efter klar og fast
Prægning af de Begreber og Funktioner, der er
nødvendige for en videnskabelig Tænkning, men
A. er den første, der sammenfatter de vundne
Resultater, udfylder det manglende og
gennemfører en systematisk Formulering af
Tænkningens Metodelære; han skaber Logikken som
selvstændig videnskabelig Disciplin og opfører
derved en Lærebygning, der i sine Hovedlinier har
Gyldighed den Dag i Dag. Alle vore Begreber
er formelle Bestemmelser af det værende efter
de forsk. Modifikationer, hvori dette fremtræder;
disse Bestemmelser deles i visse Hovedarter ell.
Kategorier, hvoraf de vigtigste er Substans,
Kvantitet, Kvalitet og Relation. Kategorierne er
Systemet af Begreber, hvori alle Udsagn kan
indordnes, som lader sig fremsætte om Tingene
og deres Forhold, og derfor Forudsætningen
for Læren om Udsagnene ell., som de i
Logikken kaldes, Dommene, der er en Forbindelse
af Begreber. Dommen udtrykker, idet den i
Forestillingen forbinder to Begreber, at de til
Grund for Forestillingerne liggende reale
Fænomener hører sammen; forbindes Begreberne
Hest og Dyr i Dommen: Hesten er et Dyr,
udtrykker denne et virkeligt Forhold og herpaa beror
dens Værdi i Tænkningen. Dommen, er nemlig
Grundlaget for den egl. log. Funktion,
Slutningen ell. Syllogismen, der er den
videnskabelige Bevisførelses Metode. Af to Domme
(Præmisserne) med et fælles Begreb
(Mellembegrebet) udledes en ny Dom, hvori gives en ny
Bestemmelse af de to andre Begrebers Forhold
(Mennesket er dødeligt, Sokrates er et
Menneske, Sokrates er dødelig). Mellembegrebets
Forhold i log. Omfang til de andre Begreber
bestemmer de tre forsk. Slutningsfigurer, som A.
opstillede, og som endnu er i Brug. Foruden
denne syllogistiske ell. deduktive Bevisførelse,
der tager sit Udgangspunkt i det almene og
i Tænkningen fundamentale, formulerede A.
ogsaa den induktive Metode, der gaar ud paa
fra Udsagn om enkelte Fænomener at naa frem
til alm. Bestemmelser, en Fremgangsmaade, der
særlig var anvendt af Sokrates i hans etiske
Begrebsbestemmelser, og er os velkendt fra
Platon's Ungdomsværker. Induktionen kan ifølge
sin Natur ikke naa fuld videnskabelig
Sikkerhed, men kun sandsynlige og umiddelbart
indlysende Resultater, men den ligger den
menneskelige Forstand nærmere og finder derfor
ofte Anvendelse, hvor der ikke stilles Krav om
sikker, almengyldig Erkendelse.

<sp>Metafysik</sp>. Enhver almen Dom, der tjener
som Forudsætning for en Slutning, maa selv
hvile paa en endnu mere almen Dom, og man
maa saaledes naa tilbage til visse
Grundprincipper, der ikke selv kan bevises. Imod Platon's
Lære om Ideerne som det sande værende, hvoraf
Erfaringsverdenens Fænomener var betingede,
indvendte A., at den ikke gav nogen
Forklaring paa, hvorledes Tingene opstod af Ideerne
ell. af den væsentlige Forskel, der er imellem
de evige, konstante og ubevægelige Ideer og
Tingenes fortsatte Bevægelse og Forandring.
Ved Bevægelse udvikler Stoffet sig til en
bestemt Form, men medens Bevægelsen
fremkaldes af en ydre Aarsag, saa er den Kraft, der
fører til og bestemmer Formen, en indre,
Stoffet iboende Aarsag. Den ydre Aarsag til, at en
Plante opstaar, er Frøet af en anden Plante
af samme Art, men Frøet selv har i sig
Kraften til at blive til Plante; Frøet er
potentielt Plante, den udviklede Plante er
det aktuelt, og disse to Bestemmelser er
overalt raadende, idet al Udvikling beror paa
Fremadskriden fra Potentialitet til Aktualitet,
og enhver Ting, der selv er Form og Aktualitet,
atter er Stof for et flg. Trin, som den har
Potentialiteten for. Det reale værende er
Formen, hvori Tingens Væsen først kommer til
Udfoldelse, til Virkelighed (Enteleki), medens
det formløse Stof vel kan forestilles, men kun
er Mulighed, endnu ikke Virkelighed. Formen
uden Stof er det rene Begreb, den abstrakte
Forestilling. Forfølger man Rækken tilbage, vil
man, da enhver af de ydre bevægende Aarsager
selv atter er Virkning, komme til en første
Aarsag, der ikke selv er Aktualitet af en
forudliggende Potentialitet, men absolut
Virkelighed, som betinger Udviklingsprocessen, men
selv er uforanderlig og ren Form. Dette
immaterielle Bevægelsesprincip er den rene
guddommelige Tanke, Guddomsaanden, der rummer de
Tanker, som virkeliggøres i Verdens Udvikling.
Denne er da ikke en mek. Proces, men den
har overalt det Formaal at bringe det gode og
skønne til Udfoldelse; intet sker uden dette
Maal, og enhver Form, hvori noget potentielt
bliver aktuelt, sætter nye Værdier ind i Verden.
Medens Platon's etisk bestemte Gudsbegreb
saaledes er stærkt afbleget hos A., saa har denne
mere konsekvent gennemført Tanken om et
Formaal og gjort det teleologiske til Grundprincip
i sin Metafysik; dette er ved Siden af
Gennemførelsen af Udviklingsprincippet de store
Hovedlinier i Systemet. Men disse Grundprincipper
lader sig vanskeligt forene med Tanken om
Verden som et afsluttet Hele, et harmonisk og
evigt, af Guddomstanken gennemtrængt Kosmos,
idet man forgæves spørger om Grunden til,
at der i Materien opstaar en Stræben imod
Form, og om, hvorledes Stoffet og Formen begge
lader sig føre tilbage til den fælles Aarsag, den
i sig hvilende rene Tanke. At dette Punkt
forbliver dunkelt, er dog ikke særegent for A.,
men en Skæbne, der rammer enhver Metafysik,
og det staar hermed i Sammenhæng, at han
ikke afgørende besvarer det Spørgsmaal, om
Artsbegrebet ell. Enkeltfænomenet er det
virkelig værende; det stod ham nemlig klart, at
lige saa lidt som han kunde give Platon Ret i,
at kun Ideerne var det virkelig værende, lige
saa vist er Erkendelsen af Tingenes Væsen ikke
knyttet til de enkelte Fænomener.

<sp>Natur- og Sjælelære</sp>. Da Verden er
evig, bliver det Naturforskningens Opgave at
forklare ikke dens Opstaaen, men dens
Karakter og Virken. Hele Naturen beherskes af
Bevægelse, som enten er Ændring af Plads i
Rummet, Stofforandring ell. kvantitativ Forandring,
Vækst og Aftagen, og overalt er Udviklingen
bestemt af Formaalet; idet denne Betragtning
gennemføres, udelukkes al mek. Naturforklaring,
