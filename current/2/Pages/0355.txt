allerede i 12. Aarh.; senere blev det gr., 1874 atter
russ., og det er nu med c. 1200 Munke hurtigt
blevet langt det betydeligste af alle, ligesom den
russ. Nation nu i det hele har Overvægten;
talrige Pilegrimme valfarter hvert Aar til A. fra
Rusland. Hele A.-Samfundet har en af Klostrene
valgt Fællesforsamling (<i>Synaxis</i>) af 24
Medlemmer i Karyais. Forholdet mellem de forsk.
Nationaliteter har ofte voldt Rivninger. (<sp>Litt.</sp>:
<sp>Langlois</sp>, <i>Le mont Athos et ses monastères</i> [1866];
<sp>H. Geltzer</sp>, »Von heiligen Berge und aus
Makedonien« [1904]; Katalog over
Haandskriftterne ved <sp>Spir. Lambros</sp>, 2 Bd, 1895—1900).
<i>H. A. K.</i>
</chapter>

<chapter name="Athy">
<b>Athy</b> [<sub>ä</sub>↱þa^i], den største By i det irske
Grevskab Kildare, ligger ved den sejlbare Barrow og
Grand-Kanalen og ved Jernbanen, 66 km SV. f.
Dublin, har (1901) 3599 Indb. og betydelig
Kornhandel. I Nærheden ligger Ruiner af Slottet
<sp>Woodstock</sp> fra 12. og 13. Aarh.
<i>G. Ht.</i>
</chapter>

<chapter name="Athyrium (se Fjerbregne)">
<b>Athyrium,</b> se <sp>Fjerbregne</sp>.
</chapter>

<chapter name="Atimi">
<b>Atimi</b> (gr.), hos Athenerne det fuldstændige
ell. delvise Tab af borgerlige Rettigheder, der
dels idømtes som Straf for visse Forseelser, dels
indtraadte ved Undladelse af at opfylde visse
Forpligtelser over for Staten (f. Eks. Betaling
af Forpagtningsafgifter, Kautionsforpligtelser,
Ordensmulkter o. s. v.). Den haardeste Grad af
A. var altid involveret ved Dødsdom ell.
livsvarig Forvisning.
<i>H. H. R.</i>
</chapter>

<chapter name="Atina">
<b>Atina,</b> ældgammel By i Syditalien, Provins
Caserta, ligger 22 km SØ. f. Sora i Nærheden af
<sp>Melfa</sp> (Oldtidens Melpis). (1901) 4646 Indb. A.
tilhørte opr. Volskerne, fra hvis Tid der endnu
findes bevaret Mure af uregelmæssige
Kalkblokke. 1350 blev A. ødelagt ved et Jordskælv.
<i>H. P. S.</i>
</chapter>

<chapter name="Atitlan">
<b>Atitlan</b> (<sp>Santiago de</sp>), Indianerby i Dept
Solola af den mellemamerikanske Stat
Guatemala, ligger c. 1500 m o. H. ved den sydlige
Bred af Søen A. og har (1905) c. 9000 Indb.,
Bomuldsvæverier og Mineralkilder. <sp>Søen A.</sp>
(20 km lang og i Midten c. 600 m dyb) er af
vulkansk Oprindelse, omgivet af stejle Skrænter
og har intet synligt Afløb. Ved den sydlige
Rand ligger den virksomme <sp>Vulkan A.</sp>
(3572 m).
<i>G. Ht.</i>
</chapter>

<chapter name="Atjeh">
<b>Atjeh</b> [↱a-] (<sp>Atchin</sp>, <sp>Atschin</sp>),
nederlandsk Guv., forhen Kongerige paa Nordspidsen
af Sumatra, 53222 km<sup>2</sup> med (1905) 582175 Indb.,
hvoraf 761 Europæere. Gennem den vestlige Del
af Landet strækker sig en Bjergkæde (<sp>Pedir
Daholi</sp>) med Toppe paa lidt over 3000 m. Nær
Nordkysten ligger Vulkanen <sp>Selava
Djanten</sp> (1726 m). Klimaet er af den ækvatoreale
Type med ringe Forskel paa Aarstiderne, saavel
i Henseende til Temp. som til Nedbør. Landet er
rigt paa Skov. Indb. hører til den malajiske
Sprogæt, er Muhammedanere og lever af
Landbrug, som frembringer Ris, Peber og
Betelnødder til Udførsel. Riget A. var uafhængigt
fra sin Stiftelse (c. 1200) til Midten af 19. Aarh.
I sin Glansperiode under Sultan Iskander Muda
(1607—36) omfattede det Halvdelen af Sumatra.
1509 anlagde Portugiserne en Koloni paa Kysten
af A., men fordreves 1523. I lang Tid beskyttedes
A.'s Uafhængighed ved en Traktat mellem
England og Holland, hvorefter Hollænderne ikke
maatte bemægtige sig det nordlige Sumatra.
Efter at denne Traktat (1872) var blevet ophævet,
begyndte Hollænderne at sætte sig fast i
Landet. Erobringen af A. er først lykkedes efter
en tapper Modstand og talrige Oprør fra de
Indfødtes Side, og endnu er Landet ikke
kommet til Ro.
<i>M. V.</i>
</chapter>

<chapter name="Atkarsk">
<b>Atkarsk,</b> By i det russ. Guv. Saratov, ved
Atkara, ikke langt fra dennes Udløb i
Medvjediza, er Knudepunkt paa Jernbanen
Tambov—Saratov og har (1907) 12600 Indb., der driver
Agerbrug og betydelig Kornhandel.
<i>G. Ht.</i>
</chapter>

<chapter name="Atkinson, Harry">
<b>Atkinson</b> [↱ätkins<sub>ə</sub>n], <sp>Harry</sp>, Sir,
nyzeelandsk Statsmand (1831—92), f. i England,
emigrerede til Ny-Zeeland og blev Farmer. Han
deltog med Udmærkelse i Maori-Krigen
(1860—64), blev 1864 Forsvarsminister og gennemførte,
at Forsvaret blev overdraget Militsen og
Frivillige, og at de regulære eng. Tropper
hjemsendtes. Som Parlamentsmedlem var han de
Konservatives Leder og arbejdede virksomt for
større Centralisation i Forvaltningen. A. var
tre Gange Premierminister.
</chapter>

<chapter name="Atkinson, Thomas William">
<b>Atkinson</b> [↱ätk<sub>i</sub>ns<sub>ə</sub>n], <sp>Thomas William</sp>,
eng. Rejsende (1799—1861), foretog 1844 en Rejse
over Ural til Altaï, 1845 gennem
Kirgiser-Steppen indtil Foden af Alatau og 1849—52 over
Kobdo og Uljassutai ad Veje, der hidtil ikke
havde været betraadt af nogen Europæer, ind
i det Indre af Mongoliet. Han udgav de rigt
illustrerede Værker <i>Explorations in Oriental and
Western Sibiria</i> (1857) og <i>Travels in the regions
of the Upper and Lower Amoor</i> (1860).
</chapter>

<chapter name="Atlakviða">
<b>Atlakviða</b> [↱at-], et norsk Eddadigt fra Slutn.
af 10. Aarh., handler om, hvorledes Atle
Budlason indbød sine Svogre, Gjukungerne Gunnar
og Högne, i den Hensigt at tage dem af Dage til
Hævn for hans Søster Brynhild's Død. I Digtet
skildres videre Brødrenes Rejse, Tilfangetagelse
og Død, samt endelig Atles af hans Hustru,
Gudrun, iværksatte Indebrænding. Digtet, der er
forfattet i <i>málaháttr</i> og daarlig overleveret,
udmærker sig ved sin kortfattede og kernefulde
Stil, sin kraftige og malende Skildring samt
Personernes levende Karakteristik og hører i saa
Henseende til de ypperste Eddadigte.
<i>F. J.</i>
</chapter>

<chapter name="Atlamál">
<b>Atlamál</b> [↱atlama.l] kaldes i Haandskr. (<i>codex
regius</i>) det grønlandske og er utvivlsomt
forfattet i den isl. Koloni i Grønland omkr. Midten
af 11. Aarh. Det handler for største Delen om de
samme Begivenheder og Personer som
Atlakviða; men der er en stor Forskel paa de to
Digte. I A. behandles Emnet langt udførligere;
ny Sagnmomenter (Drømme) er tilsatte og meget
stærkt anvendte, ny Bipersoner, som ikke
kendes andetsteds fra, er indkomne, ligesom ogsaa
nogle af de i Atlakviða optrædende Personer
her bærer andre Navne. Begivenhederne
fortælles her langt mere udførlig, alle Samtaler er
længere, ja ligefrem udtværede. I Forbindelse
hermed er Fremstillingen undertiden præget af
en vis Raahed, og umenneskelige Handlinger
(som Gudrun's Drab af sine og Atle's Børn)
skildres med en usminket og lidet poetisk
Ligefremhed. For saa vidt staar A. langt tilbage for
Atlakviða o. a. af de ældre Heltekvad, men er
dog af en betydelig Interesse, ikke mindst fordi
det afgiver et godt Vidnesbyrd om det aandelige
