Angrebet mod de S. f. Fæstningen liggende
Værker, <sp>Basses Perches</sp> og <sp>Hautes
Perches</sp>. Efter at et Forsøg, som Bourbaki's
Armé 15.—17. Jan. gjorde paa at undsætte B.,
ved et Angreb paa den af Preusserne c. 10 km
V. f. B. feltbefæstede Stilling ved <sp>Lisaine</sp>,
var mislykkedes, blev 21. Jan. den første
Parallel aabnet mod ovennævnte Værker, og
Natten mellem 26. og 27. Jan. forsøgte Tyskerne
at tage dem begge ved Storm, hvilket Forsøg
dog mislykkedes under store Tab. Først 8.
Febr erobrede Tyskerne Værkerne, og i de
nærmeste Dage herefter udspandt der sig nu
en meget voldsom Artillerikamp, hvorved Byen
for en stor Del blev skudt ned. Allerede 28.
Jan. havde Paris overgivet sig, hvorefter der
var sluttet Vaabenstilstand i 3 Uger, dog ikke
for B.'s Vedkommende, og da det tyske
Hovedkvarter kun var villig til at forlænge denne
paa Betingelse af, at B. overgav sig,
bemyndigede den fr. Regering Fæstningens
Kommandant til at kapitulere paa ærefulde Betingelser.
16. Febr blev Overenskomsten afsluttet, hvorved
der indrømmedes Fæstningens Besætning fri
Afmarche med Vaaben og Skyts m. m. som
Anerkendelse af dens tapre Forsvar. 18. Febr
fandt Afmarchen Sted, og Tyskerne rykkede
ind i Byen. Ved Fredsslutningen beholdt
Frankrig dog B.
<i>Sch. P.</i>
</chapter>

<chapter name="Belgam (se Belgaum)">
<b>Belgam</b> [eng. be£↱ga.m], se <sp>Belgaum</sp>.
</chapter>

<chapter name="Belgaon (se Belgaum)">
<b>Belgaon</b> [port. b<sub>e</sub>£↱gǡ<sub>ŭ</sub>], se <sp>Belgaum</sp>.
</chapter>

<chapter name="Belgard">
<b>Belgard</b> [↱bælgart] (<sp>Bjaligrod</sp> ɔ: hvide
Borg), By i preuss. Prov. Pommern,
Regeringsdistrikt Köslin, beliggende ved Leitznitz'
Forening med Persante, Knudepunkt paa
Jernbanelinien Stettin—Danzig, har med Garnison
(Feltartilleri) (1910) 9262 Indb. og nogen Industri
(Jernstøberi, Uldspinderier, Trævarefabrik o. s.
v.) samt store Hestemarkeder.
<i>G. Ht.</i>
</chapter>

<chapter name="Belgaum">
<b>Belgaum</b> [eng. be£↱ga.m] (<sp>Belgam</sp>,
<sp>Belgaon</sp>), Distrikt i det sydlige Forindien,
Præsidentskabet Bombay, Divisionen Western
Karnatik, er 12100 km<sup>2</sup> med (1911) 943820 Indb.,
hvoraf de fleste er Hinduer, kun c. 8 %
Muhammedanere og 7200 Kristne. B. er mest
Sletteland med enkelte lavere Højdedrag og
isolerede Bjerge. Regnmængden er rigelig, og
kunstig Vanding faas fra Floden Kistna og
talrige Kanaler. Der dyrkes Ris og Bomuld.
Industrien indskrænker sig til Bomuldsvæveri,
Farverier og Garverier. — <sp>Hovedstaden</sp>
af samme Navn, (1911) 42623 Indb., har et Fort
og driver Bomuldsvæveri.
<i>M. V.</i>
</chapter>

<chapter name="Belger">
<b>Belger</b> (<i>Belgæ</i>), Befolkningen i den
nordøstlige Tredjedel af Gallien, der kaldes Belgien.
Efter Strabo skal B. være indvandrede Ø. fra,
og Cæsar regner Belgien for halvt germansk;
dog adskilte B. sig hverken i Sprog ell. Sæder
fra de øvrige Galler. Kun var de mere
barbariske og mere krigerske end de fleste af
deres Stammefrænder. De levede af Kød og
Mælk; belgiske Skinker kom som Handelsartikel
lige til Rom. Deres Klædedragt var forarbejdet
af Faareuld; de bar brogede Kapper og vide
Benklæder. Deres Vaaben var et langt Sværd,
der hang ved Krigerens højre Side og et Skjold
samt Lanse og Kastespyd. De grovere Arbejder
overlod de deres Kvinder. B. bestod af mange
Stammer, der kun i Krigstid valgte en fælles
Fører; deres hele vaabendygtige Mandskab
anslaas af Strabo til over 1 Mill. Til de vigtigste
Stammer hørte: <sp>Bellovakerne</sp> omkr. det
nuv. Beauvais, <sp>Nervierne</sp> ved Floden
Sambre, <sp>Aduatukerne</sp>, <sp>Tungrerne</sp> ved
Tongern, <sp>Remerne</sp> ved Reims,
<sp>Suessionerne</sp> ved Soissons, <sp>Atrebaterne</sp> ved
Arras, <sp>Ambianerne</sp> ved Amiens,
<sp>Viromanduerne</sp> i det nuv. Vermandois; yderst
ved Stranden boede <sp>Morinerne</sp> og
<sp>Menapierne</sp>. Da Cæsar vilde underkaste sig
Gallien, vendte han sit Hovedangreb mod B., idet
han indsaa, at naar disse var underkastede,
vilde Resten af Gallien af sig selv falde i hans
Hænder; men det kostede fl. Aars haarde
Kampe at bryde B.'s Modstand, og fl. Gange led
Romerne Nederlag over for disse krigerske Folk.

B. forekommer ogsaa som Navn paa en
britisk Stamme, der boede i det sydøstlige
England og havde Byer som <i>Magnus Portus</i>
(Portsmouth), <i>Venta Belgarum</i> (Winchester),
<i>Clausentum</i> (Southampton) og <i>Brige</i> (Brighton). De
mentes at være Stammefrænder af B. paa
Fastlandet og var ligesom disse yderst krigerske;
under Kejser Claudius blev de dog
underkastede Romerne af Plautius og blev snart helt
romaniserede.
<i>Kr. E.</i>
</chapter>

<chapter name="Belgica-Ekspeditionen (se Sydpolsekspeditioner)">
<b>Belgica-Ekspeditionen,</b> se
<sp>Sydpolsekspeditioner</sp>.
</chapter>

<chapter name="Belgien">
<b>Belgien</b><footnote>De ødelæggelser, Verdenskrigen 1914—15 har
medført for Belgien, kan der naturligvis ikke her
tages Hensyn til. Skulde Krigen medføre en
Ændring af Belgiens Landomraade, vil der blive
udarbejdet et nyt Kort.
</footnote> (fr. <i>Belgique</i>, flamsk <sp>Belgie</sp>;
hermed et Kort) er et uafhængigt, konstitutionelt
Kongerige i Vesteuropa, liggende mellem 51° 30′
20″ og 49° 29′ 52″ n. Br., 6° 8′ 30″ og 2° 32′ 45″
ø. L., omgivet mod NV. af Nordsøen, mod N. af
Holland, mod Ø. af Holland (Prov. Limburg)
Preussen (Rhinprovinsen) og Luxemburg, mod
S. og SV. af Frankrig. Kystlinien er 67 km, den
holl. Grænse 431 km, den tyske 97 km, den
luxemburgske 129 km og den fr. 614 km (i alt:
1338 km); Arealet er 29451 km<sup>2</sup>.

<sp>Naturforhold</sp>.

<sp>Terrainforhold og geologiske
Forhold.</sp> Inden for den lave og sandede Kyst,
der ledsages, af Klitrækker, er Landet fladt og
lavt liggende. 115000 ha (de saakaldte Polders)
er ved Dæmninger beskyttede mod
Oversvømmelse. Hele det nordlige og mellemste B., indtil
Sambre og Meuse, er Lavland og kan deles i
det lavtliggende <sp>Neder-B.</sp>, der indtager
største Delen af de nordlige Prov. (Vestflandern,
Østflandern, Antwerpen, Limburg) og mest
bestaar af Aflejringer fra den ældre Istid, samt
det bølgeformede, af tertiære Aflejringer
dannede <sp>Mellem-B.</sp>, der naar omtr. til Floderne
Sambre og Meuse og omfatter de sydlige Dele
af de førnævnte Prov. og desuden Brabant og
største Delen af Hainaut. Neder-B. bestaar mod
V. (i Flandern) af frugtbare, lerede Jorder; men
Ø. f. Schelde (i Antwerpen og Limburg) bestaar
det af den sandede og ufrugtbare <sp>Campine</sp>,
der ligger indtil 100 m o. H. og paa sine Steder
