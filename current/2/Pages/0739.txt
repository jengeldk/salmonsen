2) <sp>Edward Middleton</sp>, eng. Arkitekt,
Søn af ovenn., f. 7. Juni 1830, d. 29. Jan. 1880.
Efter Faderens Død fuldendte han
Parlamentsbygningen og udførte som selvstændige Arbejder:
det store Coventgarden-Teater 1857—58, en
Tilbygning til Nationalgaleriet, fl. Kollegier samt et
mønsterværdigt Børnehospital i London. — En
Broder, <sp>Alfred B.</sp>, Domherre i Worcester, har
udførlig skildret Faderens Liv i et stort Værk
(1872).
<i>(E. S.) C. A. J.</i>
</chapter>

<chapter name="Barry, Georgina">
<b>Barry</b> [↱bär<sub>i</sub>], <sp>Georgina</sp>, eng.
Skuespillerinde (1676—1710), regnes for en af Englands
største tragiske Skuespillerinder. Samtiden
ansaa hende for lige stor i alle Fag. Det fortælles,
at der i Teatret, saa længe hun var paa Scenen,
herskede den dybeste Tavshed, der kun afbrødes
af Tilskuernes Graad og Bifald.
<i>C. B-s.</i>
</chapter>

<chapter name="Barry, James">
<b>Barry</b> [↱bär<sub>i</sub>], <sp>James</sp>, britisk Historiemaler
(1741—1806). Hans første kunstneriske Forsøg
i Dublin skaffede ham snart Ry og dertil E.
Burke's Venskab og pekuniære Støtte, saa at
han (1765) kunde rejse til Rom. Her blev han
i fem Aar og kom hjem som en fuldblods
Klassicist med høje Tanker om sit Kald og parat
til at forfægte det ogsaa med Pennen
(Stridsskrift 1775 mod Winckelmann). Men hans
Arbejder: »Adam og Eva«, »Venus Anadyomene«
(1771—72), »General Wolf's Død« (1776, paa
antik Vis med nøgne Figurer) samt de seks
kolossale Billeder »Civilisationens Udvikling«
(for en Forsamlingssal i London) faldt ikke ret
i Tidens Smag, trods B.'s ubestridelige Talent
for det storladne. Hans stridbare og
ekscentriske Natur skaffede ham til sidst den Ydmygelse,
at han (1792) blev afsat fra Professorembedet
ved Akademiet og strøget af dettes Liste.
Resten af sit Liv levede han fattig, forpint og
miskendt. (<sp>Litt.</sp>: <sp>Fryer</sp>, <i>The works of J. B.</i>
[2 Bd, 1809]).
<i>A. Hk.</i>
</chapter>

<chapter name="Barry, Jeanne (se Dubarry)">
<b>Barry</b> [↱bär<sub>i</sub>], <sp>Jeanne</sp>, se <sp>Dubarry</sp>.
</chapter>

<chapter name="Barry Cornwall (se Procter)">
<b>Barry Cornwall</b> [↱bär<sub>i</sub>-↱kå.<sub>ə</sub>nw<sub>ä</sub>£], se <sp>Procter</sp>.
</chapter>

<chapter name="Barrygge">
<b>Barrygge</b> (<i>Gymnotidae</i>), en Fam. af
aalelignende Ferskvandsfisk fra det tropiske Afrika;
uden Ryg- og Bugfinner, ogsaa ofte uden
Halefinne, men med lang, blødstraalet
Gatfinne. Mest bekendt er
<sp>Krampe-Barryggen</sp> (<i>Gymnotus electricus</i>), ogsaa kaldt »den
elektriske Aal«; se <sp>elektriske Organer</sp>.
<i>Ad. J.</i>
</chapter>

<chapter name="Bars (Komitat i Ungarn)">
<b>Bars</b> [bår∫], Komitat i det nordvestlige Ungarn,
omgivet af Komitaterne Neutra, Turocz, Sohl,
Hont, Gran og Komorn, er 2724 km<sup>2</sup> med (1910)
178500 Indb., deraf 54,8 % Slovaker, 34,8 %
Magyarer og 9,7 % Tyskere; 85,9 % er rom.-kat.,
11,2 % Protestanter, 2,8 % Jøder. Hovedstad er
Aranyos-Maróth. Det er et Bjerglandskab, der
vandes af Floderne Zsitva, Neutra og Gran og
er bekendt for sine Bjergværker, som dog nu
ikke mere har stor Bet. Den sydlige Del af
Komitatet er lavere og temmelig frugtbar; der
dyrkes Byg, Hvede, Rug, Havre, Majs,
Kartofler, Vin, Frugt og Tobak; ogsaa Skovhugsten
har Bet.; i de nordlige, mindre frugtbare Dele
er Kvægavlen af Vigtighed.
<i>G. Ht.</i>
</chapter>

<chapter name="Bars (se Aborrefamilien)">
<b>Bars</b> (<i>Labrax lúpus</i>), se
<sp>Aborrefamilien</sp>.
</chapter>

<chapter name="Barsabas">
<b>Barsabas</b> (ɔ: <sp>Søn af Saba</sp>), et Navn, som
i ny Test. bæres af: 1) en Josef, der af
Apostlene ansaas for værdig til at blive Apostel i
Judas Iskariotes' Sted, men ved den foretagne
Lodtrækning mellem ham og Matthias ikke blev
valgt (Ap. Gern. 1, 22 ff.); 2) en Judas, som
efter Apostelkonventet (s. d.) sammen med
Paulus o. a. sendtes til Antiochia som Overbringer
af Aposteldekretet (Ap. Gern. 15, 22. 32).
<i>J. C. J.</i>
</chapter>

<chapter name="Barsac">
<b>Barsac,</b> By i det fr. Dept Gironde,
Arrondissement Bordeaux, paa venstre Bred af
Garonne, ved Sydbanen, har c. 1500 Indb. og
berømt Vinavl. Her indvindes <sp>Barsac-Vinen</sp>,
en hvid Bordeaux-Vin.
<i>G. Ht.</i>
</chapter>

<chapter name="Barsebäk">
<b>Barsebäk,</b> Fiskerleje ved Sundet mellem
Landskrona og Malmö, liggende paa en Pynt,
som adskiller Lundåkra fra Lomma-Bugten.
</chapter>

<chapter name="Barsel">
<b>Barsel,</b> i ældste Dansk: <i>barnsøl</i>, <i>barsøl</i>, der
ligesom sv. <i>barnsöl</i> bet. Gilde i Anledning af
Barnedaab; i nuv. Dansk bruges Ordet kun i
Bet. <sp>Barnefødsel</sp>; deraf »lave til B.«,
være frugtsommelig; »gøre B.«, blive forløst
med Barn, barsle; <sp>Barselkone</sp>,
<sp>Barselseng</sp> m. fl.
<i>V. D.</i>
</chapter>

<chapter name="Barselfeber">
<b>Barselfeber</b> (Puerperalfeber, <i>Febris
puerperalis</i>) betegner de forsk. septiske Sygdomme ell.
Saarsygdomme, der kan findes hos
Barselkvinder, og som er opstaaede ved Infektion gennem
de ved Fødselsakten og ved de ved denne
foretagne Indgreb forandrede Kønsorganer. Ang.
Forstaaelsen af Begreberne Sepsis og Saarsygdom
henvises til disse Art. og til <sp>Antiseptik</sp>.
Her skal kun erindres om, at man derved
forstaar Optagelsen i Organismen af visse
Bakterier ell. Produkter af disse gennem Saar. Under
Fødslen og i den første Tid af Barselsengen er
nu Forholdene særlig gunstige for en saadan
Infektion. Thi Livmoderens Indside danner
som en stor Saarflade, særlig paa det Sted,
hvor Efterbyrden har været fæstnet; og i
Livmoderhalsen, i Moderskeden og i de udvendige
Fødselsdele findes næsten altid smaa Læsioner
af Slimhinden, hos Førstefødende næsten altid
større ell. mindre Bristninger og Indrifter. Alt
efter Smitstoffets (under dette Ord
sammenfatter vi de forsk. Bakterier o. s. v., der
foraarsager Sygdommen) Natur, efter Stedet, hvor
det indbringes, o. m. a., kun delvis kendte,
Forhold, kan B. optræde paa forsk. Maade, lige
fra som en ganske let Sygdom, der kun viser
sig ved ringe Feber og ved, at f. Eks. en lille
Bristning i de udvendige Kønsdele faar et urent
Udseende, og saa til Tilfælde, hvor Kvinden
bortrives paa faa Dage, uden at der er blevet
Tid til, at en udtalt Betændelse har kunnet
udvikle sig noget bestemt Sted. Man skelner i
Reglen mellem flg. Former som de vigtigste:
Lidelsen er væsentlig begrænset til Livmoderens
Indside, <i>Endometritis puerperalis</i>, ell. selve
Livmoderens Substans er betændt, <i>Metritis puerp.</i>,
ell. Betændelsen strækker sig ud i Vævet til
Siderne for Livmoderen, <i>Parametritis puerp.</i>.
ell. dennes og de nærmest liggende Deles
Bughindebeklædning er angreben, <i>Perimetritis puerp.</i>,
ell. vi faar en alm. Bughindebetændelse,
<i>Peritonitis puerp.</i> De først omtalte, voldsomme
Tilfælde af B. kaldes <sp>puerperal
Septikæmi</sp>; optræder Sygdommen mere som en
Pyæmi (s. d.) med Betændelse i Bækkenets
Blodaarer, Materieansamlinger i Leddene,
