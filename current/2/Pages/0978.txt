nødtørftigste Underhold. Efter dansk Ret
gælder det her ifølge Konkurslovens § 160, at der
ikke kan gøres Udlæg i de for Skyldneren og
hans med ham samlevende Hustru og Børn
fornødne Senge og Sengklæder samt
nødvendigste Linned og Gangklæder, samt at Skyldneren
kan fordre at beholde nødvendige Genstande til
et Beløb af 20 ell. om han er Familiefader, 60 Kr,
— hvilken sidste Regel dog ikke gælder ved Udlæg
for Skatter, ell. naar de vedk. Genstande særlig er
givne til Pant for den Fordring, der gøres Udlæg
for — ligesom efter samme L.'s § 161 Udlæg ikke
uden for Alimentationsbidrag kan gøres i endnu
ikke fuldt fortjent Arbejdsløn. Derimod kan
Fallenten blot efter Omstændighederne faa
tilstaaet en Understøttelse fra Kreditorernes Side,
men har intet Retskrav ud over det ovenfor
nævnte. I <sp>Norge</sp> kan efter L. 27. Juli 1896
Ejendele til en Værdi af 200 Kr undtages, naar
Gælden ikke er Skatter e. l. ell. skriver sig
fra Forsørgelsespligt ell. Skadeserstatningspligt
p. Gr. a. forsætlig skadegørende Handlinger.
Tidligere efter en L. af 29. Marts 1890, var
endnu mere vidtgaaende Undtagelser hjemlede,
saaledes som Tilfældet endnu er i mange
amerikanske Stater.

Der tales imidlertid ogsaa om b. i en anden
Bet., nemlig som specielle efter Ansøgning
bevilgede Begunstigelser, der tilstaas enkelte
Personer, uden at disse har noget bestemt
lovhjemlet Krav derpaa. I denne Forstand tales
navnlig om <i>b. paupertatis</i>, Bevilling til fri
Proces p. Gr. a. Fattigdom, <i>b. processus gratuiti</i>,
Bevilling til fri Proces for en Embedsmand, for
at han kan forsvare sine Embedshandlinger
over for fremsatte Beskyldninger.
<i>K. B.</i>
</chapter>

<chapter name="beneficium (med.)">
<b>beneficium</b> (<sp>med.</sp>), brugtes navnlig tidligere
i Forbindelserne <i>b. alvi</i>, <i>b. sedis</i> ell. <i>b. véntris</i>
i Bet. Afføring, Stolgang.
<i>Lp. M.</i>
</chapter>

<chapter name="beneficium (I Lensvæsenet)">
<b>beneficium.</b> I Lensvæsenets tidligste Periode
var b. den alm. Betegnelse for Len ell. rettere
for det Brugsforhold m. H. t. Jord, der
udgjorde den ene (tinglige) Side af Lensforholdet
modsat Vassaliteten som dets personlige Side.
Inden Ordet fik denne snævrere Bet., havde det
i Frankrig været anvendt om Brugsforhold af
ret forsk. Natur, men navnlig om det saakaldte
<i>precaria</i>, som i den Form, hvori det forekom
paa Kirkegodset (som en i Reglen livsvarig
Brugsoverdragelse), blev det nærmeste
Forbillede for de ældste Len. I senere Tid
fortrænges b. i Bet. Len efterhaanden af <i>feudum</i> (se
nærmere <sp>Lensvæsen</sp>), men allerede
forinden havde det inden for Kirkeretten faaet et
nyt Anvendelsesomraade. Sognekirkerne paa
Landet med alle dertil knyttede Ejendomme og
Indtægter, opfattedes i Karolingertiden som
tilhørende den Grundejer, paa hvis Grund de var
opførte, og blev af ham overladt Præsten til
Brug som anden Jordejendom, altsaa
regelmæssig mod Tjenester og Ydelser af forsk. Art.
Under Ludvig den Fromme bestemtes det
imidlertid, at en vis Del af den nævnte Formue
(Præstegaarden med et vist Tilliggende,
Præstetienden og Offeret) skulde overlades Præsten
vederlagsfrit alene mod Forpligtelse til at
forrette Gudstjenesten. Brugsforholdet m. H. t.
denne Del af Formuen, der havde en vis Lighed
med det Brugsforhold, der indgik som Led i et
Len — Præstens Ret over det Overdragne
svarede omtr. til Lensmandens — kaldte man for
b., og herigennem kom Ordet efterhaanden til at
betegne det Indbegreb af Indtægter og
Formuegoder af enhver Art, der var knyttede som Løn
til et gejstligt Embede (ikke blot
Sognepræsteembeder). Det er paa denne Maade, at b. siden
har været anvendt i den kat. og — omend
mindre almindeligt — i den protestantiske Kirkeret.
For Kortheds Skyld bruges det undertiden om
selve Embedet ell. Tjenesten (<i>officium</i>), men
regelmæssig stilles det netop i Modsætning hertil,
idet det alene betegner de materielle Fordele,
som udgør Vederlaget for Embedsvirksomheden
(<i>b. datur propter officium</i>). Som Indehaver af
et b. kaldes Embedsmanden <i>beneficiarius</i>. <i>b.
curatum</i> er et b., med hvilket der er forbundet
Sjælesorg (<i>cura animarum</i>).
<i>P. J. J.</i>
</chapter>

<chapter name="beneficium separationis">
<b>beneficium separationis.</b> Efter senere rom.
Ret indtraadte Arvingerne helt i Arveladerens
formueretlige Personlighed
(Universalsuccession), idet de hver efter sin Part overtog alle
Rettigheder og alle Forpligtelser; men der
gjordes heri to Undtagelser, idet Arvinger, som lod
optage en Fortegnelse over Arvemidlerne, ikke
hæftede over for den Afdødes Kreditorer med
mere end Midlernes Værdi (<i>b. inventarii</i>, se
<sp>Arving</sp>), og idet den Afdødes Kreditorer, som
vilde undgaa, at Arvingens Kreditorer ogsaa
søgte Fyldestgørelse i det Arvede, kunde fordre
Arvemidlerne anvendte forlods til deres
Fyldestgørelse (<i>b. seperationis</i>). Denne sidste Regel har
ikke fundet udtrykkelig Optagelse i vor Ret,
dengang den rom. Hovedregel i 18. Aarh. vandt
Indpas gennem Praksis, og uagtet den egl.
stadig er hjemlet i Danske L.'s 5—2—14 og
5—4—16, og uagtet man i Norge, hvor i øvrigt
Retsudviklingen har været den samme, har hævdet
i Teorien, at <i>b. separationis</i> vedblivende kan
kræves anvendt, har hos os baade Teori og
Praksis fornægtet Reglens Anvendelse. I tysk
Ret anerkendes vedblivende Reglen, og den er
ogsaa den retfærdigste, men forudsætter ganske
vist en Lovgivnings mere vilkaarligt
afgrænsende og detaillerende Ordning. (<sp>Litt.</sp>:
<sp>Bentzon</sp>, »Arveret« [1910, S. 251—54]).
<i>V. B.</i>
</chapter>

<chapter name="Benefit of clergy">
<b>Benefit of clergy</b> [↱ben<sub>i</sub>f<sub>i</sub>t-<sub>ə</sub>v-k£ə.dз<sub>i</sub>].
Forbrydelser, begaaede af Gejstlige, blev i
Middelalderen som Regel ikke straffede
efter verdslig Ret, men var alene hjemfaldne
til Kirkestraf, der paalagdes af Kirkens egne
Myndigheder. Dette Privilegium kaldtes i
England B., men det fik her en
ejendommelig Udvidelse, der gav det Betydning ogsaa
uden for Gejstlighedens Kreds. 1350 blev det
nemlig bestemt, at det skulde tilkomme saavel
læge som gejstlige Klerke, og da man
betragtede enhver, der kunde læse, som Klerk, blev
Reglen inden længe den, at alle Mænd, der
opfyldte nævnte Betingelse, nød godt af B. Dog
kunde Lægmænd i senere Tid kun paaberaabe
sig Privilegiet een Gang. Medens det fra først
af gjaldt ved næsten alle grove Forbrydelser,
som efter <i>common law</i> medførte
Ejendomsfortabelse og Dødsstraf, opstillede Lovgivningen
siden Reformationen en Mængde Undtagelser og
bevarede det til sidst kun, hvor Dødsstraffen
