Skibsbygningskunst og ved at indføre Staalet i St. f.
Jernet som Skibsbygningsmateriale. Ved sin
Afgang fra Marinen 1885 blev han adlet. Han var
med til at stifte det berømte
Skibsbygningsselskab <i>Institution of Naval Architects</i> 1860 og
skrev fl. værdifulde Afh. til dette Selskabs
<i>Transactions</i>. Af hans øvrige Skr kan nævnes: <i>Marine
propellers</i> (1885) og <i>Naval review, british,
french, italian, german warships</i> (1886).
<i>H. P. C.</i>
</chapter>

<chapter name="Barnard, Edward Emerson">
<b>Barnard</b> [↱ba.<sub>ə</sub>nəd], <sp>Edward Emerson</sp>,
amer. Astronom, f. i Nashville 16. Decbr 1857,
studerede ved Vanderbilt Univ. og var ansat ved
dets Observatorium. 1887 kom B. til <i>Lick
Observatory</i> og er fra 1895 ansat ved <i>Yerkes
Observatory</i>. 12. Maj 1881 opdagede han sin første
Komet og har senere fundet over 20 ny Kometer.
Foruden Kometer har han mikrometrisk
observeret Planeter, Satellitter, Dobbeltstjerner og
Stjernetaager meddelt i Fagtidsskrifter, hvor han
ogsaa har publiceret Resultater af sine fot.
Studier af Mælkevejen (<i>Lick Publications</i> XI). 9.
Septbr 1892 fandt han en tidligere ikke set
Jupitermaane. 1897 fik B. af det eng. astron. Selskab
dets Guldmedaille for sine astron. Arbejder, 1900
Janssen's Guldmedaille fra det fr.
Videnskabsselskab, 1906 Janssen's Pris fra det fr. astron.
Selskab.
<i>J. Fr. S.</i>
</chapter>

<chapter name="Barnard, Henry">
<b>Barnard</b> [↱ba.<sub>ə</sub>nəd], <sp>Henry</sp>, amer.
Skolemand, f. i Hartford, Connecticut, 24. Jan. 1811,
d. 5. Juli 1900, studerede ved <i>Yale College</i> og fik
1832 Doktorgraden. Efter en pædagogisk Rejse i
Europa (1835—36) fremlagde han som Medlem
(1837—40) af Connecticut lovgivende Forsamling
sine Erfaringer i Form af Lovforslag ang.
Fængselsvæsenet og Asyler for Sindssyge samt
foranledigede en fuldstændig Omdannelse af
Skolevæsenets forsk. Grene i denne Stat. 1838—42 og
1850—54 var han Superintendent (øverste
Tilsynsmand) for Skolevæsenet i Connecticut og
beklædte 1843—49 en lgn. Stilling i
Rhode-Island. I disse Virksomheder arbejdede han for
Opførelsen af hensigtsmæssige Skolehuse, for en
Forbedring af Seminarierne, for ny og
praktiske Læremetoder. Som Chef (1867—70) for det
nyoprettede <i>Board of Education</i> fik han bl. a.
gennem de aarlige <i>Reports</i> Indflydelse paa hele
Unionens Skolevæsen. Af hans overvældende
rige Forfatterskab skal nævnes: <i>School
Architecture</i> (6. Udg. 1854); <i>National Education in
Europe</i> (1854); <i>Reformatory Education</i> (1857);
<i>Memoirs of eminent Teachers and Educators</i>
(1863); <i>Kindergarten and Child-Culture</i> (1884) og
især hans <i>American Journal of Education</i>
(1855—81), i hvis 31 Bd han har nedlagt ypperlige
Arbejder fra alle Undervisningens og
Opdragelsens Omraader.
<i>Fr. Th.</i>
</chapter>

<chapter name="Barnard-Castle">
<b>Barnard-Castle</b> [↱ba.<sub>ə</sub>nəd-↱ka.s£], By i det
nordøstlige England, Durhamshire, ved venstre
Bred af Tees, har (1911) 4757 Indb., nogen
Industri og betydelig Kornhandel. Byen er ved en
Sidebane forbunden med Darlington, har et
Kunstmuseum og Ruinerne af et i Beg. af 13.
Aarh. bygget Slot (opført af Normannen
Barnard Baliol).
</chapter>

<chapter name="Barnardo, Thomas John">
<b>Barnardo</b> [bə↱na.<sub>ə</sub>do<sub>u</sub> ell. ba<sub>ə</sub>-], <sp>Thomas
John</sp>, eng. Filantrop, f. 4. Oktbr 1845, d. 19.
Septbr 1905, tog, efter som Lærer ved en
Fattigskole at have faaet dybt Indblik i Londons
Elendighed, 1866 fat paa sit menneskekærlige Værk
ved Oprettelsen af et Hjem for Drenge, der 1873
efterfulgtes af et lgn. for Piger (i Ilford ved
London). De to Moderanstalter voksede snart,
ved Annekser og ny Hjem, op til en kolossal
Institution, saa at <i>Barnardo's Homes</i> indtil hans
Død havde kunnet tage sig af henimod 60000
Drenge og Piger ved Hjælp af et Budget, baaret
af privat Velgørenhed, paa 2—4 Mill. Kr aarlig
i de seneste Aar. Af det filantropiske Værks
mange Forgreninger skal her nævnes: <i>The
Babies's Castle</i> for Børn indtil det 5. Aar i Kent,
Hjemmet paa Jersey-Øen for Smaabørn fra det
5. Aar, fra hvilket Børnene senere sendes til
det opr. Drengehjem (nu i Stepney Causeway)
for at uddannes i et Haandværk og derefter ofte,
ligesom Pigerne, at sendes til Kanada, hvor
Pigekolonien i
Petersborough
(Ontario),
Industrifarmen i
Russel
(Manitoba) og
Centralanstalten i
Torento tager
sig af de Unge.
Hertil kommer
i England et
Arbejdshus, en
Industriskole
for Piger,
Redningshjem for
forvildede unge
Piger, en
Skopudser- og
Kludesamlerbrigade i
London, en Landbrugsskole, et Fæstekontor,
Børnehospital, Rekonvalescenthjem, Diakonissestiftelse,
to store »Kafépaladser« etc. etc. B. har skrevet
<i>My first Arab or how I began my life work</i> og
udg. <i>Annual Report</i>. Da han var død, stilledes
hans Lig paa <i>castrum doloris</i> i fl. Dage, og
Tusinder af Londons fattigste Beboere overværede
hans Begravelse.
<i>F. B.</i>

<img>T. J. Barnardo.</img>
</chapter>

<chapter name="Barnato, Barnett Isaacs">
<b>Barnato,</b> <sp>Barnett Isaacs</sp>, sydafrikansk
Grubespekulant (1852—97), hed egl. <sp>Isaacs</sp>
og var Søn af en jød. Smaahandler, Sønnesøn
af en Rabbiner. 1873 udvandrede han fra
England til Sydafrika og slog sig paa
Diamantforretninger i Kimberley. Senere kastede han sig over
Guldforekomster i Transvaal og erhvervede
herved en uhyre Formue. En betydelig Del af
denne tabte han imidlertid atter ved
Svindelspekulationer, hvilket ikke hindrede ham i med
aaben Haand at strø Guldet om sig. Paa en Rejse
til England sprang han i et Anfald af
Sindsforvirring i Havet.
<i>K. V. H.</i>
</chapter>

<chapter name="Barnaul">
<b>Barnaul,</b> By i Distriktet af samme Navn i
det sibiriske Guv. Tomsk ved Ob, ligger ved den
østlige Rand af Baraba-Steppen i en sandet,
men veldyrket Egn midt i det altaiske
Bjergværksdistrikt. Byen er regelmæssig og smukt
bygget, har fl. Kirker, Mineralogisk Museum,
Bjergværksskole og (1910) 46700 Indb. Af
Vigtighed er de kejserlige Smeltehytter i B., til hvilke
alt det Guld- og Sølverts, der indvindes i Guv.
