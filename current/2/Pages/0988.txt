Virkeevne end det raa B. Dette er dog
sjældnere Genstand for en saadan Behandling, idet
vandopløselig Fosforsyregødning hovedsagelig
tilvirkes af mineralske Raafosfater. — B. er
ofte Genstand for Forfalskning, idet der dels
indblandes kvælstofholdigt Materiale af ringe
Gødningsværdi, saasom Horn- og Læderaffald,
dels tilsættes der undertiden finmalet Raafosfat
af endnu ringere Virkeevne end B. — Foruden
at benyttes som Gødningsmiddel anvendes B.
undertiden som Tilsætning til Husdyrenes
Foder under Navn af <sp>Foder-B.</sp>, fremstillet dels
paa den foran omtalte Maade, dels af brændte
Ben. En saadan Tilsætning til Foderet kan
navnlig være af Bet. dels for unge, voksende
Dyr, der kræver en forholdsvis stor Mængde
Fosforsyre til Knogledannelse, dels i saadanne
Tilfælde, hvor de anvendte Fodermidler er
særlig fosforsyrefattige.
<i>K. H-n.</i>
</chapter>

<chapter name="Benmore Head">
<b>Benmore Head</b> [↱benmå<sub>ə</sub>-↱hed] (<sp>Fair Head</sp>),
Forbjerg paa Nordøstkysten af Irland, Shire
Antrim, er 192 m højt og dannet af Basaltsøjler.
Giant's Causeway (s. d.) ligger 30 km V. herfor.
</chapter>

<chapter name="Benmølle">
<b>Benmølle</b> er en Maskine til Formaling af
raa ell. dampkogte Ben til Mel. Der benyttes:
1) Kværne, med kantgaaende ell. med vandrette
Sten. 2) Desintegratorer ell. Dismembratorer
(s. d.). En forberedende Knusning foretages ved
Stamper ell. Valser.
<i>(H. D.). E. Th.</i>
</chapter>

<chapter name="Benndorf, Otto">
<b>Benndorf,</b> <sp>Otto</sp>, tysk Arkæolog, f. 13. Septbr
1838 i Greiz, 1877—98 Prof. ved Univ. i Wien, fra
1898 til sin Død (2. Jan. 1907) Direktør for det
østerrigske arkæol. Institut. B. foretog som
ung lange Rejser i Syden, senere bl. a.
videnskabelige Ekspeditioner til Samothrake (1875)
og Lilleasien (1881—83). De vigtigste
arkæologiske Arbejder, B. har udg., er flg.: »Die antiken
Bildwerke des lateranensischen Museums«
(sammen med R. Schöne) (1867); »Griechische und
sicilische Vasenbilder« (1869—83); »Die Antiken
Zürichs« (1872); »Die Metopen von Selinunt«
(1873); »Antike Gesichtshelme und
Sepulcralmasken« (1878); »Neue archäologische
Untersuchungen auf Samothrake« (sammen med Conze
og Hauser) (1880); »Reisen in Lykien und
Karien« (1884); »Das Heroon von Gjölbaschi-Trysa«
(sammen med G. Niemann) (1889); »Wiener
Vorlegeblätter für archäologische Übungen« (3
Bd, 1888—92).
<i>C. B.</i>
</chapter>

<chapter name="Benneche, Olaf">
<b>Benneche,</b> <sp>Olaf</sp>, norsk Forf., f. 18. Septbr
1883, udgav 1904 Fortællingen »Marie Louise
Reventlow«, som var stærkt paavirket af Vilhelm
Krag, ligesom ogsaa Thomas Krag har paavirket
nogle af hans senere Arbejder. Paa
kulturhistorisk Baggrund giver B. spinkle Skildringer fra
Livet i norske Byer omkr. 1800; hans senere
Bøger, bl. a. »Rygnestadgutten«, handler om
Bønder i Sætersdalen i Dansketiden; Sproget er her
stærkere norskfarvet. Som Forf. er B. mere
smidig og letrørt end selvstændig.
<i>E. S-n.</i>
</chapter>

<chapter name="Bennet, H. (se Arlington, H. B)">
<b>Bennet</b> [↱ben<sub>i</sub>t], <sp>H.</sp>, se <sp>Arlington, H. B.</sp>
</chapter>

<chapter name="Bennet, Karl Stefan">
<b>Bennet</b> [-↱næt.], <sp>Karl Stefan</sp>, sv. Maler, f. 26.
Maj 1800, d. 27. Marts 1878, tog Afsked 1838 som
Kaptajn og studerede Landskabs- og
Arkitekturmaleri i Italien. B. har malet en Mængde
Prospekter fra Sthlm o. a. St., Historiemalerier,
Portrætter o. a. I Sthlm's Nationalmuseum et
Interiør, paa Drottningholm: »Karl Johan's
Revue over de sv. Tropper« m. v., paa
Ulriksdal: Dronning Louisa's Portræt.
<i>A. Hk.</i>
</chapter>

<chapter name="Bennet, William Sterndale">
<b>Bennet</b> [↱ben<sub>i</sub>t], <sp>William Sterndale</sp>,
eng. Komponist (1816—75), begyndte tidlig at faa
Undervisning i Musik; en af hans ældste
Lærere, <sp>Cipriani Potter</sp>, var selv Elev af
Mozart og indpodede B. sin store Kærlighed
til denne Mester. Ved sit Klaverspil og ved sine
Kompositioner gjorde B. sig snart bemærket;
han havde haft Lejlighed til at spille for selve
<sp>Mendelssohn</sp>, og 1836 tilbød et Musikfirma
at afholde Udgifterne ved hans Ophold et Aar i
Leipzig. Dette Aar blev af største Bet. for B.,
der særlig knyttede sig kunstnerisk og
personlig nær til Mendelssohn. Endnu en Gang
(1840—41) besøgte B. Leipzig; efter at han derefter
havde taget fast Ophold i England, voksede hans
Ry og Hæder stadig; han blev Stifteren af
Bach-Selskabet i London, Kapelmester ved de
filharmoniske Koncerter, Prof. ved Univ. i Cambridge,
Æresdoktor og endelig (1871) optaget i
Adelsstanden.

B. skattes højt af sine Landsmænd, og i
England maa B. regnes med bl. de betydeligste
Musikere. Han var en fin og smagfuld Musiker af
den Mendelssohn'ske Skole, men savnede
Ejendommelighed og Kraft og viste ringe
Perfektibilitet. Som Klaverspiller og Dirigent havde han
et godt Ry ogsaa i Tyskland. Bl. B.'s Værker
nævnes Ouverturerne »Najaderne« (B.'s
bekendteste Arbejde) og »Skovnymfen«, 4
Klaverkoncerter, en Symfoni, Kantaten <i>The May Queen</i>
foruden Kammermusik samt Klaver- og
Sangkompositioner.
<i>W. B.</i>
</chapter>

<chapter name="Bennett, Enoch Arnold">
<b>Bennett</b> [↱ben<sub>i</sub>t], <sp>Enoch Arnold</sp>, eng.
Forf., f. 1867,studerede først Jura, blev derpaa
Journalist for endelig fra 1900 helt at hellige
sig Litteraturen. Ligesom Hardy valgte sig
Wessex som Baggrund for sine Skildringer, har
B. henlagt sine til <i>The Five Towns'</i>
Pottemagerdistriktet i den nordlige Del af Staffordshire,
hvis Forhold og Mennesker han kender ud og
ind og gengiver med en Zolask Bredde og
Interesse for Detailler. Hans hidtil vægtigste og mest
karakteristiske Værker er: <i>Old Wives Tale</i>
(1908); <i>Clayhanger</i> (1910) og <i>Hilda Lessway</i>
(1911); de to sidste er Dele af en Trilogi, hvoraf
3. Bd endnu ikke er udkommet; den første er
en Skildring af den mandlige, den anden af den
kvindelige Hovedperson. 3. Bd skal saa give en
Skildring af de to Hovedpersoners Samliv.
Desuden har han skrevet: <i>A man from the North</i>
(1898); <i>The Grand Babylonian Hotel</i>, <i>Anna of
the Five Towns</i> (1902); <i>The Truth about an
Author</i> (1903); <i>A great Man</i> (1904); <i>Whom God hath
joined</i> (1906); <i>The grim Smile of the Five Towns</i>
(Smaahistorier, 1907); <i>The Card</i> (1911) og dens
Fortsættelse: <i>The Regent</i> (1913). Han har ogsaa
skrevet en Del Skuespil, af hvilke <i>Milestones</i>
(skrevet sammen med E. Knoblaugh) er blevet
opført paa Dagmarteatret (»Milepæle«); <i>The
Grand Babylonian Hotel</i> og <i>The Card</i> er
oversat til Dansk.
<i>I. O.</i>
</chapter>

<chapter name="Bennett, James Gordon og junior James Gordon">
<b>Bennett</b> [↱ben<sub>i</sub>t], 1)<sp>James Gordon</sp>, amer.
Avisudgiver, f. 1. Septbr 1795 i Skotland, d. 1.
Juni 1872 i New York. Han var først bestemt for
den gejstlige Stand i den rom.-kat. Kirke; men
misfornøjet hermed udvandrede han 1819 til
