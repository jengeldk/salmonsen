paafølgende Invaliditet mindre paa selve Brudet
end paa de Ødelæggelser af Muskler, Kar og
Nerver, som Læsionen har fremkaldt.
<i>E. A. T.</i>
</chapter>

<chapter name="Benbræk">
<b>Benbræk</b> (<i>Narthecium</i> Möhr.), Slægt af
Giftlilierne, fleraarige Urter med krybende og
stærkt forgrenet Rhizom, toradede og
sværddannede Blade og Blomsterne i Klase.
Støvdragerne er tæt beklædte med lange Haar; Griflen
er enkelt. 4 Arter, af hvilke <sp>Sværdbladet
B.</sp> (<i>N. ossifragum</i> L.) vokser paa fugtige Heder
og i Lyngmoser, baade i Danmark (særlig alm.
i Vestjylland) og i Norge paa Syd- og
Vestkysten; her kaldes den <sp>Rome</sp>, <sp>Romegræs</sp>
ell. <sp>Stordgræs</sp>. Den bliver 15—30 cm høj,
har gule Blosterblade og blomstrer i Juli-Aug.
Navnet stammer fra den gamle Tro, at Køerne
ved at æde Planten fik Benskørhed (i Norge
»Styrdia«; »Rome« synes at have lgn. Bet.); i
Virkeligheden indeholder den ogsaa giftige
Stoffer, hvis fysiol. Virkninger dog endnu er meget
lidt kendte, og hvis Skadelighed i hvert Fald nok
er overdreven.
<i>A. M.</i>
</chapter>

<chapter name="Benbygning (se Skelet)">
<b>Benbygning,</b> se <sp>Skelet</sp>.
</chapter>

<chapter name="Bence-Jones' Protein">
<b>Bence-Jones'</b> [↱bens-↱dзo<sub>u</sub>nz] Protein
(<sp>Æggehvidestof</sp>), først beskrevet 1848,
forekommer i Urinen af Patienter med Sarkomatose
{kræftagtig Sygdom) i Knoglemarven og
Osteomalaci (Knogleblødhed). Det giver Urinen en
typisk Reaktion: Dannelse af en Udfældning ved
Opvarmning til relativ lav Temp. (40—60°). Det
udfældede opløses atter ved Temp. over 60°,
fælder atter ud ved Afkøling.
<i>O. T.</i>
</chapter>

<chapter name="Bencelle (se Ben)">
<b>Bencelle,</b> se <sp>Ben</sp>, S. 907.
</chapter>

<chapter name="Bench">
<b>Bench</b> [ben(t)∫] (egl. = <sp>Bænk</sp>) er i eng.
Retssprog Betegnelsen for Dommersædet og derved
undertiden ogsaa for den dømmende
Myndighed som saadan (<i>the court</i>) i Modsætning til
Sagførervirksomheden (<i>the bar</i>). Ben <sp>Kings
Bench</sp> er Navnet paa en Afdeling af den eng.
overordnede Domstol <i>High Court of Justice</i>.
<i>K. Hch.</i>
</chapter>

<chapter name="Benckendorf">
<b>Benckendorf,</b> tysk Adelsæt i Estland, 1)
<sp>Alexander</sp> (1783—1844), knyttedes tidlig til
det russ. Hof og nød Alexander I's fulde
Fortrolighed, skønt han var stærkt mistænkt for
medviden i Mordsammensværgelsen mod Kejser
Paul, Han fulgte 1813—14 Kejseren i Krigen
mod Frankrig og blev General, samt Adjutant
hos Storfyrst Nikolaj (senere Kejser Nikolaj I).
Han medvirkede væsentlig til at undertrykke
Opstanden Decbr 1825 og blev til Løn Chef for
Gendarmeriet; han oprettede 3. Afdeling af det
kejserlige Kancelli, d. v. s. det hemmelige Politi
med dets udstrakte Spionering (ogsaa uden for
Rigets Grænser) og dets vilkaarlige
hemmelighedsfulde Afstraffelser. 1832 blev han Greve og
øvede som Kejserens stadige Følgesvend stor
Indflydelse.

2) <sp>Konstantin</sp> (1785—1828), foreg.'s
Broder, udmærkede sig i Krigen 1813—14 og blev
General, samt var 1820—26 Sendemand i
Stuttgart. Han deltog ligeledes med Udmærkelse i
Krigen mod Persien 1826 og var Kejserens
Generaladjutant 1828 i Krigen mod Tyrkerne;
døde under Varnas Belejring.

3) <sp>Dorothea</sp>, de foreg.'s Søster, var den
bekendte kvindelige Diplomat, Fyrstinde von
<sp>Lieven</sp> (s. d.).
<i>E. E.</i>
</chapter>

<chapter name="Benczur, Gyula von">
<b>Benczur</b> [↱bæntsur], <sp>Gyula</sp> (<sp>Julius</sp>) <sp>v.</sp>,
ung. Maler, f. 1844. B. studerede i München,
særlig under Piloty, blev en fuldblods
Repræsentant for dennes maleriske Retning og
dyrkede mest ung. Historiemaleri (»Vajk's Daab«
[Budapests Mus.], »Ladislaus Hunyadi's Afsked«
[1866] m. m.). Da han vendte hjem, 1883 (som
Prof. i Pest, 1901 Direktør for Mesterskolen
smst.), blev han det ung. Aristokratis søgte
Maler (K. Tisza, J. Karolyi etc., Ferdinand af
Bulgarien [1894], Fr. Josef, Selvportræt i Uffizi i
Firenze). B.'s Kunst med dens udpræget
koloristiske (Rubens'ske) Interesser dannede hurtig
Skole i Ungarn.
<i>A. Hk.</i>
</chapter>

<chapter name="Benda">
<b>Benda</b> er Navnet paa en fra Böhmen
stammende bekendt Musikerfamilie. Af dens
Medlemmer er de betydeligste: 1) <sp>Franz B.</sp>
(1709—86). Alt som Barn havde han p. Gr. a. sin
musikalske Begavelse og ypperlige
Sopranstemme faaet Ansættelse i Prags Kirkekor; siden
sluttede han sig som Violinist til en
omvandrende Musikerbande. Han førte nu et uroligt
Liv, indtil han 1733 blev ansat i Kapellet hos
Kronprins Friedrich, seniere Preussens berømte
Konge. B. lærte her grundig Violinspil under
Graun (s. d.) og Komposition under Quantz (s.
d.) og blev 1771 kgl. Koncertmester. B.'s
Violinspil roses særlig for den skønne, sangbare Tone;
af hans Kompositioner er ikke mange udkomne
i Trykken; betydeligst er hans Etuder for
Violin, og han har i det hele gennem sine talrige
Elever øvet en stor Indflydelse paa
Violinspillets Udvikling i Tyskland. — 2) <sp>Georg B.</sp>
(1722—95) var Broder, ell. Fætter, til foreg.,
kom til Berlin paa dennes Opfordring og blev
Violinist i Kapellet (1742) samtidig med, at han
uddannede sig som Komponist. 1748 kaldtes han
til Gotha, hvor han blev Kapelmester, og hvorfra
han foretog en Studierejse til Italien.
Hjemkommen komponerede B. forsk. i ital. Stil
holdte Operaer. Mere originale, i alt Fald i
Anlægget, var de Melodramer (»Ariadne paa
Naxos«, »Medea« og »Almansor og Nadine«),
som B. skrev i de flg. Aar, og som gjorde hans
Navn musikhistorisk bekendt. Efter at have
virket 28 Aar som Kapelmester i Gotha opgav B.
pludselig denne Stilling; og levede derefter i
Hamburg, Wien o. a. St., men vendte tilbage til
Gotha, i hvis Omegn han levede et
tilbagetrukket Liv til sin Død. — B.'s Kompositioner, der
besad en vis Ynde og Elegance, uden dybere
Oprindelighed, omfatter Klaverkoncerter og
-sonater, Sange, Kantater m. m.
<i>W. B.</i>
</chapter>

<chapter name="Bendall, Cecil">
<b>Bendall</b> [↱bend<sub>ə</sub>£], <sp>Cecil</sp>, eng. Indianist, f.
i London 1856, studerede i Cambridge, foretog
1884—85 og 1899 vigtige arkæologiske Rejser til
Nepal og Nordindien, hvorfra han hjembragte
talrige Haandskrifter og Indskrifter til <i>British
Museum</i>, hvortil han var knyttet som Bibliotekar
1882—98. Han beklædte Professoratet i Sanskrit
i London 1885—1903, derefter i Cambridge til
sin Død 1906. Bl. hans Værker mærkes: <i>A
Catalogue of the Buddhist Sanskrit Manuscripts in
the University Library, Cambridge, with
palæographical and chronological notices</i>; <i>A journey
of literary and archæological research in Nepal
and Northern India</i>; Meddelelser til
Orientalistkongresserne i Berlin og Wien; Afh. i <i>Journal</i>
