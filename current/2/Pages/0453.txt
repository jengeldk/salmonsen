for saa tidlig som muligt at opdage Fjenden og
dernæst vedligeholde Berøringen med ham,
hvorved tillige maa haves for Øje, at Fjenden
hindres i at erholde Indblik i Forholdene ved
Troppestyrken, dels ved et Angreb af Fjenden
at opholde denne saa længe, til Troppestyrken
er blevet kampberedt ɔ: har tilendebragt sin
Opmarch. A.'s <sp>Styrke</sp> retter sig efter
Terrainet og andre Forhold; der tages ved dens
Formering saaledes ogsaa Hensyn til saa lidt
som muligt at gøre Brud paa Troppernes
taktiske Inddeling; i Reglen. udgør den 1/6—1/3 af
hele den marcherende Styrke. A.'s
<sp>Sammensætning</sp> bestemmes under Hensyn til dens
Opgaver: til Opklaring egner Rytteri sig bedst,
Muligheden af en Kamp kræver Fodfolk og
Artilleri, hvorfor A. for en større Troppestyrke
(Division, Armékorps) stedse er sammensat af
samtlige disse Vaaben; i Alm. føjes hertil en
Styrke Pionerer — eventuelt med Brotrain —
da A. om fornødent ogsaa skal gøre Marchvejen
passabel for de efterfølgende Tropper. I hvilket
<sp>Forhold</sp> de forsk. Vaaben indgaar i A.,
afhænger af Terrainet og de forsk. Omstændigheder.
A. <sp>formerer sig</sp> paa den Vej, der
følges, i: a) en <sp>Hovedstyrke</sp> ɔ:
Hovedmassen af Fodfolket samt Artilleri og eventuelt
Pionerer; i en Afstand af i Alm. 1—2 km foran
denne b) <sp>en Fordækning</sp> ɔ: 1/4—1/3 af
Fodfolket, en Rytterstyrke og eventuelt Pionerer;
fra denne fremsendes atter i Alm. i en Afstand
af 4—500 m en <sp>Fortrop</sp> (1 Kompagni, en
Deling) og om fornødent andre Troppe til Siderne
(Sidetroppe), og fra disse fremsendes atter som
de yderste Sikringsled Patrouiller (navnlig i
Marchretningen en <sp>Forspids</sp>, i Reglen i en
Afstand af 3—400 m fra Fortroppen); foran
Fodfolkets Forspids marcherer endelig c) A.'s
<sp>Rytteri</sp> ligeledes med en Spids fremme i
Marchretningen. Dette sidste kan indskrænkes, naar
Opklaringen af Terrainet er overdraget til
andre, i Reglen større, Rytterstyrker (selvstændigt
Rytteri), som bevæger sig fremme i større
Afstand fra A. og er underlagte den
Øverstkommanderende for den hele Troppestyrke, der skal
sikres.

Naar en under Tilbagegang værende
Troppestyrke ikke mener ganske at kunne se bort
fra Sikring i Bevægelsesretningen, sender
den undertiden en mindre Styrke forud.
<i>(A. K.). B. P. B.</i>

A. (Søv.), den forreste Del af en Orlogsflaade.
Betegnelsen brugtes navnlig i Sejlskibsperioden,
naar Flaaden var formeret i Kølvandsorden,
naturlig Orden, og A. kommanderedes da af den
næstældste Admiral.
<i>H. E.</i>
</chapter>

<chapter name="avant la lettre">
<b>avant la lettre</b> [avã-la-↱lætr(<sub>ö</sub>)], »før Skriften«.
Kobberstik a. l. l. ɔ: Aftryk af Pladen, før der
endnu er anbragt nogen Skr. (Titel, Dedikation
o. l.) paa den. Det er kun et begrænset — og
særlig værdifuldt — Antal Aftryk, der tages a. l. l.
De allerførste Aftryk af denne lille Gruppe kan
yderligere fremtræde som <sp>Kunstnertryk</sp>
(<i>épreuves d'artiste</i>), idet man forsyner dem med
Stikkerens i Pladen graverede Navnetræk, der
atter udslibes.
<i>A. Hk.</i>
</chapter>

<chapter name="Avantscene">
<b>Avantscene</b> [a↱vaŋse.n<sub>ə</sub>], den Del af
Skuepladsen, der er nærmest Tilskueren; Logen imellem
Scenen og Tilskuerpladsen, Prosceniumslogen.
</chapter>

<chapter name="Avanturin">
<b>Avanturin</b> [avaŋ-] (<sp>Aventurin</sp>, <sp>Solsten</sp>)
kaldes saadanne Varieteter af Kvarts og Feldspat,
der indeslutter talrige smaa Blade, oftest
af Glimmer ell. Jernglans, i Reglen i parallel
Orientering, hvorved frembringes et kraftigt
Skær i visse Retninger. A. anvendes i sleben
Tilstand meget til Brocher, Knapper m. m.; den
eftergøres ofte ved Hjælp af Glas, hvori der er
indsmeltet Messingblade.
<i>O. B. B.</i>
</chapter>

<chapter name="Avanturinglas">
<b>Avanturinglas</b>, en halvgennemsigtig Glasart
med et metalagtigt Skær omtr. som den
naturlige Avanturin, i gennemfaldende Lys rustbrun,
i paafaldende Lys nærmest rødgylden; det er
helt gennemsat med stærkt flimrende
Krystalsplinter ell. -skæl, der bestaar af metallisk
Kobber. Det blev allerede i Middelalderen
fremstillet i Glasværket paa Murano ved Venedig, men
den anvendte Fremgangsmaade blev holdt strengt
hemmelig og gik tabt; først ved Midten af
forrige Aarh. blev den genfundet af Pettenkofer
under hans Arbejder over <sp>Hæmatinon</sp>-Glasset
(s. d.). A. fremstilles ved til en smeltet
Hæmatinon-Glasmasse — Blyglas med tilsat
Kobberforilte og Jernhammerskæl — at tilsætte
yderligere betydelige Mængder Jernfiltspaan,
og Afkølingen af den smeltede Glasmasse
bringes til at foregaa saa langsomt som muligt.
Udskillelsen af det metalliske Kobber, der i den
smeltede Glasmasse har været til Stede i opløst
Tilstand, sker derved saa langsomt, at der faar
Tid til at danne sig større Krystaller i et
forholdsvis ringere Antal, medens ved
Hæmatinonfremstillingen den hurtigere Afkøling bevirker,
at de udskilte Kobberpartikler dannes i en
overordentlig stor Mængde og saa smaa, at de kun
kan ses under Mikroskop. A. har stor
Anvendelse til Fremstilling af billige, uægte
Smykkestene.

<sp>Kromavanturin</sp> er et grønt Glas, farvet
ved opløst Kromilte, men hvor der er tilsat saa
meget Kromilte, at ikke alt har kunnet holde sig
opløst ved Glassets Størkning, men en Del er
udskilt som sekskantede Krystaller. Det
fremstilles ved at tilsætte rigelige Mængder af
tvekromsurt Kali til alm. Kalk-Natron-Glas. Det er
ret haardt, og finder en Del Anvendelse til
Smykker.
<i>Carl J.</i>
</chapter>

<chapter name="Avanzi">
<b>Avanzi</b> (<sp>Avanzo</sp>), se <sp>Altichiero</sp>.
</chapter>

<chapter name="Avarer">
<b>Avarer</b>, et tatarisk Folk, boede under
Navnet <sp>Ogorer</sp> ved Don og det Asovske Hav;
men da Hovedmassen af Folket her var blevet
knust under Kampe med Tyrkerne, drog de
Tiloversblevne, som siden kaldtes A., til Kaukasus,
hvorfra de tilbød Kejser Justinian deres
Tjeneste (558). Denne sendte A. imod Slaverne og
Bulgarerne ved Nedre-Donau; de overvandt disse
og bosatte sig derefter selv i Pannonien. Her
hjalp de Longobarderne til at ødelægge
Gepiderne's Rige, og efterhaanden bredte de deres
Herredømme over alle Donau-Landene, lige fra
Alperne til det Sorte Hav. Det krigerske Rytterfolk
paa pansrede Heste herskede med Grusomhed
over de undertvungne Folk; det boede i store
»Ringe« og delte sig i 7 <i>Haganer</i> (Stammer),
der forestodes af <i>Tarchaner,</i> som alle lystrede
Fællesfyrsten, <i>Chaganen</i>; en Ypperstepræst,
<i>Bokal Abras</i>,
