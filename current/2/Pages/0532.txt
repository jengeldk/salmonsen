131062 Bikuber. Det forholdsvis ringe Hestehold
skyldes de smaa Landejendommes Overvægt. De
store Skovstrækninger i B. leverer aarlig for
20 Mill. Mark Tømmer, hvoraf 1/3 udføres;
Schwarzwald leverer udmærket Skibstømmer,
som især flaades ad Rhinen til Holland. —
<sp>Bjergværksdriften</sp>, som har været drevet
siden Oldtiden, er nu ubetydelig; de vigtigste
Produkter er Salt og Bygningssten. De talrige
Mineralkilder har stor økonomisk Bet. —
<sp>Industrien</sp> er i NØ. og S. ringe, men i andre
Egne har den udviklet sig stærkt og beskæftiger
en stadig større Del af Befolkningen. De
vigtigste Industricentrer er Karlsruhe og
Mannheim. Tekstilindustrien har den største Bet.,
især i Bomuld og Silke; endvidere maa nævnes
Fabrikationen af Maskiner, Tobak og Cigarer,
Juveler, Spejle, Læder og Papir, en betydelig
kem. Industri, Sukkerraffinaderier og
Ølbryggerier. Urfabrikation er en vigtig Husflid i
Schwarzwald, beskæftiger c. 11000 Mennesker.
— P. Gr. a. sin Beliggenhed har B. en betydelig
<sp>Handel</sp>, især Transithandel, som fremmes ved
sejlbare Floder (412 km), gode Veje og et
Jernbanenet paa (1912) 2062 km. Mannheim er den
vigtigste Handelsstad i B. og en af de vigtigste
Havne ved øvre Rhin.

B.'s <sp>Statsforfatning</sp> er af 22. Aug.
1818, ændret fl. Gange, sidst 24. Aug. 1904. B.
er et konstitutionelt Monarki, arveligt i
Mandslinien (om denne uddør gaar Arveretten over
til mandlige Efterkommere af Kvindelinien).
Storhertugen (siden Septbr 1907 Frederik II)
har den udøvende Magt; den lovgivende Magt
deler han med Landdagen, som indkaldes hvert
andet Aar og bestaar af to Kamre. Første
Kammer bestaar af de voksne Prinser af det
storhertugelige Hus, 7 Overhoveder for fyrstelige
Familier, den kat. Ærkebiskop og den
protestantiske Prælat, 8 Afsendinger fra Adelen,
3 fra Universiteterne og den tekniske Højskole,
3 fra Handelskamrene, 2 fra Landbrugskammeret,
1 fra Haandværkskammeret, 2 Borgmestre
fra hver af de større Stæder og 1 fra
hver af de mindre (med over 3000 Indb.),
1 fra hver Kreds, samt 8 af Storhertugen
udnævnte Medlemmer (deriblandt to højtstaaende
jur. Embedsmænd). Andet Kammer bestaar af
73 Medlemmer, valgt paa 4 Aar ved alm.
umiddelbar og hemmelig Afstemning; Valgret faas
ved 25 Aars Alder, Valgbarhed ved 30 Aars
Alder. Til det tyske Riges Forbundsraad sender B.
3 Medlemmer, til den tyske Rigsdag 14
Deputerede. B.'s Statsraad er delt i 4 Ministerier
(Udenrigs- og Justitsministerium,
Indenrigsministerium, Finansministerium og
Kultusministerium). Hovedstaden er Karlsruhe, og her er
ogsaa den øverste Domstol; <sp>Retsplejen</sp> er
siden 1857 uafhængig af Forvaltningen.
<sp>Militært</sp> staar B. under den kejserlige Regerings
Kontrol; de badenisiske Tropper danner største
Delen af 14. Armékorps.

<sp>Statsregnskabet</sp> for 1912—13 viste
Indtægter: 206876700 Mark (direkte og indirekte
Skatter, Statsdomæner, Jernbaner, Told) og
Udgifter: 210293300 Mark. Statsgælden var 1. Jan.
1913: 556096086 Mark (for Jernbaneanlæg). —
<sp>Administrativt</sp> deles B. i 4 Landskommissariater
(Konstanz, Freiburg, Karlsruhe og
Mannheim), med 11 Kredse og 53 Distrikter.
Hver Kreds har en folkevalgt Kredsforsamling,
som forvalter Vej-, Syge- og Fattigvæsenet. B.
har 5 Byer med over 50000 Indb. (Mannheim,
Karlsruhe, Freiburg, Pforzheim og Heidelberg);
46,7 % af hele Befolkningen bor i Stæderne.

<sp>Historie</sp>. Arkæologiske Fund beviser, at B.
allerede var beboet i den ældre Stenalder. Fra
den yngre Stenalder, Bronze- og Jernalderen
er dog langt rigere Fund. En Række af
Bopladser laa langs Rhinen, en anden langs
Schwarzwalds vestlige Affald. Ogsaa
Landskaberne ved Boden-Søen, den øvre Donau-Dal og
Neckars Bakkeland har været beboet siden den
yngre Stenalder.

Nogle Aarh. f. Kr. rykkede <sp>Kelterne</sp> ind,
fortrængte ell. blandede sig med Urbefolkningen
og indførte et mere rationelt Agerbrug; mange
Floder og Bjerge har endnu keltiske Navne.
Omkr. 100 f. Kr. trængte Germanerne
(<sp>Sveverne</sp>) ind og drev Kelterne over Rhinen til
Schweiz og Frankrig. <sp>Romerne</sp> indlemmede
Landet i Løbet af 1. Aarh. e. Kr. Af de rom.
Militærstationer udviklede sig smaa Stæder, som
<i>Aurelia Aquensis</i> (Baden), <i>Flavia Constantia</i>
(Konstanz) o. a. Landet paa højre Rhinbred var
et kejserligt Domæneland, hvis Jordbrugere
maatte betale Tiende; deraf Betegnelsen
»Tiendeland« (<i>agri decumates</i>). Senere indførtes
rom. Provinsordning, og B. var en Del af den
øvregermanske Provins (<i>Germania superior</i>). I
Slutn. af 3. Aarh. erobrede <sp>Alemannerne</sp>
Landet paa højre Rhinbred fra Romerne. 496
slog <sp>Frankerne</sp> under Chlodvig
Alemannerne og erobrede den nordlige Del af deres
Omraade. Lige til Nutiden har Forskelligheder
holdt sig mellem den nordlige, frankiske, og
sydlige, alemanniske, Befolkning i B.
Kristendommen blev indført under det frankiske
Herredømme. Samtidig med Karolingerrigets
Opløsning genopstod de gamle Stamme-Hertugdømmer;
inden for det nuv. B. dannede sig Hertugdømmerne
Østfranken ell. Rhin-Franken og
Schwaben ell. Alemannien, bl. hvis Herskerhuse
Zähringerne fik stor Bet.

Beg. til det nuv. Rige B. kan henlægges til 1052,
da Markgreve <sp>Hermann</sp>, af Zähringernes
Slægt, ved Giftermaal forenede sine schwabiske
Lande med den frankiske Besiddelse
Forchheim med Slottet Hohenbaden. Hermann's
Søn, <sp>Hermann II</sp>, kaldte sig fra 1112
Markgreve af B. Hermann VI overlod sit Arveland til
sin Broder, <sp>Rudolf I</sp>, og kæmpede — forgæves
— for at vinde sin Hustrus Arv, Østerrig og
Steiermark. I B. fulgte 7 Markgrever Rudolf efter
hinanden indtil Slutn. af 14. Aarh.; den
betydeligste var Rudolf I, der under Interregnet
udvidede sine Besiddelser ved at tilvende sig fl.
Rigslen. Rudolf VII afløstes af sin Broder,
<sp>Bernhard I</sp>, en af de mest fremragende
badensiske Markgrever; i Løbet af en 60aarig
Regeringstid lykkedes det ham ved Erobring og
Arv at forøge sit Landomraade stærkt. Heldige
Arveforlig øgede yderligere det badensiske
Omraade under fl. af de flg. Markgrever; samtidig
forstod disse Fyrster, især <sp>Christoph I</sp>,
at holde sig nogenlunde uden for krigerske
