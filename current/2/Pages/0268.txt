med en Pyrrhikius ell. Jambe: —⏒—⏑⏑— ||
—⏑⏑—⏑⏓. Det »store« a. V. indeholder
3 Koriamber. Begge Former bruges fortløbende,
men det lille hyppigst saaledes, at enten to
efterfølges af et ferekrateisk og et glykonisk Vers
ell. tre af et glykonisk.
<i>K. H.</i>
</chapter>

<chapter name="Asklepiader">
<b>Asklepiader</b> kaldtes Efterkommere af
<sp>Asklepios</sp>, hvis Sønnesønner, Sphyros og Alexanor,
Sønner af Machaon, skal have bygget de første
Asklepios-Templer i Argos og Titane. Senere
oprettedes lgn. Templer i hele Grækenland. A. var
Præster og Læger, og deres Lægekunst
forplantedes fra Fader til Søn som
Familiehemmelighed, indtil den berømteste A., <sp>Hippokrates</sp>
fra Kos, offentliggjorde sine Skrifter. Fra 4.
Aarh. f. Kr. maatte de optage Fremmede. Det
koiske og det knidiske Tempel blev mest
berømte. Fundet af en Del Papyrus i de senere
Aar har vist, at den gr. Lægekunst er stærkt
paavirket fra Ægypten.
<i>G. N.</i>
</chapter>

<chapter name="Askleplades">
<b>Askleplades</b> [gr. -↱ade.s], 1) gr. Digter fra
Samos i 3. Aarh. f. Kr., Forf. til 39 fine og
formfuldendte Epigrammer af erotisk Indhold.
Efter ham har maaske det asklepiadeiske Vers
faaet Navn.
<i>K. H.</i>

2) <sp>fra Prusa</sp> i Bithynien, berømt Læge i
Rom samtidig med Cicero. Han var bekendt for
sit behagelige Væsen og sin store Veltalenhed,
og fra ham stammer det bekendte: <i>tuto, cito et
jucunde</i> (»sikkert, hurtigt og smertefrit«). Han
førte den gr. Lægekunst til Rom, og ham
tilskrives Opfindelsen af Tracheotomien. Fragmenter
af hans Skr. er samlede af <sp>Gumpert</sp> [Wien
1794]. (<sp>Litt.</sp>: <sp>Raynaud</sp>, <i>De Asklepiade
medico ac philosopho</i> [Paris 1862]).
<i>G. N.</i>
</chapter>

<chapter name="Asklepieia">
<b>Asklepieia</b> [-pi↱æ^i<sub>j</sub>a] (gr.), Fest for Asklepios.
</chapter>

<chapter name="Asklepieion">
<b>Asklepieion</b> [-pi↱æ^i<sub>j</sub>on] (gr.), Helligdom for
Asklepios.
</chapter>

<chapter name="Asklepios">
<b>Asklepios</b> (lat. <i>Æsculapius</i>), gr. Guddom, der
særlig havde Ry for at kunne helbrede
Sygdomme og legemlige Mangler. Fra først af
dyrkedes A. kun af lidet fremtrædende Stammer i
Thessalien og har derfor ingen Plads i de
homeriske Digtes Gudekreds. — I et af Hesiodos' nu
tabte Værker fandtes om A. flg. Fortælling, der
gentoges af senere Digtere og mytologiske Forf.
Ved Boibeissøen i Thessalien saa Apollon
Lapitherdrotten Flegyas' Datter Koronis og kaarede
hende til sin Elskede. Da Koronis senere, skønt
hun bar Frugten af Gudens Kærlighed under sit
Hjerte, vilde ægte en dødelig, Ischys, vrededes
Apollon og dræbte hende: men ud af hendes
døde Legeme, som allerede laa paa Ligbaalet,
reddede han sin ufødte Søn, A., og bragte ham
til den vise Kentaur Cheiron paa Bjerget Pelion,
hvor han voksede op og lærte Urternes
Lægekraft at kende. Overmodig over sin Kunst søgte
A. siden ved hemmelige Midler at kalde Døde til
Live og blev til Straf herfor selv dræbt af Zeus'
Tordenkile. I denne Fremstilling af Sagnet har
Digteren gjort A. til en simpel Heros, der fødes,
lever og dør; men denne Forestilling spiller
ingen Rolle i Grækernes Religion, der kun
kender A. som virkelig Gud. Ved Beg. af den hist.
Tid finder vi hans Dyrkelse forplantet til Øen
Kos og fl. Egne paa Peloponnes, hvorhen den
sandsynligvis er kommen ved de Omvæltninger,
som alm. sammenfattes under Navnet den
doriske Folkevandring. Een Helligdom, den, som
laa i Nærheden af Byen Epidauros i Argolis,
hævede sig til større Anseelse end alle andre og
stillede endog det gl. Tempel i Trikka i
Thessalien i Skygge. Man fortalte om vidunderlige
Helbredelser, som fandt Sted her: paa een Nat
lægede A. Vanførhed, Sygdom og alle Haande
legemlige Onder; Udgravninger, som i de senere
Aar er foretagne paa Stedet, har bl. a. bragt fl.
Stentavler for Lyset, som vrimler af
Beretninger om saadanne Mirakler. Intet Under derfor,
at de fleste gr. Byer optog A.'s Dyrkelse,
efterhaanden som de gl. Stammeuligheder, der bl. a.
havde vist sig i Dyrkelsen af forsk. Guddomme,
udjævnedes. Fra Helligdommen ved Epidauros
anlagdes især i Tidsrummet fra 5. til 3. Aarh.
f. Kr., Asklepios-Templer (Asklepieer) rundt
om i Hellas; i Athen indførtes Gudens Dyrkelse
af en Privatmand (Telemachos) 420. Endog
til det fjerne Rom fandt
Asklepios-Dyrkelsen Vej saa tidlig som 293 f. Kr. Skønt saaledes
næsten hver større By fik sit Tempel, vedblev
enkelte dog at nyde større Anseelse end andre
og havde under de antikke Samfundsforhold
omtr. samme Bet. som de store Valfartssteder
nutildags. Til en saadan Helligdom hørte en
vidtløftig Rk. Bygninger: Templet med
Gudebilledet, et Rum til forsk. særlige Ceremonier
og Ofringer, en Bygning med den hellige Kilde,
hvis Vand benyttedes til de foreskrevne
Renselser og Tvætninger, Logishuse for de mange
Syge, som strømmede til, Bade, Spadseregange,
og endelig, det hellige Rum (<i>Abaton</i> ell. <i>Adyton</i>),
hvor de, der søgte Gudens Hjælp, lagde sig til
at sove i Haab om at modtage Aabenbaringer;
til alt dette kom endnu de Anlæg (især Teater
og Stadion), som var nødvendige for
Afholdelsen af de store Fester, <i>Asklepieia</i>, der med visse
Mellemrum, for det meste hvert 4. Aar, fejredes
til Gudens Ære, og ved hvilke musiske og
gymniske Væddekampe spillede Hovedrollen. Til at
bestyre den store Helligdom og sørge for god
Orden og Renlighed var der under Præsten
ansat et Antal underordnede Betjente; den
øverste af disse hed Neokoros (ell. Zakoros).
Forudsætningen for Asklepieernes Eksistens og
Trivsel var den samme, som skaffer de moderne
Valfartssteder deres Tilstrømning: Troen paa
overnaturlig Hjælp i de Tilfælde, hvor den
menneskelige Lægekunst havde svigtet. Det er aldeles
ugrundet, naar enkelte moderne Forskere har
søgt at opfatte Asklepieerne som kliniske
Anstalter, anlagte efter den antikke Videnskabs
Krav; de maa efter hele deres Væsen
sammenstilles med Nutidens Valfartssteder, snarere end
med vore Hospitaler og Kursteder, skønt de,
især i den senere Oldtid, havde en Del af det
ydre Apparat til fælles med disse (Bade,
Spadseregange o. s. v.). Naar alle Ceremonier var
sket Fyldest, lagde de syge sig til at sove i
Adyton; man mente da, at A. om Natten
aabenbarede sig for dem, han vilde hjælpe, og enten
straks befriede dem for deres Lidelser, saa de
om Morgenen rejste sig sunde fra deres Leje,
ell. i alt Fald gav dem Raad, hvorved de kunde
komme sig. Skønt mere oplyste Personer til alle
