Billedrammer var berømte (enk. Rester). 2) <sp>Giovanni</sp>,
A.'s Nevø, d. c. 1529. hjalp Onklen; i Rom
udførte han Træskærerarbejdet til en Dør (efter
Rafael's Tegning) i Vatikanets Rafael-Stanzer.
<i>A. Hk.</i>
</chapter>

<chapter name="Barilla (se Baril)">
<b>Barilla</b>, se <sp>Baril</sp>.
</chapter>

<chapter name="Barilla de cobre">
<b>Barilla de cobre</b> [wa↱ril<sub>j</sub>a-ðæ-↱kåbr<sub>æ</sub>], en
Sandsten med Kobber som Bindemiddel fra Bolivia.
</chapter>

<chapter name="Barillakobber">
<b>Barillakobber</b> [wa↱ril<sub>j</sub>a-], gedigent Kobber i
Peru og Chile.
</chapter>

<chapter name="Barinas (se Varinas)">
<b>Barinas</b> [wa↱rinas], se <sp>Varinas</sp>.
</chapter>

<chapter name="Barine, Arvède">
<b>Barine</b> [ba↱rin], <sp>Arvède</sp>, Pseudonym for
Fru Charles Vincens, fr. Forfatterinde, f. i Paris
17. Novbr 1840, d. smst. 14. Novbr 1908, har i
Tidsskr som <i>Revue bleue</i> og <i>Revue des deux
mondes</i> behandlet litterære og kulturhistoriske
Spørgsmaal, ogsaa fra Udlandet, skrev i
<i>Journal des débats</i> bl. a. Afh. om Ibsen og blev 1899
Medarbejder ved <i>Figaro</i> i Kvinde- og
Opdragelsesspørgsmaal. Hun har i Bogform udg.
<i>Portraits des femmes</i> (1887, prisbelønnet af
Akademiet, 3. Opl. 1902), <i>Essais et fantaisies</i> (1888),
<i>Étude sur les contes de Perrault</i> (1889),
<i>Princesses et grandes dames</i> (1890, 6. Opl. 1902),
<i>Bernardin de Saint-Pierre</i> (1891), <i>A. de Musset</i>
(1893, 3. Opl. 1900), <i>Nevrosés: Hoffmann, Quincey,
Edgar Poe, G. de Nerval</i> (1898, 2. Udg. 1908),
<i>La jeunesse de la grande Mademoiselle</i> (1901),
<i>Louis XIV et la grande Mademoiselle</i> (1905),
<i>Bourgeois et gens de peu</i> (1909) og <i>Madame
mère du régent</i> (1909). Desuden har hun fra
Russisk oversat Tolstoi's <i>Souvenirs</i> (1888) og
skrevet en Levnedsskildring af Sonja Kovalevski
(oversat paa Svensk 1894).
<i>S. Ms.</i>
</chapter>

<chapter name="Baring">
<b>Baring</b> [↱bæ.<sub>ə</sub>riŋ], en opr. tysk Familie, der
indvandrede til England og i London grundlagde
et af Verdens største Handelshuse, Firmaet
<i>B. Brothers & Co.</i> [-↱bråðə.z-<sub>ə</sub>nd-↱ko<sub>u</sub>], og hvoraf
fl. Medlemmer har beklædt vigtige Embeder.
<sp>Johan B.</sp>, Søn af en Præst i Bremen, begyndte
i den første Halvdel af 18. Aarh. en lille
Forretning i Exeter; to af hans Sønner grundlagde
1770 det nævnte Handelshus i London. Den ene
af dem, <sp>Francis</sp>, var Medlem af det ostind.
Komp.'s Direktion og en ivrig Tilhænger af Pitt;
han blev Baronet 1793, og hans Skr.
<i>Observations on the Establishment of the Bank of
England</i> (1797) bidrog meget til Fornyelsen af
den eng. Banks Oktroi. Af hans 5 Sønner var
den næstældste, <sp>Alexander</sp> (1774—1848),
mangeaarigt Medlem af Underhuset og blev 1835
som Lord <sp>Ashburton</sp> Medlem af Overhuset,
hvor han som ivrig Tory bekæmpede Peel's
Toldreformer. Af Francis B.'s Sønnesønner var
<sp>Sir Francis Thornhill B.</sp> (1796—1866)
1830—34 Skatkammerlord, 1839—41
Skatkammerkansler, 1849—52 første
Admiralitetslord (Marineminister). 1866 ophøjedes han til
Peer under Navn af Lord Northbrook; om hans
Søn <sp>Thomas George</sp>, se <sp>Northbrook</sp>.
En yngre Broder af F. Th. B., <sp>Thomas B.</sp>
(1799—1873), deltog særlig i Familiens store
kommercielle Foretagender og var til sin Død
Handelshusets første Chef. Han var ivrig Tory
og havde Sæde i Underhuset 1835—37 og
1844—73.

I de senere Aar beskæftigede Firmaet <i>Baring
Brothers & Co.</i> sig meget med Emission af Laan
til oversøiske Stater, særlig Argentina og
Uruguay og med Oprettelsen af større offentlige
Foretagender i disse Stater (f. Eks.
Vandværkerne i Buenos Ayres). Da de Betingelser, der
kunde foreskrives de vedk. Regeringer, var
overordentlig fordelagtige, og Publikum i
længere Tid nærede Tillid til disse Laan, blev
Papirerne i nogen Tid afsatte med stor Vinding.
Men efter at man begyndte at komme paa det
rene med de sydamerikanske Finansers
elendige Tilstand, standsede Afsætningen, og
Firmaet B. kom derved til at ligge inde med en
stor Beholdning af uafsættelige Papirer, hvis
Kurs stadig sank, og henimod Slutn. af 1890 saa
det sig nødsaget til, hvis det ikke modtog Hjælp,
at standse sine Betalinger. P. Gr. a. Firmaets
vældige Forpligtelser vilde dette have været en
stor Kalamitet for vide Kredse i England, og
af den Grund besluttede <i>Bank of England</i> sig
til at indfri Firmaets Accepter mod fuld
Garanti af en Kreds af de første af Londons
Bankierfirmaer. Der indsattes en
Likvidationskomité, og samtidig stiftedes der et nyt Firma
med begrænset Ansvarlighed, <i>Baring Brothers
& Co. limited</i>, til Fortsættelse af Forretningen.
<i>(E. M.). C. Th.</i>
</chapter>

<chapter name="Baring, Evelyn (se Cromer)">
<b>Baring</b> [↱bæ.<sub>ə</sub>riŋ], <sp>Evelyn</sp>, se <sp>Cromer</sp>.
</chapter>

<chapter name="Baring-Gould, Sabine">
<b>Baring-Gould</b> [↱bæ<sub>ə</sub>r<sub>i</sub>ŋ-↱go<sub>u</sub>£d], <sp>Sabine</sp>,
eng. Gejstlig og Forf., f. 1834 i Exeter. Efter
endt Studietid i Cambridge blev han Præst.
Hans Værker er talrige og gaar baade i teol.,
historisk-antikvarisk og novellistisk Retning. Bl.
de to første Grupper kan mærkes <i>The Origin
and Development of Religious Belief</i> (1869—70),
<i>Lives of the Saints</i> (15 Bd, 1872—77), <i>Iceland, its
Scenes and Sagas</i>, <i>Curious Myths of the Middle
Ages</i>, <i>Songs of the West</i> (1891), en Samling
Folkeviser; han er ogsaa Forf. til fl. Salmer og
har oversat Ingemann's »Igennem Nat og
Trængsel«. Romanen <i>Mehalah</i>, som han udgav
anonymt 1880, vakte Opsigt ved sin fantasifulde
Skildring; den og <i>John Herring</i> hører til hans
bedste novellistiske Arbejder; en kraftig,
anskuelig Stil udmærker ham som Romanforfatter.
<i>(Ad. H.). I. O.</i>
</chapter>

<chapter name="Baring Land (se Banks Land)">
<b>Baring Land</b> [↱bæ.<sub>ə</sub>r<sub>i</sub>ŋ-], se <sp>Banks Land</sp>.
</chapter>

<chapter name="Baringo">
<b>Baringo</b>, Sø i Britisk Østafrika paa 0° 30′
n. Br. og 35° 35′ ø. L. Grw., er c. 500 km<sup>2</sup>
stor, 30 km lang og 20 km bred, og har en større
beboet Ø og 4 Smaaøer. Den ligger i 1120 m's
Højde o. H. i den store østafrikanske
Gravsænkning og har, skønt man intet Afløb kender,
fersk Vand. B.'s Eksistens omtales først c. 1850
af Missionærerne Rebmann og Krapf, men den
blev først virkelig opdaget af Thomson 1883.
<i>C. A.</i>
</chapter>

<chapter name="Barisanus">
<b>Barisanus</b>, Billedhugger og Bronzestøber fra
Trani i Syditalien, levede i 12. Aarh.'s 2.
Halvdel. Hans Navn er knyttet til de interessante
Bronzedøre paa Trani's og Ravello's Katedraler
samt paa Domkirken i Monreale's Nordportal
(<i>Barisanus Tran me fecit</i>), forsynede i talrige
Felter med billedlige Fremstillinger og livfulde
Arabesker i kraftigt Relief. Ornamentikken er
væsentlig byzantinsk.
<i>A. Hk.</i>
</chapter>

<chapter name="bariske Vindlov">
<b>bariske Vindlov</b> er Loven om, hvorledes
Vindforholdene afhænger af Lufttrykfordelingen,
se <sp>Buys-Ballot's Lov</sp>.
<i>D. la C.</i>
</chapter>
