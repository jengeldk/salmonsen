Remme, ved hvilke Tøjlerne var fastgjorte, og
var forsynet med en Kniv for i fornødent Fald
at kunne frigøre sig. Paa Benene bares stive
Gamascher, paa Hovedet en Læderhue.
<i>H. A. K.</i>

<img>Auriga (Mosaik).</img>
</chapter>

<chapter name="Auriga  (se Kusken)">
<b>Auriga</b> (astron.), se <sp>Kusken</sp>.
</chapter>

<chapter name="Aurignac">
<b>Aurignac</b> [äri↱n<sub>j</sub>ak], Flække i det fr. Dept
Haute-Garonne, Arrondissement St-Gaudens, med
(1901) 907 Indb. I Nærheden opdagedes 1852 en
Hule med menneskelige Skeletter, uslebne
Flintredskaber og Knogler af Mammuth, Hulebjørn
og andre af Diluvialtidens Pattedyr.
<i>G. Ht.</i>
</chapter>

<chapter name="Aurijodid (se Guldjodid)">
<b>Aurijodid,</b> se <sp>Guldjodid</sp>.
</chapter>

<chapter name="Aurikel (se Primula)">
<b>Aurikel,</b> se <sp>Primula</sp>.
</chapter>

<chapter name="Aurillac">
<b>Aurillac</b> [äri↱jak], Hovedstad i det fr. Dept
Cantal, Arrondissement A., ligger i den smukke
Jordanne-Dal ved Foden af Mont du Cantal, 622
m o. H., ved Orléansbanen, og har (1910) 18036
Indb., nogen Industri (især Garveri samt
Fabrikation af Paraplyer og Træsko) og Handel med
Ost, Kvæg og Mulæsler (som udføres til Spanien).
A. er uregelmæssig bygget, med snævre Gader,
og har mange Bygninger fra 14.—16. Aarh.,
deriblandt to Kirker. Mod NV. ligger Klippeborgen
St Etienne, hvis Kernetaarn er fra 11. Aarh. A.
er opstaaet omkr. et Benediktinerkloster, stiftet
af den hellige Geraldus i 9. Aarh., og dets
Abbeder (deriblandt Odo, senere Abbed i Cluny)
havde Herredømmet over Byen. I Løbet af 13.
Aarh. tilkæmpede Borgerne sig en betydelig
kommunal Frihed. 1569 blev A. plyndret af
Hugenotterne. I A. er St Geraldus og Pave
Sylvester II fødte.
<i>G. Ht.</i>
</chapter>

<chapter name="Aurin (se Fenylfarvestoffer)">
<b>Aurin,</b> se <sp>Fenylfarvestoffer</sp>.
</chapter>

<chapter name="Auriol">
<b>Auriol</b> [å↱r<sub>i</sub>ål], By i det fr. Dept
Bouches-du-Rhône, Arrondissement Marseille, ved Huveaune
og ved Middelhavsbanen, har rom. Ruiner, (1901)
1907 Indb. Sodafabrikation og Kulminer.
</chapter>

<chapter name="Auripigment">
<b>Auripigment</b> kaldes den i Naturen
forekommende Forbindelse As<sub>2</sub>S<sub>3</sub>. Danner citrongule
til guldgule, bladede Masser, sjælden tydelige
Krystaller (rombiske), med kraftig Spaltelighed.
Vægtfylden c. 3,5. Mineralet forflygtiger sig ved
Ophedning fuldkomment under Arsenlugt.
Findes paa Malmgange som Sjældenhed sammen
med andre Arsenmineraler, og er ogsaa paavist
bl. Vulkanernes Sublimationsprodukter.
<i>O. B. B.</i>
</chapter>

<chapter name="auri sacra fames">
<b>auri sacra fames</b> (lat.), »den usalige
Guldtørst«. Udtrykket skyldes Vergil (Aen. III 57).
</chapter>

<chapter name="Aurland">
<b>Aurland</b> [↱ä^ur-], <sp>Herred</sp>, Sogns Fogderi,
Nordre Bergenshus Amt, (1910) 2328 Indb.
Liggende omkr. to af Sognefjordens indre Arme,
<sp>Aurlandsfjorden</sp> og <sp>Nærøfjorden</sp> strækker det
sig ind over Fjeldvidderne mellem Lærdal,
Hallingdal, Hardanger og Vos; den bebyggede Del
er kun ringe og væsentlig indskrænket til de faa
Dalstrøg, der som Revner skærer sig ind i de
vældige Fjeldmasser. De vigtigste af disse
Dalstrøg er <sp>Aurlandsdalen</sp>,
<sp>Flaamsdalen</sp>, <sp>Underdal</sp> og <sp>Nærødal</sp>, hver for
sig udgør de et Kirkesogn, af hvilke A. er
Hovedsognet, de øvrige Annekser. Bebyggelsen er
knyttet til Dalbundene og nærmest til disses
Udmunding i Fjordene, her finder man saaledes de
landsbymæssige Strandstæder, Aurlandsvangen i
Hoveddalen og Gudvangen i Nærødalen.
Bebyggelsen er meget gl., derom minder de mange
Gravhøje og Bautastene. Befolkningens
Hovednæring er Agerbrug, Kvægavl og Jagt. Herredets
Areal er 1455 km<sup>2</sup>.
<i>M. H.</i>
</chapter>

<chapter name="Aurobromid (se Guldmonobromid)">
<b>Aurobromid,</b> se <sp>Guldmonobromid</sp>.
</chapter>

<chapter name="Aurocyanid (se Guldmonocyanid)">
<b>Aurocyanid,</b> se <sp>Guldmonocyanid</sp>.
</chapter>

<chapter name="Auro-Kalium cyanatum">
<b>Auro-Kalium cyanatum,</b> d. s. s.
Kalium-guldcyanid, se <sp>Guldtricyanid</sp>.
</chapter>

<chapter name="Auro-Natrium chloratum">
<b>Auro-Natrium chloratum,</b> d. s. s.
Natriumguldklorid, se <sp>Guldklorider</sp>.
</chapter>

<chapter name="Auronzo">
<b>Auronzo,</b> By i Norditalien, Prov. Belluno,
ligger 75 km NNØ. f. Belluno i Ansejo-Dalen i
Dolomit-Alperne. (1901) 4045 Indb. I Egnen om
A. udvindes Bly og Zink, ligesom der drives
Skovhugst.
<i>H. P. S.</i>
</chapter>

<chapter name="Aurora (se Eos)">
<b>Aurora,</b> se <sp>Eos</sp>.
</chapter>

<chapter name="Aurora (flere Byer i U. S. A.)">
<b>Aurora</b> [å↱rå.r<sub>ə</sub>], Navn paa fl. Byer i U. S. A.,
hvoraf nævnes: 1) A. i Illinois, ligger 54 km V. f.
Chicago 198 m o. H. ved Fox River. (1910) 29807
Indb. A. er Knudepunkt for fl. Baner og driver
stor Handel med Landbrugsprodukter. Den fik
elektrisk Belysning allerede 1881, maaske som
den allerførste By i Verden. — 2) A. i Indiana,
ligger 40 km V. f. Cincinnati ved Ohio. (1910)
4410 Indb. A er en vigtig Handelsby. — 3) A. i
Missouri, ligger 230 km SV. f. Jefferson ved
Banen fra Springfield til Dallas i Tejas. (1910)
4148 Indb.
<i>H. P. S.</i>
</chapter>

<chapter name="aurora australis (d. s. s. Sydlys)">
<b>aurora australis,</b> d. s. s. <sp>Sydlys</sp>.
</chapter>

<chapter name="aurora borealis (d. s. s. Nordlys)">
<b>aurora borealis,</b> d. s. s. <sp>Nordlys</sp>.
</chapter>

<chapter name="Aurora Musis amica">
<b>Aurora Musis amica</b> (lat.), »Morgenrøden er
Muserne huld«; svarende til vort »Morgenstund
har Guld i Mund«.
</chapter>

<chapter name="Auroraolie">
<b>Auroraolie,</b> <sp>Petrolin</sp>, <sp>Safety oil</sp>, <sp>Liquid
gas</sp>, <sp>Danforths oil</sp>, <sp>American safety oil</sp>,
de flygtigste Dele af Petroleumsbenzin. Den er i
højeste Grad brandfarlig; de Dampe, den
udvikler ved alm. Temperatur, eksploderer, naar
de blandes med Luft, med voldsom Kraft; man
har benyttet dem til Karburering af
Belysningsgas.
<i>K. M.</i>
</chapter>

<chapter name="Aursund Sjø">
<b>Aursund Sjø</b> [↱ä^ur-] i Røros Herred er en af
Norges større Søer; den er 23 km lang, men
temmelig smal, sjælden over 2 km, dens Højde
o. H. 696 m.
<i>M. H.</i>
</chapter>
