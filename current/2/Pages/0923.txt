<sp>Hær og Søværn</sp>.

<sp>Hærvæsen</sp>. Først ved Loven af 30. Aug.
1913 er alm. Værnepligt blevet indført (det første
Skridt dertil gjordes 1909), idet det fastsattes,
at Antallet af de Udskrevne skulde være 49 %
af de Mødepligtige. Herved er
Rekrutkontingentet gaaet op fra c. 16000 til 33000 Mand, foruden
at der ogsaa fremdeles antages Frivillige i en
Alder af 17—23 Aar med en Kapitulationstid
paa 5 à 3 Aar. Værnepligten begynder med det
19. Aar, og Tjenestetiden er 8 Aar i Linien, 5
Aar i Reserven, den første Øvelsestid 15
Maaneder ved Fodfolket, 21 ved Feltartilleriet, 24
ved Rytteriet og det ridende Artilleri.
Krigsministeren fører under Ansvar til Kongen
Befalingen over Hæren i Fredstid; men han
understøttes af <i>Comité Supérieur de la défence
nationale</i>, hvoraf Generalstabschefen og
Vaabeninspektørerne er Medlemmer, og af <i>Comité
d'armée</i>, der bearbejder Officerernes
Forfremmelsesforhold.

P. Gr. a. Mandskabsstyrkens Forøgelse er
ogsaa Hæren fra 4 Divisioner bleven bragt op
til 6 Divisioner med Standkvarter i Gent,
Antwerpen, Liège, Namur, Mons og Bryssel. 1.,
2., 5. og 6. Division paa 3, 3. og 6. paa 4
Brigader, der paa Fredsfod kun tæller et
Regiment. Hver Division har desuden et
Rytterregiment paa 4 Eskadroner, 1 Artilleriregiment
paa 1 Afdeling à 3 Felt-, og 2 Afdelinger à
3 Haubits- og 3 svære Batterier, foruden en
Afdeling paa 3 Batterier, alle paa 10 Kanoner,
i alt 18 Batterier. Endvidere en
Ingeniørbataillon, en Telegrafsektion, et Transportkorps paa
600 Køretøjer (237 Automobiler) m. m.
Divisionscheferne i Liège og Namur er tillige
Guvernører i disse Fæstninger.

Hæren bestaar af:

<sp>Fodfolk</sp>: 16 Fodfolks- og 4 Karabiner- ell.
Chasseur-Regimenter paa 3 Batailloner og et
Maskingeværkompagni; Bevæbning 7,65 mm's
Mausergevær.

<sp>Rytteri</sp>: 8 Regimenter med tilsammen 40
Eskadroner foruden Depoteskadronerne.
Bevæbning 7,65 mm's Mauser-Karabin.

<sp>Feltartilleri</sp>: 6 Regimenter med 2
aktive Afdelinger og 2 Reserve-Batterier samt 4
ridende Batterier, alle paa 4 Kanoner, dels 7,5
cm Krupp'ske, dels 10,5 cm Haubitser og
Kanoner.

<sp>Fæstningsartilleri</sp>: 8 Batailloner med
30 Linie- og 20 Reserve-Batterier i Antwerpen,
4 Batailloner med 12 Linie- og 4
Reserve-Batterier i Liège og 3 Batailloner à 9 Linie- og 3
Reserve-Batterier i Namur.

<sp>Tekniske Tropper</sp>: 6
Felt-Pioner-Batailloner, 4 Fæstnings- og 4 Reserve-Batailloner
samt 1 Luftskipper-, 1 Flyver-, 1 Torpedo-, 1
Jernbane- og 1 Felttelegraf-Kompagni. Train:
6 Batailloner.

Hærens Fredsstyrke, som indtil 15. Decbr
1913 var 2866 Officerer, 40389 Mand, 2299 Heste
og 216 bespændte Kanoner, vil ved den ny
Værnepligt blive betydelig forøget.

Kun Felthærens Styrke er i Apr. 1914 blevet
offentliggjort. Idet Antallet af Kompagnierne
fordobles, faar man det andet Regiment ved
de 20 Brigader; endvidere oprettes et
Hovedkvarter under Kongens Befaling bestaaende af
dennes milit. Hus, Generalstaben, et
Flyverkorps paa 48 Officerer og Ordonnanser, i alt
99 Officerer og 740 Mand.

Divisionerne paa 3 Brigader vil tælle 670
Officerer, 25641 Mand og 5150 Heste, 3. og 4.
Division, c. 800 Officerer, 32000 Mand og 5850
Heste, 6. Division forstærket med en
Artilleriafdeling à 3 Batterier, 686 Officerer, 26026 Mand
og 5602 Heste. Foruden de 6
Fodfolksdivisioner tildeles Felthæren en Rytter-Division paa
3 Brigader à 2 Regimenter, 1 Cyklist-Bataillon,
1 Afdeling paa 3 ridende Batterier, Telegrafister
og Pionerer samt 128 Vogne, deraf 97
Automobiler.

Hele Felthærens Styrke bliver derved 4630
Officerer, 173301 Mand, 37549 Heste og 4482
Vogne (deraf 312 Kanoner og 1554 Automobiler).
Befæstningshæren kan ikke angives, men vil
vistnok udgøre 130000 Mand, og Depotstyrken
kan anslaas til 60000 Mand.

Denne Styrke blev dog ikke naaet, da B., for
at modsætte sig Tysklands Krænkelse af dets
Neutralitet, mobiliserede 1. Aug. 1914.
Felthæren, som blev bragt op paa 6 Divisioner og
en Rytter-Division, har næppe talt over 120000
Mand. De under Krigen indvundne Erfaringer
vil sikkert fremkalde betydelige Forandringer
i Hærordningen af 1913, naar Freden først er
sluttet.

Officerer tilgaar fra Officersskolen i Bryssel,
der optager unge Mænd i en Alder af 17—21
Aar og uddanner dem i 2 Aar til Fodfolket og
Rytteriet og i 4 Aar til de specielle Vaaben. En
Kadetskole i Namur forbereder til
Officersskolen. Underofficerer uddannes dels ved
Afdelingerne, dels i <i>Ecole des pupilles</i>. Efter 2 Aars
Tjenestetid kan Underofficerer, der bestaar en
videnskabelig Prøve, forfremmes til Officerer,
idet en Trediedel af Løjtnantspladserne er dem
forbeholdte.

Lejren ved Beverloo er bestemt til
Troppernes feltmæssige Uddannelse. Heste
tilvejebringes mest ved Køb i Udlandet; forinden de
tilgaar Afdelingerne, tilrides de i Remontedepotet
i Brasschaet, oprettet 1913.

Hærens Budget for sidstnævnte Aar var
69404495 frc. foruden 8636651 frc.
ekstraordinært.

<sp>Befæstninger</sp>. Den store Handelsstad
Antwerpen blev 1859 efter General Brialmont's
Forslag paa ny befæstet og gjort til Forsvarets
Reduit i St f. Hovedstaden Bryssel, der ligger
for udsat og savner Forbindelse med Havet.
Efter Udviklingen af Byen og af Skytset er
Fæstningen oftere udvidet (se i øvrigt
<sp>Antwerpen</sp>). Men allerede 1882 udtalte General
Brialmont, at Antwerpen ikke var i Stand til
at forsvare Belgiens Neutralitet, der var truet
saavel af Tyskland som af Frankrig ved en
Operation ad Maas-Dalen, og for at afværge
denne Fare bevilgedes ved Lov af 14. Juni 1887
66 Mill. frc. til Anlæg af Forter omkr. Liège
og Namur med i alt 147 Pansertaarne samt
Batterier ved Overgangsstedet Huy over
Maas-Floden. Se i øvrigt nærmere under Afsnittet
