Grundlag af den alm. og lige Valgret foreslaar
han, under Anvendelse af Forholdstalsvalg, en
dobbelt Valgorganisation og Valgkreds, en
»territorial« — i Frankrig organiseret efter Dept
— og en »social« — organiseret efter
Livsstilling — i store Vælgergrupper, gennem hvilke
de »kollektive« Interesser vilde opnaa at blive
repræsenterede. Han finder den nuv. Udøvelse
af den alm. Stemmeret uorganiseret, anarkisk,
og hævder, at den af ham foreslaaede
»organiserede« Valgret vil bryde Brodden af
Syndikalismens Stormløb mod det parlamentariske
Styresæt, som i Virkeligheden ikke
repræsenterer Nationens Villie. B. har i Kamret
samlet om sit Program og sin Ledelse en
stærk Gruppe, kendt under Navnet »R. P.«
(<i>représentation proportionelle</i>). Gruppen
rekonstrueredes 2. Juni 1910 under Navnet »Den
parlamentariske Gruppe for Forholdstalsvalg og
Valgretsreform«. Sine Anskuelser har B.
udviklet i en Række politiske og sociologiske Skr:
<i>La Crise de l'État moderne: L'Organisation du
suffrage universel</i> (1896); <i>L'Organisation de la
Démocratie</i> (1900); <i>La Reforme parlémentaire</i>
(1902); en parlamentarisk <i>Rapport sur la
représentation proportionelle</i> (1905) og
<i>L'Organisation du travail</i> (1908).
<i>K. V. H.</i>
</chapter>

<chapter name="Benoist, Eugène">
<b>Benoist</b> [b<sub>ö</sub>↱nwa], <sp>Eugène</sp>, fr. Filolog, f.
1831 i Nangis, d. 1887 som Prof. i lat. Poesi i
Paris. B. studerede i Paris, beklædte dernæst
Stillinger som Lærer ved Lyceet i Marseille og
ved Højskolerne i Nancy og Aix, indtil han 1874
blev Patin's Efterfølger ved Univ. i Paris. Hans
Hovedværk er en Udg. af Vergil (3 Bd,
1867—72; 4. Udgave 1880); desuden har han udg.
Komedier af Plautus (Cistellaria, 1863, Rudens,
1864) og Terents (Andria, 1865); hans store
Udgaver af Catul (1878, 2 Bd) blev ikke fuldendt.
Endelig har han leveret et <i>Nouveau dictionnaire
français-latin</i> (1885) og adskillige Skoleudgaver
af Klassikere. B. besad ikke blot en smagfuld
Fremstilling og et sundt Omdømme, men tillige
solid filol. Dannelse og grundigt Kendskab til
den nyere tyske Filologi, og han har derved
haft Bet. for Udviklingen af den klassiske
Filologi i Frankrig.
<i>A. B. D.</i>
</chapter>

<chapter name="Benoit, Peter Leonard Leopold">
<b>Benoit</b> [b<sub>ö</sub>↱nwa], <sp>Peter Leonard
Leopold</sp>, belg. Musiker (1834—1901), var Elev af
Konservatoriet i Bryssel, viste tidlig
Kompositionsbegavelse og opnaaede en
Statsunderstøttelse for sin Kantate »Abel's Død«. B. gjorde
nu grundige Studier i de tyske Musikbyer og
drog derefter (1861) til Paris, hvor han en Tid
lang var Dirigent ved <i>Bouffes-Parisiens</i>. Efter
at være hjemvendt modtog han Stillingen som
Direktør ved Konservatoriet i Antwerpen. B. er
en talentfuld Komponist; men hans særlige Bet.
har været den, at han har kæmpet for en
musikalsk »flamsk« Bevægelse. Af hans
omfangsrige, i Reglen til flamsk Tekst komponerede,
Værker nævnes: Operaerne »Het dorp int
gebergte« og »Isa«, Kantaterne »Die Scheelde«,
»De Oorlog« (Krigen) og »Die streitende,
leidende und triumphirende Kirche«, en Symfoni
og anden Orkestermusik.
<i>W. B.</i>
</chapter>

<chapter name="Benoit de Sainte More">
<b>Benoit de Sainte More</b> [b<sub>ö</sub>↱nwa-t-sǣt-↱må.r],
anglo-normannisk Digter i 12. Aarh., forfattede
paa Foranledning af den eng. Konge Henrik II
en <i>Chronique des Ducs de Normandie</i>. Digtet,
der bestaar af 43000 Ottestavelsesvers, er
grundet paa lat. Kilder, især William af Poitier's
Beretning om den normanniske Erobring, og
behandler Perioden fra Normannernes første
Optræden i England til 1137 (udg. i 3 Bd af Michel,
1837—44).
<i>Kr. N.</i>
</chapter>

<chapter name="Benouville, Léon">
<b>Benouville</b> [b<sub>ö</sub>nu↱vil], <sp>Léon</sp>, fransk Maler
(1821—59), Elev af Picot, uddannet videre i
Rom, hvorfra han hjemsendte »Kristelige
Martyrer i Cirkus« (Luxembourg Museet). Hans
Hovedværker er »Den døende St Franciscus af
Assisi« (1853, i Louvre) og »St. Klara, der ved
sit Klosters Dør modtager Franciscus' Lig« (1859,
i Chantilly) begge Arbejder mere fremragende
ved deres blide Følsomhed og Harmoni end
ved kunstnerisk Oprindelighed og malerisk
Kraft. Som Portrætmaler har B. frembragt et
betydeligt Arbejde i Portrættet af sin Hustru
med to Børn. — Hans ældre Broder, <sp>Jean
Achille</sp> (1815—91), dyrkede hovedsagelig
det »heroiske« Landskabsmaleri.
<i>A. R.</i>
</chapter>

<chapter name="Benozzo di Lese di Sandro">
<b>Benozzo</b> [be↱nåt.so] <sp>di Lese di Sandro</sp>,
kaldet <i>Gozzoli</i>, se <i>Gozzoli</i>.
</chapter>

<chapter name="Benpibe">
<b>Benpibe,</b> d. s. s. Diafysen i de lange
Knogler, se <sp>Ben</sp>, S. 906.
</chapter>

<chapter name="Benrad (se Skelet)">
<b>Benrad,</b> se <sp>Skelet</sp>.
</chapter>

<chapter name="Bensaks">
<b>Bensaks,</b> en stor, stærk Saks (omtr. som en
Rosensaks) til Gennemklipning af benede Dele
ved kirurgiske Operationer).
<i>E. A. T.</i>
</chapter>

<chapter name="Bensberg">
<b>Bensberg</b> [↱bænsbærk], Landsby i preussisk
Provins Rheinland, Regeringsdistrikt Köln,
ligger i en smuk Egn ved Jernbanelinien
Mühlheim a. Rhein—Immekeppel, har (1910)
11481 Indb. og i Omegnen betydelige Zink-, Bly-
og Jerngruber, deriblandt Lüderichgruben, der
efter Sagnet allerede udnyttedes i den hedenske
Tid. Det af Kurfyrst Johan Vilhelm af Pfalz
1712 byggede Slot er nu Kadetskole.
<i>G. Ht.</i>
</chapter>

<chapter name="Bensheim">
<b>Bensheim</b> [↱bænsha^im], By i
Storhertugdømmet Hessen, Prov. Starkenburg,
Knudepunkt paa Jernbanen Frankfurt a.
M.—Heidelberg, 102 m o. H., har (1910) 8904 Indb., et
Gymnasium, 3 kat. og 1 protestantisk Kirke og
en Del Industri (i Læder, Papir, Tobak o. s. v.)
samt i Omegnen Vin- og Tobaksavl. B. hørte
tidligere til Ærkebispedømmet Mainz, men blev
1803 forenet med Hessen.
<i>G. Ht.</i>
</chapter>

<chapter name="Benskinne (se Rustning)">
<b>Benskinne,</b> se <sp>Rustning</sp>.
</chapter>

<chapter name="Benskørhed">
<b>Benskørhed</b> (<i>Osteomalacia</i>, <i>Halisteresis
ossium</i>) er en ejendommelig Knogle-Lidelse, som
beror paa Stofskifteforstyrrelser, under hvilke
der sker Opsugning af Kalksaltene i Benvævet.
Dette mister derved sin naturlige Stivhed og
Styrke. Deraf Navnet.

<sp>Forekomst</sp>. B. viser sig navnlig i Egne
med daarlig (kalkfattig) Jordbund og kan i
tørre Aar, hvor Planterne p. Gr. a.
Vandmanglen ikke kan optage tilstrækkelig af
Jordens mineralske Næringsstoffer brede sig
stærkt (»enzootisk«) ogsaa i Landsdele, i hvilke
Lidelsen ellers ikke optræder. Sygdommen kan
udvikle sig hos samtlige vore Husdyr, men
særlig udsatte (disponerede) er drægtige og
mælkegivende Dyr, hvis Organisme naturligvis
berøves betydelige Kalkmængder, dels af
Fosteret, dels gennem den udskilte Mælk. Derfor
udvikler B. sig hyppigst hos drægtige Malkekøer.
