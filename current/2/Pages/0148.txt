Slot og driver nogen Silke- og Bomuldsindustri.
Ved A. findes et kolossalt Monument til Ære for
Carlo Borromeo, der var f. i A.
<i>H. P. S.</i>
</chapter>

<chapter name="Aron Hjörleifsson">
<b>Aron Hjörleifsson,</b> Hovedpersonen i »Aron's
saga Hjörleifssonar«, f. paa Island 1199 (ell.
1200), d. i Norge 1256. A. optræder først 1221.
Da Tumi Sighvatsson, Høvding i Skaga-Fjorden,
1221 vilde angribe Biskop Guðmundr Arason,
sluttede A., tillige med Eyjólfr Kársson, sig til
Biskoppen. Efter Tumi Sighvatsson's Fald 4.
Febr 1222 fulgte A. med Biskoppen til den N. f.
Island liggende Ø <sp>Grimsey</sp> og kæmpede der
kort efter med udmærket Tapperhed mod Tumi's
Broder, den bekendte Sturla Sighvatsson; med
Nød og næppe slap han levende fra denne ulige
Kamp. 1222 blev A. dømt fredløs; men p. Gr. a.
sin glimrende Tapperhed undgik han Sturla's
ivrige Efterstræbelser, indtil det lykkedes ham
(1225) at komme over til Norge, hvor han kom
i stor Gunst hos Kong Haakon Haakonarson,
der gav ham en Slægtning af sig til Ægte. Efter
Sturla Sighvatsson's Fald (1238) fik A. Lejlighed
til at vise hans Broder, Þórðr Sighvatsson, sin
Ædelmodighed, og et varigt Venskabsforhold
opstod nu imellem dem. Senere tog A. et Par
Gange til Island, og forligtes med sine Fjender.
»Aron's saga«, der omhandler A.'s Levned, maa
antages at være forfattet c. 1270; den er udg.
i »Biskupa sögur« I Bd (Kmhöfn 1858) og i
»Sturlunga saga« II Bd (Oxford 1878).
<i>B. Th. M.</i>
</chapter>

<chapter name="Aronhold, Siegfried Heinrich">
<b>Aronhold</b> [↱a.rånhålt], <sp>Siegfried
Heinrich</sp>, tysk Matematiker, f. 1819 i Angerburg
(Østpreussen), d. 1884 i Berlin. Han var først
Lærer ved en Militærskole i Berlin, senere Prof.
ved den tekniske Højskole smst. Størst Bet. som
Matematiker har han ved sine i Crelle's Journal
offentliggjorte Arbejder inden for den nyere
Algebra, hvori han giver den vigtige symbolske
Fremstilling af Invarianter og Kovarianter og
særligt behandler Invarianterne ved Kurver af
tredie Orden (Bd 39, 55, 62). Videre har han
skrevet om Dobbelttangenterne til en Kurve af
4. Orden (»Berliner Monatsberichte«, 1864), om
den bikvadratiske Lignings Løsning (Crelle,
Bd 51) og om Integraler af visse algebraiske
Funktioner (Crelle, Bd 61).
<i>Chr. C.</i>
</chapter>

<chapter name="Aronmaaler (se Elektricitetsmaaler)">
<b>Aronmaaler,</b> se <sp>Elektricitetsmaaler</sp>.
</chapter>

<chapter name="Aronsstav (se Arum)">
<b>Aronsstav,</b> se <sp>Arum</sp>.
</chapter>

<chapter name="Arosenius, Ivar Axel Henrik">
<b>Arosenius,</b> <sp>Ivar Axel Henrik</sp>, svensk
Maler og Tegner, f. 1878, d. 2. Jan. 1909. A. gik
fra 1898 paa Kunstakademiet i Stockholm og
havde 1905 sin Debut som Maler ved en større
Separatudstilling. Han virkede tillige som
Karikaturtegner og Illustrator (bl. a. af tyrkiske
Eventyr). Et større Maleri af ham kom til det
Thiel'ske Galeri i Sthlm. Men den rette alm.
Anerkendelse naaede han først efter Døden, da
større Samlinger af hans Værker gik paa Tourné
(ogsaa til Kbhvn) og vakte Furore. Paa den
baltiske Kunstudstilling i Malmö 1914 hørte A.'s
Arbejder til sv. Kunsts bedste Ydelser; hans her
udstillede Akvarel »Livet og Døden« købtes af
Nationalmuseet i Sthlm. I sine Kompositioner,
der er malede i Vandfarve, Olie ell. Tempera og
ofte i meget lille Format, spænder A. over et ret
vidt Emnefelt: Sagnmotiver, Fantasterier, egne
Paafund o. s. v. Han er klar og sikker i
Fremstillingen, Farverne gerne rene og stærke. Han
kan virke med den kosteligste Humor af
Bellmansk Frodighed, og han kan være den beske
ætsende Satiriker. Bl. A.'s mange geniale Værker
kan i Flæng nævnes Serien »Fiskdrottningen«,
»Skabelsen«, »Prinsessen af Kina«, »Susanna«,
»Flickan vid dörren«; hans Selvportrætter viser
blege, melankolske Træk.
<i>A. Hk.</i>
</chapter>

<chapter name="Arouet">
<b>Arouet</b> [a↱rwæ], <sp>Voltaire</sp>'s Familienavn.
</chapter>

<chapter name="Arp">
<b>Arp</b> kaldes en graalig, fedtet Masse, som ofte
samler sig paa Hovedhuden hos Smaabørn og
udvikler sig som en Rest og Fortsættelse af den
rigelige Seborrhoe og Epidermisafstødning, som
fysiologisk findes hos Nyfødte (<i>Vernix caseosa</i>).
Adskillig Overtro knytter sig til Bedømmelsen
af denne Substans, der imidlertid maa betragtes
som et sygeligt ell. i hvert Fald smudsigt
Produkt, der disponerer til Ekzem og derfor altid
helst maa fjernes. Dette sker let og uden nogen
som helst Fare ved simpel Opblødning ved
Hjælp af Olie og derefter Vaskning med varmt
Sæbevand.
<i>E. P-n.</i>
</chapter>

<chapter name="Árpád">
<b>Árpád</b> [↱a.rpa.d], Magyarernes første
Storfyrste og deres Anfører, da de ved Aar 900
erobrede Ungarn. Fra A. nedstammede
Ungarns senere Konger lige fra Stefan den Hellige
til Andreas III (1000—1301), som derfor kaldes
<sp>Arpaderne</sp>.
</chapter>

<chapter name="arpeggio">
<b>arpeggio</b> [ar↱ped.зo], <sp>arpeggiato</sp> (ital.,
af <i>arpa</i>, Harpe), en Akkords Brydning paa
Harpemanér, betegner, at Tonerne i en Akkord
ikke skal anslaas paa een Gang, men derimod,
ligesom paa en Harpe, hurtig efter hverandre,
fra neden opad. a. betegnes ved en lodret
Bølgelinie ell. sjældnere ved en Bue foran Akkorden.
<i>S. L.</i>
</chapter>

<chapter name="arpeggione">
<b>arpeggione</b> [arpe↱dзone] (Guitarvioloncel),
et 1823 af G. Staufer i Wien bygget
Strengeinstrument, der lignede Gamben, og for hvilket
Fr. Schubert har skrevet en Sonate og Vinc.
Schuster en Skole.
<i>S. L.</i>
</chapter>

<chapter name="Arpi">
<b>Arpi</b> [↱ar-], Oldtidsby i Apulien i Italien, efter
Sagnet grundlagt af Grækeren Diomedes,
sluttede sig under Krigene med Samnitterne og
Pyrrhos til Romerne, fulgte efter Slaget ved
Cannæ Hannibal's Parti, men blev dog snart
erobret tilbage af Romerne. Efter et nyt Oprør
i Forbundsfællekrigen blev den ødelagt. Ruiner
(<i>Arpa</i>) kort N. f. det nuv. Foggia.
<i>H. H. R.</i>
</chapter>

<chapter name="Arpi, Oscar Adalrik">
<b>Arpi</b> [↱ar-], <sp>Oscar Adalrik</sp>,
Upsala-Studentersangforeninges berømte Dirigent, f. i
Börstil, Roslagen, 8. Febr 1824, d. 25. Septbr 1890
i Upsala. Han blev Student 1842. <i>Dr. phil.</i> 1854,
Musiklærer ved Upsala Katedralskole 1855 og
Adjunkt smst. 1858. Det var under hans Ledelse,
1852—72, at Upsalasangen, efter at være udviklet
af Mænd som Hæffner, Laurin, Wennerberg,
Engström, Josephson o. fl., naaede sin højeste
Blomstring, og det var ham, der muliggjorde og ledede
den berømte Sangerfærd til Paris (1867), hvor et
Kor paa 100 udvalgte Sangere, ældre og yngre
Studenter, vandt første Pris i den internationale
Sangerkamp. Endnu 1887, da det ny Univ. i
Upsala indviedes, var det et af Glanspunkterne
i Festlighederne, da Resterne af
Parisersangerne, der var stævnede sammen fra nær og
fjern, under Ledelse af A., der for længst havde
nedlagt sin »taktpinne«, under stor Jubel afsang
