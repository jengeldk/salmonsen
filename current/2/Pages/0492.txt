Beregning af Betalingen for udført Akkordarbejde
og i Landmaalingen til at tage korte
Maal. B. anvendes ogsaa ved Maaling af Heste,
hvor det tages over Manken; da det lægges til
Hestens Krop, vil det altid angive større Maal
end »Stangmaalet«. Nyere B. udføres ofte af
meget tyndt Staal, 8—10 mm bredt og fra 1,5—5
m langt med ætset Inddeling, saaledes at Tal og
Streger staar blanke paa mat Grund. De leveres
smukkest fra England og Schweiz. — Skræddernes
B. er sædvanlig kun et i Centimeter inddelt
og beskrevet, ferniseret Lærredsbaand.
<i>(F. W.). E. Su.</i>
</chapter>

<chapter name="Baandmølle (se Baandvæveri)">
<b>Baandmølle</b>, se <sp>Baandvæveri</sp>.
</chapter>

<chapter name="Baandpil">
<b>Baandpil</b> kaldes de Pilearter, som man
dyrker for at fremstille Baand til Tønder, Dritler
o. l. Det er især Arterne <i>Salix viminalis</i>, <i>acutifolia</i>
og <i>alba v. vitellina</i>, som bruges. Bevoksningen
tilvejebringes ved, at man planter Stiklinger
i omhyggelig gravet Jord; Skuddene bliver fra
2—4 Aar gamle, inden de skæres af, alt efter
som man vil frembringe smaa ell. store Baand.
Jorden maa i og for sig være frugtbar, men
desforuden stadig have Tilførsel af Plantenæringsstof;
i Udlandet sker dette ved, at Arealet
en Tid af Aaret oversvømmes af Vand, som
afsætter Ler, Dynd o. l. I Danmark findes kun
meget faa Arealer, som paa denne Maade egner
sig til vedvarende Dyrkning med B., vi maa
bruge Kunstgødning; en Del af denne vil
udvaskes af den rigelige Fugtighed, som maa være
til Stede, for at Pilene skal give gode Skud.
<i>C. V. P.</i>
</chapter>

<chapter name="Baandsav">
<b>Baandsav</b> opfandtes i Beg. af 19. Aarh. af
Englænderen <sp>Will. Newberry</sp>. B. bestaar af et
alm., langt Savblad, hvis Ender er sammenloddede
med Slaglod, og som lægges over to
Skiver, af hvilke den nederste sidder paa en Akse,
der trækkes fra Værkstedets Akselledning ell.
af en Elektromotor; den øverste tages med af
Baandsavbladet. Skiverne er paa Banerne belagte
med Gummi- ell. Læder, den øverste bør
være saa let som muligt for at forebygge Brud
paa Bladet; dette kan spændes ved, at den
øverste Skive er bevægelig op og ned ved Hjælp
af Skrue og styres ved Bakker af Træ, de
saakaldte »Pakninger«. Arbejdsstykket lægges paa
et Bord, gennem hvilket den nedløbende Part
af Bladet gaar. Bordet kan være forsynet med
Apparater til Parallelskæring og Rundskæring;
endelig kan det have Fremtræksapparat, som
trækker Arbejdsstykket frem, f. Eks. ved
Gennemskæring af Bræder.

Da Snitbredden er forh. ringe, medfører
Saven kun ringe Trætab. Bladets Bredde er
3—25 mm, dog haves store Save til Skæring af
Blokke med Blade paa 100 mm. Hastigheden er
fra 1500—3000 m i Minuttet. Skiverne er fra
0,6—1,5 m i Diameter, undtagelsesvis større. Paa
B. kan udrettes alt Skærearbejde af Træ, baade
paa langs og paa tværs, baade efter rette og
krumme Linier, kun ikke efter lukkede Kurver.
Den er udviklet til en høj Grad af Fuldkommenhed,
saaledes herhjemme af J. B. Bruun & Søn,
Nykjøbing F. Ulempen, at et Blad
springer, hvad der kan medføre Fare for
Arbejdernes Liv og Lemmer, naar ikke Skiverne
er beskyttede med Skærme, bliver sjældnere,
naar gode Blade bruges, og de files og udlægges
systematisk.

I de sidste Aar har man ogsaa begyndt at
indføre B. ved Jernskibs- og Brobyggerierne til
at arbejde i Jern og Staal. Dens Gang er da
betydelig langsommere; Bladet, som skærer sig
fri ved at have Slip bagud, smøres med Vand
for at afkøles.
<i>(F. W.). E. Th.</i>

<img>Baandsav.</img>
</chapter>

<chapter name="Baandslyng">
<b>Baandslyng</b>, et ældgammelt Ornamentmotiv,
som i sin enkleste Form bestaar af to i
S-formede Linier sammentvundne Tove ell. Baand,
der skiftevis løber foran og bag ved hinanden omtr.
som; dobbeltrettet Tovværk. Det
forekommer i Oldtidens Babylon, derefter i Assyrien
og i Hellas (attiske Søjlebaser) og Rom. Paa den
rom. Kejsertid fik B. større Anvendelse, og især
i Mosaikgulve udvikles Motivet fra Randornament
til Fyldingsornament, der fylder større Flader,
hvad der fortsættes i Byzans og virker
videre paa de nordisk-germanske Folk. Især
Longobarderne dyrkede B. efter byzantinske
Forbilleder, og betegnende nok er Lombardiet og i
det hele Norditalien den Kunstprovins, hvor
Renaissancetiden gjorde rigest Brug af B. Men
ogsaa anden Renaissancekunst genoptog
Motivet, omend mest i dets primitive Form, der
f. Eks. forekommer meget hyppigt i
nordeuropæiske Snedkerarbejder fra Tiden c. 1600.
<i>C. A. J.</i>

<img>Baandslyng.</img>
</chapter>
