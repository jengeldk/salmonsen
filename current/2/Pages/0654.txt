udvendige Lakering af Personvognene. Alle
Arbejder, som Banen ikke selv kan udføre, maa
henvises til de stedlige Fabrikker og Haandværkere
ell. til et større Banenets Værksteder og jo
nemmere Transport en mindre Lokalbane har til
et saadant Værksted, desto sparsommeligere vil
dens eget Værksted blive udstyret. Ved store
Banenet maa Værkstedsanlæggene omfatte
Støberi, Grovsmedie, Kedelsmedie, Kobbersmedie,
Maskinværksted med de fornødne Lagerrum for
Reservedele, Tømrer- og Snedkerværksted,
Maler- og Tapetsererværksted, hvert sædvanlig i sin
særskilte Bygning med Rækker af Spor i alle
Lokaler, og mellem Bygningerne Skydeskiver til
Forbindelse mellem de forsk. Bygningers
Sporsystemer, saa en Vogn let paa egne Hjul kan
føres fra Værksted til Værksted. De største
Jernbaneselskaber indretter ofte deres
Reparationsværksteder, saa de ogsaa kan paatage sig
Nybygning af Vogne til eget Brug, da det saa
bliver lettere at holde den store Arbejdsstyrke
regelmæssig beskæftiget.

Naar Beliggenheden af Værkstederne
udelukkende skal rette sig efter Banens Tarv, kan de
kræve et helt Byanlæg af Arbejder- og
Funktionærboliger (Altoona i Pennsylvania er saaledes
bygget af Pennsylvania Railroad i Alleghany-Bjergene
a. H. t. en Værksteds- og Ranger-B.). (<sp>Litt</sp>.:
<sp>Hensinger v. Waldegg</sp>, »Handbuch
für specielle Eisenbahntechnik« [Bd I, Leipzig 1877];
»Deutsches Bauhandbuch« [1879]; <sp>Röll</sp>,
»Encyclopädie des gesammten Eisenbahnwesens«
[Wien 1890—93], samt forsk. Tidsskriftartikler,
navnlig: <sp>Grüttefien</sp>, »Vergleichender
Ueberblick über die neueren Umgestaltungen der
grösseren preussischen Bahnhöfe« [i »Centralblatt
der Bauverwaltung«, 1888], »Zeitschrift für Bauwesen«,
1885 [Berliner Stadtbahn] og 1891 [Frankfurt a. M.],
»Zeitschrift des Arkitekten- und Ingenieur-Vereins
zu Hannover«, 1885 [Hannover] og 1892 [Bremen],
»Ingeniøren«, 1907 [Hamburg], 1911, 1912 [Kbhvn]).
<i>A. L-n.</i>
</chapter>

<chapter name="Banelegeme">
<b>Banelegeme</b>, i snævrere Forstand det af
Banegrøfterne indesluttede Jordlegeme, paa
hvilket Sporet hviler; i videre Forstand hele
Sporets Underbygning.
<i>J. F.</i>
</chapter>

<chapter name="Banelinie">
<b>Banelinie</b> betegner dels en fremtidig
Jernbanes Midtline, som den indtegnes paa et Kort
ell. med Pæle og Stokke afmærkes i Terrainet,
dels den færdige Bane som Helhed.
<i>A. L-n.</i>
</chapter>

<chapter name="Banér">
<b>Banér</b> [ba↱ne.r], gl. sv. Slægt, af hvis ældre
Medlemmer maa nævnes Rigsraad <sp>Eskil
Isaksson</sp>, hvis Datter blev Mormor til Gustaf
Vasa. En af hans Sønner, Nils Eskilsson,
halshuggedes 1520 i Finland paa Christian II's
Befaling, mens en anden dræbtes i Stockholms
Blodbad. Nils E. var Farfar til 1) <sp>Sten B.</sp>
(1564—1600), der efter Johan's Tronbestigelse
vandt stor Indflydelse. Kongen slog ham til
Ridder og gav ham Sæde i Rigsraadet. Men da Sten
B. og hans adelige Venner 1589 blev uenige med
Kongen, udstødtes de af Raadet og mistede deres
Embeder. Efter Johan's Død stod Sten B. en
Tid paa Hertug Karl's Side, men blev til sidst
uenig med den magtlystne Hertug og flygtede
til Polen, hvor han opfordrede Kong Sigismund
til at gøre Ende paa Hertugens selvraadige
Regimente. Imidlertid tabte Sigismund Slaget
ved Stångebro 1598. Sten B. udleveredes til
Hertugen og halshuggedes. 2) <sp>Gustaf B.</sp>
(1547—1600), der med sin store Indflydelse bidrog til
Erik XIV's Fald. Han stod meget højt hos Johan,
indtil han sammen med sin Broder faldt i
Unaade 1589. Hertug Karl gav ham Embederne
tilbage, og han blev nu Medlem af den af Karl og
Raadet bestaaende Regering, som styrede
Sverige, medens Sigismund opholdt sig i Polen. Men
da han til sidst sluttede sig til Kong Sigismund,
udleveredes han og halshuggedes 1600 paa
Linköpings Torv.
<i>A. M. D.</i>
</chapter>

<chapter name="Banér, Johan">
<b>Banér</b> [ba↱ne.r], <sp>Johan</sp>, sv. Feltmarskal,
f. 1596 paa Djursholm ved Stockholm, d. 1641
i Halberstadt i Sachsen. Han deltog i de sv. Felttog
mod Rusland og Polen 1615, blev 1620 Oberst og
udmærkede sig gentagne Gange i Kampene 1625—29
i Lifland, Kurland og Preussen. 1630 udnævntes han til
General i Infanteriet og fulgte Gustaf Adolf, til hvem
han stod i et nært Venskabsforhold til Tyskland.
Han bidrog ved sin Optræden væsentlig til Sejren ved
Breitenfeld 1631. B. førte nu en Tid selvstændig Kommando
og indtog Magdeburg, forenede derefter sine
Tropper med Hovedhæren og deltog i Kampene
i Bayern, hvor han saaredes haardt ved Gustaf
Adolf's mislykkede Angreb paa Wallenstein's
Lejr ved Alte Veste. 1634 blev B. Feltmarskal
og erobrede Landsberg og Frankfurt. Efter
Svenskernes Nederlag ved Nördlingen maatte
B., der opererede i Böhmen, trække sig tilbage
til Egnen om Magdeburg. Han kom ved den
sachsiske Kurfyrstes og andre Fyrsters Frafald
1635 i en meget vanskelig Situation, der
yderligere forværredes ved Mytteri bl. Tropperne,
som ikke modtog Sold. Det lykkedes ham dog at
overvinde alle Vanskeligheder, og at vinde en
glimrende Sejr ved Wittstock 1636. Han fordrev
Fjenden fra Hessen, marcherede til Thüringen
og Sachsen, hvor han i Beg. af 1637 anlagde en
befæstet Lejr ved Torgau. Her stod han over
for den firedobbelte Overmagt, der truede med
at omslutte ham. Ved et mesterligt udført
Tilbagetog til Pommern, hvor han i fl. Maaneder
opererede mod Gallas, undgik han at blive
slaaet. Efter at have modtaget Forstærkninger
greb B. atter Offensiven, fordrev Gallas fra
Pommern, vendte sig 1639 mod Thüringen og
Sachsen og tilføjede Sachserne og de kejserlige
Tropper et afgørende Nederlag ved Chemnitz.
Han rykkede nu ind i Böhmen og sejrede ved
Brandeis. Mod Slutn. af 1640 foretog han sin
berømte Ilmarch mød Regensburg, hvor Kejser
Ferdinand III og de tyske Rigsstænder var

<img>J. Banér.</img>
