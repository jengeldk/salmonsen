vigtige Love, bl. a. som Medlem af den 1833
nedsatte Kommission til Forberedelse af
Formandskabslovene af 1837, der indførte det
kommunale Selvstyre.
<i>K. V. H.</i>
</chapter>

<chapter name="Arntzen, Vilhelm August">
<b>Arntzen,</b> <sp>Vilhelm August</sp>,
nationaløkonomisk Forf., f. 1842, d. 1893; han blev Student
1865, <i>cand. polit.</i> 1869 og gik derefter over til
Lærervirksomhed ved Kommuneskolerne. Han
har udfoldet en ikke ringe publicistisk
Virksomhed paa forsk. Omraader (har bl. a. oversat fl.
af Stuart Mill's Skr); hans betydeligste Arbejde
er »Nationaløkonomien, en Fremstilling af dens
Grundforhold og Udviklingslove« (udg. i
Forening med Kr. Ring 1875). Han var 1872
Medstifter af »Nationaløkon. Forening« og
Medudgiver af de første Bd af Foreningens Tidsskr.
<i>K. R-H.</i>
</chapter>

<chapter name="Arnulf">
<b>Arnulf,</b> tysk Kejser, var en naturlig Søn af
den bayerske Konge Karloman. Efter Faderens
Død maatte A. nøjes med Hertugdømmet
Kärnthen; men da hans Farbroder, Karl den Tykke,
ved sin slette Styrelse havde vakt alm.
Misnøje, brød A. pludselig frem med en Hær og
blev hyldet af de østfrankiske Stormænd (887);
Aaret efter døde Kejseren, og A. stod nu som
den nærmeste Arvtager til det hele karolingiske
Rige. De ny Valgkonger i Frankrig og de to
burgundiske Riger anerkendte ogsaa hans
Overhøjhed, men det var kun et tomt Navn; i Tyskland
derimod regerede A. med stor Kraft.
Normannerne, som gjorde Indfald i Lothringen, bibragte
han et afgørende Nederlag ved Löwen (891); i
det flg. Aar kæmpede han heldig imod
Svatopluk af Mähren. To Gange gjorde han Krigstog
til Italien og blev (896) kronet til rom. Kejser.
Da A. døde (899), fulgte Stormændene ikke hans
Ønske om at vælge en af hans voksne uægte
Sønner til Konge; hans Efterfølger blev hans
eneste Søn af retmæssigt Ægteskab, den
seksaarige Ludvig (Barn), med hvem Karolingerne
uddøde i Tyskland (911).
<i>Kr. E.</i>
</chapter>

<chapter name="Arnulf">
<b>Arnulf,</b> Biskop af Metz, Karolingernes
Stamfader, d. 641, var først en af det austrasiske
Riges dygtigste Statsmænd, men trak sig tilbage
fra Verden, blev Biskop af Metz og hævede dette
Bispedømme meget; samtidig spillede han dog
en Rolle i Statens Anliggender, indtil
Eneboerlivet blev hans eet og alt. Efter sin Død blev han
æret som Helgen. Domkirken i Metz, hvor han
var jordfæstet, indviedes til hans Ære.
<i>H. O.</i>
</chapter>

<chapter name="Arnusien">
<b>Arnusien</b> [fr. arny↱ziæ~] (<sp>Arnolagene</sp>),
en Underafdeling af Tertiærformationens yngste
Etage (Pliocæn).
<i>J. P. R.</i>
</chapter>

<chapter name="Arnæs">
<b>Arnæs</b> (tysk <sp>Arnis</sp>), Flække i den
preussiske Prov. Schleswig-Holstein, Regeringsdistrikt
Schleswig, beliggende i Landskabet Angel paa
Nordsiden af Slien, hvor denne er smallest, ell.
rettere sagt paa en ved en Dæmning med
Fastlandet forbundet Ø ude i Fjorden, har (1911)
500 Indb., der beskæftiger sig med Fiskeri,
Skibsfart og Baadebyggeri. Preusserne gik over Slien
ved A. 6. Febr 1864. Før Krigen hørte A., der
blev grundlagt 1667 fra Kappeln, til Gottorp
Amt.
<i>H. W.</i>
</chapter>

<chapter name="Aroeris (se Horos)">
<b>Aroeris,</b> se <sp>Horos</sp>.
</chapter>

<chapter name="Arokszállás">
<b>Arokszállás</b> [↱a.roksa.l.a.∫]
(<sp>Jászárokazállás</sp>), By i det ung. Komitat Jász-Nagy
Kun-Szolnok, ved Floden Gyøngyøs, med (1901)
12067 Indb. (rom.-kat. Magyarer), betydelig
Vinavl, Agerbrug og Kvægavl.
</chapter>

<chapter name="Arolas, Juan">
<b>Arolas</b> [↱rå-] <sp>Juan</sp>, sp. Digter, f. 22. Juni
1805 i Barcelona, d. sindssyg 23. Novbr 1849.
Han kom 1814 til Valencia, hvor han 1819
indtraadte i Piaristernes Orden, i hvilken han fra
1825—42 virkede som Lærer i Latin. Hans Digte
udmærker sig ved en smuk Form og glimrende
Fantasi; de er for en stor Del af erotisk
Indhold, for en Del Romancer og Ballader i
orientalsk Karakter, dog ogsaa nogle udsprungne af
religiøse Stemninger. A. er i det hele en af de
mest fremtrædende sp. Romantikere. Af hans
poetiske Værker er der udkommet mange
Udgaver, saaledes <i>Poesías del Padre J. A.</i>
(Valencia 1883). (<sp>Litt.</sp>: <sp>J. R. Lomba y
Pedraja</sp>, <i>El Padre J. A.</i>, <i>su vida y sus versos</i>
[1898]).
<i>E. G.</i>
</chapter>

<chapter name="Arolsen">
<b>Arolsen</b> [↱a.rålzən], Hovedstad i
Fyrstendømmet Waldeck ved Jernbanelinien
Warburg-Sarnau, 272 m o. H., har (1905) 2802 Indb. Paa
Slottet findes et stort Bibliotek med sjældne
Manuskripter, et godt Kobberstikkabinet, en
interessant Samling pompejanske Bronzer samt en
Malerisamling. Malerne W. og F. Kaulbach samt
Billedhugger Rauch er fødte i A.
</chapter>

<chapter name="Aroma">
<b>Aroma</b> (lat.), den flygtige Substans, der giver
Vegetabilier og Præparater, tilberedte af disse,
den behagelige krydrede Lugt; denne er i
Reglen en æterisk Olie, undertiden Cumarin ell.
Alkylsalte (Vin). <i>A.</i>, <i>Aromaticum</i>, <sp>Krydderi</sp>.
<i>K. M.</i>
</chapter>

<chapter name="aromatiske Bade">
<b>aromatiske Bade,</b> Bade med Tilsætning af
aromatiske Stoffer; benyttedes tidligere
undertiden i Lægekunsten.
</chapter>

<chapter name="aromatiske Forbindelser (se Benzolderivater)">
<b>aromatiske Forbindelser,</b> se
<sp>Benzolderivater</sp>.
</chapter>

<chapter name="aromatiske Midler">
<b>aromatiske Midler</b> kalder man de
Lægemidler, der indeholder flygtige, i Reglen
vellugtende æteriske Olier, der paavirker Spyt- og
Maveafsondringen og derfor forordnes ved
Fordøjelsesforstyrrelser. Til de a. M. hører
fornemlig Kalmus, Ingefær, Kanel, Kardemomme,
Peber, Allehaande, Vanille, Safran. Farmakopeerne
indeholder et stort Antal sammensatte
Præparater, som aromatiske Vande, Pulvere, Urter,
Tinkturer og Olier.
<i>E. K.</i>
</chapter>

<chapter name="aromatisk Tinktur (se Krydrede Draaber)">
<b>aromatisk Tinktur,</b> se <sp>Krydrede Draaber</sp>.
</chapter>

<chapter name="Aron">
<b>Aron</b> [da. alm. ↱a.rån] (hebr. <i>Aharón</i>), Moses'
Broder, er i et af de ældre Kildeskrifter
(Elohisten, hos Jahvisten spiller han en ringe Rolle)
»Moses' Mund«, medens Moses er hans »Gud«
(2. Mos. 4, 16); han er altsaa dennes
underordnede Hjælper saavel over for Folket som
over for Farao. Ved Sinaj vakte han Moses'
Vrede ved at foranstalte Kalvedyrkelse (en alm.
Form for Gudsdyrkelse hos Kananæerne), og
senere viser han sig opsætsig mod Moses (4. Mos.
12), hvorfor det formenes ham at betræde det
forjættede Land. En mere fremtrædende Rolle
spiller A. i Præsteskriftet, hvor det er ham, der
med sin Stav foretager Underne over for
Ægypterne. Han er her Ypperstepræst, og hans Slægt
den eneste legitime Præsteslægt.
<i>J. P.</i>
</chapter>

<chapter name="Aron, P.  (se Aaron)">
<b>Aron,</b> P., se <sp>Aaron</sp>.
</chapter>

<chapter name="Arona">
<b>Arona,</b> By i Norditalien, Prov. Novara, ligger
60 km NV. f. Milano ved Sydenden af Lago
Maggiore. (1901) 4700 Indb. A. har et befæstet
