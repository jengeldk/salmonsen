Kommando paa 200 Mand fra Fredericia, landede
Kl. 3 Form. i Sandbjerg Vig, hvorfra der
marcheredes til Hornumkær. Her fik han at vide,
at Fjenden havde et Rytterdetachement i A.
med svag Sikring mod Øst. Han besluttede at
forsøge et Overfald. Fremrykningen begyndte
Kl. 11 Aften den 28., KL 1 1/2 Nat naaedes A.
Overfaldet lykkedes fuldstændigt. Fjendens Heste
var afsadlede og Mandskabet til Dels afklædt.
Der toges 22 usaarede Fanger samt 23 Heste.
Det danske Kommando trak sig hurtigt tilbage,
indskibedes ved Rosenvold og naaede tilbage til
Fredericia Kl. 9 Form. 29. Marts. Vort Tab
var 1 let saaret. Fjenden havde foruden
Fangerne 2 saarede. Han hævnede sig ved at
afbrænde de Gaarde, hvor Husarerne var tagne til
Fange.
<i>B. P. B.</i>
</chapter>

<chapter name="Assens, Assension">
<b>Assens,</b> <sp>Assension</sp> (lat. <i>assensus</i>), Bifald,
Billigelse; <sp>assentere</sp>, bifalde, samtykke.
</chapter>

<chapter name="Assens (Købstad)">
<b>Assens,</b> Købstad paa Vestkysten af Fyn, Baag
Herred, Odense Amt, ligger under 55° 16′ 10″
n. Br. og 2° 40′ 58″ v. L. for Kbhvn (beregnet for
Kirketaarnet) c. 34 km SV. f. Odense og 30 km
NV. f. Faaborg, og havde 1. Febr 1911 659 Huse
og 4629 Indb. (1801: 1443, 1860: 3589, 1901: 4665).
Byen ligger ved Kjærum Aa og ved en lille Bugt,
der skærer ind fra Lille Bælt og mod S.
begrænses af Halvøen Asnæs, paa et mod Ø. jævnt
opadskraanende Terrain (højeste Punkt henved 15
m), mod V. og S. omgivet af smaa Bakker.
Hovedaaren er Østergade, der gaar fra det i
Nærheden af Havnen liggende Torv mod Ø. til
Odensevejen. Den er godt bygget med fl. to
Etages Huse og vel brolagte Gader; næst Odense er
det den fynske By, hvor der er bevaret flest
Bindingsværkshuse fra 16. og 17. Aarh., bl. a.
nævnes et i Korsgade og et andet i Østergade,
der er restaureret i den nyeste Tid og forsynet
med Mindetavle over Peter Willemoes, som er
født her. Af Byens Bygninger er Kirken (»Vor
Frue«), der er Fyns største Kirke næst Skt
Knud i Odense, den mærkeligste; det er en
anselig, med et ottekantet, 47 m højt Taarn
forsynet Murstensbygning, der stammer fra 15.
Aarh. og sidst er restaureret 1881—84 (C.
Lendorf); i Kirken er der bl. a. et Gravkapel (den
v. Rømer'ske Familiebegravelse) med et smukt,
smedet Jerngitter; Fortovet rundt om Kirken er
lagt af gl. Ligsten fra Kirkens Indre. Af andre
Bygninger nævnes det 1830 opførte Raad-,
Ting- og Arresthus (restaureret 1891), den anselige
Borgerskole (1893), Realskolen, teknisk Skole

<img>ASSENS</img>
<i>1 Borgmesterbolig</i>
<i>2 Teknisk Stole</i>
<i>3 Haandv. Sparekasse</i>
<i>4 Apotek</i>
<i>5 Amtsstue</i>
<i>6 Raad- Ting- og Arresthus</i>
<i>7 Hotel Phönix</i>
<i>8 Hotel Postgaarden</i>
<i>9 Jernbanehotel</i>
<i>10 Banegaard og Postkontor</i>
<i>11 Kirke</i>
<i>12 Spare- og Laanekasse</i>
<i>13 Assens Bank</i>
<i>14 Præstegaard</i>
<i>15 Missionshus</i>
<i>16 Börneasyl</i>
<i>17 Realskole</i>
<i>18 Borgerskole</i>
<i>19 Strandmölle</i>
<i>20 Elektricitetsværk</i>
