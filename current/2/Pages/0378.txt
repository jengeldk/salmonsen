(1900—02) over Alkoholens Forhold til Ernæringen
(<i>An experimental inquiry regarding the
nutritive value of alcohol</i> [1902]), som vakte megen
Opmærksomhed.
<i>S. T.</i>
</chapter>

<chapter name="Atwood, George">
<b>Atwood</b> [↱ätwud], <sp>George</sp>, eng. Fysiker
(1745—1807), Prof. ved Univ. i Cambridge. Han
har skrevet nogle Afh. over Mekanik og
Hydrostatik, deriblandt »Om Legemernes retlinede
Bevægelse og Rotation« (1784), hvori han
beskriver sin <sp>Faldmaskine</sp>, et Apparat til
Paavisning af Lovene for Legemernes fri Fald.
<i>K. S. K.</i>
</chapter>

<chapter name="atypisk">
<b>atypisk</b> (gr.), uden Type ɔ: uden Forbillede,
uregelmæssig; <sp>a. Sprog</sp>, fejlfuld, navnlig
stammende Udtale.
</chapter>

<chapter name="Atys">
<b>Atys</b> [↱a-], 1) se <sp>Attis</sp>. 2) Søn af Manes,
Maionernes Konge, Fader til Lydos og
Tyrrhenos, Stamfader til de lydiske Konger
(<sp>Atyader</sp>). 3) Søn af Lyderkongen Kroisos, hvem
en Drøm forkyndte, at hans Søn skulde
omkomme ved en Jernspids. Da A., der
omhyggelig blev holdt fjernt fra alle Vaaben, endelig fik
Tilladelse til at deltage i en Jagt, blev han ved
et Uheld ramt og dødelig saaret af et af hans
Ledsager, Adrastos, kastet Spyd. Denne blev
benaadet af Kroisos, men dræbte sig selv paa
A.'s Grav.
<i>K. H.</i>
</chapter>

<chapter name="Atzgersdorf">
<b>Atzgersdorf</b> [↱ats-], Landsby i Østerrig,
Bezirkshauptmannschaft Hietzing, ligger 6 km SV.
f. Wien 210 m o. H. ved den lille Flod Liesing
og ved Banen fra Wien til Triest. (1910) 10398
Indb. A., der nærmest er at betragte som en
Forstad til Wien, har betydelig Tilvirkning af
Klaverer, Metal- og Galanterivarer,
Gasbelysningsmateriale samt Læder, Farver, Silke,
Katun og Sæbe.
<i>G. Ht.</i>
</chapter>

<chapter name="Au">
<b>Au,</b> i Kemien Tegn for Guld (<i>Aurum</i>).
</chapter>

<chapter name="Aubade">
<b>Aubade</b> [o↱bad], Afl. af <i>aube</i> [o.b]
(»Morgenrøde«), et opr. provençalsk Ord, der tidligere
betød »Morgensang« og brugtes specielt om den
poetiske Hyldest, Elskeren bragte sit Hjertes
Udkaarne om Morgenen uden for hendes Vindue
(altsaa det modsatte af Serenade). A. omtales
som poetisk Form allerede i 15. Aarh., er senere
gaaet over i Instrumentalmusikken og anvendes
nu om militære Morgenkoncerter, der udføres til
Ære for højtstaaende Personer. A. maa ikke
forveksles med den provençalske Alba (s. d.).
<i>Kr. N.</i>
</chapter>

<chapter name="Aubagne">
<b>Aubagne</b> [o↱ban<sub>jö</sub>] (lat. <i>Albania</i>), By i det
fr. Dept Bouches du Rhône, Arrondissement
Marseille, 17 km Ø. f. Marseille ved Jernbanen
til Nizza, paa højre Bred af Huveaune, har
(1906) 6064 Indb., Lervareindustri samt Vin- og
Frugtavl. A. er Fødested for Forfatteren
Barthélemy, for hvem der her 1828 rejstes et
Mindesmærke.
<i>G. Ht.</i>
</chapter>

<chapter name="Aubanel, Joseph Marie">
<b>Aubanel</b> [oba↱næl], <sp>Joseph Marie</sp>, moderne
provençalsk Digter, f. 1829, d. 1886, særlig
bekendt ved sit store Digt <i>La Miougrano
entraduberto</i> (1860) og Dramaet <i>Lou pan dou pecat</i>
(Syndens Brød), der blev opført med stor
Sukces i Montpellier 1878. A. har i øvrigt deltaget
ivrig i den provençalske Maalstrævsbevægelse
(se <sp>Félibre</sp>).
<i>Kr. N.</i>
</chapter>

<chapter name="Aube">
<b>Aube</b> [o.b], 248 km lang Biflod til Seines
højre Bred, udspringer paa Langres' Højslette,
løber mod NV. gennem Dept Côte d'Or,
Haute-Marne og A. forbi Byerne La Ferté, Bar-sur-A.
og Arcis-sur-A., sejlbar fra sidstnævnte By til
Udmundingen i Seine. Fra højre optager den
Voire.

Dept A. i det nordøstlige Frankrig er dannet
1790 af Nedre Champagne og lidt af Bourgogne,
Det grænser mod N. til Dept Marne, mod V. til
Seine-et-Marne og Yonne, mod S. til Yonne og
Côte-d'Or, mod Ø. til Haute-Marne. A. er 6026
km<sup>2</sup> med (1911) 240755 Indb. (kun 40 pr km<sup>2</sup>).
Det deles i 5 Arrondissementer (Troyes,
Arcis-sur-A., Bar-sur-A., Bar-sur-Seine og
Nogent-sur-Seine) med 446 Kommuner. Hovedstaden er
Troyes. Seine og A. gennemstrømmer Dept, der
er en Slette, som sænker sig fra SØ. (højeste
Punkt Bois du Mont, 362 m) mod NV. De
sydlige og østlige Egne er frugtbare, med
udmærkede Vinhaver og Skove; den øvrige Del af
Dept hører for største Delen til det ret
ufrugtbare <i>Champagne Pouilleuse</i>, en monoton Slette,
hvis Kridtunderlag kun er dækket af et tyndt
Lag Jord. Klimaet er mildt og fugtigt; Nedbøren
er gennemsnitlig 60—70 cm, men naar mod SØ.
80—90 cm. Over 1/3 af Arealet anvendes til
Agerbrug, som især frembringer Hvede og Havre.
Vinavlen er af største Bet., især mod SØ.
Floddalenes rige Græsgange betinger en meget
betydelig Kvægavl; der udføres Ost fra Troyes.
Dept er fattigt paa Mineraler; der brydes Kalk,
Bygningssten og Tørv. Industrien er ret
blomstrende, særlig Uld- og Bomuldsvæverier for
hvilket Troyes er Centret. Der eksporteres
Tømmer, Korn, Vin, Trikotage m. m. og indføres
især raa Bomuld, Uld og Kul. Østbanen m. fl.
Sidebaner gaar gennem Dept.
<i>G. Ht.</i>
</chapter>

<chapter name="Aube, Hyacinthe Laurent Théophile">
<b>Aube</b> [o.b], <sp>Hyacinthe Laurent
Théophile</sp>, fr. Admiral og Marineminister, f. i
Toulon 22. Novbr 1826, d. smst. 31. Decbr 1890.
Efter at have tilendebragt sine maritime Studier
drog han til Japan, hvor han opholdt sig
1843—47. 1854 blev han Fregatkaptajn og deltog i fl.
Felttog ved Senegal. I Krigen 1870 organiserede
han Forsvaret af Carentanlinien og deltog som
Brigadegeneral i Kampen om Besançon. 1879
blev han Guvernør paa Martinique, vendte 1881
tilbage til Frankrig og blev i Særdeleshed
beskæftiget ved Ledelsen af Torpedovæsenet.
7. Jan. 1886—31. Marts 1887 var han
Marineminister og blev 1886 forfremmet til
Viceadmiral. En stor Del Optegnelser fra hans Rejser og
af hans faglige Erfaringer udkom samlede under
Titlen <i>Entre deux campagnes</i> (1881) og <i>A terre
et à bord</i> (1884).
<i>C. W. S.</i>
</chapter>

<chapter name="Aubenas">
<b>Aubenas</b> [ob↱na(s)], By i det fr. Dept Ardèche,
Arrondissement Privas, ligger paa højre Bred
af Ardèche ved Foden af Cevennerne i en
frugtbar Dal, 310 m o. H., ved en Sidebane til
Jernbanen Lyon-Marseille. A. er Centrum for
Silkehandelen i det sydlige Frankrig og har
betydelige Silke-Spinderier og -Væverier. I Omegnen
er betydelige Jern- og Kulgruber. A. har et Slot
fra 13. og 16. Aarh., nu anvendt af offentlige
Institutioner. (1906) 4601 Indb.
<i>G. Ht.</i>
</chapter>

<chapter name="Auber, Daniel François Esprit">
<b>Auber</b> [o↱bæ.r], <sp>Daniel François Esprit</sp>,
fr. Komponist, f. i Caën 29. Jan. 1782, d. 13. Maj
1871 i Paris. A.'s Fader var Ejer af en
Kunsthandel i Paris, og i denne By opdroges A. Han
blev bestemt til Handelsstanden og sendtes til
England for at uddannes. A. blev dog mere og
