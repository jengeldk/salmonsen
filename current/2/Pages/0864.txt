Prædikanter, han var virksom for Missionen, det
amer. Bibelselskab, af hvilket han var
Medstifter, og for Maadeholdsbevægelsen. Han skrev
bl. a. <i>Sermons on various occasions</i> (I—III,
1852—53).
</chapter>

<chapter name="Beechey, Frederick William">
<b>Beechey</b> [↱bi.t∫<sub>i</sub>], <sp>Frederick William</sp>,
eng. Admiral og Geograf, f. 17. Febr 1796, d.
29. Novbr 1856. Hans Navn blev først bekendt,
da han 1818 sammen med John Franklin
foretog et interessant Togt til de arktiske Egne,
hvilket han senere har beskrevet under Titlen:
<i>Voyage of Discovery towards the North Pole,
performed in his Majestys ships Dorothea and
Trent</i> (1843). Det flg. Aar, 1819, var han atter
i Ishavet, idet han deltog i Parry's berømte
Rejse. 1821 gjorde han Tjeneste langs
Nordkysten af Afrika, herfra stammer hans
<i>Proceedings of the Expedition to explore the Northern
Coast of Africa from Tripoli eastwards in
1821—1822</i> (1828). 1825—28 førte han en
Ekspedition gennem Sydhavet og Beringsstrædet langs
Amerikas Nordkyst for vestfra at faa
Forbindelse med Parry og Franklin, hvilket dog ikke
lykkedes. 1855 blev han Præsident i <i>Royal
Geographical society</i>, hvilken Stilling han
beklædte til sin Død.
<i>C. A.</i>
</chapter>

<chapter name="Beechey, Sir William">
<b>Beechey</b> [↱bi.t∫<sub>i</sub>] <sp>Sir William</sp>, eng.
Portrætmaler, f. 1753 i Burford, d. 1839 i
Hampstead, uddannet paa Akademiet i London,
derefter en Tid sysselsat som Genre- og
Miniaturmaler i London og Norwich, gik snart over i
Portrætfaget og svang sig her op til saa stor
Anseelse med sine legemsstore Portrætter med
veltruffen Lighed, behagelig, noget rødladen
Kolorit og elegant Anordning, at han blev
Hoffets og den fine Verdens erklærede Maler; han
blev udnævnt til Hofmaler, Medlem af
Akademiet og Ridder — en Ære, der hidtil kun var
vederfaredes Reynolds. Rytterportrættet af
Georg III, omgiven af sin Stab ved en Tropperevu
i Hyde-Park (1798, nu i Kensington Palace)
anses for hans Hovedværk.
<i>A. Hk.</i>
</chapter>

<chapter name="Beechey-Øen">
<b>Beechey-Øen</b> [↱bi.t∫<sub>i</sub>-], en lille, høj Ø i
Barrow-Strædet, der ved et Rev staar i Forbindelse
med den sydvestlige Pynt af North Devon, Cap
Riley; 74 3/4° n. Br. og 92° v. L. B. blev
opdaget af Parry 1819 og opkaldt efter hans
Næstkommanderende. Kaptajn Ommaney fandt
her 1850 en Mængde Spor og Levninger fra
Franklin-Ekspeditionen, der havde overvintret
i Bugten mellem B. og Cap Riley, der nu
hedder Erebus Bugt efter Franklin's Skib. B. blev
senere Samlingsstedet for alle de mange
Eftersøgelses-Ekspeditioner; her anlagdes et stort
Depot, hvor der fandtes Proviant, Fartøjer,
Klæder o. a. Fornødenheder til Livets Ophold.
Paa B. er af Mac Clintock 1858 anbragt en af
Lady Franklin skænket Mindetavle af Marmor
over Franklin-Ekspeditionens Mænd. Her er
ogsaa rejst en Mindestøtte for den fr. Søofficer
Bellot, som paa Inglefield's-Ekspeditionen 1853
omkom i Wellington Kanalen N. f. B. Endelig
er der rejst en firkantet Stensætning til Minde
om de fra forsk. Ekspeditioner der begravede
Folk. Paa Toppen af Øen er bygget en meget
stor Varde.
<i>G. F. H.</i>
</chapter>

<chapter name="Beechey-Øerne (se Bonin-Øerne)">
<b>Beechey-Øerne</b> [↱bi.t∫<sub>i</sub>], se <sp>Bonin-Øerne</sp>.
</chapter>

<chapter name="Beechworth">
<b>Beechworth</b> [↱bi.t∫wəþ], By i Murray-Distriktet
af den britisk-australske Koloni Victoria, 270
km NØ. f. Melbourne, med hvilken den er
forbunden ved en Jernbane, er velbygget og har
(1901) 7359 Indb., deriblandt mange Kinesere.
Distriktet B. har rige Guldmarker, Vinbjerge
og Tobaksavl.
<i>M. V.</i>
</chapter>

<chapter name="Beederwand">
<b>Beederwand,</b> <sp>Beedermann</sp>,
<sp>Beiderwand</sp> (efter <sp>Beeder</sp> i Dekan) er opr. et
temmelig værdiløst, grovt lærredsagtigt Tøj af
Hør og Uld; nu anvendes Navnet paa en Slags
Lamas (s. d.).
<i>K. M.</i>
</chapter>

<chapter name="beedige">
<b>beedige</b> (jur.), beskræfte med Ed, se <sp>Ed</sp>.
</chapter>

<chapter name="beefeaters">
<b>beefeaters</b> [↱bi.fi.təz] (eng.), »Oksekødædere«,
Øgenavn for Englændere; endvidere Betegnelse
i England for de 100 Mand Livgardister, der
i 16. Aarh.'s Dragt gør Vagttjeneste i Londons
Tower og optræder ved store officielle
Højtideligheder.
</chapter>

<chapter name="beef-tea">
<b>beef-tea</b> [↱bi.f-↱ti.], en meget stærk, især for
Rekonvalescenter bestemt Kødsuppe, der
tilberedes ved langvarig Kogning i
Varmt-Vands-Badet af skrabet Kød med forholdsvis lidt
Vand.
<i>R. H.</i>
</chapter>

<chapter name="Beegerit">
<b>Beegerit</b> [bi.-], et graat, metallisk Mineral
(6PbS . Bi<sub>2</sub>S<sub>3</sub>), forekommer enkelte Steder i
Colorado.
<i>O. B. B.</i>
</chapter>

<chapter name="Beeken, Hartman">
<b>Beeken</b> [↱be´-], <sp>Hartman</sp>, dansk
Billedhugger, f. i Kbhvn Septbr 1743, d. smst. 17. Juni
1781. Efter 1765 at have vundet begge
Akademiets Guldmedailler opholdt han sig 1768—77 i
Paris og Rom, blev efter sin Hjemkomst
agreeret ved Akademiet og vandt hurtigt Anseelse
som en dygtig og aandfuld Kunstner, hvis
Buster tiltalte ved Liv og Portrætlighed. Fl. af
dem er bevarede, saaledes Wiedewelt's,
Frederik V's og Ewald's, og i alt Fald den
sidstnævnte vidner om, at det Ry, han nød, ikke var
ufortjent.
<i>S. M.</i>
</chapter>

<chapter name="Beelzebub (se Beelzebul)">
<b>Beelzebub,</b> se <sp>Beelzebul</sp>.
</chapter>

<chapter name="Beelzebul">
<b>Beelzebul</b> [da. ↱bæls<sub>ə</sub>bul] (<sp>Belzebul</sp>), i
Ny Test. Betegnelse for Djævlenes Overherre
(Mat. 10, 25; 12, 24. 27 o. a.), opr. en fønikisk
Guddom »Boligherren«. Navnet læstes af fl.
Kirkefædre <sp>Beelzebub</sp> (<sp>Belzebub</sp>),
»Flueherre« (Ba'al-Zebub), opr. en filistæisk Guddom;
se <sp>Ba'al</sp>.
<i>J. P.</i>
</chapter>

<chapter name="Beemster">
<b>Beemster</b> [↱be.mst<sub>ə</sub>r], Polder, i den holl. Prov.
Nordholland, NV. f. Edam, tidligere en Sø,
tørlagt 1608—12, er over 7200 ha stor, regelmæssig
afdelt, gennemskaaret af lige, med Træer
beplantede Veje og har c. 4700 Indb., der driver
Agerdyrkning og Kvægavl.
<i>G. Ht.</i>
</chapter>

<chapter name="Beenfeldt, Frederik Ludvig Christian">
<b>Beenfeldt,</b> <sp>Frederik Ludvig
Christian</sp>, Kammerherre, Oberstløjtnant og Ejer
af Serridslevgaard ved Horsens (1741—1801), er
bleven bekendt ved sin Ledelse af de jyske
Godsejeres Kamp mod Landboreformerne i
Slutningen af 18. Aarh. Tillige med Kammerherre
Lüttichau overrakte han 1790 Kronprins
Frederik en af 103 jyske Godsejere underskreven
Adresse, hvori udtaltes en skarp Protest mod
Reformerne, hvorpaa Kronprinsen gav det
bekendte Svar: »Jeg vil, at Folket skal vorde
frit, men ingen Proprietær fornærmes i sine
Rettigheder«. Da der rejstes Tvivl mod
Ægtheden af Adressens Underskrifter, fremkaldte
dette en Undersøgelse, hvis Resultat blev, at de
