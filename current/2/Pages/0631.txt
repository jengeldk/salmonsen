<chapter name="Baltimore-Trupial (se Trupialer)">
<b>Baltimore-Trupial</b> [↱bå.£t<sub>i</sub>må.<sub>ə</sub>-], se <sp>Trupialer</sp>.
</chapter>

<chapter name="Baltimorit">
<b>Baltimorit</b> [bå£-], et Serpentin eller Klorit
lignende Mineral.
</chapter>

<chapter name="Baltis (se Ba'alat)">
<b>Baltis</b>, se <sp>Ba'alat</sp>.
</chapter>

<chapter name="Baltisch Port">
<b>Baltisch Port</b> (russ. Baltijskij-P.), Havnestad
i det russ. Guv. Estland ved den finske Havbugt,
med (1897) 852 Indb. Udgangspunkt for den
baltiske Jernbane.
</chapter>

<chapter name="baltiske Isstrøm">
<b>baltiske Isstrøm</b>. I Landene omkring den
vestlige og sydlige Del af Østersøen findes meget
hyppig løse Blokke af Stenarter, der kendes
faststaaende paa Ålandsøerne, Gottland, Øland og
nærliggende Egne. Dette Forhold i Forbindelse
med de iagttagne Skurestribers Retninger paa
Bornholm, i det sydlige Skaane, i Østsjælland og
ved Grenaa viser, at under Istiden maa der i
Landisen til Tider have været en Bevægelse, der
omtr. fulgte den nuv. Østersøs Bækken. Dette
blev allerede paavist af O. Torell, og senere har
G. de Geer fremsat den Anskuelse, at denne, den
saakaldte b. I., har været virksom paa et
Tidspunkt, da Landisen havde trukket sig tilbage
til den skandinaviske Halvø og Finland, hvorfra
den sendte en Tunge ud, som skød sig ned over
den nuv. Østersø og de nærmest tilgrænsende
Landstrækninger og bredte sig ud over de
danske Øer; dens Vestgrænse fandtes i den
midtjyske »Højderyg« og bøjede sig herfra ind
gennem Djursland. Efter nyere Undersøgelser af
N. V. Ussing har det vist sig, at Landisen
under det »baltiske« Stadium sandsynligvis har
haft en langt større Udbredelse, idet de
midtjyske Randmoræner ikke alene — som af de
Geer paavist — hører sammen med de
nordtyske Randmoræner, men ogsaa med
Randmoræner, som strækker sig langt ind i det
vestlige Rusland og i Finland. Ligeledes godtgør
Ussing, at den midtjyske Randmoræne lidt S. f.
Viborg bøjer sig mod V. og herfra kan
forfølges omtr. ud til Vesterhavet, saa at hele
Nordjylland paa dette Tidspunkt har været isdækket.
Denne b. I. har haft stor Bet. for Danmark,
idet den har dækket Øerne og Østjylland med
frugtbart Moræneler, medens til Gengæld de
fra den udstrømmende Gletscherfloder har
aflejret de store, ufrugtbare Hedesletter i Jylland.
— Forsk. Forhold gør det sandsynligt, at
Landisen allerede under et tidligere Afsnit af Istiden
har foretaget en lgn. Spredning af nordbaltiske
Blokke. Denne Isstrøm kaldes den <sp>ældre</sp>
b. I. i Modsætning til den ovf. omtalte, bedre
kendte <sp>yngre</sp> b. I., der tilhører det sidste
Afsnit af Istiden. Se i øvrigt <sp>Kvartærformation</sp>.
(<sp>Litt</sp>.: <sp>N. V. Ussing</sp>, »Om
Floddale og Randmoræner i Jylland« i »Oversigt
over D. Kgl. Danske Vid. Selsk. Forhandl.«
1907 Nr 4).
<i>J. P. R.</i>
</chapter>

<chapter name="baltiske Provinser (se Østersøprovinser)">
<b>baltiske Provinser</b>, se <sp>Østersøprovinser</sp>.
</chapter>

<chapter name="baltisk Hav (se Balcia)">
<b>baltisk Hav</b>, se <sp>Balcia</sp>.
</chapter>

<chapter name="Baltistan">
<b>Baltistan</b> (ɔ: <sp>Baltiernes Land</sp>), ogsaa
kaldet <sp>Vest</sp>- ell. <sp>Lille-Tibet</sp>, Prov. i den
indo-britiske Vasalstat Kashmir, ligger i det
nordvestl. Hjørne af Tibet omkr. øvre Indus, c.
33700 km<sup>2</sup> med omtr. 60000 Indb., <sp>Balti</sp>, der
er af tibetansk Nationalitet og Muhammedanere af
den shiitiske Sekt. Landet bestaar af snævre,
til Dels frugtbare Dale, hvor der bl. a. dyrkes
Hvede og Byg, en Del Ris og Frugt (især
udmærkede Æbler og Druer), og mellemliggende
Bjergkæder, ofte med høje, stejle Klippevægge,
og Plateauer, som for den største Del er
blottede for Skov. Vinterklimaet er barsk, Sne
hører ikke til Sjældenhederne, men Somrene er
hede og tørre.
<i>M. V.</i>
</chapter>

<chapter name="Baltschik">
<b>Baltschik</b>, <sp>Balčik</sp>, By i Rumænien, ligger
ved Sortehavskysten 32 km NØ. f. den bulgarske
By Varna i det Omraade, der 1913 af Bulgarien
afstodes til Rumænien. (1900) 5860 Indb. af
tyrkisk, tatarisk, græsk og bulgarsk Nationalitet.
Omegnen er bekendt for sin Biavl og sin
Frugtavl.
<i>H. P. S.</i>
</chapter>

<chapter name="Baltzer, Johann Baptist">
<b>Baltzer</b>, <sp>Johann Baptist</sp>, rom.-kat.
Teolog, f. 16. Juli 1803 i Andernach, d. 1. Oktbr
1871 i Bonn, var Prof. i Breslau, men kom paa
Kant med Rom, fordi han sluttede sig til
Anton Günther's Filosofi og priste den som et
Middel til at udligne de konfessionelle Forskelle.
Günther blev forkætret og maatte underkaste
sig, og det samme skete med B. Da Döllinger
1870 angreb Ufejlbarhedsdogmet, sluttede B. sig
til ham, men suspenderedes som Følge deraf
fra sit Embede.
<i>A. Th. J.</i>
</chapter>

<chapter name="Baluba">
<b>Baluba</b>, Negerstamme i Sydafrika, lever i
Omraadet mellem Floderne Sankuru og øvre
Kassai, til hvilket Omraade de synes at være
udvandrede fra østligere Egne. B. taler et
Bantu-Sprog og udmærker sig ved deres
Haandværksdygtighed i Smedning, Vævning og
Pottemagerkunst. Ogsaa som Agerdyrkere staar de højt.
De bor i Landsbyer med firkantede Hytter. En
Gren af B. er <sp>Baschilange</sp>. Stammer, der
bor i de samme Dele af Sydafrika og i hvert
Fald kulturelt staar B.-Folket nær, er <sp>Bassongo</sp>
og <sp>Bakuba</sp>.
<i>H. P. S.</i>
</chapter>

<chapter name="Balucki, Michal">
<b>Balucki</b> [ba↱lu.tski], <sp>Michal</sp>, polsk Forf.,
f. 1837 i Krakow, d. smst. 1901. Han studerede
ved Univ. i sin Fødeby, da han 1863 blev idømt
et Aars Fængsel for sin Deltagelse i Opstanden.
Omtr. hele sit Liv har han boet i Krakow, og
hans Skr har en temmelig stærk lokal Kolorit.
Romanerne (»Uden Hjem« [1863], »Unge og
Gamle« [1866], »Jødinden« [1871], »Den hvide
Neger« [1876] o. a.) udmærker sig ved en snildt
opfunden Handling og mange gode realistiske
Smaatræk. De er skrevne med det Formaal for
Øje at udrydde gamle Fordomme (Præsteintolerance,
Adelshovmod, jød. Separatisme), og de
behandler med Forkærlighed Kollisioner mellem
forsk. Stænder; men den stærke Tendens
bringer ofte B. til at synde mod den psykologiske
Sandhed. Som Lystspildigter (»Paa Jagt efter en
Mand« [1868], »De emanciperede« [1873], det
overmaade morsomme Stykke »Aabent Hus«
[1883] o. a.) ynder han at lade sin Satire gaa
ud over Spidsborgerligheden. Desuden har han
skrevet 2 Bd Digte (1872, 1888), nogle litterære
Essays, samt »Min første litterære Debut«
(1890).
<i>(St. R). H. C-e.</i>
</chapter>

<chapter name="Balustrade">
<b>Balustrade</b> (fr.), et Sten-Rækværk ved
Trapper, Terrasser ell. Altaner, bestaaende af en
paa Smaasøjler (<sp>Balustre</sp>) mellem stærke
Hjørnepiller hvilende Haandliste. Balustrene,
som opr. kun var Miniatursøjler, har
efterhaanden antaget mangeartede Former, runde
ell. firkantede, drejede ell. stærkt profilerede,
