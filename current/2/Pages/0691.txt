saavel under Freds- som Feltforhold, idet der
efter Aarstiden af Tømmer og Bræder bygges
enten <sp>Sommer</sp>- ell. <sp>Vinterhytter</sp>, af
hvilke de sidstnævnte tækkes med Halm, ell.
— særlig om Vinteren — <sp>Jordhytter</sp>, der
bestaar af en Jordudgravning, som dækkes med
et skraat Tag dannet af Stammer, Grene og
Jord. Taget hviler paa Jordvolde langs Hyttens
Sider, medens den tredie, aabne Side, i hvilken
Indgangen findes, af Hensyn til Ventilationen
lukkes med Fletværk. Saadanne Hytter, der
gøres 6—10 m lange, kan rumme 20—30 Mand
og samles i en <sp>Baraklejr</sp> ell. <sp>Hyttelejr</sp>.
B. af forberedt Materiel, <sp>transportable B.</sp>,
anvendes saavel i militære som civile Forhold
og særlig i Sygeplejen. Hertil anvendes de mest
forsk. Materialer, som f. Eks. Filt, præpareret
Pap, Bølgeblik m. m., tildannet paa en Mængde
forsk. Maader. Bl. de første af denne Slags B.
skal nævnes de af den danske Ritmester <sp>Døcker</sp>
konstruerede B. af Filt, de saakaldte
<sp>Døckerske Telte</sp>, der har faaet stor Udbredelse og
talrige Efterligninger. Betegnelsen B. bruges
ogsaa om lave enetages Kasernebygninger, der
er mere solidt opførte og bestemte til længere
Indkvartering (se <sp>Kaserner</sp>). — Om B.'s
Anvendelse i Sygeplejen se <sp>Sygehus</sp>.
<i>Sch. P.</i>

<img>Døckersk Telt.</img>
</chapter>

<chapter name="Baral">
<b>Baral,</b> ældre Vinmaal i Montpellier = 25,351 l.
</chapter>

<chapter name="Baramula">
<b>Baramula,</b> en lille Plads med et ubetydeligt
Fort i Pir-Pandschalkæden paa den sydvestlige
Side af Kashmir og paa højre Bred af
Djihlam. Denne er ved B., 100—125 m bred, og over
den fører en Bro med otte Piller. 40 km ndf. B.
begynder <sp>Baramulakløften</sp>, et af Jordens
mest storartede Passer, hvor den til en Bredde
af 23 m indsnævrede Flod bruser af Sted
mellem 2300 m høje, stejle Klippevægge. Cederskove
omgiver Floden i dette Distrikt, der endnu den
Dag i Dag efter Alexander den Store kaldes
<sp>Sikandarabad</sp>.
<i>M. V.</i>
</chapter>

<chapter name="Baranker (se Lammeskind)">
<b>Baranker</b> [russ. ba↱rank<sub>a</sub>], se <sp>Lammeskind</sp>.
</chapter>

<chapter name="Barante, Aimable Guillaume Prosper Brugière, Baron de">
<b>Barante</b> [ba↱rã.t], <sp>Aimable Guillaume
Prosper Brugière</sp>, Baron de, fr.
Historieskriver og Statsmand, f. 10. Juni 1782 i Rion i
Auvergne, d. 22. Novbr 1866, blev Præfekt i
Napoleon's Tid. Ludvig XVIII gjorde ham til
Statsraad og Generalsekretær i
Indenrigsministeriet; 1819 udnævntes han til Pair. Som
Politiker sluttede han sig til de maadeholdent
liberale, og efterhaanden som Regeringen vendte
sig i reaktionær Retning, kom han over i
Oppositionen. Under Julimonarkiet var han fra 1830
Gesandt i Torino, senere indtil 1840 i Petrograd;
efter Februarrevolutionen deltog han ikke mere
i det offentlige Liv og døde paa sit Slot Barante
ved Thiers (Puy-de-Dôme). Som Forf.
debuterede han 1809 med <i>Tableau de la littérature
française au XIX siècle</i> (8. Oplag, 1857); hans
Hovedværk er <i>Histoire des ducs de Bourgogne
de la maison de Valois</i>, 1364—1477 (1824; 8. Opl.
1858, 8 Bd), hvori han i Modsætning til Guizot's
filosoferende Historieskrivning skildrer
Begivenhederne med bred Udmaling af alle
Enkeltheder, støttet paa de talrige og rige Kilder fra
Datiden. Mindre betydelige er hans Skildringer
af den fr. Revolutions Tid i <i>Histoire de la
convention nationale</i> (1851—53, 6 Bd) og <i>Histoire du
directoire</i> (1855, 3 Bd). B.'s politiske
Trosbekendelse indeholdes i Skrifterne <i>Des communes et
de l'aristocratie</i> (1821) og <i>Questions
constitutionelles</i> (1849).
<i>Kr. E.</i>
</chapter>

<chapter name="Barantsevitsch, Kazimìr Stanislàvovitsch">
<b>Barantsevitsch</b> [b<sub>a</sub>ran↱tsev<sub>i</sub>t∫], <sp>Kazimìr
Stanislàvovitsch</sp>, russ. Forf., f. 1851.
B.'s Fader var af gl., polsk Slægt, Moderen
fransk. Allerede tidligt udmærkede han sig ved
stor Læselyst, men vanskelige økonomiske
Forhold gjorde det umuligt for ham at studere. For
at leve maatte han stadig arbejde strengt i
Virksomheder, der var hans egl. Interesser ganske
fremmede, og kunde kun ofre spredte Øjeblikke
paa Læsning og litterært Arbejde. Som ganske
ung dramatiserede han A. Tolstoj's Roman »Fyrst
Serebrjanyj«, og det lykkedes ham at faa sit
Arbejde opført i Petrograd. Senere har han
skrevet en lang Række Fortællinger, der er
blevne offentliggjorte i forsk. Tidsskr. En Del af
dem er siden udkomne i flg. Samlinger: »Brudte
Strenge« (1883), »Under Aaget« (1885) og »Smaa
Fortællinger« (1887). 1888 kom Romanen
»Slavinden«, og i de flg. Aar nye Samlinger af
Fortællinger. — Det meste af, hvad B. har skrevet,
er præget af Melankoli og en vis Forkærlighed
for det romantiske. Hans Talent spænder ikke
vidt, men er ejendommeligt og tiltalende, og
særlig i korte Fortællinger og Skitser forstaar
han mesterligt at skabe en Stemning.
<i>H. C-e.</i>
</chapter>

<chapter name="Bárány, Robert">
<b>Bárány</b> [↱ba.ra.n<sub>j</sub>], <sp>Robert</sp>, østerrigsk
Ørelæge, f. 1876, Docent ved Univ. i Wien, har brudt
fuldstændig nye Baner for den kliniske
Undersøgelse af den statiske Del af Ørets Labyrint
(Buegangene) samt af den lille Hjerne; man er
i en Rk. Sygdomstilfælde, hvor man tidligere
stod famlende, ved Hjælp af B.'s Metoder i
Stand til med næsten matematisk Sikkerhed at
bestemme Sygdommens Sæde. B.'s Arbejder
udmærker sig ved deres stringente Logik, og
bemærkelsesværdigt er det, at fl. af hans
Resultater opr. er fremkomne udelukkende gennem
logiske Konklusioner, som først senere er
bekræftede ad klinisk Vej. B.'s
Undersøgelsesmetoder danner utvivlsomt det mest
betydningsfulde Fremskridt inden for Ørelægevidenskaben
i Løbet af de sidste 20 Aar.
<i>J. M.</i>
</chapter>

<chapter name="Baranya">
<b>Baranya</b> [↱bårån<sub>j</sub>å], ung. Komitat paa højre
Donau-Bred, mod S. begrænset af Drave, mod
V. af Komitatet Somogy, mod N. af Tolna, mod
Ø. af Donau, omfatter 5133 km<sup>2</sup>, er i N.
bjergfuldt, i S. og Ø. fladt og her delvis sumpet. Det
har, fraregnet denne Sumpegn, et sundt Klima,
(1901) 334764 Indb. (Magyarer, Tyskere og
Kroater) og producerer gode Vine samt Træ,
