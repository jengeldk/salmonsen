mod N. Ved Europas Kyst er Spaniens
Nordvesthjørne Grænsen mellem den nordgaaende og
den sydgaaende Strøm. Denne sidste gaar som
den <sp>kanariske Strøm</sp> langs Vestkysten af
Nordafrika, hvor den medbringer højere
Bredders Temp. Dens lavere Temp. forstærkes endnu
ved Opstigen af koldt Bundvand. Den nordlige
Gren afsætter en Gren,
<sp>Irminger-Strømmen</sp>, langs Vestkysten af Island til op imod
Angmagsalik. En lille Gren af denne gaar
endelig N. om Island. Mellem Island og Færøerne
hindres Golf-Strømmen af den N. fra kommende
<sp>østislandske Polarstrøm</sp>.
Hovedmassen af Golf-Strømmen gaar mellem Færøerne
og Skotland, afgivende en Arm til Vesterhavet,
og videre op langs Norges Kyst, hvor en mindre
Del af Strømmen gaar mod N. langs
Spitsbergens Kyst, medens Hovedstrømmen bøjer mod
Ø. ind i Barents-Havet. Her dukker den ned
under det fra Ishavet kommende kolde, men lidet
saltholdige Vand. Den kan dog spores som
Understrøm indtil de nysibiriske Øer.
Golf-Strømmen bevirker, at Havet er isfrit indtil N. f.
Nordkap. Afløbet for Ishavet sker gennem den
<sp>østgrønlandske Strøm</sp>, som følger
Grønlands Østkyst og medfører saavel Havis (Storis)
som Isbjerge. V. f. Jan Mayen afgiver den mod
SØ. den østislandske Polarstrøm, som
lejlighedsvis kan medføre Drivis ned til Nærheden af
Færøerne. Derpaa fortsætter den ned gennem
Danmarks-Strædet, hvor den møder
Irminger-Strømmen. Den deraf flg. Forhøjelse af Vandets Temp.
paaskynder Issmeltningen, saaledes at den fra
Ishavet stammende Havis næsten fuldstændig er
smeltet, naar Strømmen naar Kap Farvel. Fra
Sydspidsen af Grønland fortsætter en Del af
Strømmen ned mod Newfoundland, medens
Resten gaar mod N. langs Grønlands Vestkyst
for i Melville-Bugten at bøje mod V., og derpaa
som Labrador-Strømmen at gaa mod S. langs
Kysten af Baffins-Land og Labrador.

<sp>Temperaturforhold</sp>. Overfladetemp.
paa over 28° findes i Aug. i Passatdriften N. f.
Guayanas Kyst og i dens Fortsættelse Ø. f.
Nordamerika. I Febr findes de i
Guinea-Strømmen og ved Brasiliens nordøstlige Hjørne. I det
hele gælder, at i den varmere Del af det a. O.
mellem den nordlige og den sydlige
Vestenvindsdrift er Overfladetemp. i den vestlige Del
af Oceanet højere end i den østlige Del. Langs
Fastlandenes Vestsider gaar Strømme fra højere
Bredder, og Fralandsvinden driver koldt
Bundvand op. Langs Fastlandets Østkyst gaar
Strømme fra lavere Bredder, og
Paalandsvinden driver varmt Overfladevand ned til
temmelig betydelige Dybder. N. f. den nordlige
Vestenvindsdrift (den Del af Golf-Strømmen, som
gaar fra V. til Ø.) er Forholdet omvendt. I den
østlige Del af Oceanet gaar en varm Strøm med
betydelig Saltholdighed, i den vestlige Del af
Oceanet en kold Strøm, hvis Overfladevand p.
Gr. a. Issmeltning har en lav Saltholdighed.
Medens Overfladevandet ud for Norges Kyst
saaledes har Temp. paa 5°—10°, ligger Havfladens
Temp. ved Grønlands Østkyst hele Aaret under
0°. I Dybet hersker overalt lave Temp. og desto
lavere, jo friere Forbindelse de enkelte
Bækkener har med Polarhavenes Dyb. Paa de store
sydlige Bredder har Bundvandet en Temp. af
0°—÷ 0,5°. Dette kolde Vand trænger gennem
det argentinske og det brasilianske Bækken op
til Ækvators umiddelbare Nærhed, medens det
sydafrikanske Bækken, som er bedre afdæmmet
mod S., har Bundtemp. paa 2°—2,5°. Det
nordvestlige Bækken er adskilt fra Baffins-Bugten
ved det mindre end 1 km dybe Davis-Stræde.
Bundtemp. synes ikke at gaa under 2°. Det
samme gælder om det nordøstlige Bækken, som
ved Wyville-Thomson-Ryggen er af spærret fra
Nordhavets iskolde Bundvand, der paa de store
Dybder har en Temp. af ÷ 1,2°—÷ 1,3°.

<sp>Tidevand</sp>. Langs Østsiden af det a. O.
løber Flodbølgen fra S. til N., saaledes at
de nordligere Steder stadig faar senere Flod end
de sydligere. Paa Amerikas Kyst indtræffer
Flodbølgen over store Strækninger næsten samtidig.
I tragtformede Bugter, hvor Flodbølgen presser
sig ind, bliver Forskellen paa Ebbe og Flod
meget stor, saaledes i Bunden af Fundy-Bugten
15,4 m ved Springflod.

<sp>Vindforhold</sp>. Et Bælte af lavt Lufttryk
med svage foranderlige Vinde (Kalme-Bæltet)
ligger over den ækvatoriale Del af det a. O.
I Jan. strækker det sig fra omtrent 5° n.
Br. ved Afrikas Kyst til c. 1° s. Br. ved
Brasiliens Kyst. I Juli ligger Kalme-Bæltet fra c.
9° n. Br. i Ø. til c. 4° n. Br. i V. Paa begge
Sider af Kalme-Bæltet blæser NØ.- og
SØ.-Passaten med stor Stadighed. I den østlige Del
af det a. O. blæser Sydøstpassaten hele
Aaret over Ækvator, til Dels afbøjet som
Sønden- ell. Sydvestvind. Passaterne begynder ved de
Bælter af højt Lufttryk (de subtropiske
Barometermaksima, som i Jan. i det a. O. ligger
ved c. 30° n. Br. og c. 31° s. Br., i Juli ved
c. 37° n. Br. og c. 29° s. Br.). Uden for de
subtropiske Barometermaksima er Vestenvind
fremherskende, og paa den sydlige Halvkugle
blæser de med stor Stadighed og Heftighed,
foraarsagende en meget stærk Bølgegang.
Dønningerne fra disse antarktiske Stormbølger
forplanter sig mod N. og foraarsager den stærke
Brænding (Kalema) paa Guinea-Kysten. I den
nordlige Del af det a. O. og i Nordhavet er
Lufttrykket i Gennemsnit lavere, især om
Vinteren, hvor der strækker sig et Bælte af lavt
Lufttryk fra Davis-Strædet gennem den Del af
det a. O., som ligger SV. f. Island og videre
gennem Nordhavet ind i Barents-Havet. Det
dybeste Minimum har sin gennemsnitlige Plads
SV. f. Island. Om Sommeren er dette Bælte af
lavt Lufttryk mindre udpræget, men findes dog
tydeligt SV. f. Island. N. f. dette Lavtryksbælte
er østlige og nordlige Vinde fremherskende.
Storme er hyppige i begge de tempererede Dele
af det a. O., medens Vindstyrken i Reglen er
ringere i de tropiske Dele af Oceanet. Til
Gengæld optræder i de tropiske Oceaner frygtelige
Hvirvelstorme, som opstaar, naar
Kalme-Bæltets lave Lufttryk til de ekstreme Aarstider
fjerner sig længere fra Ækvator. Dette finder
i det a. O. kun Sted for den Del, som
ligger N. f. Ækvator, hvorfor det sydlige a. O.
er frit for Orkanerne. Disse opstaar i Egnen
V. f. Senegambiens Kyst og bevæger sig mod
NV. I Egnen om Vendekredsen har
