veludviklede Brød af fejlfri, saavel ydre som indre
Kvalitet. — Da nu de Betingelser, under hvilke
Brødbagningsprocessen foregaar, kan varieres i
ret høj Grad, maa man altsaa for at kunne vurdere
B. gaa ud fra en vis Normal for Behandlingen,
ligesom det maa erindres, at B. med Henblik
paa de mange eksisterende Arter af Brød og de
afvigende Krav, der paa de forsk. Steder stilles
til det, i Virkeligheden er et relativt Begreb.
Tages dette i Betragtning, afhænger B. væsentlig
af Melets kem. Konstitution, men ogsaa dets fys.
Beskaffenhed (f. Eks. Findelingen) kan have Bet.
P. Gr. a. det endnu ufuldstændige Kendskab til
Melets Kemi og derved, at fl. forskelligartede
Faktorer samvirker ved Brødtilberedelsen, er
det ikke lykkedes at finde eksakte Metoder til
B.'s Bestemmelse; den eneste paalidelige
Vurdering faar man ved nøjagtig udførte Bageforsøg,
helst foretaget i nær Overensstemmelse med
de i Praksis benyttede Arbejdsmaader; dog gives
der forsk. vejledende Prøver. I Alm. kommer
kun Mel af Hvede og Rug i Betragtning og af
disse er det næsten udelukkende Hvedemelet
med dets ejendommelige Glutenindhold, man har
anstillet Undersøgelser over. Selv om B. ofte
kan vokse med Glutenmængden, er der dog
ingen direkte Sammenhæng mellem disse;
men en god B. hos Hvedemelet er bl. a.
betinget af en vis Elasticitet og Strækkelighed
hos Glutenet, og til Vurdering heraf er der
konstrueret forsk. Apparater, dog gennemgaaende
af ret tvivlsom Værdi (se <sp>Aleurometer</sp>). —
Bedst er det at bedømme det raa Gluten,
hvilket naturligvis, naar det sker for Haanden,
kræver en Del Øvelse og Erfaring; ved en nyere
af <sp>Hankoczy</sp> udtænkt Metode skal det kunne
prøves ad mek. Vej. — Ad kem. Vej har navnlig
<sp>Fleurent</sp> søgt at skaffe Klarhed over
Glutenets Stilling til B., men hans Antagelse om, at
et bestemt Forhold (75 : 25) mellem Gliadin og
Glutenin — de Bestanddele, i hvilket Gluten ved
Alkoholbehandling kan deles — skulde betinge
god B. hos Melet, har ikke fundet nogen alm.
Bekræftelse.

M. H. t. den Indflydelse, Melets andre
Indholdsstoffer har paa B., ved man endnu kun
lidet, men da baade Kulhydraterne og navnlig
Enzymerne absolut spiller en Rolle, vil ogsaa
Studiet paa dette Omraade sikkert føre til større
Klarhed i Spørgsmaalet.

Ang. de forsk. Forhold, der bidrager ved
Fremstillingen af bagedygtigt Mel, henvises til
<sp>Mel</sp>.
<i>V. E. Porsdal</i>.
</chapter>

<chapter name="Bagehot, Walter">
<b>Bagehot</b> [↱bädз<sub>ə</sub>t eller ↱be<sub>i</sub>dзåt], <sp>Walter</sp>,
eng. økonomisk og politisk Fort., f. 3. Febr 1826,
d. 24. Marts 1877, blev 1852 Advokat, var Direktør
for en Bank og viste sig som en fremragende
Forretningsmand; fra 1860 var han Chefredaktør
for Finansbladet <i>Economist</i>. Desuden skrev han
en Del større Arbejder: <i>The English Constitution</i>
(1867), <i>Physics and Politics</i> (1872, i hvilket han
overfører de Darwin'ske Udvælgelses- og
Arvelighedsteorier paa det politiske Samfund) og
<i>Lombard street; or a description of the Money
Market</i> (1873), der giver en fortræffelig
Orientering i Finans- og Børsvæsenets Mekanisme.
Efter hans Død udkom: <i>Literay studies</i> (2 Bd,
1879), <i>Economic studies</i> (1880) og <i>Biographical
studies</i> (1881). B.'s Skr udmærker sig ved en
mønstergyldig klar Fremstilling og vidner om
Forfatterens skarpe Iagttagelsesevne og store
Selvstændighed. Som Økonom betegner B. sig
som Discipel af Ricardo. (<sp>Litt</sp>.: <sp>Mrs.
Russell Barrington</sp>, <i>Life of W. B.</i> [London 1914]).
<i>K. V. H.</i>
</chapter>

<chapter name="Bagelen">
<b>Bagelen</b> [↱ba-?], <sp>Baghelen</sp>, forhen
Residentskab paa Sydkysten af Java, nu forenet
med Kedu.
<i>M. V.</i>
</chapter>

<chapter name="Bagenkop Havn">
<b>Bagenkop Havn</b> paa den sydlige Del af
Langelands Vestkyst, med 3,4 m Vand og i
Baadhavnen 2,8 m. Paa Vestmolens Hoved brænder et
Fyr.
<i>G. F. H.</i>
</chapter>

<chapter name="Bagepulver (se Brød)">
<b>Bagepulver</b>, se <sp>Brød</sp>.
</chapter>

<chapter name="Bager, Oluf Nielsen">
<b>Bager</b>, <sp>Oluf Nielsen</sp>, dansk
Handelsmand (1521—1602), var bosiddende i Odense og
tjente under Frederik II's Regering en betydelig
Formue ved Udførsel af Stude og Indførsel af
Kram og Klæde. Under den nordiske Syvaarskrig
var han Leverandør til Hæren og stod ofte i
store Forskud for Kongen. Da han som uadelig
var udelukket fra at opkøbe Jordegods, anbragte
han en ikke ringe Del af sin Formue i
Købstadejendomme og smykkede Odense med en Række
af Pragtbygninger, der i en væsentlig Grad gav
Byen Præg af Storstad. B.'s Bygninger var dels
af Bindingsværk, dels af Grundmur, prydede
med Snitværk, Stensirater og Indskrifter, alle
forsynede med hans Bomærke, et opadvendt
Anker, og i Reglen i ny Stil ɔ: ikke med Gavlen,
men med Siden mod Gaden. Indre pragtfuld
Udstyrelse svarede til den ydre. Enkelte af hans
Bygninger har holdt sig til Nutiden, dog mere
ell. mindre mærkede af senere Tids Smag.
Frederik II synes at have yndet B., og under et
Besøg af Kongen skal B. ifølge Sagnet — ligesom
Anton Fugger i Augsburg 1541 ved Kejserens
Besøg — have fyret i Kaminen med Kanelbark.
Paa Kongens Forundringsudbrud skal B. have
svaret med at kaste endnu dyrere Brændsel,
kgl. Gældsbreve paa Ilden, hvortil Frederik II
skal have sagt: »Ole! Ole! se dig for, hvad
Enden vil blive«. Efter Frederik II's Død (1588)
gik det tilbage for B., mulig har han forbygget
sig, han nød ikke længere nogen begunstiget
Særstilling, ligesom han synes at have lidt Tab
ved Søskade, Sagnet lader en Heks ødelægge
7 Skibe for ham paa een Gang. Da han døde
21. Septbr 1602, var der af hans engang saa
store Formue kun en Ubetydelighed tilbage.
(<sp>Litt</sp>.: <sp>Engelstoft</sp>, »Odense Bys Historie«
[2. Udg. Odense 1880]; <sp>Vedel Simonsen</sp>,
»Bidrag til Odense Bys Historie« I—III [Odense
1842—44]; <sp>Hanck</sp>, »Frederik II og Oluf B.«
[Odense 1837]; <sp>S. Elvius</sp>, »Danske
Patricierslægter« [Kbhvn 1892]).
<i>Tr.-L.</i>
</chapter>

<chapter name="Bageri (se Brød)">
<b>Bageri</b>, se <sp>Brød</sp>. — Om Loven ang. Tilsyn med
Arbejde i B., se <sp>Arbejderbeskyttelseslovgivning</sp>, S. 940.
</chapter>

<chapter name="Bagerovn (se Brød)">
<b>Bagerovn</b>, se <sp>Brød</sp>.
</chapter>

<chapter name="Bagflikke">
<b>Bagflikke</b>, Lap af Læder, der paaslaas Hælen
paa Fodtøj.
</chapter>

<chapter name="Bagfoden">
<b>Bagfoden</b> betegner i Jagtsproget, at Hundene
tager Foden i fejl Retning.
<i>S. F.</i>
</chapter>

<chapter name="Baggara">
<b>Baggara</b>, en krigersk nubisk Nomadestamme
i det østlige Sudan, S. f. Kordofan, benyttes
