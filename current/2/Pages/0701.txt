hvis Kommando B. førte højre Fløj og Centrum
ved Borodino og ledede Tilbagetoget til Moskva.
Efter Slaget ved Bautzen 1813 fik han atter
Overkommandoen over den russ. Hær og
kæmpede med stor Dygtighed i Slagene ved Dresden,
Kulm og Leipzig; efter dette sidste ophøjedes
han i Grevestanden, førte 1814 Hovedarméens
russ.-preussiske Reserver og fik ved Indtoget i
Paris Feltmarskalstaven; endelig fik han efter
Felttoget 1815 Fyrstetitlen. Efter Fredsslutningen
blev han Chef for den første Armé i Mohilev.
Et Mindesmærke rejstes 1837 for ham i
Petrograd.
<i>Chr. Bl.</i>
</chapter>

<chapter name="Barcoo (se Cooner)">
<b>Barcoo</b> [↱ba.<sub>ə</sub>ku.], se <sp>Cooner</sp>.
</chapter>

<chapter name="Bard">
<b>Bard</b> [fr. ba.r], ital. <sp>Bárdo</sp>, Landsby i
Norditalien, Prov. Torino, ligger 44 km ØSØ. f.
Aosta, 311 m o. H. i en snæver Bjergdal og har
(1911) 440 Indb. Ved B. ligger 391 m o. H. den
berømte Bjergfæstning B., hvor Maj 1800 en
østerrigsk Besætning paa 400 Mand opholdt
den fr. Hær efter Overgangen over Skt
Bernhard. Napoleon ødelagde Fæstningsværkerne,
der imidlertid 1825 genopbyggedes af Kong
Karl Albert.
<i>H. P. S.</i>
</chapter>

<chapter name="Bardag">
<b>Bardag,</b> Slag, af <i>bæriæ</i>, at slaa, i det gamle
danske Retssprog Betegnelsen for den laveste
Grad af Legemskrænkelser (tørre Hug, i
Modsætning til Saar og Lemlæstelse).
<i>P. J. J.</i>
</chapter>

<chapter name="Bardai">
<b>Bardai,</b> Hovedby i Oasen Tibesti i det
østlige Sahara, med henved 1500 Indb., ligger i en
Dal, i hvilken der drives en indbringende
Daddelavl.
</chapter>

<chapter name="Bar-Daisan (se Bardesanes)">
<b>Bar-Daisan,</b> se <sp>Bardesanes</sp>.
</chapter>

<chapter name="Barðardalur">
<b>Barðardalur</b> [-lør], en af de største og længste
Dale i det nordlige Island (70 km), den
gennemstrømmes af en betydelig Elv Skjálfandafljót, er
forholdsvis tæt beboet og egner sig godt til
Faareavl. Mod V. begrænses Dalen af 7—800 m
høje Basaltfjelde, medens den østlige Side, der
bestaar af Dolerit, er lavere (c. 400 m) og gaar
over i Højsletterne ved Mývatn. Den vestlige
Bygd i den nordlige Del af Dalen kaldes Kinn.
Fra V. gennemskæres Fjeldene af det dybe Pas
Ljósavatnsskarð, hvorigennem Alfarvejen til det
nordøstlige Island fører. I Passet findes en lille
Sø (Ljósavatn) og ved denne fl. Kratere og
Lavastrømme. Fra Vulkanen Trölladyngja i det indre
Højland har i Fortiden en Lavastrøm fundet Vej
ned til B. og har udfyldt hele Dalbunden, men
den største Del af Lavaen er nu bedækket med
Grønsvær og Flodgrus; denne Lavastrøm er en af
de længste i Island (110 km).
<i>Th. Th.</i>
</chapter>

<chapter name="Barðastrandasýsla">
<b>Barðastrandasýsla</b> [-si.sla], et langstrakt,
fjeldrigt, af Fjorde gennemskaaret Distrikt i det
nordvestlige Island. B., der strækker sig fra
Langanes i Arnarfjörður langs Bredebugtens
nordlige Kyst til Bunden af Gilsfjördur, har et
Areal af c. 2700 km<sup>2</sup> og (1910) 3280 Indb. Kun
det smalle Kystland og nogle mindre Dale er
beboede, ellers optages den allerstørste Del af
ufrugtbare, stenede Højsletter og Bjerge, der
undertiden med næsten lodrette Sider sænker sig
ned i Havet. De eneste Lavlande er Rauðisandur,
Barðaströnd og Reykjanes, smalle, lavtliggende
Flader, dannede langs med Fjeldfoden under en
højere Havstand; ellers staar Gaardene som
oftest nederst i de bratte Fjeldsider ved de
smalle Fjorde. Den yderste Spids af B. er
Bjargtangar, Islands vestligste Pynt, tæt ved
Látrabjarg, Landets mest kendte Fuglebjerg. Til dette
Syssel henregnes ogsaa en betydelig Mængde
Øer i Bredebugten, og der findes 3
Handelssteder, Flatey, Vatneyri og Bildudalur.
<i>Th. Th.</i>
</chapter>

<chapter name="Bardehvaler">
<b>Bardehvaler</b> (<i>Mystacoceti</i>), en af de to store
Underordener, hvori Hvalerne (<i>Cetacea</i>) deles;
de er særlig karakteriserede ved Mundhulens
Bygning og ejendommelige Udstyr med
»Barder«, samt ved den fuldkomne Mangel paa
Tænder hos de voksne Dyr. Deres Mundhule er
ganske overordentlig stor, baade i Bredde og Højde,
idet Overkæbepartiet er mægtig forlænget og
stærkt hvælvet samtidigt med, at hele
Underkæbepartiet er enormt udviklet og
uforholdsmæssigt stort med stærkt udbuede
Underkæbegrene, Faktorer, der tilsammen gør Mundhulen
kolossal stor og rummelig. B. har som Fostre
talrige (60—70) smaa, veludviklede Tænder
liggende i Tandgruberne baade i Under- og
Overkæberne, men de gennembryder dog aldrig
Gummehuden; de er stærkest udviklede i den
mellemste Tid af Fosterlivet, men forsvinder
(resorberes) derefter atter, saaledes at de altid
er borte ved Fødslen; dette Forhold viser, at
B. stammer fra Pattedyr af normal Type med
veludviklede Tandsæt; Manglen af Tænder og
Bardedannelsen er Resultater af den store
Specialisering, B.'s Levemaade har ført med sig.

<sp>Barderne</sp> er, i Alm. sagt, at opfatte som
enormt udviklede, tværstillede Ganefolder,
saaledes som de findes hos saa godt som alle
Pattedyr; de findes vel anlagt hos de nyfødte Dyr,
men de begynder først rigtig at udvikles under
Dieperioden. Barderne bestaar af 3—500 tynde,
tætstillede, store Hornplader, der hænger ned
fra Ganen og Gummerne i Overkæben, idet de er
fæstede tværstillet paa Mundhuleloftet og tillige
er ordnede i Rækker fra Svælg til Snudespids,
saaledes at blot en fremstaaende Længdekøl
midt ned ad Ganen er nøgen. Hver enkelt
Bardeplade er af Form skævt trekantet, smallest ved
sin Basis (smlg. Fig., der viser et skematiseret
Tværsnit af Mundhulen); dens ydre Kant, der
vender ud mod Underkæberne, er haard og jævn,
medens den meget længere, nedre og indre,
skraa Kant, der vender ind mod Tungen, er blød

<img>Skematisk Tværsnit gennem Mundhulen af en
<sp>Finhval</sp>, <i>b</i> Barde, <i>f</i> Hudfurer paa Hagen, <i>h</i>
Overkæbepartiets Knogler, <i>tu</i> Tungen, <i>u</i> Underkæben.</img>
