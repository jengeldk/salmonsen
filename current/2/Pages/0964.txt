Bomuldsvarer. Handelen er ligeledes betydelig. I
Sanskritdigtningen omtales B. som Kashi ɔ: den
glimrende. Byen var senere et Hovedsæde for
Buddhismen, blev 1194 erobret af Muhammed
Gori og blev (1529) indlemmet i Stormogulens
Rige. Ved dettes Forfald kom B. under Nabob'en
af Audh og endelig 1781 under britisk
Herredømme.
<i>M. V.</i>
</chapter>

<chapter name="Benaske">
<b>Benaske,</b> <sp>Brændte Ben</sp>, <sp>Hvidt
Spodium</sp>, faas af Ben ved at ophede dem i Luften,
hvorved de organiske Bestanddele brænder bort,
medens de uorganiske Stoffer bliver tilbage
ganske med den opr. Knogles Form. Ved
Pulveriseringen af de brændte Ben faas B. som et hvidt
Pulver, der bestaar af 70—85 % Kalciumfosfat,
9—10 % Kalciumkarbonat, samt Magniumfosfat
og Kalciumfluorid. Det benyttes til Fremstilling
af Fosfor, Gødning, Mælkeglas og Emailler og
til Polering af Guld- og Sølvvarer. Meget B.
kommer til Europa fra Sydamerika, hvor Ben
benyttes som Brændsel i
Kødekstraktfabrikkerne.
<i>K. M.</i>
</chapter>

<chapter name="Benasque">
<b>Benasque</b> [wæ↱nask<sub>æ</sub>] <sp>Venasque</sp>, By i
det nordøstlige Spanien, Prov. Huesca, ligger
93 km NØ. f. Huesca, 1113 m o. H. i
Esera-Dalen, S. f. Passet <sp>Puerto de B.</sp> (2417 m),
der fører til Luchon-Dalen paa Pyrenæernes
Nordende. (1900) 1364 Indb. B. har
Blybjergværker og Mineralkilder.
<i>H. P. S.</i>
</chapter>

<chapter name="Bénat">
<b>Bénat</b> [be↱na], <sp>Cap B.</sp>, et Forbjerg ved den
fr. Middelhavskyst, der afgrænser
Hyères-Bugten mod Ø.
</chapter>

<chapter name="Benavente">
<b>Benavente</b> [w<sub>æ</sub>na↱wænt<sub>æ</sub>], 1) By i det
nordvestlige Spanien, Prov. Zamora, ligger 66 km
N. f. Zamora, 694 m. o. H. (1900) 4959 Indb.
B. har et forfaldent Slot. — 2) [b<sub>ə</sub>n<sub>ə</sub>↱vẽ<sub>n</sub>t<sub>ə</sub>], By
i Portugal, Prov. Estremadura, ligger 48 km
NØ. f. Lissabon ved Zatas og har et kgl. Slot.
(1900) 3559 Indb.
<i>H. P. S.</i>
</chapter>

<chapter name="Benavente, Jacinto">
<b>Benavente</b> [w<sub>æ</sub>na↱wænt<sub>æ</sub>], <sp>Jacinto</sp>, sp.
Dramatiker, f. 1866 i Madrid. Denne Digter er
at anse som den ypperste bl. vor Tids sceniske
Forf. i Spanien. Han har skrevet et ret
betydeligt Antal Stykker og bevæger sig med megen
Lethed saavel i den alvorlige som i den komiske
Genre; kan man ved nogle af hans Arbejder
komme til at mindes Ibsen (som ved
<i>Sacrificios</i>), mindes man ved andre Ramón de la
Cruz, ja Labiche (f. Eks. ved den morsomme
Sainete <i>Modas</i>), og i <i>Amor de amar</i> kommer
man til at tænke baade paa Marivaux og Molière.
B. er imidlertid først og fremmest
Lystspilforfatter og udmærker sig som saadan især ved
sin fortræffelige, sikkert pointerede og livfulde
Dialog og sin Evne til at fremstille Typer fra
det sp. Nutidsliv lyslevende. Handling og
Karaktertegning er sædvanlig ganske enkle i hans
Stykker. Til hans bedste Frembringelser maa
regnes <i>Lo cursi</i> og <i>La Gobernadora</i> (begge 1901).
Nævnes kan desuden <i>Gente conocida</i>, <i>La
comida de las fieras</i>, <i>El primo Ramón</i>, <i>Despedida
cruel</i>, <i>Alma triunfante</i>, <i>La Princesa Bebé</i>. I <i>Los
malhechores del bien</i> (1905) syntes B. at være
slaaet ind paa en profetagtig, noget dunkel
Manér, der vel ogsaa er en Art Modernisme;
Stykket gav for øvrigt Anledning til Ovationer
for Digteren, men forargede nogle ved enkelte
dristig udtalte Meninger. Fint ironisk i sin Idé
er <i>Los intereses creados</i> (1907). Hans samlede
dramatiske Arbejder udkommer med Titlen
<i>Teatro</i> (hidtil en Snes Bd). Han har ogsaa
bearbejdet Stykker af Shakespeare, Molière o. a.,
skrevet en Digtsamling, endvidere <i>Cartas de
mujeres</i> m. m., og været Medarbejder ved forsk.
Tidsskrifter.
<i>E. G.</i>
</chapter>

<chapter name="Benbecula">
<b>Benbecula</b> [b<sub>e</sub>n↱bekju£<sub>a</sub> ell. benb<sub>e</sub>↱kju.£<sub>a</sub>], en
af Hebriderne ved Nordvestsiden af Skotland,
mellem N.- og S.-Uist, 65 km<sup>2</sup> med (1911) 1384
mest gaeliske Beboere. Indbyggerantallet er
aftagende. Den vestlige Del er frugtbar, den
østlige sandet og klippefuld. Den indeholder fl.
smaa, fiskerige Søer og en god Havn paa
Østsiden (Loch Uskavagh); Indbyggerne driver
Fiskeri.
<i>G. Ht.</i>
</chapter>

<chapter name="Benbetændelse">
<b>Benbetændelse</b> (<i>Ostitis</i>). De fleste af de
Aarsager, som kan medføre Betændelse i andre
Væv, kan ogsaa give Anledning til B. Ligesom
Stød o. a. mek. Aarsager nu ikke anses for saa
vigtige som Betændelsesvækkere som forhen,
medens Infektionerne faar større og større
Raaderum, saaledes ogsaa for B.'s Vedk. De
allerfleste B. maa henregnes til
Infektionssygdomme, medens dog dermed ikke er sagt, at mek.
Aarsager helt er udelukkede som
Lejlighedsaarsager. Tværtimod ses det ofte, at en mek.
Paavirkning alene medfører Forandringer, som
med nogen Ret kan kaldes B. Og her er det
da især de overfladiske Lag tillige med
Benhinden, der er de angrebne. Ved andre
Lejligheder synes det mek. Moment kun at give det
første Stød til B., hvis Opstaaen man da
forklarer paa den Maade, at der i Legemet
cirkulerer betændelsesvækkende Stoffer (trængte ind
f. Eks. gennem Saar ell. gennem Tarmkanalen),
som paa det mek. paavirkede Sted finder god
Lejlighed til at udvikle sig og gøre deres
ødelæggende Virkning gældende i større ell.
mindre Omfang. — B. optræder enten <sp>akut</sp> ell.
<sp>kronisk</sp>.

I. Den <sp>akutte</sp> B. opstaar ved de samme
Betændelsesvækkere som de akutte
Bindevævsbetændelser, Flegmone, Absces, Byld og giver
ligesom disse Anledning til mere ell. mindre
udbredte Materiedannelser i og omkr. Knoglen.
Efter som Betændelsen især er knyttet til
<sp>Benhinden</sp> (<i>Periost</i>), til selve
<sp>Bensubstansen</sp> ell. til <sp>Benmarven</sp>, taler man om
<sp>Benhindebetændelse</sp> (<i>Periostitis</i>), <sp>B.</sp>
(<i>Ostitis</i>) og <sp>Benmarvbetændelse</sp>
(<i>Osteomyelitis</i>). Disse er dog sjælden skarpt adskilte,
ofte er den ene Form den mest fremherskende,
hyppigst er vist alle tre til Stede, og navnlig
er sikkert altid de ydre Lag — Bensubstans og
Benhinde — medinddragne, naar Benmarven
er den angrebne. Den akutte B., især i dens
alvorligste Form, Benmarvsbetændelsen, ytrer
sig ved de almindeligste Betændelsestegn,
Smerte, Funktionsforstyrrelse, Svulst, Rødme,
Feber. Det er oftest de lange Knogler i
Lemmerne, der angribes, og Sygdommen optræder
mest i den yngre Alder, særlig i
<sp>Ynglingeaarene</sp>, og begynder gerne i Nærheden af
Knoglens Vækstgrænse, ved <sp>Epifysen</sp>;
derfor er Sygdommen paa Fransk benævnt <i>ostéite
épiphysaire des adolescents</i>.
Undertiden optræder Sygdommen med ganske voldsomme
