Ashot, der fik Tilnavnet »den Store«, fik 885 af
Kalifen Mutamid Billah Kongetitlen, som hans
Efterkommere beholdt til 1079, da Kahig II
blev myrdet, og Kongeslægten B. blev styrtet
og forjaget. En Del Armeniere flygtede til
Lille-Asien under Anførsel af en B. Rhupen, der
her grundede et lille Rige, som holdt sig til
1374. — I Nabolandet Georgien finder vi ogsaa
Herskere af Huset B., men om deres Slægtskab
med B. i Armenien ved vi intet sikkert. Det
er muligt, at Slægten B. allerede kom til
Magten i Georgien, før den kom paa Tronen i
Armenien; i alt Fald hørte den Ashot, der
787 blev Konge i Landet, vistnok til Slægten B.
Hans Kongehus uddøde 994 med Bagrat den
Dumme. Men i fl. Egne af Landet var der
mindre Herskere af Slægten B., hvis
Efterkommere beholdt Magten i fl. Aarh. En af dem,
Georg XIII, afstod 1801 sit Rige til Rusland.
(<sp>Litt</sp>.: <sp>Brosset</sp>, <i>Additions à l'histoire de
Géorgie</i> [Petrograd 1851]).
<i>V. S.</i>
</chapter>

<chapter name="Bagrus (se Maller)">
<b>Bagrus</b>, se <sp>Maller</sp>.
</chapter>

<chapter name="Bagshot-Lagene">
<b>Bagshot-Lagene</b> [↱bäg∫<sub>ə</sub>t] er c. 200 m
mægtige, i London-Bækkenet forekommende og til
Tertiærformationens næstældste Etage (<i>Eocæn</i>)
hørende Sandaflejringer, der stedvis indeslutter
Resterne af en rig Flora af Naale- og Løvtræer.
<i>J. P. R.</i>
</chapter>

<chapter name="Bagslag (se elektrisk Bagslag)">
<b>Bagslag</b>, se <sp>elektrisk Bagslag</sp>.
</chapter>

<chapter name="Bagsmække (se Fading)">
<b>Bagsmække</b>, se <sp>Fading</sp>.
</chapter>

<chapter name="Bagspids (se Bagdækning)">
<b>Bagspids</b>, se <sp>Bagdækning</sp>.
</chapter>

<chapter name="Bagstag">
<b>Bagstag</b> (Søv.), et Tov, der fører fra
Mastetoppen agterefter ned til Skibets Ræling,
hvorved Masten i Sejlskibe afstives i Agterretningen.
Man anvender i Alm. et Stag i hver Side af
Skibet, som er indrettet til at stramme ved Hjælp
af en Talje, saaledes at det luv Stag under
Sejladsen kan strammes, medens det læ Stag
holdes afslækket.
<i>H. P. C.</i>
</chapter>

<chapter name="Bagsværd">
<b>Bagsværd</b>, Stationsby i Nordsjælland,
Gladsakse Sogn, Sokkelunds Herred, Kbhvn's Amt, c.
10 km NV. f. Kbhvn ved Bagsværd Sø, havde
1. Febr 1911 128 Gaarde og Huse og 825 Indb.
(1906: 678), Menighedshus (Filialkirke til Gladsakse,
opført 1905. Arkitekt: Schwensen), Skole, højere
Almenskole, Kostskole, Asyl, Filial af Slangerupbanens
Oplandsbank, Kuranstalt (Hareskov),
Gasværk, fl. industrielle Anlæg og Købmandsforretninger
m. m. samt Station paa Slangerupbanen.
— B. (gl. Form: Bagsuerge, Bacswerthe)
har før været et eget Sogn med Kirke (nævnt
1370), der nedbrødes efter Reformationen, og
Materialerne anvendtes til Istandsættelsen af
Kbhvn's gl. Bispegaard, da den omdannedes til
Universitetsbygning.
<i>H. W.</i>
</chapter>

<chapter name="Bagsværdfort (se Kjøbenhavns Befæstning)">
<b>Bagsværdfort</b>, se <sp>Kjøbenhavns Befæstning</sp>.
</chapter>

<chapter name="Bagtrav">
<b>Bagtrav</b> kaldes den mindre Styrke, der
navnlig tidligere under en større Kolonnes
Fremrykning udskiltes og fulgte efter Kolonnen,
væsentligst med admin. ell. disciplinære Forhold for
Øje.
<i>B. P. B.</i>
</chapter>

<chapter name="Bagtrop (se Bagdækning)">
<b>Bagtrop</b>, se <sp>Bagdækning</sp>.
</chapter>

<chapter name="Bagtøj (se Sadeltøj)">
<b>Bagtøj</b>, se <sp>Sadeltøj</sp>.
</chapter>

<chapter name="baguette">
<b>baguette</b> [ba↱gæt] (fr.), Vaand, Pisk,
Ønskekvist, Gardinstang.
</chapter>

<chapter name="Bagvand (se Dambrug)">
<b>Bagvand</b>, se <sp>Dambrug</sp>.
</chapter>

<chapter name="Bagvand (teknisk)">
<b>Bagvand</b> (tekn.) er Afløbsvandet fra
Vandhjul og Turbiner.
</chapter>

<chapter name="Bagvægt">
<b>Bagvægt</b> (Bagvægtighed) betegner enten den
Vægt, hvormed en i sin Affutage hvilende Kanon
trykker mod sit bageste Understøttelsespunkt,
naar Kernelinien er vandret, ell. den Kraft, der,
anbragt i Pjecens Bagplan, holder Pjecen i
Ligevægt i den vandrette Stilling. Kanoner, der gives
Højderetning ved Stilleskrue (ɔ: en i en
Skruemoder i Affutagen anbragt Skrue, paa hvis
Hoved Kanonens Bagende hviler, saaledes at man
ved at skrue Skruen op ell. ned hæver ell.
sænker Bagenden af Kanonen), har i Reglen B. og
maa have det, naar Kanonens Bagende hviler
løst oven paa Stilleskruens Hoved, da denne
ellers ikke kan følge Skruen, naar den skrues
ned. Kanoner, hvis Bagende derimod er i fast
Forbindelse med Højderetningsapparatet,
saaledes at Bagenden er nødsaget til at følge med
dette, hvad enten det bevæger sig opad ell.
nedad, behøver ikke B. og har den i Reglen ikke.
B. er forsk., men kan i Alm. regnes til omtr. 1/9
af Pjecens Vægt; den er dog gennemgaaende
forholdsvis mindre ved de større Kanoner.
<i>H. H.</i>
</chapter>

<chapter name="Bahadur-Shah">
<b>Bahadur-Shah</b>, Navn paa to Stormoguler.
B. I (1707—12) var Aurangzeb's Søn og Efterfølger.
Stormogulernes Rige var allerede i hans
Tid i Færd med at falde sammen, truet, som
det var af Indfald af Sikher og Mahratter. —
B. II (1837—57) var den sidste Hersker af
Stormogulernes Dynasti. Hans Herredømme var 
dog rent nominelt, den virkelige Magt laa hos det
eng. ostindiske Kompagni. Da Opstanden brød
ud 1857, benyttede Insurgenterne den allerede
ældgamle Mands Navn som Samlingsmærke, men
han var kun et viljeløst Redskab i Oprørernes
Hænder. Efter at Opstanden var slaaet ned, blev
han stillet for Retten og efter en to Maaneders
Rettergang dømt til livsvarigt Fængsel. Han blev
overført til Rangun og døde dér 1862.
<i>A. C.</i>
</chapter>

<chapter name="Bahamakanal (se Bahama-Øer)">
<b>Bahamakanal</b>, se <sp>Bahama-Øer</sp>.
</chapter>

<chapter name="Bahamatræ (se Rødtræ)">
<b>Bahamatræ</b>, se <sp>Rødtræ</sp>.
</chapter>

<chapter name="Bahama-Øer">
<b>Bahama-Øer</b> (<sp>Lucayiske Øer</sp>), den
nordligste Gruppe af de vestindiske Øer, under
eng. Herredømme, ligger SØ. for Florida, N.
f. Kuba og Haiti mellem 21° og 27° 31′ n. Br.
B. udgør i alt over 3000 større og mindre Øer
og Rev; dog er der kun 20 beboede. Det samlede
Areal er 14535 km<sup>2</sup> med (1911) 55944 Indb.,
af hvilke c. 12000 er Hvide, Resten Negre og
Mulatter. De vigtigste Øer er <sp>New Providence</sp>,
<sp>Abacos</sp>, <sp>Harbor Island</sp>,
<sp>Great Bahama</sp> og <sp>Andros</sp>. Øerne er
lave og deres Form i de fleste Tilfælde smal
og langstrakt. Jordbunden bestaar af Kalk,
delvis dækket af Mergel, Ler og Muld. B. kan
opfattes som de øverste Partier af et stort
Plateau af Koralkalk, der i øvrigt er overskyllet
af Havet, som mellem Øerne for største Delen
er lavvandet; dog findes der naturlige Kanaler
med dybere Vand, af hvilke fremhæves
Providence-Kanalen, der skiller den lille
Bahamabanke med Øerne Great Bahama og Abacos
fra den store Bahama-Banke med Andros og New
Providence. Florida-Strædet (nye Bahama-Kanal)
adskiller B. fra Florida, og den gamle
Bahama-Kanal skiller B. fra Kuba. — Klimaet
paa B. er overalt tropisk; Middeltemp. for de
