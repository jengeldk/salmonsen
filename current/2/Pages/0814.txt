Mindre udprægede B., mere nærmende sig den
alm. Abetype er <sp>Makakerne</sp> (<i>Macacus</i>);
deres Ansigt er kortere, mindre hundeagtigt,
Snuden ikke spids, men afrundet og affladet, med
opadvendte Næsebor; de mangler helt, ell. omtr.
helt, Længdeknuderne paa Snudesiderne;
Legemsformen ret robust; Halen snart temmelig
lang, snart kort ell. manglende; der findes
mange Arter, alle af langt ringere Størrelse end
de ægte B. De er omtr. udelukkende udbredte i
Asien; kun en Art er hjemmehørende i det
vestlige Nord-Afrika (Marokko, Tripolis, Algier),
nemlig <sp>Hunde-Aben</sp>, <sp>Magot'en</sp> ell.
<sp>Gibraltar-Aben</sp> (<i>M. inuus</i> ell. <i>ecaudatus</i>), den
eneste Abeart, der som vild forekommer i
Europa, idet den endnu, om end faatallig, lever
paa Gibraltar-Klippen; den er ret højbenet,
ganske haleløs; Ansigtet, Hænder og Fødder er
kødfarvede, de smaa Sædeknuder rødlige;
Pelsen rødlig olivenfarvet. Tæmmes let og ses
stadig dresseret, næsten som Husdyr, i Nordafrika
hos Kameldriverne o. l. — De asiatiske Arter
er gennemgaaende mere lavbenede og plumpere
byggede, i det hele af temmelig ensartet Type;
mellem de mange Arter kan anføres den
ligeledes haleløse <sp>Japanske Makak</sp> (<i>M.
speciosus</i>) med dybt rødt Ansigt og røde
Sædeknuder, Ørene store, Pelsen lang og meget tæt,
mørk graabrun paa Ryggen, mere graalig paa
Bugen; det er den eneste Abeart i Japan. Den
<sp>Alm. Makak</sp> (<i>M. cynomolgus</i>) findes navnlig
i Mængde paa alle de større ostindiske Øer;
den er grønbrun med graalighvid Underside;
Ansigtet blygraat, hvid mellem Øjnene,
Hænderne sorte; Bakkenbarterne korte, Haaret skilt
midt i Panden; Halen temmelig lang; et meget
selskabeligt og muntert Dyr, der let tæmmes og
ses meget alm. i zool. Haver, hvor den ofte
yngler. — <sp>Svine-Aben</sp> (<i>M. nemestrinus</i>) med
ret kort nedadkrummet, næsten nøgen Hale
(mindende om Svinets) er noget mere højbenet;
langhaaret, mørk olivenbrun, Ansigtet
kødfarvet; udbredt paa Sumatra, Borneo, Malakka
o. a. St. — <sp>Rhesus-Aben</sp> (<i>M. rhesus</i>) er
mere kortlemmet, korthalet, med grønliggraa
Pels, lysere paa Undersiden; Ansigtet
kobberfarvet; udbredt i Indien og findes i Himalaya
op til 3000 m o. H. — <sp>Munga'en</sp> (<i>M. sinicus</i>)
er mindre, ret langhalet; Haarene i Panden
straaleformet udbredt; udbredt i Forindien,
hvor de Indfødte anser den for hellig. —
<sp>Bangur'en</sp> (<i>M. erythræus</i>) er kraftigere bygget,
med ret lang Hale, sparsom Behaaring paa
Undersiden; Huden, særlig hos Hannen, ret slap,
dannende Folder paa Hals og Bryst; Ryggen
grønliggraa, gullig ned ad Benene; alm. udbredt
i Indien; baade denne og forrige Art ses altid
alm. i zool. Haver. — Endelig kan nævnes den
noget afvigende <sp>Skæg-Abe</sp> (<i>M. silenus</i>} med
glinsende sort, langhaaret Pels; den har et
mægtigt graat Skæg, staaende som bred Krans om
i hele Ansigtet, hvis Snudedel i øvrigt er meget
længere end hos de øvrige Makaker; Halen
temmelig lang, endende i en Kvast; udbredt paa
Malabar-Kysten.
<i>R. Hg.</i>

<img>Gibraltarabe (<i>Macacus inuus</i>).</img>
</chapter>

<chapter name="Bavian-Øer (se Bawean)">
<b>Bavian-Øer</b> [-↱vi-?], se <sp>Bawean</sp>.
</chapter>

<chapter name="Bavier, Simeon">
<b>Bavier</b> [ba↱v<sub>i</sub>e], <sp>Simeon</sp>, schweizisk Ingeniør
og Statsmand (1825—96), arbejdede 1848—78 ved
Vejanlæg i sit Hjemkanton Graubünden og
udkastede desuden 1870—71 en fuldstændig Plan
til en Jernbane over Splügen. I en Række Aar
var B. Medlem af Kantonets store Raad og
1863—78 af det schweiziske Nationalraad.
1876—77 sendtes han som Forbundskommissær til
Kanton Tessin for at dæmpe Partikampen. 1878
valgtes B. til Medlem af Forbundsraadet, var
1882 Forbundspræsident og derefter indtil sin
Død Sendemand i Rom. Hans Skr. »Die
Strassen der Schweiz« (1879) er et vigtigt Bidrag
til de schweiziske Vejanlægs Historie.
<i>E. E.</i>
</chapter>

<chapter name="Bavius">
<b>Bavius,</b> rom. Digter, samtidig med Vergil,
næsten kun bekendt af dennes Spot over ham
(Buc. III, 90), og derefter Fællesnavn for slette
Digtere. Jfr <sp>Mævius</sp>.
</chapter>

<chapter name="Bavn">
<b>Bavn,</b> en Brændestabel paa en Høj, som
tændtes ved en Fjendes Nærmelse: »Baunen
lyste og Budstikken løb« (Edvard Storm).
Gammeldansk <i>Bagn</i>, <i>Baken</i>, Oldnorsk <i>Bákn</i> (Tegn,
Mærke).
<i>Hj. F.</i>
</chapter>

<chapter name="Bavnehøj Grund">
<b>Bavnehøj Grund,</b> Sundet, lille Stengrund
med 4 m Vand paa Gilleleje Flak, c. 1 Sm. fra
Gilleleje.
<i>G. F. H.</i>
</chapter>

<chapter name="bavoche">
<b>bavoche</b> [ba↱vå∫] (fr.), utydeligt, urent Aftryk
af et Kobberstik.
</chapter>

<chapter name="Bavona">
<b>Bavona,</b> Biflod til Maggia.
</chapter>

<chapter name="Bawean">
<b>Bawean</b> [-↱vi-?], <sp>Bavian-Øer</sp> (<sp>Lubok</sp>),
holl.-ostindisk Øgruppe i Sundahavet N. f. Java,
hørende til Residentskabet Soerabaya paa Java,
165 km<sup>2</sup> stor med henved 30000 Indb., mest
Javanesere. Den temmelig bjergfulde Ø er ret
frugtbar og frembringer Indigo, Bomuld, Tobak
etc.; ogsaa Stenkul findes. Af Faunaen skal
bemærkes en kun her forekommende Hjorteart
(<i>Cervus Kuhlii</i>) og en ejendommelig Race smaa
Heste. Beboerne lever især af Søfart og
Handel. Den vigtigste By er Havnestaden
<sp>Sangkapura</sp> med 6700 Indb.
<i>M. V.</i>
</chapter>

<chapter name="Bawerk (se Böhm-Bawerk)">
<b>Bawerk,</b> se <sp>Böhm-B.</sp>
</chapter>

<chapter name="Bax, Ernest Belfort">
<b>Bax,</b> [↱bäks], <sp>Ernest Belfort</sp>, eng.
Socialfilosof og Historiker, f. 23. Juli 1854 i
Leamington, var først en Tid Advokat, studerede derhos
Filosofi, Historie og Musik, 1880—81 i Tyskland.
Efter sin Hjemkomst kastede han sig ind i
socialpolitisk Agitation og blev en af
Grundlæggerne af den moderne socialdemokratiske
Bevægelse i England; som saadan medvirkede
