og Bananer. Febr 1895 begyndte Maceo den
kubanske Frihedskrig nær B.
<i>G. Ht.</i>
</chapter>

<chapter name="Barada">
<b>Barada,</b> Flod i Syrien, se <sp>Chrysorrhoas</sp>.
</chapter>

<chapter name="Baradero">
<b>Baradero</b> [wara↱ðær<sub>å</sub>], By i Argentina, Prov.
Buenos Ayres, ligger ved Banen fra Buenos Ayres
til Rosario samt paa højre Bred af Riacho
Baradero. (1895) 3529 Indb. Ved B. findes en
Schweizerkoloni.
<i>M. V.</i>
</chapter>

<chapter name="Baradla (se Agtelek)">
<b>Baradla</b> [↱bårådlå], se <sp>Agtelek</sp>.
</chapter>

<chapter name="Baradæus">
<b>Baradæus</b> (arab. <i>Barâdai</i>, syr. <i>Burdeaja</i>),
den monofysitiske Biskop Jakob's Tilnavn, som
han fik p. Gr. a. hans ringe, et Hestedækken lgn.,
Klædning. Da Monofysitismen (s. d.) syntes
fuldstændig knust, blev Præstesønnen Jakob fra Tella
i Osrhoëna, der i 15 Aar havde levet i et Kloster
som streng Asket, 542 ell. 543 i Konstantinopel
viet til Biskop og Metropolit i Edessa af den
monofysitisksindede, alexandrinske Patriark. I
Tiggerdragt drog Jakob nu rundt i Lilleasien,
Syrien og Ægypten, til Kypros, Rhodos og andre
gr. Øer, overalt oprettede han monofysitiske
Menigheder, viede Diakoner, Præster og
Biskopper, overalt blev han forfulgt, men altid var han
hurtigere end sine Forfølgere. Da han døde
(578), var Monofysitismen atter en Magt, og dens
Tilhængere tog Navnet Jakobitter efter ham.
Nogle af hans Encyklikaer er bevarede, de andre
ham tillagte Skr er rimeligvis uægte. (<sp>Litt.</sp>: <sp>H.
G. Kleyn</sp>, »J. B., de stichter der syrische
monophysietische kerk« [Leyden 1882]).
<i>L. M.</i>
</chapter>

<chapter name="Baragnon, Numa">
<b>Baragnon</b> [bara↱n<sub>j</sub>ǡ], <sp>Numa</sp>, fr. Politiker
(1835—92), var Advokat i Nîmes og ivrig
Talsmand for Legitimismen. 1871 valgtes han til
Nationalforsamlingen, hvor han snart blev en af
Monarkisternes Ledere. 1872 fremkaldte han en
Henvendelse fra Partiet til Greven af Chambord,
som han selv overbragte. Maj 1873 tog han
vigtig Del i Thiers' Fjernelse fra Statsstyrelsen
og blev selv Understatssekretær, først i
Justits- og n. A. i Indenrigsministeriet indtil Febr 1875.
Endelig blev han, da den republikanske
Forfatning var slaaet fast, 1878 livsvarig Senator.
<i>E. E.</i>
</chapter>

<chapter name="Baraguay d'Hilliers, Louis og Achille">
<b>Baraguay d'Hilliers</b> [bara↱gæ-d-i↱j<sub>i</sub>e], <sp>Louis</sp>,
fr. General (1764—1813), var ved Revolutionens
Udbrud Løjtnant, blev 1793 Brigadegeneral,
udnævntes af Custine til Chef for dennes
Generalstab og bragtes endog af ham i Forslag som
Krigsminister. Sammen med Custine stilledes
han for Revolutionstribunalet, og kun
Robespierre's Fald reddede ham fra Guillotinen. I
det ital. Felttog 1796 gav Bonaparte ham
Kommandoen i Lombardiet; han udmærkede sig
ved Rivoli og blev 1797 Divisionsgeneral. 1798
sendtes han til Ægypten, udmærkede sig ved
Maltas Erobring, men blev paa Hjemvejen
fanget af Englænderne, der dog snart løsgav ham.
1799 blev han Stabschef ved Rhinarmeen, var
derefter Kavaleriets Generalinspektør, førte
1805 Reservekavaleriet og deltog 1809 i det
østerrigske Felttog, hvor han særlig udmærkede
sig ved Raab. Efter Freden blev han
Øverstkommanderende i Tyrol, fik 1810 Kommandoen
over Armeen i Katalonien, hvor han ved mange
Lejligheder udmærkede sig, og blev 1812
Divisionschef i den russ. Krig. Her fulgte Lykken
ham imidlertid ikke, Napoleon fratog ham
Kommandoen og sendte ham i Unaade til Berlin,
hvor han kort efter døde.

2) <sp>Achille</sp>, fr. Marskal, ovenn.'s Søn
(1795—1878), deltog i Krigen 1812 i Rusland og 1813
i Tyskland, hvor han, der var Marmont's
Adjutant, i Slaget ved Leipzig mistede sin venstre
Haand. Han deltog i det sp. Felttog og i
Kampene i Algier, var Guvernør for Militærskolen
i St Cyr indtil 1840 og blev 1843
Generalløjtnant. Som Medlem af Ordenspartiet 1848 øvede
han en betydelig Indflydelse i
Nationalforsamlingen; 1849 havde han Befalingen over den
fr. Ekspedition til Rom og blev Jan. 1851
Kommandant i Paris. I Stilhed arbejdede han
ivrig for de Napoleonske Ideer, traadte vel
tilbage og holdt sig neutral under Statskuppet
Decbr 1851, men stillede sig derefter til
Disposition for Napoleon; af denne sendtes han
1853 i overordentlig Mission til Konstantinopel,
fik derefter 1854 Kommandoen over
Østersøflaadens Landgangskorps og indtog efter et
Bombardement Bomarsund. Til Belønning
herfor blev han Marskal af Frankrig; senere blev
han Senator og Vicepræsident i Senatet. 1859
kommanderede han 1. Armékorps i Italien og
udmærkede sig ved Solferino; efter Freden blev
han Chef for 5. Armékorps i Tours. Da Krigen
1870 udbrød, blev han Kommandant i Paris,
men maatte snart p. Gr. a. Uoverensstemmelse
med Kejserinden træde tilbage; efter Krigen
var han Formand i den Kommission, der skulde
undersøge Aarsagerne til de milit. Katastrofer
i Krigen.
<i>Chr. Bl.</i>
</chapter>

<chapter name="Barak (se Debora)">
<b>Barak</b> [hebr. ba.↱ra.к], se <sp>Debora</sp>.
</chapter>

<chapter name="Baraka (se Barka)">
<b>Baraka,</b> se <sp>Barka</sp>.
</chapter>

<chapter name="Barakker">
<b>Barakker</b> (sp. <i>barráca</i>, Fiskerhytte) eller
<sp>Hytter</sp> er smaa enetages Bygninger, bestemte
til kortvarig Anvendelse og enten udførte af lette
Materialer, der tildannes og samles paa
Byggepladsen, ell. af et i Forvejen tildannet, tilpasset
og let transportabelt Materiel, der let og
hurtigt kan samles. B. af uforberedte Materialer
benyttes særlig til Underbringelse af Tropper

<img>Sommerhytte.</img>

<img>Jordhytte.</img>
