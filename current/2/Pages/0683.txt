medførte Dannelsen af det ny republikanske
Parti. 1857—60 var B. Guvernør i Massachusetts,
og da Borgerkrigen udbrød 1861, førte han en
Brigade af Militsen; kæmpede tappert, men
uden Held imod Jackson i Virginia, men
sendtes derefter 1862 til Louisiana som Butler's
Afløser. Han fuldendte Statens Underkastelse og
ledede n. A. Indtagelsen af Port Hudson, men
udmærkede sig særlig ved sin Forvaltning og
sin Ordning af Negrenes Forhold. 1865—73 var
han igen Medlem af Repræsentanthuset, en af
Republikanernes Ledere og Formand for
Udenrigsudvalget; endelig paa ny fra 1889 indtil sin
Død, men nærmede sig da til sit opr. Parti.
<i>E. E.</i>
</chapter>

<chapter name="Bankseddel eller Banknote">
<b>Bankseddel</b> ell. <sp>Banknote</sp>, et af en Bank
udstedt Gældsbevis, der lyder paa en rund Sum
og paa at betales paa Anfordring til
Ihændehaveren, og som er bestemt til at cirkulere som
Penge. Om den alm. Bet. af B. og de i de forsk.
Lande gældende Regler for dens Udstedelse
henvises til <sp>Bank</sp>. Hvad den ydre Udstyrelse
angaar, maa Formaalet være dels, at enhver let
kan kende B. og se, hvor stor en Sum, den lyder
paa, og dels, at den er vanskelig at eftergøre.
Endelig bør B. helst have et smukt og stilfuldt
Udseende, og Tegningen til den bør derfor være
udført af en Kunstner, hvilket ogsaa bidrager
til, at den bliver vanskeligere at eftergøre. I
denne Henseende maa Sikkerheden i øvrigt
søges i Valget af Papir og Tryk. Ved Papiret
kommer i Betragtning dels dets Kvalitet og dels
Anbringelsen af et godt udført Vandmærke ell.
andre særlige Kendetegn, saasom
Plantetrævler, der er indarbejdede i Papiret. I England
lægges Vægten omtr. udelukkende paa Papiret,
idet B. er trykt med alm. sort Farve. Andre
Steder tages der mere Hensyn til Trykket,
idet man navnlig vælger Farver, der
vanskeliggør Efterligningen ad fotografisk Vej. Nogle
Steder bruger man ogsaa hemmelige Tegn ɔ:
smaa Ejendommeligheder ved Tegningen, der
ikke falder i Øjnene, naar man ikke véd, at de
skal være der, og som derfor let overses af
den, der vil eftergøre B. De fleste større
Seddelbanker besørger selv Fabrikationen af deres
Sedler (ɔ: enten baade Papirfabrikationen og
Trykningen ell. i alt Fald denne), men nogle
Banker faar deres Sedler fabrikerede i særlige
Seddeltrykkerier, af hvilke der eksisterer flere,
navnlig i England og Amerika. Eftergørelse af
B. straffes som Falskmøntneri.
<i>(E. M.). C. Th.</i>
</chapter>

<chapter name="Banks Halvø">
<b>Banks Halvø</b> [bäŋks-] paa Østkysten af
Sydøen af Ny Zeeland, umiddelbart S. f. Byen
Christchurch, er bygget af Lava og indskaaren
af en Mængde Fjorde og Vige, der danner
ypperlige Ankerpladser.
</chapter>

<chapter name="Bankskole (se Banking school)">
<b>Bankskole,</b> se <sp>Banking school</sp>.
</chapter>

<chapter name="Banks Land">
<b>Banks Land</b> [↱bäŋks£<sub>ə</sub>nd], den vestligste af
de store Øer N. f. Nordamerika, mellem 71 og
74 1/2° n. Br. og 115 og 125° v. L. B. saas af Parry,
da han 1819 var kommen Ø. fra til Melville Ø,
men blev først kortlagt og undersøgt af Mac
Clure, der med »Investigator« 1850 var trængt
frem gennem Bering-Stræde, overvintrede i
Prince of Wales Stræde, der mod Ø. skiller B.
fra Prince Albert Land, og trængte derefter V.
om B. til Nordsiden, hvor han kom til
Mercy-Bugt, kaldet saaledes i Erindring om de
overstaaede Farer, og forblev her 1851—53.
Nordkysten var stadig blokeret af meget svær Is.
Det nordligste Punkt af B. hedder Kap Mac
Clure og Sydpynten Kap Nelson. Paa B. findes
Levninger af tidligere eskimoisk Bebyggelse. Da
Mac Clure opdagede Sydsiden af Landet og ikke
vidste, at det var det samme Land, som Parry
havde set Nordkysten af og givet Navn, kaldte
han det <sp>Baring Land</sp>, hvilket Navn
undertiden gives den sydlige Del af B.
<i>G. F. H.</i>
</chapter>

<chapter name="Banksolaveksel">
<b>Banksolaveksel,</b> en Veksel, som
Nationalbanken i Kbhvn udsteder paa sig selv. Ifølge
justitsministeriel Skrivelse af 4. Maj 1870 er
Banken bemyndiget til at udstede B. paa ikke
under 1000 Kr til navngivne Personer, og
betalbare 8 Dage fra Udstedelsen. Til Trods for
denne sidste Bestemmelse indfrier Banken dem
som Regel paa Anfordring uden Hensyn til, om
de 8 Dage er forløbne. Ved Finansministeriets
Bekendtgørelse af 17. Aug. 1870 bemyndigedes
samtlige kgl. Kasser til at modtage B. i Betaling
for Skatter og Afgifter til Statskassen. Ved
samme Ministeriums Cirkulære af 26. Jan. 1874 til
samtlige Amtstuer, Domæne- og Toldkasser
meddeltes, at B. fremtidig ogsaa kunde modtages til
Indløsning mod rede Penge, for saa vidt vedk.
Kasses Tilstand tilstedte det. Endvidere
indløses de af Nationalbankens Filialer og af forsk.
Provinsbanker, med hvilke Banken staar i
Forbindelse. Da B. i Alm. præsenteres til
Indløsning hurtig efter Udstedelsen, cirkulerer der
sjælden noget synderligt Beløb af dem.
<i>(E. M.). C. Th.</i>
</chapter>

<chapter name="Banks Stræde">
<b>Banks Stræde</b> [↱bäŋks-] adskiller Banks Land
fra Melville Ø og Prince Patrick Ø og forbinder
Beaufort Hav med Melville Sund; omtr. 74 1/2°
n. Br. B. er først set af Parry 1819, altid tæt pakket
med svær Is og derfor aldrig gennemsejlet. B.
kaldes undertiden Mac Clure Stræde.
<i>G. F. H.</i>
</chapter>

<chapter name="Banks Øerne">
<b>Banks Øerne</b> [bäŋks-], en lille Gruppe
melanesiske Øer mellem Santa Cruz Øerne og
Ny-Hebriderne, under 13° s. Br. og 168° ø. L. f.
Greenwich. De er endnu uafhængige, ligger i
den eng. Interessesfære og opkaldte efter Sir
Joseph Banks. De vigtigste er: Gaua ell. Santa
Maria, Vanua Lava, Uraparapara med en god
Havn, Vava og Mota, den mindste af de nævnte
med Missionens Hovedsæde; tilsammen er de
460 km<sup>2</sup> med 5000 Indb.
<i>M. V.</i>
</chapter>

<chapter name="Bankulolie (se Aleuritesolie)">
<b>Bankulolie,</b> se <sp>Aleuritesolie</sp>.
</chapter>

<chapter name="Bankura">
<b>Bankura</b> [baŋku.↱ra.?], Distrikt i Divisionen
Bardvan i den britisk-indiske Prov. Bengalen,
6800 km<sup>2</sup> med (1911) 1138670 Indb. Det flade
Land gennemstrømmes af Floder, der kun er
sejlbare i den fugtige Aarstid, og frembringer
megen Ris, men lider hyppigt under Tørke og
Hungersnød. <sp>Hovedstaden</sp> af s. N. har
(1911) 23453 Indb.
<i>M. V.</i>
</chapter>

<chapter name="Bankvand">
<b>Bankvand</b> kalder de sv. Hydrografer den
Blanding af Vand, der opstaar ud for den sv.
Vestkyst ved Skagerak, naar Atlanterhavsvandet
forbinder sig med det fra Kattegat kommende
ferskere Vand. Der skelnes mellem »nordligt
B.«, der har lave Temp., og »sydligt B.«, der
har højere Temp. B.'s Forekomst ved denne
Kyst betinger Fiskerierne paa Sild.
<i>G. F. H.</i>
</chapter>

<chapter name="Bankør">
<b>Bankør</b> (af fr. <i>banquier</i> [bã↱k<sub>i</sub>e], Vekselerer),
Bankholder i Lykkespil.
</chapter>
