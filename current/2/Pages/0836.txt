Overlegenhed. Baade i <i>Lothair</i> og især i <i>Endymion</i>
skildrer han Nutidstildragelser og Personer
under meget gennemsigtige Masker, men med
en saa stor Frihed i Omdigtningen, at Grænsen
mellem Virkelighed og Digtning ligefrem
udviskes. Paa lgn. Maade har han i <i>Venetia</i>
(1837) i omdigtet Form skildret Byron's og
Shelley's Karakterer og Liv. <i>Henrietta Temple</i>
(s. A.) er derimod en alm. Kærlighedsroman. 1852
udgav han en Levnedsskildring af sin Ven Lord
George Bentinck. En samlet Udgave af hans
Værker udkom 1881 i 10 Bd, og et Udvalg af
hans Taler gjordes af Kebbel 1882 i <i>Selected
speeches of the late Earl B.</i> (2 Bd, London).
Hans Dødsdag blev senere Mindedag for den
konservative <i>Primrose League</i>. (<sp>Litt.</sp>: <sp>Mill</sp>,
<i>Disraeli the author, orator and statesman</i>
[London 1863]; <sp>G. Brandes</sp>, »B. D.« [Kbhvn 1878];
<sp>Ewald</sp>, <i>B. D. Earl of B. and his times</i> [2 Bd,
London 1882]; <sp>Froude</sp>, <i>The Earl of B.</i>
[London 1891]; <sp>Gorst</sp>, <i>Earl of B.</i> [London 1899];
<sp>W. Meynell</sp>, <i>B. D.</i> [2 Bd, London 1903] og
<sp>Monypenny</sp>, <i>Life of B. D.</i> [1—2, London
1911—12]).
<i>E. E.</i>
</chapter>

<chapter name="Beagidgas">
<b>Beagidgas</b> er Acetylengas, der er udviklet
i Apparater af en meget sammentrængt
Konstruktion (angivet af Carbidwerk
Deutsch-Matrei, Wien), der er saaledes afpasset i
Størrelse og Behandling, at der her haves et
brugeligt Middel til Belysning af enligt liggende
Bygninger, f. Eks. et Badehotel e. l. Gassen
udvikles efterhaanden, som den bruges, og der
findes ingen egl. Gasbeholder til at opsamle den i.

Gasudviklingen foregaar ved, at man lægger
Karbidstykker af en bestemt Form
(Beagid-Legemer) ned i et Stel, der er stillet inden i
en særlig konstrueret Jerncylinder, der i Form
og Størrelse nærmest ligner en alm. stor
Mælkejunge, og som fyldes med Vand og lukkes, saa
der ikke findes anden Afgang fra den end en
Ledning med en Hovedhane. Naar denne
Hovedhane er aaben, vil Vandet træde i
Forbindelse med Karbiden og Udviklingen af
Acetylengas vil derfor begynde. Efter at have fyldt
Beholderen til Gasudvikling, holder man derfor
Hanen aaben saa længe, indtil man mærker den
løgagtige Lugt af Acetylengassen
(Beagidgassen), og forbinder først da Afgangsrøret fra
Jerncylindren ved Hjælp af en alm. For
skruning med den ell. de stadigt fastliggende
Husledninger, der skal føre Gassen rundt til
Lamperne. Apparatet er nu i Drift og udvikler
Gassen efterhaanden, som den bruges, men
fordrer ingen særlig Pasning, før alle de i
Jerncylindren indlagte Beagidlegemer er opbrugte,
thi Jerncylindren er saaledes konstrueret, at
naar Afgangshanen ell. Hanerne ved de forsk.
Blus er aabne, kommer Vandet i Forbindelse
med Karbiden og udvikler Gas, men naar
Afgangshanerne er lukkede, fortsættes
Gasudviklingen kun et Øjeblik, indtil Gastrykket i
Jerncylindren har drevet Vandet bort fra Karbiden,
hvorved Gasudviklingen standses af sig selv.
Imellem Jerncylindren og Husledningerne er
indskudt et lille, simpelt konstrueret
Renseapparat, der dels tørrer Gassen, dels befrier
den for kem. Urenheder. Dette Renseapparat
sidder stadig paa Plads og fordrer ikke anden
Pasning, end at Rensemassen engang imellem
maa fornyes. Forbrændingen af Gassen sker i
Lamper, som de almindeligvis anvendes til
Acetylengas, og der er ogsaa konstrueret brugelige
Kogeapparater. Beagidlegemerne faas
nedpakkede i Bliktromler, hvori de opbevares, indtil
de skal bruges. Hele Anlægget egner sig for
Steder, der ellers vilde være afskaarne fra
Indlæg af Gas til Kogning og Lys. Som Eks.
paa, under hvor ugunstige Forhold det kan
anvendes, skal anføres, at der findes et saadant
Anlæg installeret i »Becherhaus«, et ensomt
beliggende Bjerghotel, der i sin over 3000 m
høje Beliggenhed ligger saa afsondret fra
Omverdenen, at enhver Ting, der bruges heroppe,
maa slæbes op paa Ryggen af Dragere og med
mindst 4 Timers Vej, der <sp>kun</sp> kan
tilbagelægges til Fods. Anlægget heroppe betjener 10
Blus à 65 Normallys og et Par Kogeapparater.
Selve Apparatet med Renser vejer kun c. 40 kg
og er opstillet i et Hjørne af Køkkenet. Den
udviklede Gas koster c. 1 Kr. 50 Øre pr m<sup>3</sup>, og et
Blus med 65 Normallys (den samme Lysstyrke
omtr., som et alm. Gasglødenet har i en alm.
Lysekrone til Kulgas) bruger omtr. for 2,8 Øre
i Timen af Beagidgas. Et tilsvarende Blus af
Kulgas, som den leveres fra de alm. Gasværker
i Byerne, brændt i et alm. opad vendende
Glødenetsblus, vil kun koste c. 1,5 Øre i Timen
(med nedadvendende Glødenet endda kun 1,1
Øre), saa det er kun, hvor alm. Gasværk ikke
kan anlægges i Nærheden, at B.-Gas kan
betale sig.
<i>R. T.</i>
</chapter>

<chapter name="Beagle">
<b>Beagle</b> [↱bi.gl£, lavbenet engelsk Støver, se
<sp>Hunde</sp>
</chapter>.

<chapter name="Beaglekanalen">
<b>Beaglekanalen</b> [↱bi.g£-] adskiller Ildlandet
fra en Mængde mindre Øer, som Navarin og
Wollaston. Længde 152 km.
</chapter>

<chapter name="Beales, Edmond">
<b>Beales</b> [bi.£z], <sp>Edmond</sp>, eng. Politiker
(1803—81), blev 1830 Sagfører i London og
1865 Formand for Reform-Leaguen. Han ledede
med megen Dygtighed Agitationen for
Valgreformen, uden at nogen som helst Urolighed
fandt Sted, og hævdede ligeledes med stor
Styrke imod Regeringens Modstand Folkets
Ret til at samles i offentlige Massemøder under
aaben Himmel, hvad der kostede ham hans
Post som Valglisterevisor (siden 1862). Uagtet
sine Fortjenester af Valgrettens Udvidelse blev
B. dog (1868) vraget ved Valg til Underhuset
og nedlagde derfor sin Post som Formand,
hvorefter Leaguen opløstes. 1870 blev B.
Dommer ved en Grevskabsret.
<i>E. E.</i>
</chapter>

<chapter name="Beard, James Henry og William Holbrook">
<b>Beard</b> [bi.<sub>ə</sub>d], 1) <sp>James Henry</sp>, amer.
Maler, f. 1815 i Buffalo, d. 1893, har
fornemmelig virket i New York (Medlem af
Kunstakademiet der), malede Portrætter (Adams, Henry
Clay m. v.), Genrestykker, hvoriblandt
»Advokaten og hans Klienter«, der vakte stor Opsigt
paa Philadelphia-Udstillingen 1876. Slagbilleder
o. l. (»Natten før Slaget«) og endelig gode
Skildringer af Dyrelivet: »Løve og Løvinde i
Ørkenen« m. v. Broderen 2) <sp>William
Holbrook B.</sp>, f. 1823 i Painesville (Ohio), d. 1900
i New York, uddannet under Studierejser i
Europa, har vundet Berømmelse ved sine
humoristiske Dyrebilleder, hvor Dyrene ofte
optræder med en satirisk Pointe, der kan minde
