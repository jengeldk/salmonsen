hinsides Rhinen, og snart efter kaldte Tiberius
Germanicus tilbage fra disse Egne. A., som
formodentlig har indtaget en Stilling som »Hertug«
(Hærfører), kom nu i Strid med
Markomannerkongen Marobod, der hos Østgermanerne havde
stor Magt. Han overvandt denne, som maatte
søge Tilflugt hos Romerne; men A. beskyldtes
selv for at stræbe efter kgl. Magt og blev 21
e. Kr. dræbt af sine egne Frænder. Tacitus, hvis
»Aarbøger« yder de fyldigste Oplysninger om
A., giver ham dette Eftermæle: »Han var
uimodsigelig Germaniens Befrier, og han havde ikke
som andre Konger og Høvdinger udæsket
Romerfolket under dets første, svage Opvækst,
men Romerriget i dets højeste Blomstring;
stundom blev han slaaet, men aldrig bukkede
han under. Han levede i 37 Aar og havde
Magten i fulde 12; endnu den Dag i Dag besynges
han hos de barbariske Folk«. — Paa Grotenburg
ved Detmold er rejst et kolossalt Monument
over A., indviet 1875, og den første tyske
Nationalhelt har ofte været Genstand for digterisk
Behandling i Tyskland, saaledes især af
Klopstock og H. v. Kleist. (<sp>Litt.</sp>: <sp>König</sp>, »Armin
der Cherusker« [Leipzig 1840]; <sp>Böttger</sp>,
»Hermann der Cheruskerfürst« [Hannover 1874];
<sp>Mommsen</sp>, »Römische Geschichte«, Bd V
[Berlin 1885]).
<i>Kr. E.</i>
</chapter>

<chapter name="Arminius">
<b>Arminius</b> (<sp>Jakob Harmensen</sp>), holl.
Teolog (1560—1609). Ved Univ. i Leyden og i
Genève, hvor han hørte Beza, og paa
Udenlandsrejser uddannede han sine rige Evner paa
forsk. Omraader. I Leyden havde han indaandet
en humanistisk Luft og var blevet en Tilhænger
af den ramistiske Filosofi; han fik derfor snart
at føle, at hans Aandsretning var en noget
anden end de øvrige reformerte Teologers. 1588
blev han Præst i Amsterdam og vandt et stort
Navn som Prædikant; men snart stempledes han
som ikke rettroende, fordi han hævdede, at Gud
vel fra Evighed af havde bestemt Menneskenes
Skæbne, men saaledes, at han havde forudset
deres Tro ell. Vantro. Det var en anden
Prædestinationslære end Calvin's, og efter at han
1603 var blevet kaldet som Prof. til Leyden, kom
han i en heftig Strid med sin Kollega, den
ortodokse Gomarus. Striden var endnu staaende, da
A. døde (se <sp>Arminianere</sp>).
<i>L. M.</i>
</chapter>

<chapter name="Armitage, Edward">
<b>Armitage</b> [↱a.<sub>ə</sub>m<sub>i</sub>tedз ell. -tiз], <sp>Edward</sp>,
eng. Historiemaler, f. 20. Maj 1817 i London,
d. 24. Maj 1896 i Tunbridge Wells. Han kom
tidlig til Paris, hvor han blev Elev af Delaroche
(hjalp denne med Hemicyklen i <i>École des beaux
arts</i>), og hvor han udstillede »den lænkede
Prometheus«. Indflydelsen fra Delaroche blev
bestemmende for hans Kunst og gav denne, der
udmærker sig ved gennemtænkt Komposition,
flittig Formbehandling, men næppe ved
Aandrighed, en Særstilling inden for eng. Malerkunst.
I London vandt han sig et Navn ved sine
priskronede Kartoner (Cæsar's Landing i
Britannien, m. m.) til Fresker og fik efterhaanden
Bestilling paa en Række større monumentale
Freskoarbejder (til Londons Parlamentshus,
<i>University Hall</i>, Islington's kat. Kirke o. fl.) af
hist. ell. allegorisk Indhold. 1848 udstillede han
paa det kgl. Akademis Udstilling »Henrik VIII
og Katharina Parr«; en Rejse til Krim og
Lilleasien gav Anledning til: »Slag ved Inkerman«
og »Kavaleriangreb ved Balaklava« (i H.
Vernet's Maner). Billeder som »Judas' Anger«
(Londons Nationalgaleri), »Skt Franciscus for
Innocens III«, »Kristne Martyrers Begravelse i Rom«,
»Esther«, »Julian Apostata« fæstnede hans Ry.
1883 udkom hans <i>Lectures on painting</i>, en Rk.
Forelæsninger, som han havde holdt paa
Akademiet.
<i>A. Hk.</i>
</chapter>

<chapter name="Armitage, Thomas">
<b>Armitage</b> [↱a.<sub>ə</sub>m<sub>i</sub>tedз ell. -tiз], <sp>Thomas</sp>,
eng. Blindefilantrop, f. 1824, d. 1890. Opr.
praktiserende Læge i London, hvor han havde
studeret og siden taget Doktorgraden, nødtes han
i en ung Alder p. Gr. a. en Øjensvaghed, som
næsten berøvede ham Synet, til at opgive sin
Virksomhed. Et nyt Arbejdsfelt aabnede sig for
ham, da han 1865 blev Medlem af den londonske
Understøttelsesforening <i>the indigent blind
visiting society</i> og snart efter dens Formand og
Reorganisator. Under Dr. A.'s Ledelse naaede
denne Forening (hvis Formaal er: dels at besøge
fattige Blinde i deres Hjem, dels at indrette
Skolestuer for Blinde omkr. i Londons forsk.
Kvarterer) 1888 at aflægge to maanedlige Besøg
hos 920 Blinde samt at opretholde 15 Skolestuer
med et Elevantal af 338. Væsentlig for egne
Penge har Dr. A. stiftet en saakaldt
<sp>Samaritanfond</sp>, en Hjælpekasse for Blinde i
Sygdoms- ell. Trangstilfælde samt ved Anbringelse
i Haandværkslære. Med Dr. A.'s Fremtræden
er en ny Æra i Englands Blindeundervisning
oprundet. Hans Særstandpunkt var, at den
Blinde selv, og da navnlig den dannede Blinde,
bedre end de Seende formaar at dømme om,
hvad der bedst egner sig som
Undervisningsgenstand for Blinde, og paa hvilken Maade
Undervisningen bør ledes. Ud fra dette Standpunkt
stiftede han 1868 the <i>British and foreign
association for promoting the welfare of the blind</i>,
hvis Bestyrelse skal bestaa af 5 blinde Herrer.
Denne Forenings første Opgave var Afgørelsen
af det vigtige Alfabetspørgsmaal, og Resultatet
blev en fuldstændig Forkastelse af det latinske
Alfabet til Fordel for <sp>Braille</sp>'s Punktskrift,
som tidligere slet ikke var kendt i England; nu
findes i denne Skrift et helt Bibliotek for Blinde
samt en periodisk <i>Presse the Progress</i>, stiftet
af Dr. A. Grundlæggelsen af <i>the royal normal
college and academy of music for the blind</i>,
London, skyldes ligeledes Dr. A.; denne
storartede Anstalt, der aabnedes 1872, har til
Formaal at give godt begavede Blinde en mere end
alm. fyldig Skoleundervisning samt at uddanne
dem til Lærere i Musikkens Teori og Praksis og
til Klaverstemmere. Endnu maa nævnes Dr. A.'s
Virksomhed som Medlem af en kgl.
Kommission, der blev nedsat 1885 for at ordne
Englands Blindevæsen, samt hans altid ivrige
Deltagelse i de internationale
Blindelærer-Kongresser. Efter hans Død er der indsamlet en større
Pengesum til Oprettelse af et Legat for Blinde,
der bærer Dr. A.'s Navn. (<sp>Litt.</sp>: »Der
Blindenfreund«, Aarg VI Nr 12 og Aarg X Nr 12; <i>Le
Valentin Haüy</i>, Aarg VIII Nr 11; <sp>E. T.
Wildau</sp>, »Nogle Bemærkninger om Omsorgen for
de Blinde« [Kbhvn 1889]).
<i>F. B.</i>
</chapter>

<chapter name="Armod">
<b>Armod,</b> hvorved forstaas Mangel paa al
Besiddelse, viser sig umiddelbart for det naturlige
Menneske som et Onde, der maa skys, og synes
heller ikke godt at kunne bedømmes anderledes
