byggede en <sp>Stoa</sp> i Byen, medens Kong Antiochos
Epifanes af Syrien begyndte Opførelsen af det
store Tempel for den <sp>olympiske Zeus</sp>,
som Peisistratos ikke havde naaet at rejse. Fra
noget senere Tid (første Aarh. f. Kr.) er
<sp>Vindenes Taarn</sp>, Urtaarnet, der endnu i det
ydre er bevaret. Hen imod Kristi Fødsels Tid
rejstes paa Akropolis et Rundtempel for <sp>Roma</sp>
og <sp>Augustus</sp>. Fra tidlig rom. Tid er den
brede <sp>Marmortrappe</sp> foran Propylæerne,
medens Forporten (Beulé's Port) er fra Markus
Aurelius' Tid. Ved Trappen stod en Æresstatue
for <sp>Agrippa</sp> (Fundamentet bevaret). Ligeledes
i tidlig rom. Periode anlagdes et nyt <sp>Agora</sp>,
et Pragttorv med store Haller Ø. f. det gamle,
med en monumental Portbygning, endnu
væsentlig bevaret, rejst mellem 12 og 2 f. Kr. af
Athenerfolket for Gaver fra Cæsar og Augustus,
til Ære for Athena Archegetis. Kejser <sp>Hadrian</sp>
udvidede det murhegnede Omraade med en
»Hadriansby«, hvis Portal endnu staar, byggede
et <sp>Bibliotek</sp> m. m. og rejste endelig det
mægtige, 2 Gange tidligere begyndte Tempel for
den <sp>olympiske</sp> (<sp>panhelleniske</sp>) <sp>Zeus</sp>,
hvoraf en Del er bevaret. Den rige Herodes
Attikos (Konsul 140 e. Kr.) byggede det mindre
Teater, <sp>Odeion</sp>, ved Propylæerne og gav
Stadion Marmorsæder. Endnu kan nævnes
Dionysos-Teatrets Skulpturer paa Scenevæggen fra
Alexander Severus' Tid, og bl. de i anseligere Rester
endnu bevarede Oldtidsbygninger
<sp>Filopappos</sp>-Mindesmærket V. f. Akropolis, rejst som en
Art Æresmausoleum mellem 114 og 116 e. Kr. af
A. for en fyrstelig Velgører. I øvrigt bør nævnes,
at de rom. Kejsere jævnlig sørgede for
Restaureringer af de gamle Monumenter og anden
Opmærksomhed over for den nu ret fattige
»Universitetsby«, i hvis filos. Skoler Ungdommen
stadig søgte Grundlaget for sin Dannelse.

Byens Befolkning anslaas i den klassiske Tid
til at have været 100—150000 Frie, med en 3—4
Gange saa stor Slavebefolkning, dog ganske
usikkert. Men det var Grækenlands største og
folkerigeste By. Byen var delt i Demer, hvis
Grænser betegnedes med Hermer.

(<sp>Litt.</sp>: <sp>W. Judeich</sp>, »Topographie von
A.« [München 1905]; <sp>Ernst Curtius</sp>, »Die
Stadtgeschichte von A.« [Berlin 1891], begge
med gode Kort; <sp>M. L. d'Ooge</sp>, <i>The Acropolis
of A.</i> [New York 1908]; <sp>G. Fougères</sp>, <i>Grèce</i>
[Paris 1911]).

<sp>Athen i Middelalderen til
Frihedskrigen</sp>.

Fra Oldtidens Slutning til den gr. Frihedskrig
er A.'s Historie en stadig Nedgang. Allerede 267
blev Byen besat af Goterne, 395 af Alarik.
Justinian gav den et Dødsstød ved at lukke
Filosofskolerne 529 og beslaglægge deres Ejendomme.
Da sluktes det gamle Ry og Byen blev en
Provinsby som saa mange andre. Parthenon blev
kristen Kirke, de fleste andre Bygværker kom i
Forfald. Dog blev A. et kirkeligt Midtpunkt, fra
857 Sæde for en Ærkebiskop. Harald
Haarderaade angreb Peiraieus 1040. Efter det lat.
Kejserdømmes Oprettelse 1204 kom A. under
Slægten de la Roche, fra 1258 med Hertugtitel,
senere efter forsk. Omskiftelse 1394 under
Florentineren <sp>Rainerio Acciajuoli</sp>
(»Frankertaarnet«, nu nedrevet, byggedes ved
Propylæerne) og 1456 under en af hans Efterfølgere
under Tyrkerne. Derefter var Byen en Del
af »Negroponte« under en Pasha. Parthenon blev
Moské med Minaret, og Pashaen tog sin Bolig
paa Akropolis, med Harem i Erechteion. Byen

<img>Erechteion. Alter. Parthenon.
Athena Promachos.
Grotter. Propylæerne. Niketempel.
Fig. 3. Akropolis, rest. (uden Beulé's Port).</img>
