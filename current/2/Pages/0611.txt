Tashin Pasha, i alt 27000 Mand og 72 Kanoner,
men 20. Oktbr indtraf en Redif-Division fra
Asien, saa at Essad Pasha kunde raade over c.
16000 Mand i Epirus og Janina og Tashin Pasha
over 20000 Mand SV. f. Saloniki. Yderligere
kunde senere de i Strumnica opstillede 28000
Mand under Ali Radir Pasha komme i Betragtning.
At Grækerne hævdede Herredømmet til
Søs, var for dem af stor Bet.

18. Oktbr overskred den gr. Hovedhær i 3
Kolonner Grænsen; den ved Elassona opstillede
tyrk. Avantgarde veg tilbage til Serfidsje, hvor
Tashin Pasha vilde optage Kampen med c.
18000 Mand. Han standsede ogsaa Grækerne i
2 Dage, men omgaaet i begge Flanker, led han
den 24. et betydeligt Nederlag, og Grækerne
udbredte sig derefter i Slettelandet. Med 6
Divisioner og Rytteriet ilede de mod Saloniki,
medens kun 1 1/2 Division sendtes imod
Vardar-Hæren i NV. 2. Novbr satte Tashin Pasha sig
endnu en Gang med 20000 Mand til Modværge
ved Jenidse Vardar, men overfløjet til venstre
maatte han Dagen efter opgive sin Stilling, saa
at et gr. Rytterregiment 7. Novbr kunde holdte
sit Indtog i Saloniki, fulgt af Fodfolk Dagen
efter; Bulgarernes 7. Division, som 7. Novbr
over Seres havde naaet Aivali, kom saaledes
bagefter. Tashin Pasha, som var blevet
forstærket med Flygtninge fra Vardar-Hæren og
Struma-Dalen, blev dog herved omsluttet,
tilmed da Grækerne landsatte en Styrke i
Kassandra-Bugten, og maatte 9. Novbr kapitulere
med 25000 Mand. Kronprins Konstantin, som
s. D. holdt sit Indtog i den omstridte By, maatte
dog snarest tænke paa at yde sin 1 1/2 Division
i NV. Understøttelse, da disse Tropper havde
haft en vanskelig Stilling lige over for en Del af
Vardar-Hæren, som endog vandt fl. Fordele.
3 Divisioner og Rytterdivisionen sendtes frem
imod V. i to Kolonner og angreb Tyrkerne 16.
og 17. Novbr ved Vladova Komano. Disse ydede
ny Modstand 20.—21. Novbr ved Florina,
hvorefter den tyrk. Arrieregarde, som før nævnt,
blev oprevet ved Pisodeni og Grækerne vandt et
stort Bytte. Hermed var Felttoget i Makedonien
afsluttet, men Janinas Erobring stod endnu
tilbage. Af Hensyn hertil tiltraadte Grækenland
ikke Vaabenstilstanden. Arta-Gruppen havde alt
i Oktbr besat den sydlige Del af Epirus og
navnlig med Understøttelse af Marinen erobret
Fæstningen Prevesa, men Janina, med sin
Omkreds paa 50 km, deri indbefattet Bjerget
Bisani, der var bestykket med 50 Kanoner,
ydede sejg Modstand, navnlig efter at en Del af
Vardar-Hæren med Essad og Zekki Pasha
havde bragt Besætningen op til over 30000 Mand
med 120 Kanoner. Kronprins Konstantin sendte
derfor 3. og senere endnu en Division derhen,
og omkr. Fæstningen fandt mange heftige
Kampe Sted, saavel i Decbr som i Jan. 23. Jan.
overtog Kronprinsen Overbefalingen, han
raadede da over 45000 Mand, 17 Batterier og en
Del svært Skyts. Efter et heftigt Bombardement
4. Marts (15000 Skud) og heldige Stormanordninger,
der vildledte Tyrkerne, indledede Essad
Pasha 6. Marts Kapitulationsforhandlinger.
12000 Tyrkere blev Krigsfanger, 7000 laa paa
Lazarettet, og 14000 brød ud, hvoraf Rytteriet
dog indfangede 3000. Grækernes Tab i Dagene
4.—5. Marts var kun 500 Mand. Essad Pasha
undkom til Skutari.

Foran Skutari opererede Tyrkerne ikke efter
Vaabenstilstanden, saa at Montenegrinerne i
Decbr og Jan. maatte værge sig. De udbad sig
derfor Understøttelse af den serb. Drina-Division
med svært Skyts; den anvendtes mod Tarabosch,
men alle Stormforsøg her og mod Bjerget
Bardangolt i Ø. 7.—9. Febr afsloges. Fra
Saloniki afsendtes saa i Marts en ny serb. Division
til Skutari, hvorefter General Bojovitsch overtog
Befalingen over Angrebstropperne og fra 15.
Marts beskød Byen paa det voldsomste.
Stormagterne havde imidlertid besluttet, at Skutari
skulde forblive under Albanien, og fik en
Vaabenstilstand tilvejebragt, som dog atter brødes
4 Dage senere, hvorefter ny Stormforsøg
gjordes. Stormagterne iværksatte da en
Flaadedemonstration mod Montenegro, hvad der
bevirkede, at Serberne drog bort. Imidlertid var
Fæstningens Kommandant Hassan Riza Pasha
blevet myrdet. Essad Pasha overtog Kommandoen,
og skønt han endnu raadede over 26000
Mand, kapitulerede han 23. Apr. Kong
Nikolaus maatte dog atter rømme Byen i Beg. af
Maj, og den blev saa besat af Stormagterne.
Montenegrinernes Tab havde mindst udgjort
10000 Mand.

<sp>Bulgarien</sp> var Tyrkiets Hovedmodstander,
og havde den vanskeligste Opgave. Det
maatte nemlig dels slaa den tyrkiske Hovedhær,
som i Adrianopel havde en god Støtte, og ikke
tabe sine Interesser i Makedonien af Sigte. Det
besluttede først at angribe Tyrkerne i Thrakien
og opstillede imod disse flg. Hære under
Overbefaling af Czar Ferdinand med General
Fitschev som Stabschef og General Savov som
faktisk Overgeneral. (Mobiliseringen var befalet
30. Septbr og Opmarchen til Dels fuldført 14.
Oktbr). 18. Oktbr stod:

<sp>1. Armé</sp>, General Kutinschev, 1., 3. og 10.
Division ved Kisilagatsch, 56 Batailloner, 3
Eskadroner, 132 Kanoner og 12 Haubitser, 3
Pioner-Batailloner;

<sp>2. Armé</sp>, General Ivanov, 8. og 9. Division,
ved Tirnovo, 48 Batailloner, 3 Eskadroner, 96
Kanoner, 12 Haubitser, 3 Pioner-Batailloner;

<sp>3. Armé</sp>, General Dimitriev, 4., 5. og 6.
Division ved Jamboli, 64 Batailloner, 3 Eskadroner,
180 Kanoner, 12 Haubitser, 3 Pioner-Batailloner.

Direkte under Overkommandoen: 2. Division,
mellem Haskovo og Karadschilar, 40 Batailloner,
6 Eskadroner, 84 Kanoner, 1 Pioner-Bataillon, 7.
Division mellem Dubnitza og Samakov, 40
Batailloner, 5 Eskadroner, 72 Kanoner,
1 Pioner-Bataillon, 11. Division under Formering ved
Tirnovo, og en Rytter-Division, fremskudt mod
Grænsen foran 1. og 2. Armé. Bataillonerne var
paa over 1000 Mand.

De tyrk. Stridskræfter ligeoverfor hørte fra
først af til Konstantinopels Hærinspektion,
Mobiliseringen begyndte 1. Oktbr, men lededes med
ringe Kraft. Krigsminister var Nazim Pasha,
Abdullah Pasha udnævntes til Overgeneral med
Djevad Bey som Stabschef. Tyrkerne ventede
Bulgarernes Hovedangreb i Rummet
