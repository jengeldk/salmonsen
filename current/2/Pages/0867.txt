J. B., saaledes »Ruiner af det gamle Raadhus i
Amsterdam«, »Søslag mellem den holl. og eng.
Flaade«; i Kunstmuseet i Kbhvn et Søstykke.
<i>A. Hk.</i>
</chapter>

<chapter name="Beesemacher, Peter">
<b>Beesemacher</b> [↱be.s<sub>ə</sub>maк<sub>ə</sub>r], <sp>Peter</sp>, holl.
Søofficer, d. 1709. B. var i mange Aar i dansk
Tjeneste og var 1677 Skibschef paa Niels Juel's
Admiralskib »Christianus Quintus« under Slaget
i Kjøge Bugt, hvor han ifølge Admiralens
Rapport gjorde god Tjeneste. 1700 udnævntes han
til Schoutbynacht og forblev i dansk Tjeneste
til sin Død.
<i>H. E.</i>
</chapter>

<chapter name="Beeston">
<b>Beeston</b>[↱bi.stn], By i det mellemste
England, Nottinghamshire, ligger 6 km SV. f.
Nottingham ved Trent samt ved Banen fra
Nottingham til Derby. (1911) 11336 Indb. B. har
Strømpe- og Kniplingsindustri samt Fabrikation af
Cykler.
<i>G. Ht.</i>
</chapter>

<chapter name="Beethoven, Ludwig van">
<b>Beethoven,</b> <sp>Ludwig van</sp> [↱be.tho.f<sub>ə</sub>n,
da. ↱be.to´v<sub>ə</sub>n], tysk Komponist, f. i Bonn 16.
(?) Decbr 1770, d. i Wien 26. Marts 1827.
B.'s Fødselsdag kendes ikke med Sikkerhed, men ifølge
Bonns
Kirkebøger er han
døbt 17. Decbr,
antagelig
Dagen efter
Fødslen. —
Familien stammede
fra
Nederlandene. B.'s
Bedstefader, L. v.
B., var født i
Antwerpen,
Sanger i
Löwen og blev
1761
kurfyrstelig
Kapelmester i Bonn.
Han var en
dygtig Musiker
og anset
Personlighed.
Hans Søn, <sp>Johan</sp>, der var Tenorsanger ved
Hofteatret, havde arvet sin Moders sørgelige
Hang til Drik og var i det Hele en ret
upaalidelig og brutal Mand; hans Hustru, Enke efter
Kammertjener <sp>Laym</sp> og f. <sp>Keverich</sp>, blev
Moder til fl. Børn; af de tre Sønner, der levede
ud over Barnealderen, var B. den ældste. —
Hans sjældne Anlæg allerede som lille Dreng og
Traditionen i Familien bestemte ham straks til
Musikergerningen, og den Undervisning, han i
øvrigt nød, var kun den nødtørftigste, dog lærte
han ud over det elementære lidt Latin og Fransk.
B.'s første Musiklærer var Sanger og Oboist
<sp>Pfeiffer</sp>, en af Faderens tvivlsomme
Kammerater; fra 1780 var han den gamle Organist
van der Eeden's Elev (særlig Orgel) og
Hofmusikus Rovantini's (særlig Violin og Bratsch),
men virkelig grundig og systematisk
Undervisning fik B. først af den talentfulde og
almendannede Musiker Neefe (fra 1782). Denne bragte
tillige B. i Forbindelse med den udmærkede
Breuning'ske Familie, hvor han fik Erstatning for
sit daarlige Hjem, lærte finere Omgangssæder og
vandt en trofast Ven i Sønnen Stephan.

Allerede som Barn maatte B. ifølge Faderens
Ønske optræde som Klaverspiller efter den lille
Mozart's Forbillede, og Faderen lod
offentliggøre Kompositioner (Klaversonater, tilegnede
Kurfyrsten i Bonn) med Forfalskning af
Drengens Alder, der i Tilegnelsen angives til 11 i St
f. 13 Aar. 1784 blev B. Neefe's Vikar som
Hoforganist og senere Akkompagnatør ved
Hofoperaen, hvorved han tidlig kom ind i et praktisk
Musikliv. Trods sit sære, næsten bryske Væsen
blev han afholdt af Kollegerne, beundret for
sine Improvisationer, og vandt sig Velyndere
i den ny Kurfyrste Max Franz og særlig i Grev
Waldstein; disse foranledigede, at B. kom til
Wien, hvor han i øvrigt tidligere havde været
paa et kort Besøg (1787), der afbrødes ved hans
Moders Død, og som havde bragt ham i Berøring
med Mozart. Da B. (1792) paa ny drog til Wien,
var det for at erholde Mozart's Aand af Haydn's
Hænder (Brev fra Grev Waldstein) ɔ: for at
blive sidstnævnte Mesters Elev; og han vendte
da ikke mere tilbage til Bonn, hvor hans
Fader, næsten nedbrudt af Drik, døde s. A.
Kærligheden til sin Hjemstavn og til Rhinegnene
glemte B. dog ingensinde. Undervisningen hos
Haydn, hvis Værker jævnsides med Phil. Em.
Bach's og Mozart's særlig havde været
Genstand for B.'s Studium i Bonn, hvor allerede
Kvartetter, Trioer, Kantater, en Ballet m. m.
var skrevne, blev en Skuffelse. Den aldrende
Mester ofrede ham ikke den Interesse, han
havde ventet, og synes ikke at have haft
pædagogiske Evner. B. søgte da bag Haydn's Ryg
Bistand hos den folkelige Komponist Schenk
og den lærde Teoretiker Albrechtsberger, der
(indtil 1795) var den, der underviste B.
grundigst og mest systematisk. Ved Siden heraf
studerede B. Operastil og Sangkunst hos
Salieri og Violinspil hos Schuppanzigh. — 1795
betragter B. sine Studier som væsentlig afsluttede.
Han udgiver 3 Trioer som »Op. 1« — og slaar
dermed en Streg over alle ældre Arbejder —, og
han begynder at optræde som Klaverspiller. I
denne Egenskab og med de Værker, der udkom
i de flg. Aar inden Aarhundredskiftet, vandt B.
stor Yndest bl. Wienerne, og han traadte i nær
Forbindelse med Hovedstadens førende og
fornemste Kredse, saaledes Fyrst Lichnowsky, hos
hvem, B. endog ofte boede, Grev von Brunswick,
Hofsekretær von Zmeskall, Grev Erdödy, Grev
von Swieten, hvortil noget senere kom
Erkehertug Rudolph, Leopold II's yngste Søn, der blev
B.'s Elev, Fyrst Lobkowitz, Fyrst Kinsky o. fl.
Mange af disse Adelsfamilier underholdt eget
Orkester ell. Kammermusik, hvortil B.
komponerede ny Værker. B.'s økonomiske Kaar var
saaledes gode, sine to Brødre kaldte han til
Wien, og i det Hele var disse Aar udadtil hans
lykkeligste. 1796 foretog han sin eneste
Kunstrejse til Prag, Nürnberg og navnlig Berlin, hvor
han traf sammen med den meget musikalske
Prins Louis Ferdinand. I disse Aar udkom og
opførtes en anselig Række Kompositioner: de
første Klaversonater (Op. 2), Violin- og
Violoncelsonater, Strygetrioer (Op. 9), den saa yndede
Septet (Op. 20) og endelig 1800 den 1. Symfoni
(C-dur) og de første 6 Stryge-Kvartetter (Op. 18).
Men desuden har B. i denne frodige og gunstige

<img>L. v. Beethoven.</img>
