arbetaren kostar på sig« (1899) (hvori søgtes
paavist, hvad Arbejderen giver ud til Spiritus),
»Den interparlamentariska unionen« (1902). B.
har i mange Aar været Medlem af det
interparlamentariske Raad og 1902—14 Formand for
Venstres Hovedorganisation, »Frisinnade
landsföreningen« samt fl. Gange Formand i
»Publicistklubben« og Generalsekretær ved
Verdens-Journalist-Kongressen i Sthlm 1897.
<i>A. M. D.</i>
</chapter>

<chapter name="Beckman, Karl Frederik Natanael">
<b>Beckman,</b> <sp>Karl Frederik Natanael</sp>,
sv. Sprogforsker og Pædagog, f. 26. Jan. 1868,
Student 1886, 1895 <i>Dr. phil.</i> i Upsala. 1895—97
var B. Docent i Svensk ved Upsala Universitet,
1897—99 ved Lunds. Siden 1902 er B. Lektor
ved »Realläroverket« i Sthlm, men var 1906—11
Rektor i Sköfde. B. har udg. fl. filol. Arbejder,
saaledes »Bidrag till kännedomen om 1700-talets
svenska« (1895), »Grunddragen af den svenska
versläran« (1898), »Språkpsykologi och
modersmålsundervisning« (1899) og »Dansk-norsk-svensk
ordbok« (1907).
<i>A. M. D.</i>
</chapter>

<chapter name="Beckman, Friedrich">
<b>Beckmann,</b> <sp>Friedrich</sp>, tysk Skuespiller,
f. 13. Jan. 1803 i Breslau, d. 7. Septbr 1866 i
Wien. B. kom 1824 til »Königstädtische Theater«
i Berlin, hvor han blev Publikums Yndling særlig
ved sit Spil i »Der Eckensteher Nante im
Verhör«, som han selv havde forfattet. 1845 ansattes
han som første Komiker ved Burgteatret i Wien,
hvor han, der tidligere næsten kun havde dyrket
den burleske Komik, nu maatte give sig i Kast med
Karakterroller, ogsaa disse lykkedes ham, og
navnlig Fædrene i de moderne Lystspil udførte
han mesterlig. B. ægtede 1838 den især som
Vaudeville-Sangerinde bekendte Skuespillerinde
<sp>Adele Muzzarelli</sp> (1816—85); hun
testamenterede sin store Formue (c. 160000 Gylden)
til Oprettelse af en »Friedrich Beckmann-Stiftung«
i Wien, der understøtter østerrigske og
tyske Skuespillere.
<i>A. A.</i>
</chapter>

<chapter name="Beck'ske Hertuglinie (se Oldenborgske Hus)">
<b>Beck'ske Hertuglinie,</b> se
<sp>Oldenborgske Hus</sp>.
</chapter>

<chapter name="Beckum">
<b>Beckum,</b> By i Preussen, Prov. Westfalen,
ligger 13 km VSV. f. Arnsberg ved Werse, (1910)
8053 Indb. B. er Jernbaneknudepunkt og driver
Tilvirkning af Cement, Kemikalier og
Landbrugsmaskiner. I Nærheden findes Jerngruber.
Omegnen dannede i Middelalderen det fri
Grevskab B., hvortil Byen dog ikke hørte.
<i>G. Ht.</i>
</chapter>

<chapter name="Beckx, Pierre Jean">
<b>Beckx</b> [bæks], <sp>Pierre Jean</sp>,
Jesuittergeneral, f. 8. Febr 1795 i Sichem ved Louvain i
Belgien, d. i Rom 4. Marts 1887, traadte 1819 ind
i Jesuitterordenen, i Hildesheim, blev
Skriftefader for Hertug Ferdinand af Anhalt-Köthen,
hvis Enke han senere ledsagede til Wien. 1847
blev han Prokurator for Ordensprovinsen
Østerrig; men da Jesuitterne blev udjagne af dette
Land, rejste han 1848 til Belgien, hvor han blev
Rektor for Kollegiet i Louvain. Efter Ordenens
Tilbagekaldelse til Østerrig blev han Superior
for Ungarn, senere Provincial for Østerrig, og
fik som saadan stor Indflydelse paa Kejserstatens
indre Politik. Efter Roothaan's Død blev han 2.
Juli 1853 Ordensgeneral. 1884 nedlagde han sit
Embede. Under B.'s Generalat voksede
Jesuitterordenens Magt. Han har skrevet en i fl. Sprog
oversat Opbyggelsesbog, »Monat Mariæ« (15.
Oplag, 1885). Under hans Auspicier grundedes
Jesuitternes Hovedorgan <i>Civiltà cattolica</i>.
<i>L. M.</i>
</chapter>

<chapter name="Becque, Henry">
<b>Becque</b> [bæk], <sp>Henry</sp>, fransk dramatisk
Forf., f. i Paris 9. Apr. 1837, d. smst. 12. Maj
1899. B. skrev 1867 Operateksten <i>Sardanapale</i>
(efter Byron), hvortil Joncières satte Musik,
1868 Skuespillet <i>L'enfant prodigue</i>, 1870 det
pessimistiske sociale Drama <i>Michel Pauper</i>, 1878
Enakteren <i>La Navette</i>; 1882 opførte <i>Théâtre
français</i> hans berømteste Skuespil <i>Les corbeaux</i>
(»Ravnene«, 1893 spillet i Kbhvn af
Studentersamfundets fri Teater), hvis skarpe Naturalisme
og Mangel paa »forsonende Element« i sidste
Akt vakte Sensation: Skurkene sejrede. Det
ubarmhjertige Skuespil, der af nogle betragtedes
som Banebryder for en Reformation af
Scenedigtningen, et <i>théâtre cruel</i>, efterfulgtes 1885 af
<i>La Parisienne</i>, der ligeledes vakte Opsigt ved
sin bitre Pessimisme. B., der stædigt og
hensynsløst forfægtede sine kunstneriske Anskuelser,
udgav endnu kun <i>Querelles littéraires</i> (1890) og
<i>Souvenirs d'un auteur dramatique</i> (1895). Hans
<i>Théâtre complet</i> udkom 1898 i 3 Bd.
<i>S. Ms.</i>
</chapter>

<chapter name="Bécquer, Gustavo Adolfo">
<b>Bécquer</b> [↱wæk.ær], <sp>Gustavo Adolfo</sp>, sp.
Digter, f. i Sevilla 17. Febr 1836, d. i Madrid 22.
Decbr 1870. Han var paa fædrene Side af tysk
Afstamning. Fra 1854 levede han i Hovedstaden,
først som slet lønnet, underordnet — og lidet
dygtig — Embedsmand, siden som Publicist.
Forsk. kunstarkæologiske Rejser omkr. i
Spanien sammen med en Broder, som var Maler,
og som han havde den Sorg at miste et
Fjerdingaar før sin Død, bragte nogen Afveksling i
hans ensformige og temmelig glædeløse Liv.
Væsentlig en Frugt af disse Farter er en Række
Skildringer i Prosa, ogsaa romantiske
Fortællinger (<i>Leyendas</i>), der vidner om betydelig
Fantasi og Sprogkunst. Men det er navnlig ved sine
lyriske Digte, at B. — og det især efter sin Død
— indtager en høj Rang i den nyere sp. Litt.:
mangen ung Spanier kan udenad hans skønne
erotiske Strofer, korte i Udtrykket og inderlig
følte (f. Eks. <i>Volverán las oscuras golondrinas</i>),
hans Vers om, den tavse Harpe og det
forunderlig rørende Gravdigt over en ung Pige: <i>Dios mio!
qué solos se quedan los muertos</i> (oversat paa
Dansk af Niels Møller). Hans Digtnings
Ligheder med visse Sider af den Heine'ske har
været mange paafaldende; men B. kan dog
ingenlunde kaldes nogen Efterligner af den tyske
Lyriker. Hans Værker er udkomne gentagne
Gange (senest Madrid 1911). Der eksisterer tyske
og eng. Oversættelser af dem.
<i>E. G.</i>
</chapter>

<chapter name="Becquerel, Antoine César og Alexandre Edmond og Antoine Henri">
<b>Becquerel</b> [bæ↱kræl], 1) <sp>Antoine César</sp>,
fr. Fysiker, f. 7. Marts 1788 i
Châtillon-sur-Loing, d. 18. Jan. 1878 i Paris. B. udgik 1808 som
Ingeniørofficer fra den polytekniske Skole i
Paris, deltog med Hæder i det sp. Felttog 1810—12,
men forlod 1815 Krigstjenesten for at ofre sig
helt for videnskabeligt Arbejde. Han undersøgte
især Elektricitetens Forhold til kem. Processer,
dannede omtr. samtidig med <sp>Daniell</sp> et
konstant galvanisk Element og maa nævnes som en
af Elektrokemiens Grundlæggere. I <i>l'Institut de
France</i>, hvoraf han blev Medlem i sit 23. Aar,
har han læst over 100 Afh., mest om Elektricitet
og Magnetisme. Han har fremstillet Aluminium,
Silicium og Glucium ad elektrisk Vej og
arbejdede i det hele med det Maal for Øje at
udrede Forholdet mellem de elektriske Kræfter og
