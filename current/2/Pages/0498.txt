tæt, kort, graa Filt. 2) <sp>Ægyptisk B.</sp>
(<i>Neb-Neb</i>, <i>Garrat</i>) af <i>Acacia nilotica</i>; Bælgene er
grønbrune, uden Filt, i Midten mørkere og glinsende.
Undertiden benyttes ogsaa Frugterne af <i>Acacia
Adansonii</i> (<i>Gousses de Gonaké</i>) og af <i>A.
farnesiana</i>.
<i>K. M.</i>
</chapter>

<chapter name="Bábolna">
<b>Bábolna</b> [↱ba.bolnå], Statsdomæne (40 km<sup>2</sup>)
i det ung. Komitat Komorn, nær Jernbanestationen
Nagy Igmáud, har et berømt Militærstutteri
med arab. Heste.
<i>G. Ht.</i>
</chapter>

<chapter name="Babool (se Bablah)">
<b>Babool</b> [eng. ↱bäbu.£], se <sp>Bablah</sp>.
</chapter>

<chapter name="Babrios">
<b>Babrios</b> (ell. <sp>Babrius</sp>), gr. Fabeldigter,
sandsynligvis i 3. Aarh. e. Kr., efterlod en større
Samling saakaldte Æsop'ske Fabler i jambiske
Vers. I Middelalderen blev de fl. Gange
omdannede, bearbejdede paa Prosa og overleverede
som Æsop'ske Fabler; først Bentley angav dem
som Vers af B. i sin <i>Dissertatio de Babrio</i>
(London 1776). Grækeren Minoides Minas opdagede
1844 paa Athos et Haandskrift med 123 hidtil
ukendte Fabler af B. (udg. af Boissonade [1844],
Eberhard [1875], Rutherford [1883] og Crusius
[1897]. Oversættelser af B.'s Fabler har bl. a.
Bibbeck og Hertzberg udg. (<sp>Litt</sp>.: <sp>Crusius</sp>,
<i>De Babrii aetate</i> [1879]).
<i>K. H.</i>
</chapter>

<chapter name="Bab-Sudan (se Agadir)">
<b>Bab-Sudan</b>, se <sp>Agadir</sp>.
</chapter>

<chapter name="Babuin">
<b>Babuin</b> (<i>Cynocephalus babuín</i>), se <sp>Bavianer</sp>.
</chapter>

<chapter name="Babula (se Bablah)">
<b>Babula</b> [b<sub>ä</sub>↱bu.£<sub>a</sub>], se <sp>Bablah</sp>.
</chapter>

<chapter name="Babulgummi">
<b>Babulgummi</b>, <i>Gond-Babul</i>, en simplere Sort
Gummi arabicum, der faas fra Bengalen af
<i>Acacia arabica</i>.
</chapter>

<chapter name="Babur (d. s. s. Baber)">
<b>Babur</b>, d. s. s. <sp>Baber</sp>.
</chapter>

<chapter name="Babusch">
<b>Babusch</b> ell. rettere <i>Papusch</i> (pers.
Fodbeklædning), orientalske Tøfler ell. Sko, uden
Bagkappe og Hæl. Fra Arabisk er Ordet optaget
i Spansk (<i>babucha</i>), fra Tyrkisk i Nygræsk
(<i>Paputzia</i>, Fodtøj).
<i>J. Ø.</i>
</chapter>

<chapter name="Babuyaner">
<b>Babuyaner</b>, <sp>Babuyán-Øer</sp>, Øgruppe ved
Nordkysten af Filippinernes Hovedø Luzon. Den
største Ø er den nordligste, <sp>Babuyan</sp> ell.
<sp>Babuyán Claro</sp>. SV. f. denne ligger
<sp>Calayan</sp> og <sp>Dalupiri</sp>, Ø. f. denne følger
<sp>Fuga</sp> og <sp>Camiguin</sp>, B. er af vulkansk
Oprindelse og frugtbare. De frembringer Jams,
Bananer, Kokosnødder, Ibentræ og Voks. De c.
8000 Indb. er kristne Tagaler. Øgruppen hører
til den nordamerikanske Koloni Filippinerne.
<i>M. V.</i>
</chapter>

<chapter name="baby">
<b>baby</b> [↱be<sub>i</sub>b<sub>i</sub>] (eng., Plur. <i>babies</i>), lille Barn.
</chapter>

<chapter name="Babylon">
<b>Babylon</b>, gr.-rom. Navn paa den i
Oldtiden folkerige og blomstrende Stad ved Eufrat,
som Stedets Indbyggere, ligesom ogsaa
Nabolandenes Befolkning, bl. a. Israelitterne,
benævnede <i>Babel</i>. Udstrakte Levninger af det
gamle B. findes i Nærheden af den lille
muhammedanske By Hilla, omtr. 75 km S. f. Bagdad og
400 km NV. f. Basra. B. omtales ofte i Biblen
og er vel kendt af gr. og rom. Forfattere. Nogle
af disse har besøgt B., medens den endnu var
i en ret blomstrende Forfatning. Dette er
saaledes Tilfældet med Herodot, men uagtet en
Del af hans Meddelelser har ikke ringe Værd,
saa er der dog mange Spørgsmaal, som det
ikke er muligt at faa bestemt Oplysning om,
saaledes om, hvor høje og brede Murene om
B. har været. Om andre Forhold vil de
fortsatte systematiske Udgravninger, som skyldes
tyske videnskabelige Ekspeditioner, især
Orient-Selskabet i Berlin, vistnok efterhaanden give os
Underretning. Aktstykker mangler ikke.
Foruden de nævnte Bemærkninger hos gamle
Forf., har vi til vor Raadighed et stort Antal
Indskrifter i Kileskrift, indridsede paa smaa
Tavler af brændt Ler, mest handlende om Køb,
Salg, Leje o. l. Disse, som er fundne i B., er af
stor Bet. til at lære os at kende Livet i B. i
Oldtiden. Fremdeles besidder vi fl. Indskrifter,
der handler om Byggeforetagender, og som lærer
os at kende Kileskrifts-Betegnelser for adskillige
Helligdomme o. l. Bygninger i B. Stor Værdi
har en Stenplade med en lang Kileindskrift, der
for over 100 Aar siden erhvervedes af det
Engelsk-Ostindiske Kompagni og bragtes til
London. Den handler om de store Byggeforetagender,
der udførtes i B. af den kendte Konge
i Nabukuduruzur (604—561), der er bedst kendt
under Navnet Nebukadnezar. Af stor Bet. er
endvidere alle de hist. Indskrifter fra Assyrien
o. a. St., i hvilke der fortælles om Begivenheder
der har tildraget sig i B., ell. som paa en ell.
anden Maade har staaet i Forbindelse med B.
Saa længe som Udgravningerne ikke er afsluttede,
hvad der vil tage adskillige Aar, vil det
vedblivende være vanskeligt at paapege
Beliggenheden af de Bygninger i B., der omtales i
Kileindskrifterne, ligesom ogsaa af dem, der
nævnes af de gl. Forf. Hvad der volder en Del
Vanskelighed, er den Omstændighed, at Eufrat
ofte forandrer sit Løb, idet den stadig afsætter
saa meget Sand og Grus i sit Leje, at Bunden
hæver sig, saa at Strømmen let finder sig et
andet Løb. Dette var saaledes bl. a. Tilfældet i
Persertiden, under hvilken Floden, der hidtil
havde flydt V. f. det egl. B., nu banede sig
Vej ind gennem Byen, saaledes at en af de
allervigtigste Dele af B., hvis Levninger dannes
af Ruinhøjen <i>Kasr</i>, kom til at ligge V. f. Floden,
et Forhold, der forlængst igen har ændret sig.
<i>Kasr</i> ligger nu igen Ø. f. Eufrat. Ligesom paa
andre Steder, hvor der fordum laa større,
forlængst forladte Oldtidsbyer, er Overfladen af
Strækningerne, der indtoges af det gamle B., ikke
jævn, men paa nogle Steder meget højere end
paa andre. Hvor der fordum laa store
Bygninger, der ragede højt op i Vejret, findes nu
mægtige Grushøje, der af Befolkningen betegnes med
egne Navne. Længst mod N. ligger en Grushøj,
22 m høj, der har bevaret Byens Oldtidsnavn;
den hedder <i>Babil</i>. Da der her har ligget et stort,
af fortræffelige i Ovn brændte store Mursten,
opført Palads, har Omegens Beboere stadig
gravet i Højen og derfra bortslæbt utallige Mursten,
som er anvendte til Nutidsbygninger paa mange
Steder. Heldigvis er det lykkedes den tyske
Ekspedition at formaa den tyrk. Øvrighed til
at sætte en Grænse for dette Ødelæggelsesværk.
Paa mange Mursten læses Nebukadnezar's Navn.
Han opførte rimeligvis her et nyt Palads, der
skulde danne en Borg til Forsvar af B. mod N.
Nogle har ment, at de berømte »hængende
Haver« stod i Forbindelse med dette Slot, imedens
andre har henlagt dette Anlæg til andre Ruiner
i B., men Udgravningerne har endnu ikke givet
nogen Oplysning om dette Spørgsmaal. Lige Ø.
f. <i>Babil</i> ses Resterne af en Bymur, der lader sig
