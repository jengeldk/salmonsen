<i>det samme for lige i det samme</i>; som A. maa
det ogsaa opfattes, naar vi faar en Enkeltlyd i
St. f en Tvelyd, som i ital. <i>cosa</i> af lat. <i>causa</i>.
De Lydovergange, som benævnes
<sp>Vokalharmoni</sp> og <sp>Omlyd</sp>, beror i Virkeligheden
paa A.
<i>O. Jsp.</i>
</chapter>

<chapter name="assimilere">
<b>assimilere</b> (af lat. <i>assimilare</i>, af <i>similis</i>, lig),
gøre ensartet, tilegne sig.
</chapter>

<chapter name="Assing, Rosa Ludmilla">
<b>Assing,</b> <sp>Rosa Ludmilla</sp>, tysk
Forfatterinde (1827—80). Efter sine Forældres Død
flyttede hun til Berlin til sin Onkel, Varnhagen von
Ense, hvem hun trofast plejede til hans Død.
Hun udgav Biografierne »Gräfin Elisa von
Ahlefeldt« (1857) og »Sophie von La Roche« (1858).
Gennem Onklen var hun kommet til at staa paa
en fortrolig Fod med Alexander von Humboldt,
hvis Brevveksling med Varnhagen hun udgav
(1860), forøget med mange pikante og
uforbeholdne Citater af sidstnævntes Dagbogsblade.
Endvidere udgav hun Varnhagen's Dagbøger,
hans udvalgte Skr i 19 Bd, Fyrst
Pückler-Muskau's Brevveksling og Dagbøger m. m.
</chapter>

<chapter name="Assiniboia">
<b>Assiniboia</b> [<sub>ä</sub>↱sin<sub>i</sub>bå^i<sub>a</sub>], tidligere Territorium
i Dominion of Canada, laa mellem 101° og
111° v. L. og 49° og 52° n. Br. og udgjorde
233000 km<sup>2</sup> med (1901) 67385 Indb. Senere er
A. blevet delt mellem Prov. <sp>Saskatchewan</sp>
og <sp>Alberta</sp>.
<i>H. P. S.</i>
</chapter>

<chapter name="Assiniboine">
<b>Assiniboine</b> [<sub>ä</sub>↱sin<sub>i</sub>bå^in], Flod i Dominion of
Canada, Prov. Manitoba, opstaar ved
Foreningen af Qu'appelle ell. Calling River og Mouse
ell. Souris River og udmunder ved Winnipeg i
den nordlige Red River. A., der med sin
længste Kildeflod er 1800 km lang, kan befares af
Floddampere.
<i>H. P. S.</i>
</chapter>

<chapter name="Assiniboine-Indianerne">
<b>Assiniboine-Indianerne</b> [<sub>ä</sub>↱sin<sub>i</sub>bå^in], <i>Stone
Indians</i>, den nordvestligste Gren af Sioux- ell.
Dakota-Folkene i Nordamerika, levede mellem
øvre Saskatchewan River og øvre Missouri og
var dels Prærie-, dels Skovbeboere. De omtales
allerede 1640 af fr. Missionærer. Tilbage er nu
henved 10000, der lever i Reservationer, dels
i U. S. A., dels i Dominion of Canada.
<i>H. P. S.</i>
</chapter>

<chapter name="Assinie">
<b>Assinie</b> [fr. -↱ni], Landskab paa Øvreguineas
Kyst, hører til den fr. Koloni Elfenbenskysten
og ligger mellem Grand Bassam og den eng.
Guldkystkoloni. En smal Kyststrimmel adskiller
den store <sp>Aby-Lagune</sp> fra Havet; inden for
Lagunen strækker sig et frugtbart Landskab med
udstrakte fr. Kaffeplantager, det
gennemstrømmes af Floden Bia, der udmunder i Lagunen,
hvis Afløb kaldes A. Ved Mundingen ligger <sp>Port
A.</sp> og <sp>Fort A.</sp> med fl. Faktorier. Den tidligere
Fyrste, der afstod sit Land til Franskmændene
i 1890'erne, faar Pension af Frankrig og bor i
Kinjabo ved Bia.
<i>C. A.</i>
</chapter>

<chapter name="assises">
<b>assises</b> [a↱si.z] (fr.), d. s. s. <i>cours d'assises</i>
[ku.r-d-a↱si.z] (Assiseretter), er i Frankrig Navnet
paa Domstole, der træder sammen med visse
Mellemrum og dannes af tre retslærde
Dommere og en Jury (Nævninge, Lagrettemænd).
Disse Domstole behandler og paakender
saadanne Sager, i hvilke Personer er sigtede for
grovere Forbrydelser. Ogsaa i England kender
man Assiseretter, nemlig <i>the assizes</i>. Disse
Retter beklædes hovedsagelig af Medlemmer af den
øverste Domstol (dennes Sæde er i London),
som til visse Tider af Aaret udsendes <i>on circuit</i>
(paa Omrejse), hvert i sit Distrikt af Landet, og
her — dels alene, dels i Forbindelse med en
Jury — behandler og paakender saavel civile
som kriminelle Sager.
<i>(R. G.). A. Gl.</i>
</chapter>

<chapter name="Assisi">
<b>Assisi,</b> By i Mellemitalien, Prov. Perugia,
ligger 16 km ØSØ. f. Perugia paa det sydlige
Affald af det nøgne Monte Subasio. (1901) 5548
Indb. A. er Bispesæde og har en Domkirke fra
12. Aarh. Frants af A. er født i A. og begravet
i den got. Klosterkirke, der stammer fra 13.
Aarh. og er en af Italiens interessanteste
Kirkebygninger. Desuden har A. en Del Rester af
rom. Bygningsværker og af etruskiske Mure.
Særlig i Aug. besøges A. af Pilegrimme. A. hed
i Oldtiden <i>Asisium</i>.
<i>H. P. S.</i>
</chapter>

<chapter name="Assisi, F. (Frants fra Assisi)">
<b>Assisi,</b> <sp>F.</sp>, se <sp>Frants fra Assisi</sp>.
</chapter>

<chapter name="Assistance">
<b>Assistance</b> [da. -↱staŋs<sub>ə</sub>, fr. -↱stã.s] (fr.),
Bistand, Hjælp, Medvirkning.
</chapter>

<chapter name="Assistenshuset">
<b>Assistenshuset</b> i Kbhvn blev stiftet 3. Apr.
1688 af en kbhvnsk Borger, <sp>Nikolai
Wes1ing</sp>, som efter at have erhvervet et
Privilegium dannede et privat Interessentskab og blev
den første Assistenshusforvalter. Det første A.
indrettedes i nævnte Wesling's Hus i Nyhavn;
det kom dog først paa fast Fod 1699, da en kgl.
Frd. forbød Laan paa Huse og Gaarde og tillige
indførte den vigtige Bestemmelse, at
Overskuddet af solgte Panter skulde udbetales Laanerne,
ell., hvis disse ikke meldte sig, tilfalde
Børnehuset paa Christianshavn. Efter Pesten 1711
skænkede Frederik IV Assistenshusprivilegiet
til Gehejmeraad Johan Otto Raben, fra hvem
det 1731 gik over til Sønnen,
Gehejmekonferensraad, Stiftsbefalingsmand Frederik Raben.
Denne solgte det 6 Aar efter til Byfoged Ivar
Jetoft, som lod Anstalten bestyre af to Jøder,
Brødrene Salomon Josef og Meijer Unna. Paa dette
Tidspunkt fremkom der mange Klager over
Uregelmæssigheder, og 1742 var der en Tid lang for
Alvor Tale om at ophæve A.; men alt forblev
dog ved det gamle, indtil Meijer Unna efter
Broderens Død gik fallit 1751. Den paafølgende
Undersøgelse viste, at der var taget 6—8 %
mere i Rente end tilladt, at Forvalteren imod
Loven havde beholdt hele Overskuddet o. l.,
hvorfor Generalfiskalen fik Ordre til at aktionere
Unna samt Privilegiehaveren, Byfoged Jetoft's
Enke. Den første blev dømt til at arbejde 6 Aar
i Kastellet, men undveg et Aar efter til
Udlandet, den sidste til at have sit Privilegium
forbrudt.

A., der efter den store Brand havde sit
Lokale i den smukke Ejendom paa Hjørnet af
Snaregade, Knabrostræde og Nybrogade,
flyttede vistnok 1753 hen paa Hjørnet af Store
Færgestræde og Store Kirkestræde (nu
Højbroplads 3) og derfra 1757 hen i Gehejmeraad
Berckentin's Ejendom, hvor det endnu har til
Huse (det udvidedes med det store Forhus til
Kanalen 1765 og 1793 med den lille, tilstødende
Ejendom). 1. Juni 1753 blev det mod en aarlig
Afgift overladt Søkvæsthuset, under hvis Fond
det den Dag i Dag henhører. Efter Kbhvn's
Ildebrand 1795 var A. lukket i nogen Tid, da
adskillige Panter under den hovedkulds Flytning
havde taget Skade ell. var bortkomne. Under
Flytningen ved Bombardementet 1807 led
