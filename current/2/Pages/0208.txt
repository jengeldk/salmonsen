igennem af vulkansk Oprindelse (41 gamle Kratere),
og Overfladen har i Overensstemmelse hermed
et stærkt sønderrevet Udseende; nøgne
Klipperygge veksler med dybe, cirkelrunde Kratere og
askedækkede Sletter, gennemfurede af lange,
bratte Kløfter. Mod Sydøst stiger <i>The green
Mountain</i> til 835 m. — Øen, som indtil 1815 var
ubeboet, var med Undtagelse af Green
Mountain tidligere saa godt som vegetationsløs, men
senere er de lavere Skraaninger beplantede med
Græs, Buske og Træer. I Tiden mellem Decbr
til Juni lander Masser af Havskildpadder paa
Øen for at nedgrave deres Æg. — A. blev
opdaget af Juan de Nova Gallego 1501 paa Kristi
Himmelfartsdag (deraf Navnet), men blev først
besat 1815 af Englænderne, der benyttede den
som Vagtstation for herfra at kunne holde Øje
med mulige Forsøg paa at befri Napoleon fra
St Helena; senere blev den benyttet til
Proviantdepot for Skibe til Undertrykkelse af
Slavehandelen, og, da Klimaet er sundt, til
Rekreationsophold for Embedsmænd og Soldater fra
den usunde Guinea-Kyst. Fra 1881 benyttes den
ogsaa som Kuldepot; Vand faar Skibe derimod
kun i Nødstilfælde, da der kun findes een Kilde
paa Green Mountain paa hele Øen. Befolkningen,
der bestaar af eng. Soldater, nogle
Leverandører og en Del Krunegre, beløber sig til c. 300.
Hovedbyen, hvor næsten alle Øens Indbyggere
bor, er <sp>Georgetown</sp> paa Nordvestsiden.
Øen styres som et Krigsskib af en Søkaptajn
under Admiralitetet i Gibraltar; den har
undersøisk Kabelforbindelse med Europa og Asien.
<i>C. A.</i>
</chapter>

<chapter name="ascensio recta (se Rektascension)">
<b>ascensio recta,</b> se <sp>Rektascension</sp>.
</chapter>

<chapter name="Asch">
<b>Asch,</b> By i Böhmen, ikke langt fra den
sachsiske og bayerske Grænse, 633 m o. H. ved den
bayerske Statsbanelinie Eger-Hof, har (1910)
21880 Indb., hvoraf de fleste er Protestanter, en
protestantisk og en kat. Sognekirke samt
Mindesmærker for Kejser Josef II og Luther. A.
driver Fabrikation af Halvsilke, Uld- og
Bomuldsvarer og har endvidere mek. Væverier,
Blegerier, Farverier og et Bryggeri.
</chapter>

<chapter name="Aschabad (se Askabad)">
<b>Aschabad</b> [aska↱bad], se <sp>Askabad</sp>.
</chapter>

<chapter name="Aschaffenburg">
<b>Aschaffenburg,</b> Stad i det bayerske
Regeringsdistrikt Unterfranken, 141 m o. H., ved Aschaff
og ved højre Bred af Main, Knudepunkt for fl.
Jernbaner, har (1910) 29892 Indb., hvoraf de
fleste er Katolikker. A. har nogen Industri,
navnlig Fabrikation af Papir, Cellulose, Farver,
Tobak, Likører og Øl samt Skibsfart paa Main og
en meget betydelig Eksporthandel i Træ, Kvæg
og Vin. I A. findes et Slot (Johannisburg), opført
1605—14 i Renaissancestil af Kurfyrsten af Mainz;
det indeholder en Malerisamling og et Bibliotek.
Der findes 9 kat. og en protestantisk Kirke samt
en Synagoge. Domkirken er en romansk Basilika,
grundet 976. A. er Sæde for en Landret og har
et Gymnasium o. fl. a. Skoler samt et anset
Forstakademi. — A., der i Middelalderen hed
Aschafaburg ell. Askenburg, var opr. en rom. militær
Koloni. Allerede i 8. Aarh. nævnes A. som Stad
og kom i 10. Aarh. under Schwaben, senere
under Kurfyrstendømmet Mainz. 1447 holdtes i
A. en Fyrstedag, paa hvilken de tyske Fyrster
sagde sig løs fra Basel-Konciliet og derved
forberedte Wien-Konkordatet, som derfor ogsaa
kaldes <sp>Aschaffenburg-Konkordatet</sp>.
Under Trediveaarskrigen indtoges Byen
afvekslende af begge Partier og led meget. Da
Kurfyrstendømmet Mainz opløstes 1803, blev A.
Hovedstad i Fyrstendømmet A. (c. 1700 km<sup>2</sup>), der
blev givet til Ærkekansleren, Ærkebiskop Karl
af Dalberg, men som allerede 1806 kom under
Storhertugdømmet Frankfurt og 1814 under
Bayern. 14. Juli 1866 sejrede Preusserne ved
A. over Østerrigerne.
<i>G. Ht.</i>
</chapter>

<chapter name="Aschaffit">
<b>Aschaffit,</b> en gangformig i Gnejs, nær
Aschaffenburg i Bayern optrædende Bjergart, der
hører nærmest ind under Kersantit (s. d.), men ofte
sammenstilles med Granitporfyr (s. d.) p. Gr. a.
sit Indhold af Kvarts- og Feldspatkorn; disse
er dog for største Delen ikke udskilte i
Bjergarten, men medrevne fra Sidestenen.
<i>(N. V. U.). O. B. B.</i>
</chapter>

<chapter name="Ascham, Roger">
<b>Ascham</b> [↱äsk<sub>ə</sub>m]., <sp>Roger</sp>, eng. Forfatter
(1515—68). Han studerede i Cambridge og var
lat. Sekretær baade hos Edvard VI og Marie den
Blodige. Han var Lærer for Elisabeth og blev
hendes Sekretær, da hun havde besteget Tronen.
1544 skrev han <i>Toxophilus, the Schole of
Shootinge</i>, hvori han anbefaler Bueskydning som
Idræt. To Aar efter hans Død udkom det
pædagogiske Skr. <i>The Scholemaster</i>, der foruden alm.
pædagogiske Spørgsmaal behandler Metoden for
Undervisning i Latin. Hans klare, kraftige Prosa
hører til Tidens bedste. (<sp>Litt.</sp>: »Vor Ungdom«
[1890], ved Niels Møller).
<i>(Ad. H.). I. O.</i>
</chapter>

<chapter name="Aschan, Adolf Ossian">
<b>Aschan</b> [a↱ska.n], <sp>Adolf Ossian</sp>, finsk
Kemiker, er født i Helsingfors 16. Maj 1860,
studerede ved Polyteknikum i Helsingfors
1878—81, i Berlin og Sthlm 1882 og 1884, i Leipzig og
München 1890—91 og i Heidelberg 1894. 1884—91
var han Forstander for det kem.
Stadslaboratorium i Helsingfors; 1896 blev han Adjunkt i
Kemi ved Univ. og 1899 Prof. i Kemi og
Direktør for Univ.'s kem. Laboratorium i samme
By. Han har udført en stor Række
fortjenstfulde Arbejder paa den organiske Kemis
Omraade.
<i>O. C.</i>
</chapter>

<chapter name="Aschango">
<b>Aschango,</b> skovrigt Bjerglandskab i
Vestafrika i »Hinterlandet« til Fransk Kongo,
vandes af talrige Floder, der strømmer til Ogowe
og Kuilu. Her fandt Du Chaillu 1858 et
Dværgfolk <sp>Obongoerne</sp>, der kun naar en Højde
af 1,5 m.
<i>C. A.</i>
</chapter>

<chapter name="Aschanti">
<b>Aschanti,</b> <sp>Ashantee</sp>, eng. Besiddelse i
Vestafrika, Øvreguinea, begrænses mod S. af
den eng. Guldkystkoloni, mod V. af den fr.
Elfenbenskystkoloni, mod N. af det eng. saakaldte
Guldkystens Nord-Territorium og mod Ø. af det
tyske Togoland, hvorfra den skilles ved Floden
Volta. 27500 km<sup>2</sup> med (1911) c. 500000 Indb. —
Terrainet er mod S. bjergrigt,
<sp>Adansi</sp>-Bjergene, der dog ikke naar nogen større Højde;
for øvrigt bestaar Landet overvejende af jævne
Sletter, der hæver sig terrasseformig mod N.
Den vestlige Del gennemstrømmes af Floden
Tano, medens den øvrige Del afvandes af en
Mængde Tilløb til »Sorte Volta«, Volta og Prah.
SØ. f. Hovedstaden Kumassi ligger den hellige Sø
Busumakwe. Klimaet er tropisk; om Vinteren
er nordlige og østlige Vinde de herskende,
hvorfor Tørtiden falder i Jan. og Febr, om
Sommeren blæser sydlige Monsunvinde, der bringer
