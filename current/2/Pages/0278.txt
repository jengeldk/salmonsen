hos en Handelsgartner. Indtræder der
langvarig Tørhed, maa der vandes. Jorden
holdes ren, og mellem Rækkerne løsnes Jorden
ved at køre med en Radrenser. Naar Toppen er
vissen om Efteraaret, afskæres den i
Jordoverfladen, Jorden anstikkes med Forsigtighed med
en Greb langs Planterækken, og mellem
Rækkerne køres med Radrenser. De udgaaede
Planter mærkes med en Stok og om Foraaret
foretages Efterplantning. Ved Indtrædende Barfrost
spredes et tyndt Lag Gødning over hele Stykket.
Om Foraaret hypper man med Radrenser noget
Jord fra Gangene ind over Planterækken,
saaledes at den efter at være jævnet gør Gangene
c. 5 cm lavere end Planterækken. 4 Aar efter
Plantningen kan Stikningen begynde. Om
Foraaret forhøjes Jordlaget over Planterækkerne
saa meget, at der kommer 20—25 cm Jord over
Rodkronen. De færdige Bede bliver c. 60 cm
brede foroven og 80—90 cm brede forneden.
Stikningen, der kan begynde først i Maj og varer

<img><i>Asparagus Sprengeri.</i></img>

6—8 Uger, udføres med en dertil indrettet
Kniv. Naar Stikningen er til Ende, jævnes
Jorden ud i Gangene med Forsigtighed, og
Toppen afskæres. — <i>Asparagus Sprengeri</i> Rgl.
(Vestafrika), med lange, elegante, lysegrønne Ranker
er en alm. dyrket Stueplante af stort dekorativt
Værd. Ogsaa <i>A. plumosus</i> Baker (Sydafrika) er
en god Stueplante. Løvet er noget finere end
hos førstnævnte. A. fordrer god, kraftig,
næringsrig Jord, og i Sommertiden jævnlig Vanding
med Gødningevand, Formering sker ved
Stikning.
<i>L. H.</i>
</chapter>

<chapter name="Aspargeskaal (se Kaal)">
<b>Aspargeskaal</b> [-↱spα´<sub>r</sub>s-], se <sp>Kaal</sp>.
</chapter>

<chapter name="Aspargesært (se Kantbælg)">
<b>Aspargesært</b> [-↱spα´<sub>r</sub>s-], se <sp>Kantbælg</sp>.
</chapter>

<chapter name="Aspasia">
<b>Aspasia,</b> Axiochos' Datter, f. i Milet, levede
som Hetære i Athen i 5. Aarh. f. Kr. Ved sin
Skønhed og Aandfuldhed tiltrak hun Datidens
betydeligste Mænd, f. Eks. Sokrates, der hos
Xenofon nævner hende med stor Agtelse; Platon
lader i Dialogen <i>Menexenos</i> Sokrates holde en
Tale, som han foregiver at have hørt af A. Med
Perikles indgik hun et nærmere Forhold, som
allerede af den Grund ikke kunde faa
lovformelig Bekræftelse, at hun ikke var født Borgerinde;
deres Søn var den unge Perikles.
Komediedigterne spottede hende som den olympiske Zeus'
Hera og som den ny Omfale, og da Perikles'
politiske Stilling begyndte at blive usikker,
anklagede Komediedigteren Hermippos hende for
Ugudelighed og Kobleri; Perikles, der selv
forsvarede A., opnaaede kun med Nød og næppe
hendes Frikendelse. Efter hans Død ægtede hun
den rige Kvæghandler Lysikles. En saakaldt
Aspasia-Herme findes i det vatikanske Museum,
(<sp>Litt.</sp>: <sp>Becq de Fouquières</sp>, <i>Aspasie de
Milet</i> [Paris 1872]; <sp>Filleul</sp>, <i>Siècle de
Péricles</i> [Paris 1872]; <sp>Ad. Schmidt</sp>, »Das perikleische
Zeitalter« [Jena 1877]). — En <sp>yngre A.</sp>, der
oprindelig hed <sp>Milto</sp>, ligeledes af ionisk
Herkomst, optoges i Kyros den Yngres Harem og
blev hans Favorit; efter hans Død (401) kom hun
til Perserhoffet, hvor hun nød stor Anseelse hos
Kong Artaxerxes og endog gav Anledning til et
Oprørsforsøg af hans Søn Dareios, som fandt
Døden derved.
<i>K. H.</i>
</chapter>

<chapter name="Aspasiolit (se Cordierit)">
<b>Aspasiolit,</b> se <sp>Cordierit</sp>.
</chapter>

<chapter name="Aspe">
<b>Aspe</b> [sp. ↱aspæ], By i Østspanien, Provins
Alicante, ligger 30 km V. f. Alicante ved Rio
Tarafa og i Nærheden af Rollo-Bjerget, der er
kendt for sine Marmorbrud. (1900) 7640 Indb. A.
har stor Vinavl og lidt Industri.
<i>H. P. S.</i>
</chapter>

<chapter name="Aspe, Vallée d'">
<b>Aspe,</b> <sp>Vallée d'</sp> [vale-↱d-asp], smuk Dal i
det fr. Dept. Basses-Pyrénées, der
gennemstrømmes af <sp>Gave d'A.</sp> og begyndende ved
<sp>Pic d'A.</sp> (c. 2700 m) strækker sig c. 50 km mod
N. Indbyggerantallet (c. 9000) i Dalen, der
tidligere udgjorde en Republik under Fyrsterne
af Béarns Protektorat, formindskes stadig, da
Beboerne, ligesom de omboende Baskere,
udvandrer stærkt, især til de sydamerikanske
Republikker. — En gl. rom. Vej fører over Col de
Somport ell. <i>Summus portus</i> (1640 m) til
Aragonien.
<i>G. Ht.</i>
</chapter>

<chapter name="Aspekter">
<b>Aspekter</b> (<i>Adspéctus s. Configurationes
planetarum</i>) kaldes de vigtigste af de forsk.
Stillinger, Solen, Maanen og Planeterne indtager til
hinanden, saaledes som de viser sig sete fra
Jorden. I Almanakker angives 3 af disse, nemlig
Konjunktion, Opposition og Kvadratur, tidligere
havde man endnu flere; de spillede en vigtig
Rolle i Astrologien (s. d.). To Himmellegemer,
der er i Konjunktion med hinanden, hvilket
angives ved Tegnet ☌, befinder sig i samme
Himmelegn, har samme Længde. Er deres Bredde
lige stor, vil de dække hinanden, hvilket for Solen
og Maanen fremkalder Solformørkelse. Staar de
to Himmellegemer i modsat Himmelegn ɔ: er
deres Længde 180° forsk., er de i Opposition,
betegnet ved ☍; er Længden 90° forsk., er de i
Kvadratur (□). Foruden disse 3 A. angav man
tidligere ogsaa, naar to Himmellegemers
Længdeforskel var 120° (trigonal A.), betegnet ved
∆, 60° (sekstil A.), betegnet ved ⚹. Af Hensyn
til Astrologien føjede Kepler følgende ny A. til:
Kvintil A. = 72°, Dezil A. = 36°, Tridezil A. =
108°, Bikvintil A. = 144°, Semisekstil A. = 30°,
Quincunx A. = 150°, Oktil A. = 45°. Trioktil
