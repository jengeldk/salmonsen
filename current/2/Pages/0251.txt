og uafhængige Landstrækninger paa de indiske
Øer. <sp>Briterne</sp> satte sig i Begyndelsen af
17. Aarh. fast ved Madras, men først efter 1750
gjordes større Landvindinger. Langsomt, men
maalbevidst fuldendtes nu Indiens Erobring
som et privat Foretagende af det ostindiske
Handelskompagni. Efter den store Opstand
(1857) overtog den britiske Regering Styret, og
Dronning Viktoria lod sig (1877) proklamere
som Kejserinde af Indien. Allerede 1852 var
det indiske Riges Grænser skudt frem i
Bagindien, og inden Aarh.'s Udgang var Birma
indisk, ligesom Rigets Grænser mod V. skødes
frem over Belutshistan og det østl.
Afghanistan. De vigtigste britiske Besiddelser uden for
Indien er Ceylon, Straits Settlements, Malaka,
Nord-Borneo og Hongkong. <sp>Franskmændene</sp>
optraadte i Forindien i 18. Aarh., men laa
under i Konkurrencen med Englænderne. I
Bagindien begyndte Franskmændene samtidig,
men først efter at de (1859) havde erobret
Saigon, fik de fast Fod og underlagde sig
efterhaanden det østl. Bagindien. <sp>Russernes</sp>
Fremtrængen i Sibirien begyndte i
Slutningen af 16. Aarh., og omtrent 1650 var hele
Sibirien russisk. 1802 gav Georgierne sig under
russisk Herredømme, og i Løbet af et halvt
Aarh. underkastede Russerne sig hele
Kaukasien. 1844 blev Kirgiserne russiske
Undersaatter, og i den følgende Tid trængte
Russerne frem i Turan, hvor Pamir først blev
russisk 1893. I Nutiden er Russernes Blik
rettet mod Persien og Mongoliet. Af uafhængige
Stater findes i A.: Japan, Kina, Siam, Nepal,
Afghanistan, Persien, Tyrkiet og nogle Stater
i Arabien.

<table>
<td 3 c><sp>Oversigt over Staterne i A.</sp>
<td><td c>km<sup>2</sup><td c>Indb.
<td>Kina<td r>11138600<td r>330000000
<td>Japan (1912)<td r>673681<td r>69647025
<td>Siam<td r>600000<td r>7000000
<td>Nepal<td r>154000<td r>3000000
<td>Afghanistan<td r>558000<td r>4500000
<td>Persien<td r>1645000<td r>9000000
<td>Arabien<td r>2400000<td r>2100000
<td>Tyrkiets Besiddelser i A.<td r>1766700<td r>16500000
<td>Uafhængige Stater<td r>18935981<td r>441747025
<td>
<td>Kaukasien<td r>469220<td r>11735100
<td>Russisk Centralasien<td r>3488530<td r>9973400
<td>Sibirien<td r>12393870<td r>8220100
<td>Buchara<td r>203430<td r>1500000
<td>Chiva<td r>67430<td r>800000
<td>Russiske Besiddelser<td r>16622480<td r>32228600
<td>
<td>Indiske Kejserrige (1911)<td r>4860000<td r>316084000
<td>Ceylon (1911)<td r>65907<td r>4139054
<td>Straits Settlements og Malaka (1911)<td r>137640<td r>2651889
<td>Nord-Borneo med Brunei og Sarawak (1911)<td r>199760<td r>730183
<td>Hongkong (1911)<td r>1048<td r>456739
<td>Kamaran Øer<td r>130<td r>100
<td>Weihawai (1911)<td r>740<td r>147111
<td>Bahrein Øer<td r>600<td r>100000
<td>Britiske Besiddelser<td r>5265825<td r>324309076
<td>
<td>Java (1905)<td r>131508<td r>30098008
<td>Buitenbesittingen(1905)<td r>1389120<td r>7619369
<td>Hollandske Besiddelser<td r>1520628<td r>37717377
<td>
<td>Amerikansk Besiddelse (Filippinerne) (1911)<td r>296310<td r>8176802
<td>
<td>Portugisisk Indien (1910)<td r>3807<td r>604930
<td>Macao (1910)<td r>10<td r>74866
<td>Timor og Kambing<td r>18989<td r>300000
<td>Portugisiske Besiddelser<td r>22806<td r>979796
<td>
<td>Fransk Indien (1911)<td r>509<td r>282379
<td>Indokina (1911)<td r>803350<td r>16990229
<td>Franske Besiddelser<td r>803859<td r>17272608
<td>
<td>Græske Besiddelser (1914)<td r>4000<td r>296802
<td>
<td>Asien<td r>c. 43500000<td r>862000000
</table>
</chapter>

<chapter name="Asien (Opdagelseshistorie)">
<sp>Opdagelseshistorie</sp>. Skønt A. var
Sædet for ældgamle Kulturer, havde man i
Europa i Oldtiden kun Kendskab til de vestl. og
sydl. Dele af A. Inden for hver Kulturkreds
kendte man de Lande, som hørte til den samme,
medens de fjernere Lande forblev mere ell.
mindre ukendte ell. kun kendte ved eventyragtig
udsmykkede Beretninger. Først i
Renæssancetiden begynder de store Opdagelser af A.'s
Kystlande. I den sidste Del af 19. Aarh. er
endelig et rent Kapløb begyndt med Rejser, i
Kontinentets Indre. Endnu i Begyndelsen af det
20. Aarh. findes Pletter af A., f. Eks. Dele af
Tibet, hvor Landets Topografi endnu ikke er
kendt, selv ikke i store Træk, og selv om den
grovere Topografi er kendt i de øvrige Egne af
A., er der for den højere videnskabelige
Udforskning af Landet en Uendelighed af
Opgaver tilbage. De eneste Lande i A., hvor
Opdagelsernes Tid er forbi, og hvor den
videnskabelige Undersøgelse er i Haanden paa faste
Institutioner, er Forindien, Japan, Kaukasien,
Java og Filippinerne. Den første Plads indtager
her britisk Indien, hvor videnskabelige
Undersøgelser allerede har en lang Aarrække at se
tilbage paa.

<sp>Oldtiden</sp>. Det af Vestens Kulturfolk, som
først gav sig af med A.'s Udforskning, var
<sp>Fønikerne</sp>, som paa deres Handelsrejser
besøgte Kysterne af Lilleasien, Syrien,
Arabien, Persien, muligvis ogsaa Indus-Mundingen.
Som et af de fjerneste Lande, de kendte,
nævnes Ofir, hvis Beliggenhed dog er ukendt.
Fønikernes Efterfølgere som Handelsfolk,
<sp>Grækerne</sp>, indskrænkede sig væsentlig til at
besøge Sortehavets og Middelhavets Kyster. Kun
faa Grækere rejste ind i det Indre af Forasien,
som <sp>Herodot</sp>, der har set Babylon, og fra
Perserne skaffede sig Underretning om
Landene indtil det kaspiske Hav, Ural og Indus.
Under Perserkrigene drog <sp>Xenofon</sp> gennem
Lilleasien og Armenien. Grækernes Horisont
udvidedes betydeligt ved <sp>Alexander den
Stores</sp> Erobringstog, som gik gennem
Persien, over Amu Darja til Egnene ved Sir Darja
og atter mod S. over til Hindukoh til Pandshab,
hvorfra Hæren vendte tilbage gennem
Belutshistans Ørken. Alexander's Admiral <sp>Nearkos</sp>
sejlede endelig fra Mundingen af Indus langs
