1633, og 1634 brændte de Kejserlige Byen af, før
de overgav den til Sachserne. I Slaget ved B.
20—21. Maj 1813 sejrede Napoleon I med 163000
Mand over en russ. og preuss. Hær paa c. 100000
Mand. Sejren var dog dyrekøbt, idet
Franskmændene mistede c. 20000 Mand, de Allierede
kun c. 13500, og fik ingen strategisk Bet., da
Franskmændene manglede Rytteri og derfor
ikke kunde iværksætte en virksom Forfølgelse.
<i>G. Ht.</i>
</chapter>

<chapter name="Baux, Les">
<b>Baux, Les</b> [læ-↱bo], Landsby i Provençe i
det franske Dept. Bouches-du-Rhône,
Arrondissement Arles, ligger ved Foden af et 300 m højt
Bjerg og har et gammelt Kastel, mange smukke
gamle Huse i Renaissancestil, men kun lidt over
100 Indb. (tidligere c. 4000). I 10. Aarh. gjorde
Baronerne af B. sig uafhængige og herskede over
en stor Del af Provence. I Troubadourtiden var
B. et af de berømteste Kærlighedshoffer. Slottet,
fra 11. Aarh., ligger i Ruiner. I 16. Aarh. blev
B. ødelagt af Hertugen af Guise.
<i>G. Ht.</i>
</chapter>

<chapter name="Bauxit (se Aluminiumhydroxyd)">
<b>Bauxit</b> [bo↱sit], se <sp>Aluminiumhydroxyd</sp>.
</chapter>

<chapter name="Bavai">
<b>Bavai</b> [ba↱ve], By i det fr. Dept Nord,
Arrondissement Avesnes, SØ. f. Valenciennes ved
Nordbanen, har c. 1800 Indb., Jern- og
Kobberværker. B., det gamle <i>Bagácum</i>, Nerviernes
Hovedstad, i Romertiden en af det belgiske
Galliens vigtigste Byer, hvorfra syv rom. Veje
udstraalede, har endnu Indskrifter, Ruiner af Bade,
Akvædukter og et Tempel. B. skiltes 843 fra
Frankrig og kom først tilbage til det ved Freden
i Nijmegen 1678.
<i>G. Ht.</i>
</chapter>

<chapter name="Bavaria">
<b>Bavaria</b> (lat.), Bayern, Personifikation af
Bayern; en Kolossalstatue (Kvindeskikkelse) i
München, udført af Schwantaler, støbt i Bronze
af F. Miller, afsløret 1850, hul og forsynet
indvendig med Trapper, saa at man kan gaa op i
Statuens Hoved, der har Plads til 6 Personer;
selve Figuren 20,5 m høj.
</chapter>

<chapter name="Bavarois">
<b>Bavarois</b> (fr.) [bava↱rwa] (i Tyskl. kaldet
Bayerischer Käse), en Dessert, tillavet af Mælk ell.
Vand, Sukker og Flødeskum, stivet med
Husblas. Desuden er der for Velsmagens Skyld
tilsat Kaffe, Vanille ell. en ell. anden Essens.
Den spises ofte i Forbindelse med kogte
Frugter.
<i>R. H.</i>
</chapter>

<chapter name="Bavella">
<b>Bavella,</b> Affaldssilke, Floretsilke.
</chapter>

<chapter name="Bavelse (Sø)">
<b>Bavelse,</b> lille Indsø i det sydlige Sjælland,
beliggende i Præstø Amt og gennemstrømmet
af Susaa (s. d.).
<i>H. W.</i>
</chapter>

<chapter name="Bavelse (Hovedgaard)">
<b>Bavelse,</b> Hovedgaard i Tybjerg Herred, NV.
f. Næstved, tilhørte Valdemar Sejr's »Skænker«
Hr. Oluf. Omkr. 1400 tilhørte B. Joh. Moltke og
hans Søn Evert M., senere Aage Axelsen Thott og
hans Søn Erik Aagesen, derefter (1544) Jacob
Ulfeldt til Koxbølle (C. Ulfeldt's Bedstefader).
Under Frederik III erhvervede Christoffer Gabel
B. ved Giftermaal. 1710 købte Frederik IV
Gaarden og oprettede af den og Næsbyholm
Grevskabet Frederiksholm for sin Elskerinde,
Grevinde Schindel. Grevskabet ophævedes 1716,
og B. har stedse senere været forenet med
Næsbyholm.
<i>B. L.</i>
</chapter>

<chapter name="Bavenit">
<b>Bavenit,</b> et farveløst, monoklint Mineral fra
Baveno i Italien. Sammensætning Ca<sub>3</sub>Al<sub>2</sub>Si<sub>6</sub>O<sub>18</sub>.
</chapter>

<chapter name="Baveno">
<b>Baveno,</b> lille By i Norditalien, Prov. Novara,
ligger 12 km SV. f. Pallanza paa den vestlige
Bred af Lago Maggiore, lige overfor de
borromeiske Øer. (1911) 1330 Indb. B. er
Udgangspunkt for Simplon-Vejen. I Nærheden findes
Kobberbrud og Stenbrud, hvorfra der er taget
Sten bl. a. til Domkirken i Milano.
<i>H. P. S.</i>
</chapter>

<chapter name="Bavian (Landsby)">
<b>Bavian,</b> Landsby 17 km NØ. f. Khorsabad
og 30 km Ø. f. Mosul, hvor der findes mærkelige
assyriske Skulpturer huggede i Klippen (se Fig.)
og en Indskrift, hvori Kong Senahkerib
(705—681) fortæller om Anlæg af Kanaler, der ledede
godt Drikkevand til Ninive o. a. Byer. Paa
Relieffet ses to Guder (med deres hellige Dyr) og
nedenf. dem to assyriske Konger.
<i>V. S.</i>

<img>Assyrisk Klipperelief ved Bavian.</img>
</chapter>

<chapter name="Bavian (Søv.)">
<b>Bavian</b> (ell. <sp>Babian</sp>), (<sp>Søv.</sp>), en Mand,
der har Post i et Fartøj, der ligger fortøjet ved
et Skib (under Slæberbommen ell. agter). B. skal
paase, at Fartøjet holdes klart af Skibssiden ell.
andre Fartøjer, hvis der er Sø, Strøm e. l.
<i>H. E.</i>
</chapter>

<chapter name="Bavianer">
<b>Bavianer</b> kaldes nogle Slægter af
<sp>Hundeabernes</sp> Fam. (<i>Cercopithecidæ</i>); de er i
Modsætning til andre Aber bl. a. ejendommelige
ved Ansigtets forlængede og kraftige Snudeparti,
hvorved Hovedformen bliver hundeagtig;
Kæberne er meget kraftige med stærke Tænder,
særlig Hjørnetænderne bliver ofte meget store,
navnlig hos Hannerne. Næseborene
fremadrettede ell. vender opad; veludviklede Kæbeposer
findes stedse; Mavesækken simpelt bygget;
Halsen kort og ret svær, jævnlig med større ell.
mindre Mankedannelser hos Hannen;
Legemsbygningen kraftig og plump, ligeledes
hundeagtig, med sammentrykt Brystkasse og opknebet
Kryds; Lemmerne ret korte, men meget kraftige;
For- og Baglemmer er omtr. af samme Højde;
Halen af vekslende Længde, oftest kort, aldrig
brugelig som Gribehale. Nøgne, farvede
Sædeknuder findes stedse; i Parringstiden svulmer
disse stærkt op. Neglene stærkt hvælvede. B.
bevæger sig overvejende paa alle fire Ben, og
er i noget mindre Grad end andre Aber
uddannede til Klatring i Træer, hvorimod de med stor
Færdighed og Hurtighed bevæger sig op og ned
ad Klipper og Bjergvægge, Lokaliteter, der i
høj Grad foretrækkes af disse Dyr. De lever i
