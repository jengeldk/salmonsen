senere af Joachim; efter at have beklædt
Stillingerne som Koncertmester i Düsseldorf og
Hamburg ansattes han 1868 i det kejserlige
Kapel i Petrograd som Soloviolinist,
samtidig med, at han blev udnævnt til Prof. ved
Konservatoriet der. Foruden som Solospiller, i
hvilken Henseende særlig hans elegante
Bueføring og ypperlige Staccatospil fremhæves, har
A. navnlig vundet Ry som Lærer og Fører for
en Kvartet.
<i>W. B.</i>
</chapter>

<chapter name="Auerbach">
<b>Auerbach</b> [↱a^u<sub>ə</sub>rbaк], By i Sachsen ved Floden
Göltzch, Knudepunkt paa Jernbanen
Zwickau—Ölsnitz, 460 m o. H., har (1910) 12721 Indb., to
protestantiske og en kat. Kirke, et
Lærerseminarium, en Landbrugsskole og en Handelsskole
samt nogen Industri, især i Gardiner og
Hvidevarer. I Nærheden ligger Brystsyge-Sanatoriet
<sp>Albertsberg</sp>.
<i>G. Ht.</i>
</chapter>

<chapter name="Auerbach, Berthold">
<b>Auerbach</b> [↱a^u<sub>ə</sub>rbaк], <sp>Berthold</sp>, tysk Forf.,
f. 28. Febr 1812 i Nordstetten i Württemberg, d.
i Cannes 8. Febr 1882. Han var af jødisk
Herkomst og studerede først til Rabbiner, dels paa
Talmudskolen i
Hechingen,
dels i
Karlsruhe. Men han
følte sig ikke
tiltalt af disse
Studier, opgav
dem hurtigt
for at blive
Student og
dyrkede derpaa
Filosofi i
Tübingen, München
og Heidelberg.

A. blev
indviklet i
Forfølgelserne
mod die
Burschenschaften,
maatte — ganske uskyldig — udstaa
Fængselsstraf paa Hohenasperg og kunde først
efter sin Løsladelse fuldende sine Studier
i Heidelberg, hvor den berømte Historiker
Schlosser var hans egl. Lærer. 1836 udkom i
Stuttgart A.'s første Bog, »Das Judentum und
die neueste Litteratur«, et Forsvar for de unge
jødiske Studenter mod Beskyldningen for
Antipatriotisme. Aaret efter gav han ogsaa i
Romanen »Spinoza« sin Sympati for jødisk Væsen
et veltalende Udtryk. 1841 fuldendte han
dernæst en hel tysk Oversættelse af Spinoza's
Værker fra Latin. Sin egl. digteriske Livsopgave
løste A., da han besluttede i en Række
Bondenoveller at gøre de dannede Klasser bekendte
med Bondestandens aandelige Rørelser og bryde
de Skranker ned, der spærrede Almuen Adgang
til at udvide sin Horisont. 1843—54 udkom hans
berømte »Schwarzwälder Dorfgeschichten«, der
med deres sunde Realisme og deres gribende
Karakterskildringer foregreb den moderne
»Heimatkunst«. De blev Prototypen paa en lang Rk.
lgn. novellistiske Forsøg. Selv om de
Auerbachske Bønder er lovlig stærke Filosoffer, er de
dog alligevel levende Mennesker med Følelse og
Humor. Senere udkom »Barfüssele«, de store
Romaner »Neues Leben« og »Auf der Höhe«.
A. vandt, som Aarene gik, større og større
Paaskønnelse. Hans Forfatterskabs nationale
Tone traadte stadig stærkere frem, han blev en
ivrig Forkæmper for Folkeoplysningen, og han
udgav længe — fra 1858—69 — en
Folkekalender, der skulde sprede Kundskaber bl. Bønderne.
Hans sidste Arbejde var et Mindeskrift om
Lenau (1876). En populær ny Udg. af A.'s
Værker er udkommet 1913. <sp>A. Bettelheim</sp> har
udgivet hans Biografi (Cotta 1908).
<i>C. B-s.</i>

<img>B. Auerbach.</img>
</chapter>

<chapter name="Auerbach's Kælder">
<b>Auerbach's Kælder</b> [↱a^u-], den fra
Faust-Sagnet berømte Vinkælder i »Auerbach's Hof«
i Leipzig. Dette, et stort Bygningskompleks,
opført 1530 af og opkaldt efter Heinr. (Stromer
fra) Auerbach (1482—1542), der var med. Prof.
og Senator i Leipzig, var i sin Tid et vidt
bekendt Messelokale; efter Sagnet skal Dr. Faust
være redet op af dets Kælder paa et fyldt
Vinfad. Endnu benyttes A.'s Kælder som Vinstue.
</chapter>

<chapter name="Auer's Glødelys (se Gasglødelys)">
<b>Auer's Glødelys,</b> se <sp>Gasglødelys</sp>.
</chapter>

<chapter name="Auersperg">
<b>Auersperg</b> [↱a^u<i>ə</i>rspærk], østerrigsk Adelsslægt
med Godser i Böhmen og Krain. 1) <sp>Adolf</sp>,
Fyrste (1821—85), valgtes 1861 til den
bøhmiske Landdag og var 1868—70 dens
Formand, samt blev 1863 livsvarigt Medlem af
Herrehuset. Oktbr 1871—Febr 1879 var han
Førsteminister og gennemførte 1873
Valgreformen, hvorefter Underhuset skulde vælges
umiddelbart og ikke som hidtil af de enkelte
Landdage, samt 1877—78 ny Overenskomster med
Ungarn. Efter sin Afgang som Minister blev han
Formand for Regnskabsretten.

2) <sp>Carlos</sp> (<sp>Karl Vilhelm</sp>), Fyrste,
foreg.'s ældre Broder (1814—99), var en af
Østerrigs største Godsejere og hørte allerede
1846—47 til det frisindede tyske Adelsparti i
Böhmen, samt var siden 1861 dets Fører i den
böhmiske Landdag. 1861 blev han arveligt
Medlem af Herrehuset og var dettes Formand
1861—65, samt paa ny 1871—79. Jan. 1868
overtog han Forsædet i det saakaldte
»Borgerministerium«, men han udtraadte allerede Septbr
s. A., fordi Grev Beust uden hans Vidende havde
ført Forhandlinger med Tschechernes Førere om
et muligt Forlig. Senere var han baade i
Herrehuset og i Böhmens Landdag (var dens Formand
1872—83) en af Lederne for det tyske Partis
Modstand imod de slaviske Folks Krav.
<i>E. E.</i>
</chapter>

<chapter name="Auersperg, Anton Alexander">
<b>Auersperg</b> [↱a^u<i>ə</i>rspærk], <sp>Anton
Alexander</sp>, Greve, østerrigsk Lyriker og liberal
Politiker (1806—76). Hans Forfædre stred kækt
mod Tyrkerne; selv kæmpede han frimodigt i
Digt og Tale for borgerlig og kirkelig Frihed.
Sine første Digte udsendte han under Navn;
siden skrev han sig som Digter: <sp>Anastasius
Grün</sp>. Hans hvasseste politiske Digtsamling:
»Spaziergänge eines Wiener Poeten« (1831), var
dog anonym. A. vilde, ogsaa for sine
Landsmænd i Krain, Slovenerne, tæt Tilslutning til
Tysklands Kultur. I Digtsamlingen »Schutt«
(1836) søger han en ny, mere frisindet Tid
(Amerika) under den gamle Verdens Grus
(Metternich). Hans Form er af og til for letløbende
— minder om Heine's — og hans Symbolik for
lavet, men han raader over rigt Lune, skarp
Satire (»Niebelungen im Frack« [1843]), retlinet
Tankegang og sund Naturfølelse (»Der Pfaff
