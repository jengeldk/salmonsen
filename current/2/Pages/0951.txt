Mange Steder findes dog i Kløfterne Krat og
Skov. Af vilde Dyr forekommer Tiger, Leopard,
Hyæne, Ulv, Sjakal, Antiloper, Faare- og
Gede-Arter, Vildæsler o. s. v. <sp>Befolkningen</sp>
bestaar af to Nationer, de indoeuropæiske
Belutsher, og de dravidiske Brahuier. Disse sidste
bor i Bjergene i den sydøstlige Del af Landet
og er det herskende Folk, til hvilket Fyrsterne
hører. Begge Folk er sunnitiske
Muhammedanere. En Del af Befolkningen lever af
Agerbrug, en Del som Nomader med Hjorder af
Faar, Kameler og Heste. Haandværket staar
lavt, kun Filttilvirkningen er af Bet. Handelen
er i Hænderne paa ind. Købmænd. B. omfatter
et Omraade mod N. under umiddelbar britisk
Administration, SØ. derfor et Distrikt, beboet
af de halvt uafhængige Stammer Marri og
Bugti under Kontrol af en politisk Agent,
residerende i Byen Sibi, dernæst de indobritiske
Vasalstater Kelat og Las Bela. Disse Omraader
har flg. Arealer og Befolkning:
<table>
<td><td c>km<sup>2</sup><td c>Indb. 1911
<td>Britisk Belutshistan<td r>121626<td r>379646
<td>Marri og Bugti<td r>18824<td r>34766
<td>Kelat<td r>189790<td r>359086
<td>Las Bela<td r>18972<td r>61205
<td>Belutshistan<td r>349212<td r>834703
</table>

Britisk B. styres af en <i>chief-commissioner</i>
under den ind. Vicekonge. Kanatet Las Bela
omfatter det sydøstlige Hjørne af B., medens
Kanatet Kelat, som egl. er et Forbund af en
Mængde Smaastater under Ledelse af Kanen af
Kelat, strækker sig mod V. til Persiens Grænse.
Begge Stater staar under Kontrol af en
indobritisk politisk Agent. Trafikken med Indien sker
dels ved Jernbanen, som gennemskærer den
nordøstlige Del af Landet, dels ad Landevejene.
Fra Las Bela og Kelat indførtes 1911—12 Varer
til Indien for 1,2 Mill. Rupier, især Sennep,
Raps, Uld og Korn, der udførtes fra Indien til
Staterne Varer for 1 Mill. Rupier, Industrivarer,
Smør, Frugt og Hø. Søhandel drives, om end
ikke i stor Udstrækning, fra Havnene ved
Sydkysten. Der udføres Dadler og Tørfisk. Landet
har gode Landeveje og et velordnet Telegraf- og
Postvæsen. — <sp>Historie.</sp> B. hed i Oldtiden
Gedrosien og er kendt fra Alexander den Store's
Tog. I 8. Aarh. hjemsøgtes B. af Kalifernes
Hære. Omtr. 1500 blev Brahui-Høvdingen
Kumbur Herre i Landet. Under hans Efterfølger kom
B. under Kejserriget Delhi. Senere kom B.
under den pers. Erobrer Nadir Shah (1739). Efter
dennes Død (1747) anerkendte Kanen Nasir hans
Efterfølger Ahmed Shah som sin Overherre,
men gjorde snart Oprør. Efter en Del Kampe
sluttedes et Forlig, hvorefter B. skulde være
uafhængig, men dog i Krigstid stille
Hjælpetropper. Efter Nasir's Død (1794) fulgte fl. uduelige
Herskere, under hvilke Perserne tog store Dele
af Landet. 1839 kom Kanen Mehrab i Strid
med Englænderne, og under Stormen paa Kelat
faldt Kanen, og hans Søn Nasir II blev 1840
anerkendt som Kan. 1854 sluttedes en Traktat
med Englænderne, hvorefter disse fik Lov til at
lægge Garnisoner i Landet mod at betale det et
aarligt Tilskud paa 50000 Rupier. 1857
efterfulgtes Nasir af sin Broder Khudadad. 1863 blev han
stødt fra Tronen af sin Fætter Sherdil og
maatte bede Englænderne om Hjælp. Disse satte
ham atter paa Tronen, 1864, men benyttede
Lejligheden til at besætte Ketta og dermed det
vigtige Bolan Pas. 1876 sluttedes en Traktat,
hvorved Bestemmelserne af 1854 gennemførtes,
og Ketta afstodes. Under Krigen med
Afghanistan (1878—81) stod B. paa Briternes Side. Ved
Freden blev de afghanske Distrikter Pishin,
Shorarud, Duki, Sibi og Shahrig afstaaede, 1887
indlemmedes de i Britisk B. 1883 sluttedes en ny
Traktat mellem England og Kelat, hvorefter
Englands Herredømme over Ketta og Bolan
bekræftedes. I de flg. Aar indlemmedes en Del
uafhængige Distrikter i Britisk B. 1899 afstod
Kanen Distriktet Nuskhi Niabat, 1903 Distriktet
Nasirabad, hver Gang mod Forøgelse af
Subsidierne. Khudadad Kan nedlagde Regeringen
1893 og efterfulgtes af sin Søn Mir Mahmud.
1909 døde Khudadad. Før Englændernes
Indblanding i B.'s Forhold var Kanen i Las Bela
Vasal af Kelat, men efterhaanden er dette Baand
løsnet. Den nuv. Kan Mir Kamal kom paa
Tronen 1896. (<sp>Litt.</sp>: <sp>Mac Gregor</sp>, <i>Wanderings
in Baluchistan</i> [London 1882]; <sp>Mc. Mahon &
Holdich</sp>, <i>Papers on the North-West
Borderland of Baluchistan</i> [Geogr. Journal 1897];
<sp>Holdich</sp>, <i>The Indian Borderland</i> [London 1901]).
<i>M. V.</i>
</chapter>

<chapter name="Belvedere">
<b>Belvedere</b> (ital., d. s. s. fr. <i>Bellevue</i>, »smuk
Udsigt«), et hyppigi anvendt Navn paa Lystslotte
og andre Bygninger, hvorfra der er en smuk
Udsigt. Berømt er den saaledes benævnte Fløj
af Vatikanet i Rom, der indeholder
Kunstsamlinger (deriblandt »Apollo fra B.«) og det
pavelige Bibliotek. Ogsaa i <sp>Wien</sp> fører et
Lystslot, som indtil 1891 indeholdt den kejserlige
Malerisamling (nu i det kunsthistoriske
Museum), Navnet B.
</chapter>

<chapter name="Belvedere-Lagene">
<b>Belvedere-Lagene,</b> en i Wien-Bækkenet
forekommende, til Tertiærformationens yngste
Etage (Pliocæn) hørende Aflejring af Flodgrus
og -sand, som bl. a. indeholder Knogler af
Mastodonter og Næsehorn.
<i>J. P. R.</i>
</chapter>

<chapter name="Belvedere Marittimo">
<b>Belvedere Marittimo,</b> By i Syditalien, Prov.
Cosenza, ligger 41 km NNV. f. Paola i en smuk
Egn ikke langt fra Havet. (1911) 6506 Indb.,
der driver Vinavl.
<i>H. P. S.</i>
</chapter>

<chapter name="Belvidere">
<b>Belvidere</b> [be£v<sub>i</sub>↱di.<sub>ə</sub>], By i U. S. A., Stat
Illinois, ligger 125 km NV. f. Chicago ved
Kishwaukee River. (1910) 7250 Indb. B. ligger i en
frugtbar Egn og driver betydelig
Fabrikvirksomhed.
<i>H. P. S.</i>
</chapter>

<chapter name="Belysning">
<b>Belysning.</b> I de sidste 15—20 Aar er der
foregaaet en meget stærk Udvikling af
Belysningsmidlerne og deres Anvendelse: Elektrisk
Lys, Gasglødelys (lavt Tryk, højt Tryk, Presgas),
Acetylen, Luftgas o. s. v. (se Artiklerne over de
enkelte Emner).

Konkurrencen mellem alle disse
Belysningsmidler, Ønsket om at kunne fremstille Lamper
af stor Lysevne, Udarbejdelsen af Metoder til
nøjagtig Kontrollering af de opnaaede
Resultater o. s. v., har medført, at man, i
Modsætning til tidligere, hvor man paa mange Punkter
handlede efter Skøn, nu har lært at bearbejde
de indvundne Erfaringer efter mere
videnskabelige Metoder og ofte har haft stor Fordel af
