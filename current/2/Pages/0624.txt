Legemes Stillinger og Bevægelser. Og denne
Udvikling, blev sat yderligere i System, af <sp>Jaques
Dalcroze</sp>, der samlede talrige Elever i sin
»Bildungsanstalt« i Hellerau ved Dresden.

Paa den <sp>danske Scene</sp> blev den store B.
indført af Noverre's Elever, Italienerne <sp>Sacco</sp>
og <sp>Vincenzo Galeotti</sp>. Denne sidste var
ansat som Balletmester fra 1774 til 1816, og hans
Virksomhed blev højt skattet af hans Samtid.
Af hans Kompositioner nævnes især »Lagertha«,
»Rolf Blaaskæg«, »Romeo og Giulietta« og
»Amor og Balletmesterens Luner«. (Dette
Divertissement var dog egl. kun et Arrangement
af forsk. Nationaldanse, opr. komponerede af
Franskmanden <sp>Martin</sp>). Til fl. af Galeotti's
Arbejder har <sp>Schall</sp> skrevet ypperlig Musik.
Efter Galeotti's Død sygnede B. hen, indtil
<sp>August Bournonville</sp> 1829 overtog dens
Ledelse. Omtr. i et halvt Aarh. var han Ballettens
Chef, og ved hans Genialitet og utrættelige
Energi hævedes den danske B. til en saa høj
Rang, at den med Rette blev anset for den
første i Europa. Bournonville's Kompositioner
udmærker sig ved stor Rigdom i Opfindelsen,
ved udpræget Klarhed i Udarbejdelsen, ved
en lutret Smag og en sjælden Renhed i den hele
Retning. Med en ganske ualmindelig Evne til at
opdage og anvende de unge, lovende Talenter
forbandt han en overordentlig Dygtighed som
Lærer, og saaledes lykkedes det ham at skabe
et Balletpersonale, hvis Lige neppe fandtes ved
noget andet Teater i Verden. Af egl. B. har
Bournonville komponeret omtr. 40, og dertil
henimod 20 mindre Arbejder (Divertissements),
som f. Eks. »Kjærligheds Spaadomme«, »De
Uimodstaaelige«, »Matrosens Hjemkomst«, »La
Ventana« o. s. v., foruden en Mængde Danse og
Arrangements til Opera og Skuespil. Bl. de
berømteste af Bournonville's B. maa nævnes
»Valdemar«, »Toreadoren«, »Napoli«, »Kermessen i
Brügge«, »Et Folkesagn«, »Bellman«,
»Livjægerne paa Amager«, »Brudefærden i
Hardanger«, »Fjernt fra Danmark«, »Fra Sibirien
til Moskov« samt »Valkyrien« og »Thrymskviden«.
Bournonville havde det store Held
altid at finde udmærkede Musikkomponister til
sine Arbejder, som <sp>I. P. E. Hartmann</sp>,
<sp>Gade</sp>, <sp>Frölich</sp>, <sp>Paulli</sp>, <sp>Edvard
Helsted</sp>, <sp>Heise</sp> o. m. fl. — Af Bournonville's
Elever har <sp>Daniel Krum</sp> (»Bacchusfesten«)
og <sp>Emil Hansen</sp> (»Aditi« og »En Karnevalsspøg
i Venedig«) ikke uden Held forsøgt sig som
Balletkomponister, medens <sp>Hans Beck</sp> som
Balletmester og Instruktør har formaaet at
hævde Ballettens høje Standpunkt og værne om
Bournonville's Arbejder, der, hver Gang de
drages frem paa ny, overrasker ved deres Friskhed
og Ejendommelighed. Jfr <sp>Dans</sp>. (<sp>Litt</sp>.: <sp>V.
Svétlow</sp>, <i>Le B. contemporain</i> [Paris]; <sp>Hans
Brandenburg</sp>, »Der moderne Tanz«
[München 1914]; <sp>Gaston Vuillier</sp>, <i>La Danse à
travers les âges</i> [Paris 1907]; <sp>L. E. Silvo</sp>,
»Galeotti und Bournonville« [Petrograd 1902]).
<i>(Ch. Bournonville). S. L.</i>
</chapter>

<chapter name="Ballhorn, Johann">
<b>Ballhorn</b> [↱balhårn], <sp>Johann</sp> (1531—99),
Bogtrykker i Lübeck. Han skal paa en af ham
udg. Abc have sat Ordene »forbedret ved B.«,
skønt hele »Forbedringen« kun bestod i, at der
var benyttet Dobbeltkonsonanter som <i>ff</i> o. s. v.,
og at den i Bogen afbildede Hane var blevet
berøvet sine Sporer, men til Gengæld havde
faaet et Par Æg lagt ved Siden af sig. I den
Anledning er »<sp>Ballhornisering</sp>« eller
(tysk) »Verballhornung« kommet til at bet. en
»saakaldt Forbedring«, der i Virkeligheden er
en Forværrelse. Efter andre Meddelelser skal
det være en af B. »forbedret« Udg. af den
lybske Stadsret, som har foranlediget Fortællingen
og Mundheldet.
<i>(E. G.). C. S. P.</i>
</chapter>

<chapter name="Ballhornisering (se Ballhorn)">
<b>Ballhornisering</b>, se <sp>Ballhorn</sp>.
</chapter>

<chapter name="Ballia">
<b>Ballia</b> [↱bä£<sub>ja</sub>] (<sp>Bulliah</sp>), Distrikt i de
indobritiske United Provinces, c. 3000 km<sup>2</sup> med
(1911) 845418 Indb. Distriktet, som helt er
Sletteland, ligger mellem Ganges og Gogra og er
meget udsat for Oversvømmelser. Hovedprodukter
er Ris, Hvede, Byg, Ærter. <sp>Hovedstaden</sp>
af s. N. ved Ganges har (1901) 15278 Indb.
<i>M. V.</i>
</chapter>

<chapter name="Ballin, Joel">
<b>Ballin</b>, <sp>Joel</sp> (i Udlandet kaldet <sp>John</sp>),
Kobberstikker, f. 22. Marts 1822 i Vejle, d. 21.
Marts 1885 i Kbhvn. Han var Elev af
Kunstakademiet, J. L. Lund og Eckersberg. Efter
Forsøg som Maler (»Procession i Synagogen«, 1841),
viede han sig helt den grafiske Kunst, studerede
1846—48 i Leipzig, derpaa i Paris, hvor han
snart vandt en Position (første større Stik: <i>Le
maître d'école</i> efter Ostade, og »Ung Pige« efter
J. Victors, begge i Louvre) og fik talrige
Bestillinger fra Forlæggeren Goupil. 1870 flyttede han
til London og vandt ogsaa her hurtig Ry. 1883
vendte han hjem til Kbhvn (hvor han 1877 var
blevet Akademimedlem; Medlemsblad: <i>The pool
of Bethesda</i> efter E. Long), for her med
offentlig Hjælp at grunde en Kobberstikkerskole og
gengive hist. Malerier. Han naaede at faa stukket
Bloch's »Hans Tavsen« og Marstrand's
»Christian IV paa Trefoldigheden« (det sidste dog
ikke helt fuldendt); men Døden afbrød hurtig
hans Gerning og hindrede hans Lærervirksomhed
i at sætte synderlig Frugt. — Medens B.
opr. benyttede den »rene« Teknik, kom han i
Paris, lempende sig efter Tidens Smag og
Forlæggerønsker, ind paa den blandede Manér
(<i>manière mixte</i>) og opnaaede stor Færdighed
heri. Til de kendteste Arbejder fra Parisertiden
hører »Daaben« efter Knaus (1864) og Stikkene
efter Protais' Slagbilleder. I England gjorde
B.'s Virtuositet i den lettere »blandede« Maner
hans mange Portrætter (»Prinsesse Alexandra«
efter Olrik) og Blade efter moderne eng. Kunst
i høj Grad yndede. Fra ældre danske Hjem vil
man huske B.'s Stik efter danske Malere: C.
Bloch's »Gadebarberen« og »Den første
Kærlighed«, Helsted's »I Villa Borghese's Have«,
Rørby's »Læsende Abbate« m. fl.
<i>A. Hk.</i>
</chapter>

<chapter name="Ballin, Max">
<b>Ballin</b>, <sp>Max</sp>, dansk Industridrivende, f.
i Hamburg 12. Juni 1865, Student 1884, derefter
praktisk uddannet som Garver, fra 1897
Direktør for Læderfabrikken A/S. M. J. Ballin's
Sønner, der har udfoldet en meget stor
Virksomhed i Danmark, Norge, Sverige og Tyskland.
B. har taget virksom Del i dansk Industris
Organisationsliv. Han er Formand for Foreningen
af Arbejdsgivere i Læderfabrikationen,
Næstformand i »Industrifagene«, Medlem af
Forretningsudvalget for dansk Arbejdsgiver- og
Mesterforening, hvor han under Bilæggelsen af
