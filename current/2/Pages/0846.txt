<sp>Beaverteen</sp> er en lgn. Vare (se
<sp>Barchent</sp>).
<i>K. M.</i>
</chapter>

<chapter name="Beaverteen (se Beavers)">
<b>Beaverteen</b> [↱bi.vəti.n], se <sp>Beavers</sp>.
</chapter>

<chapter name="Beavis, Richard">
<b>Beavis</b> [↱bi.v<sub>i</sub>s], <sp>Richard</sp>, eng. Maler,
f. 1824 i Exmouth (Devonshire), d. 1896. Han
uddannedes særlig gennem A. G. Stevens'
Vejledning. B. dyrkede med Forkærlighed
Kystbilleder (fra Picardie, fra Holland m. m.); en Rejse
1875 til Ægypten og Palæstina gav Anledning
til en Mængde levende Folkelivsbilleder
(»Beduinkaravane«, »Pilegrimme paa Vej til Mekka«
etc.). <i>Midnight Ride of Deloraine</i> (1869) i
Glasgow Art. Gal. B. har malet dels i Olie, dels
i Vandfarve.
<i>A. Hk.</i>
</chapter>

<chapter name="Bebber's Lov, van">
<b>Bebber's Lov</b>, <sp>van</sp> (efter den tyske
Meteorolog Prof. W. J. van Bebber) er en Regel for
Bevægelsen hen over Jorden af et lavt Lufttryk (et
Barometerminimum, en Cyklon). Loven udtaler,
at dersom det højeste Lufttryk og den højeste
Temp. ligger i samme Retning set fra det lave
Lufttryk, da bevæger dette sig hen over Jorden
saaledes, at det under sin Bevægelse har den
høje Temp. paa højre Haand. Findes det
højeste Lufttryk og den højeste Temp. i modsatte
Retninger set fra det lave Lufttryk, da bevæger
dette sig kun langsomt, bliver hyppigt
stationært og trækker sig ud til en langagtig Form.
Dersom Gradienten er lille enten for Lufttryk
ell. Temp., retter det lave Lufttryks Bevægelse
sig efter det andet Element.
<i>D. la C.</i>
</chapter>

<chapter name="Bebbit (d. s. s. Behbit el Hagar)">
<b>Bebbit,</b> d. s. s. <i>Behbit el Hagar</i>.
</chapter>

<chapter name="bébé">
<b>bébé</b> [be↱be] (fr.), lille Barn, Dukke.
</chapter>

<chapter name="Bebeerin (se Buxin)">
<b>Bebeerin</b> [-be.- ell. efter eng. bibi↱ri´n], se
<sp>Buxin</sp>.
</chapter>

<chapter name="Bebeerubark">
<b>Bebeerubark</b> [-↱be.- , eng. bi↱bi.r<sub>u</sub>], en
forældet Drogue, der nu kun har Bet. til
Fremstilling af <sp>Buxin</sp> (s. d.).
<i>K. M.</i>
</chapter>

<chapter name="Bebek">
<b>Bebek,</b> Oldtidens <sp>Chelae</sp>, en naturskøn,
amfiteatralsk Bugt paa den europæiske Side af
Bosporus; ved Bugten ligger det kejserlige
Palads Humajun-Abad.
<i>H. P. S.</i>
</chapter>

<chapter name="Bebel, Ferdinand August">
<b>Bebel,</b> <sp>Ferdinand August</sp>, tysk Politiker
og Forf., det tyske socialdemokratiske Partis
Høvding i over 40 Aar, f. i Köln 22. Febr 1840,
d. i Zürich 13.
Aug. 1913.
Efter et Par Aars
»Wanderjahre«
som
Drejersvend nedsatte
B. sig 1860
som »Mester«
i Faget i
Leipzig, hvor den
handledygtige
og ildfulde
Mand fra 1862
begyndte at
tage en yderst
virksom og
snart meget
indflydelsesrig
Del i
Arbejderbevægelsen,
til at begynde med dog ikke som Socialist. Det
blev han først 1866, paavirket af Marx, Engels
og Lassalle. 1867 indvalgtes han i den nordtyske,
konstituerende Rigsdag og indtraadte dermed i
Tysklands offentlige Liv. Hans politiske
Virksomhed bragte ham snart i Konflikt med Loven
ell. i al Fald med dens Haandhævere. 1869
maatte han første Gang vandre i Fængsel,
forfulgt for statsfarlige Ophidselser. Dengang fik
han en Forsmag paa tre Ugers Varighed. 1872
idømtes han 2 Aars Fæstningsarrest for
Højforræderi. Tilsammen 4 Aar tilbragte han i
Fængsler. I dem fik han Tid til at skrive sine Bøger,
og som Martyr for sin Sag og Partiets Lære øgede
hver Dom hans Popularitet. Størst Bet. for sit
Parti fik B. som Medlem af den tyske Rigsdag,
hvori han fik Sæde 1871, og hvor han med
nogle korte Afbrydelser forblev indtil sin Død.
Hans og det tyske Socialdemokratis Historie
falder i dette lange Tidsrum sammen. Dette
begynder med Partiets Nyorganisation under
det villig adlydte Førerskab, han beholdt Resten
af sit Liv. Navnlig efter 1890 var hans Stilling
den af Millioner Tilhængere med Begejstring
anerkendte og afholdte Førers. Og B. var den
myndige, i det engang indtagne Standpunkt
urokkelige Høvding. Den »ortodokse« Marx'isme
tro slog han enhver Opposition inden
Partirækkerne ned, de moderate »Revisionisters« til
højre som de radikale Antimilitaristers og de
anarkisk-syndikalistiske Ungsocialisters til
venstre. Som Parlamentariker var han en af den
tyske Rigsdags mest fremtrædende
Personligheder, altid i Ilden, paagaaende dristig i sin
stærkt polemisk tilspidsede Debat, behændig og
slagfærdig, aldrig maalbunden skønt uden højere
Veltalenhed. En Ordduel mellem B. og Bismarck
ell. senere Rigskansler von Bülow hørte til
Rigsdagens store Øjeblikke. Ikke sjælden fandt hans
hvasse Angreb paa Regeringen Bifald ogsaa
uden for Socialdemokraternes Rækker. B. skrev
meget. Af hans Skr er de vigtigste den
overordentlig stærkt udbredte socialistiske Folkebog
»Die Frau und der Socialismus« (indtil 1911
udkommen i 51 Opl. og oversat til en Mængde
Sprog), bag hvis Titel der skjuler sig en
besnærende Redegørelse for Socialismens
Samfundsopfattelse, og som sikkert er den
socialistiske Litt.'s mest læste Bog, og den interessante
Selvbiografi »Aus meinem Leben« (3 Bd,
1910—13), som tillige er et Bidrag af største Bet.
til det tyske socialdemokratiske Partis
Historie. Af Bet. for Bedømmelsen af dette og
Socialdemokratiets Program er ogsaa B.'s i en Mængde
Oplag foreliggende Agitationsbrochure »Unsere
Ziele«.
<i>K. V. H.</i>

<img>F. A. Bebel.</img>
</chapter>

<chapter name="Bebel, Heinrich">
<b>Bebel,</b> <sp>Heinrich</sp>, tysk Humanist
(1472—1516 ell. 18), var en Bondesøn. Han skrev
folkelig Digtning paa Latin og angreb i sine lat.
Satirer den herskende Kirke, uden dog at turde
slutte sig helt til den gryende Reformation. 1501
blev B. af Kejser Maximilian kronet til <i>poeta
laureatus</i>; 1497 var han blevet Prof. i Tübingen.
Hans berømteste Digt er: <i>Triumphus Veneris</i>
(1509), en skarp Satire over Tidens sædelige
Fordærvelse, af hvilken B. selv dog ikke synes
uberørt. B. var en ivrig Forsvarer af Tysklands
videnskabelige og nationale Hæder.
</chapter>

<chapter name="Bebenhausen">
<b>Bebenhausen</b> [↱be.b<sub>ə</sub>nha^uz<sub>ə</sub>n], et 1181 stiftet,
1560 ophævet Cistercienserkloster ved
Tübingen, berømt for sin arkitektoniske Skønhed, er
nu kgl. Jagtslot.
</chapter>
