under det synkrone. En 4-polet Motors
Omdrejningstal ved fuld Belastning kan eksempelvis
være 1430. Forskellen mellem Feltets og den
roterende Dels Omdrejningstal kaldes Motorens
<sp>Slip</sp>.
<i>Abs. L.</i>
</chapter>

<chapter name="Asystoli">
<b>Asystoli</b> (gr.), den mangelfulde systoliske
Sammentrækning og Udtømmelse af Hjertet,
hyppigt Symptom ved kroniske Hjertesygdomme.
</chapter>

<chapter name="Aszmannshäuser">
<b>Aszmannshäuser</b> [↱asmans↱hå^yz<sub>ə</sub>r], en
berømt, sød Rhinskvin, der dyrkes i Egnen ved
Aszmannshausen, en lille By ved Rhinen i det
preussiske Regeringsdistrikt Wiesbaden.
</chapter>

<chapter name="At eller Att">
<b>At</b> ell. <sp>Att</sp>, siamesisk Skillemønt af Bronze,
tidligere af Zink. Der gaar 64 A. paa Sølvmønten
<i>Bat</i>. Værdi c. 2 Øre.
</chapter>

<chapter name="Atabek">
<b>Atabek</b> (tyrk., egl. »Fader Beg«), Betegnelse
opr. for Opdragerne af Prinserne ved de
seldshukiske Sultaners Hof. (Saaledes var bl. a.
denne Titel givet til Alp Arslán's og Malik Shah's
duelige Storvezir, Nizam-al-Mulk, der havde
været Opdrager for de kgl. Prinser.) Siden kom
A. til at betegne Herskere, der uden at tilhøre
det seldshukiske Fyrstehus opkastede sig til
uafhængige Herskere over Lande, der tidligere
havde tilhørt de seldshukiske Sultaner. Den
første af disse A. var Imad-ed-din-Zengi, A. hos
Sultan Mahmud, der 1127 indsatte ham til Guvernør
i Bagdad. Han gjorde sig snart til Hersker over
det meste af Mesopotamien og Syrien; hans
Efterkommere residerede i Mosul og Aleppo. Fra
disse Fyrster haves mange Mønter. Andre A.
grundede Riger i Aserbeidschan, Laristan og i
Persis.
<i>V. S.</i>
</chapter>

<chapter name="Atacama">
<b>Atacama</b> [ell. -↱ta-]. 1) Ørken i det vestlige
Sydamerika i Chile og Argentina. Den
argentinske Del af A., <i>Puna de A.</i>, er en 3000—4000 m
høj Slette mellem Kordillerernes østlige og
vestlige Hovedkæde og ligger i det nordvestlige
Hjørne af den argentinske Republik. Stiger man
op over Østkordillerens c. 4500 m høje Passer,
ser man ud over A. med sine Saltstepper,
Vulkankegler og Snefjælde. Punaen er en trøstesløs
Ørken med Saltsumpe, Grussletter og Klitter.
Ved Chiles Grænse rager den mægtige Vulkan
<i>Llullaillaco</i> (6600 m) op over Ørkenen. Landet
mellem Vestkordilleren og Kystkordilleren er A.
i snævreste Forstand. Denne er en Højslette, som
i Terrasser sænker sig fra Øst til Vest. Den
øverste Terrasse ligger i en Højde af c. 3000 m, den
laveste c. 1000 m o. H. Hele Omraadet er
fuldkommen ørkenagtigt. Vegetation mangler næsten
fuldstændig, løst Grus dækker Jorden, og i alle
Lavninger blomstrer Saltet frem af Jorden. Der
findes mange Saltsumpe, særlig paa den øverste
Terrasse. Her ligger den store <i>Salar de A.</i>, <i>Salar
de Ascotan</i> og <i>Salar de Cacote</i>, i hvis Nærhed
Boraksværkerne ved Ascotan ligger. Vestranden
af denne Terrasse tager sig fra den lavere
Terrasse ud som en Bjergkæde og gaar under
Navnene <i>Serrania de Sarapana</i>, <i>Cordon de Varos</i> og
<i>Altos de Purilari</i>. Randen fures af mange Kløfter
(Quebradas), men kun en eneste Flod
gennemløber A., nemlig Rio Loa, som kommer fra
Vulkanen Miño. Nord for Rio Loa fortsættes A. i
den ligeledes ørkenagtige <i>Pampa de Tamarugal</i>.
Langs Kysten hæver sig den lave Kystkordillere
øde og vegetationsløs, og ligeledes Kysten er
næsten blottet for Plantevækst. Klimatologiske
Observationer foreligger kun fra Kysten. I
Iquique er Middeltemperaturerne for koldest og
varmest Maaned 16,0° og 21,3°, i Caldera 12,8°
og 19,0°. De i Forhold til den lave Breddegrad
kølige Temperaturer skyldes den kolde
peruanske Strøm, som følger Kysten, ligesom den er
Aarsag i, at selv Kysten er næsten regnløs. Den
hyppigste Vindretning ved Kysten er Sydvest.
Luftfugtigheden er ved Iquique 77 %, altsaa ikke
særlig lav. Tre til fire Gange om Aaret falder lette
Regnskyl, mest om Vinteren. Paa Højsletterne
øst for Kystkordilleren kan Temperaturen om
Sommeren stige over 30°, Luften er tør, og Regn
falder saa godt som aldrig, men næsten hver Nat
ligger Taagen tæt. Paa Kordilleren regner det
ofte om Sommeren, og Regnbække løber da ned
gennem Kløfterne og muliggør en Oasekultur i
de nedre Ender af Dalene, men ofte kan ogsaa
et stærkt Regnskyl i Bjergene give Anledning til
Ødelæggelse ved at overdænge Haverne med
Grus. A.'s Bet. ligger i de rige Mineralskatte,
først og fremmest Salpeterlejerne. Alle de
betydelige Salpeterlejer findes Øst for
Kystkordilleren fra Chiles Nordgrænse til Syd for Rio
Loa. De ligger i en Højde af 1000 m til 2500 m.
Desuden findes Boraks, Kobber, Sølv og fl. andre
Metaller. (<sp>Litt.</sp>: <sp>Philippi</sp>, »Reise durch die
Wüste A.« [Halle 1860]; <sp>Rosales</sp>, »Über die
Wüste A.« [Peterm. Mitt. 1856]; <sp>Larroque</sp>,
»Bereisung der Wüste A.« [smst. 1863];
<sp>Bowman</sp>, <i>The regional population of A.</i> [Scottish
Geogr. Mag. 1910]).

2) Prov. i Chile, 79585 km<sup>2</sup> med (1910) 65118
Indb., omfatter den sydligste Del af Ørkenen A.
Længst mod Syd lever endnu den største Del af
Landbrug, som muliggøres ved Overrisling. Mod
Nord lever Befolkningens Ft. af den rask
opblomstrende Bjergværksdrift. Der vindes
navnlig Sølv og Kobber. Hovedstaden er Copiapo.
<i>M. V.</i>
</chapter>

<chapter name="Atahualpa (se Peru (Historie))">
<b>Atahualpa</b> [ata↱walpa], se <sp>Peru</sp> (Historie).
</chapter>

<chapter name="Atair (astron.) (se Ørnen)">
<b>Atair</b> (astron.), se <sp>Ørnen</sp>.
</chapter>

<chapter name="Atakamit">
<b>Atakamit,</b> et Mineral af Sammensætning
CnCl<sub>2</sub>.<sub>3</sub>Cn(OH)<sub>2</sub>; Krystallerne rombiske og ofte
fladerige, i Reglen tavleformige ell. prismatiske.
Farven smuk smaragdgrøn til grønsort, Pulveret
lysegrønt (pulveriseret A. under Navn af
<sp>Arsenillo</sp> ell. Kobbersand anvendt som Brevsand).
A. har Navn efter Distriktet Atacama i Chile,
hvor den først opdagedes som Kobbersand.
<i>O. B. B.</i>
</chapter>

<chapter name="Ataksi">
<b>Ataksi</b> (gr.: »Uorden«, »Uregelmæssigheder«),
Forstyrrelse af Muskelvirksomheden, foraarsaget
ved mangelfuld Koordination af de til Udførelsen
af enhver Bevægelse nødvendige
Muskelkontraktioner (se <sp>Rygmarvstæring</sp>).
</chapter>

<chapter name="ataktisk">
<b>ataktisk</b> (gr.), uordentlig, uregelmæssig, f. Eks.
a. Feber, a. Gang.
</chapter>

<chapter name="Atalante">
<b>Atalante,</b> efter Grækernes Sagn en ung og
skøn jomfruelig Jægerinde. Der fandtes forsk.
Traditioner om hendes Byrd; nogle lod hende
være født i Boiotien, andre antog det jagtrige
Arkadien for hendes Hjem. Begge er
kombinerede i Fortællingen om, at A. var en Datter af
Athamas' Søn, Schoineus, som udvandrede fra
Boiotien til Arkadien. Senere Digtere føjer til, at
hendes Fader havde ventet sig en Søn og, da
Barnet blev en Datter, udsatte hende paa Bjerget
