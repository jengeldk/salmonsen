B.; han forfattede her fl. Digtcykler, men
udgav dem først nogle Aar efter sin Hjemkomst;
i <i>Les Antiquités de Rome</i> (1558) giver han en
begejstret Skildring af den evige Stads Ruiner,
og i <i>Les Regrets</i> giver han sin Længsel efter
Hjemmet Luft, samtidig med, at han udtaler
sin voldsomme Harme over alle de Intriger,
der fandtes ved Pavehoffet, og de Laster, der
gik i Svang; Samlingen <i>Divers Jeux Rusliques</i>,
som indeholder mange fine Stemninger,
fortjener ogsaa Opmærksomhed. <i>Les Regrets</i> bragte
ham i Unaade paa højere Steder, og han døde
i Fattigdom. Skønt han langtfra er uden Bet.
som lyrisk Digter, maa dog vistnok hans
<i>Défense de la langue française</i> betragtes som hans
Hovedværk; han søger her at vise, at det fr.
Sprog er fuldstændig jævnbyrdigt baade med
Latin og Græsk; hvad man mangler er en ædel
Litt. efter antikke Forbilleder; han opfordrer
derfor sine Landsmænd til at forlade de
middelalderlige litterære Former og hævder, at
den klassiske Litt. bør være alles Forbillede.
Denne Bog, der er skrevet med hele
Overbevisningens Varme, vakte stor Opsigt og blev
Programmet for den ny Digterskole, der under
Ronsard's Ægide i nogen Tid blev eneherskende
i Frankrig.
<i>Kr. N.</i>
</chapter>

<chapter name="Belle Alliance">
<b>Belle Alliance</b> [bæla↱l<sub>i</sub>ä.s], By i den belgiske
Prov. Brabant, Arrondissement Nivelles, SØ. f.
Bryssel, mellem Waterloo og Genappe, ved
Vejen til Charleroi. Efter B. benævnes
undertiden Slaget ved Waterloo.
</chapter>

<chapter name="Belleau, Remi">
<b>Belleau</b> [bæ↱lo], <sp>Remi</sp>, fr. Digter (1528—77),
der tilhørte »Plejaden« (s. d.). Han dyrkede i
sin Ungdom den klassiske Litt. med stor Iver;
1557 udgav han en Oversættelse af Anakreon
og optraadte samtidig som selvstændig Forf.
med Digtsamlingen <i>Petites Inventions</i>, der
indeholder mange fine Naturskildringer. Med sine
<i>Bergeries</i> (1565 og 1572) indførte han i den
fr. Litt. Pastoraledigtningen (s. d.) med
Sanazzaro som direkte Forbillede. Hans betydeligste
Værk er <i>Pierres précieuses</i>, en Art versificeret
Lapidarium, hvor han udførlig skildrer alle
Slags ædle Stene og deres Egenskaber, ligesom
han gør Rede for de mange overtroiske
Meninger, der knytter sig til dem. Endelig har
han ogsaa forsøgt sig som dram. Forf. med
Komedien <i>La Reconnue</i>, et ubetydeligt Arbejde,
der først udkom efter hans Død.
<i>Kr. N.</i>
</chapter>

<chapter name="Bellefontaine">
<b>Bellefontaine</b> [be£f<sub>ə</sub>n↱te<sub>i</sub>n], By i U. S. A.,
Stat Ohio, ligger 88 km NV. f. Columbus i en
kilderig Egn. (1910) 8238 Indb. B. driver livlig
Handel og er Jernbaneknudepunkt.
<i>H. P. S.</i>
</chapter>

<chapter name="Bellefonte">
<b>Bellefonte</b> [be£↱fånt], By i U. S. A., Stat
Pennsylvania, ligger ved Springbreek River ved
Foden af Alleghany-Bjergene. (1910) 4145 Indb.
B. er bekendt for sine Kilder og har en
betydelig Fabriksvirksomhed.
<i>H. P. S.</i>
</chapter>

<chapter name="Bellegarde">
<b>Bellegarde</b> [bæl↱gard], 1) By i det fr. Dept
Ain, Arrondissement Nantua, ved Valserines
Udløb i Rhône, Knudepunkt paa Lyon-Banen, der
overskrider Valserine paa en 250 m lang
Viadukt. B. har c. 3000 Indb. og nogen Industri,
især Papir og Træmassefabrikker, der drives
af Rhônes Vandkraft (c. 13000 HK.), som har
været udnyttet siden 1871. Tidligere besøgtes
B. meget af Turister p. Gr. a. det saakaldte
<sp>Perte du Rhône</sp>, hvor Rhône løb i en
snæver, til Dels foroven lukket, Slugt i
Kalkklipperne, som et amer. Selskab dog nu har
ladet udvide ved Sprængninger for at kunne
udnytte Vandkraften.

2) Fæstning af anden Rang i det fr. Dept.
Pyrénées-Orientales, Arrondissement Céret,
ligger paa en Klippe ved den sp. Grænse og
behersker den store Pyrenæervej, der fra
Perpignan over Col de Perthus fører til Figueras
i Katalonien. 1285 slog Peter III af Aragonien
her Franskmændene under Filip III. 1674
erobredes Pladsen af Spanierne og blev taget
tilbage af Franskmændene under Schomberg 1675.
Fæstningen blev bygget 1679 under Ludvig XIV,
Juni 1793 indtaget af Spanierne, men
tilbageerobret af de Franske under Dugommier Septbr
1794.
<i>G. Ht.</i>
</chapter>

<chapter name="Bellegarde, Heinrich Joseph">
<b>Bellegarde</b> [bæl↱gard ell. ↱bælga<sub>r</sub>t],
<sp>Heinrich Joseph</sp>, Greve, østerrigsk Officer
(1756—1845), deltog i Tyrkerkrigen 1788—89 og
derefter i de flg. Aars Krige mod Frankrig, blev
1796 Feltmarskalløjtnant og fik efter Slaget ved
Marengo Overbefalingen over den østerrigske
Hær i Italien. 1806 blev han Feltmarskal, førte
1809 1. Armékorps ved Aspern og Wagram og
blev efter Wien-Freden Guvernør i Galizien. Som
Øverstkommanderende for den østerrigske Hær
i Italien 1813 medvirkede han til Murat's
Frafald fra Napoleon. 1820—25 var B. som Minister
Præsident for Hofkrigsraadet.
</chapter>

<chapter name="Belle-Ile (se Belle-Isle-en-Mer)">
<b>Belle-Ile</b> [bæ↱l-i.l], se <sp>Belle-Isle-en-Mer</sp>.
</chapter>

<chapter name="Belle-Isle-en-Mer">
<b>Belle-Isle-en-Mer</b> [bæ↱l-i.l-ã-↱mæ.r]
(<sp>Belle-Ile</sp>, <sp>Guerveur</sp>), fr. Ø. i Atlanterhavet, SSØ.
f. Lorient, hørende til Departementet Morbihan,
Arrondissement Lorient, er 89,6 km<sup>2</sup> stor og
har c. 10000 Indb. Den skilles fra Halvøen
Quiberon ved et 13 km bredt Stræde og er
omgivet af Klipper, men i det Indre rig paa
frugtbart Græs- og Agerland. Beboerne driver
Agerbrug, Hesteavl, Fiskeri (særlig Tunfisk,
Sardin- og Sardelfangst) og Indvinding af Salt.
Hovedstaden er Havnebyen <sp>Le Palais</sp> (s. d.).
— B. har mange Gravhøje o. a. Oldtidsminder.
Fra 11. til Slutn. af 16. Aarh. tilhørte Øen
Abbederne af Saint-Croix de Quimperlé, som
anlagde et Fort mod Sørøverne fra England og
Normandiet. Karl IX gav Øen som et Marquisat
til Marskallen af Retz, hvis Søn solgte den
(1658) til Finansintendanten Fouquet, der lod
den befæste. Dennes Sønnesøn var den berømte
Marskal B.-I., der 1718 afstod Øen til Kronen for
Grevskabet Gisors. Den engelske Flaade under
Hawke sejrede her 20. Novbr 1759 over den
franske under Conflans. Apr. 1761 satte
Englænderne sig fast paa Øen og beholdt den til
Freden i Paris 1763. 24. Juni 1795 slog
Englænderne under Lord Bredport en fr. Flaade
ved B.
<i>G. Ht.</i>
</chapter>

<chapter name="Belle Isle-Strædet">
<b>Belle Isle-</b> [be£-↱a^i.£, --↱i.£, ↱be£-a^i£] <b>Strædet</b>,
det 100 km lange og 18 km brede Stræde, der
skiller Newfoundland fra Labrador og forbinder
Skt Lawrence-Bugten med den nordlige Del af
Atlanterhavet. Strædet har Navn efter Øen
<sp>Belle Isle</sp>, der ligger ved Strædets nordlige
Indgang omtr. lige langt fra Newfoundland og
Labrador. Øen har en Redningsstation for
Skibbrudne, men er i øvrigt ubeboet.
<i>H. P. S.</i>
</chapter>
