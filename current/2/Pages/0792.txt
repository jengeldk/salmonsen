søge Boplads, kaldte de sig Basutoer (ɔ:
Tiggere). Høvdingen Moschesche samlede dem
imidlertid snart til en af Sydafrikas
betydeligste Stammer. Han søgte at forvandle dem fra
et Nomadefolk til Agerbrugere og var i Beg.
velvillig stemt over for europ. Civilisation og
Missionærer. Men da Oranjefristaten 1848 blev
grundlagt, kom Basutoerne i Krig med de holl.
Boers, og skønt de fl. Gange leverede dem
heldige Kampe, maatte de dog 1868 kalde
Englænderne til Hjælp for ikke at ligge
fuldstændig under. Regeringen i Kaplandet tog dem
under sin Beskyttelse og efter Moschesche's
Død indlemmedes B. officielt i Kaplandet 1871;
men da Englænderne 1879 affordrede dem
deres Ildvaaben, rejste de sig til Modstand og
forsvarede sig saa kraftigt, at Englænderne til
sidst opgav B. 1884 gav det sig dog atter
godvillig under eng. Herredømme, men blev nu
en selvstyrende Kronkoloni, og siden da har B.
forholdt sig roligt, ogsaa under Boerkrigen og
Zuluopstanden 1906. Den daglige Styrelse ledes
af de indfødte Fyrster, der alle er af
Moschesche's Æt; den britiske Styrelses Sæde er
<sp>Maseru</sp> paa venstre Bred af Caledon-Floden.
<i>C. A.</i>
</chapter>

<chapter name="Bat (Rummaal)">
<b>Bat</b> (hebr.), israelitisk Rummaal for flydende
Sager, svarende til <i>Efa</i> for tørre Sager = 1/10
<i>Chomer</i>, d. e. 36,44 l.
</chapter>

<chapter name="Bat eller Tikal (siamesisk Mønt)">
<b>Bat</b> ell. <sp>Tikal</sp>, siamesisk Hovedmønt.
Inddeles i 4 Salung à 2 Fuang à 4 Pies à 2 Atts.
Værdi: 1 Tikal Guld = Kr. 1,384; 1 Tikal Sølv
= Kr. 0,757.
<i>Th. O.</i>
</chapter>

<chapter name="Batabano">
<b>Batabano</b> [sp. wata↱wan<sub>å</sub>], lille By paa den
vestlige Del af Sydkysten af Kuba,
Jernbanestation 56 km fra Havana, ligger mellem
Kaffeplantager og Bøndergaarde, har en
fortræffelig Havn, regelmæssig
Dampskibsforbindelse med Øen Pinos og c. 6500 Indb.
<i>G. Ht.</i>
</chapter>

<chapter name="Bataille">
<b>Bataille</b> [da. ba↱talj<sub>ə</sub>, fr. ba↱tα.j] (fr.), Slag,
Kamp, Træfning.
</chapter>

<chapter name="Bataille, Henry">
<b>Bataille</b> [ba↱tα.j], <sp>Henry</sp>, fr. Forf., f. i Nîmes
4. Apr. 1872. B. dyrkede først Maleriet og skrev
samtidig Digtene <i>La chambre blanche</i> (1895) og
de fantastiske Stykker <i>La lépreuse</i> (1895) og
<i>Ton sang</i>. Et Album af sine mest satiriske
Tegninger <i>Têtes et pensées</i> udgav han 1901. Hans
bedste Digte findes i Samlingen <i>Le beau voyage</i>
(1904). Særlig har han dog virket som
Dramatiker og foruden Lystspillet ogsaa dyrket det
moderne Samfundsstykke, hvori han viser
digterisk og menneskelig Finfølelse. Af hans
dramatiske Arbejder anføres: <i>L'enchantement</i>
(1900), <i>Le masque</i> (1902), <i>Maman Colibri</i> (1904),
<i>Résurrection</i> (1904, efter Tolstoi's Roman
»Opstandelse«, spillet s. A. paa »Det kgl. Teater«),
<i>La marche nuptiale</i> (1905), <i>Poliche</i> (1906), <i>La
femme nue</i> (1908, »Modellen«, »Dagmarteatret«
1909), <i>La vierge folie</i> (1910, »Den ukloge
Jomfru«, »Dagmarteatret« 1911) og <i>Les flambeaux</i>
(1913). (<sp>Litt.</sp>: <sp>E. Gaubert</sp>, <i>H. B.</i> [1908]).
<i>S. Ms.</i>
</chapter>

<chapter name="Bataillemaleri (se Slagmaleri)">
<b>Bataillemaleri</b> [ba↱talj<sub>ə</sub>-], se <sp>Slagmaleri</sp>.
</chapter>

<chapter name="Bataillon">
<b>Bataillon</b> [da. batal↱jo´n, fr. bata↱jǡ]. I
15. og 16. Aarh. anvendtes Betegnelsen B. paa
store, selvstændige, tætsluttede, kvadratiske
Formationer af meget betydelig, men ubestemt
Størrelse. Senere, da Ildvaabnene udvikledes,
blev B. Fodfolkets taktiske Enhed. Den bestod
i tidligere Tid af et højst forskelligt Antal
Kompagnier, fra 4 til 17, men nu inddeles den
saa godt som overalt i 4 Kompagnier; i England
dog i 8. Krigsstyrken er som Regel fastsat til
800—1000 Mand. Fredsstyrken er betydelig
mindre. B. kommanderes af en Stabsofficer,
hvis Grad er Major, Oberstløjtnant ell. Oberst.
Inddeling i B. finder ogsaa ofte Sted uden for
Fodfolket, saaledes i Ingeniørtropperne,
Fæstningsartilleriet, Sanitetstropperne og ved
Trainet, men er her udelukkende en admin. Enhed.
<i>B. P. B.</i>
</chapter>

<chapter name="Batak (se )Battak">
<b>Batak,</b> se <sp>Battak</sp>.
</chapter>

<chapter name="Batala">
<b>Batala</b> (<sp>Butala</sp>), By i Distriktet Gurdaspur
i den indobritiske Prov. Pandshab, med
evangelisk Missionsstation og (1911) 26430 Indb.,
der driver Industri i Bomuld, Silke, Messing
og Læder.
<i>M. V.</i>
</chapter>

<chapter name="Batalha">
<b>Batalha</b> [b<sub>ə</sub>↱tal<sub>jə</sub>], By i Portugal, Prov.
Estremadura, ligger 135 km N. f. Lissabon. (1900)
4000 Indb. B. er bekendt for sit storartede
Dominikanerkloster, Santa Maria da B. ell. da
Vittoria, som Johan I lod opføre paa Valpladsen
for Slaget ved <sp>Aljubarrota</sp> (1385), hvor
han sejrede over Kastilianerne.
<i>H. P. S.</i>
</chapter>

<chapter name="Batalpaschinski">
<b>Batalpaschinski</b> [b<sub>a</sub>t<sub>a</sub>£pa↱∫insk<sub>i</sub>], Kosakstaniza
i Kuban-Distriktet i Ciskaukasien, S. f.
Stavropol, har Korn- og Kvæghandel og (1897) 8100
Indb. I Nærheden findes Stenkulsgruber og
Saltsøer.
<i>G. Ht.</i>
</chapter>

<chapter name="Batam (se Batang)">
<b>Batam,</b> se <sp>Batang</sp>.
</chapter>

<chapter name="Batanes">
<b>Batanes,</b> <sp>Bashi</sp>-Øerne, den nordligste lille
Øgruppe af Filippinerne, ligger mellem
Luzon og Formosa, bestaar af tre større Øer;
<sp>Bayal</sp> (Orange) med Havnepladsen San José
de Ibaya, Sædet for den sp. Adm., <sp>Batan</sp>
(Grafton) og <sp>Sabtan</sp> (Monmouth), foruden en
Del mindre, og har et Areal af 330 km<sup>2</sup> med
8300 Indb., der lever af Udbyttet af de med
Yams og Batater beplantede Marker.
<i>M. V.</i>
</chapter>

<chapter name="Batang">
<b>Batang</b> (<sp>Batam</sp>), Ø i det indiske Archipel,
S. f. Singapore, ved Sydspidsen af Halvøen
Malakka, er 413 km<sup>2</sup> stor og hører til det
nederlandske Residentskab Riouw. Øen er i det
hele flad, frugtbar og skovrig. I Befolkningen
findes talrige kin. Kolonister, der fortrinsvis
beskæftiger sig med Dyrkningen af <i>Uncaria
Gambir</i> og Tilberedningen af den deraf
indvundne Katechu.
<i>M. V.</i>
</chapter>

<chapter name="Batanga">
<b>Batanga,</b> det sydligste Landskab i den tyske
Koloni Kamerun ved Guinea-Bugten mellem 2
og 4° n. Br. I Havnebyerne <sp>Lille</sp> og <sp>Store
B.</sp> findes fl. tyske og eng. Faktorier samt en
evangelisk Missionsanstalt.
<i>C. A.</i>
</chapter>

<chapter name="Batangas">
<b>Batangas,</b> Hovedstad i Provinsen B. ved
Ensenada de Batangas, paa Sydkysten af Øen
Luzon (Filippinerne), har (1911) 33131 Indb.
Kaffeeksport.
</chapter>

<chapter name="Batanæa (se Basan)">
<b>Batanæa,</b> se <sp>Basan</sp>.
</chapter>

<chapter name="Batanøerne (d. s. s. Batanes)">
<b>Batanøerne,</b> d. s. s. <sp>Batanes</sp>.
</chapter>

<chapter name="Batarde (se Skrift)">
<b>Batarde</b> [da. -↱tard<sub>ə</sub>], se <sp>Skrift</sp>.
</chapter>

<chapter name="Batardeau">
<b>Batardeau</b> [-↱do] (fr.), er en tværs over en
vaad Fæstningsgrav bygget <sp>Dæmning</sp> af
Murværk ell. Beton til Opstemning af Vandet,
saaledes at der selv i faldende Terrain overalt
i Graven er mindst den militære Vanddybde 1,8
à 2 m. Til Afledning af overflødigt
tilstrømmende Vand er B. som Regel forsynet med et
