andensteds i Legemet, og svinder først ved
Fjernelsen af Aarsagen.
<i>A. F.</i>
</chapter>

<chapter name="Arsenikvask">
<b>Arsenikvask.</b> Fra gammel Tid har man
benyttet Opløsninger af Arsensyrling ell.
<sp>arsensyrlige Salte</sp> (Kali- ell. Natronsalte) til
Vaskning af vore Husdyr (Heste, Kvæg og
Faar), naar disse er befængte med Utøj ell. lider
af kroniske Hudsygdomme. Paa Grund af
Arsensyrlingens store Giftighed er der gennem forsk.
Lovbestemmelser givet Regler for Anvendelsen,
som er forbeholdt de autoriserede Dyrlæger.
<i>G. S.</i>
</chapter>

<chapter name="Arseniopleit">
<b>Arseniopleit</b> (Mineral), et Manganarsenat fra
Sjögrufvan i Örebro Len; det forekommer i
smaa Aarer og Klumper i Dolomit.
</chapter>

<chapter name="Arsenios">
<b>Arsenios,</b> græsk Patriark, d. 1267. Kejser
Theodoros Laskaris II havde givet ham
Patriarkværdigheden og sat ham til Formynder for
sin Søn. Da Usurpatoren Michael Palæologos
havde ladet denne blinde (1262),
ekskommuniceredes han af A., men paa en af Kejseren
sammenkaldt Synode i Konstantinopel blev
Patriarken afsat og forvist. Hans Tilhængere,
Arsenianerne, vedblev at nære den dybeste Foragt for
Kejser Michael og vedligeholdt en Spaltning
indtil 1312, da A. blev erklæret for Helgen, og
hele Folket gjorde Bod for Forsyndelsen imod
ham.
<i>L. M.</i>
</chapter>

<chapter name="Arseniosiderit">
<b>Arseniosiderit</b> (Mineral) er basisk arsensur
Kalk og Jerntveilte; den er fundet ved
Romanêche i Frankrig i Form af gulbrune,
radialtraadede, silkeglinsende Aggregater.
</chapter>

<chapter name="Arsenit (d. s. s. Arsenolit)">
<b>Arsenit,</b> d. s. s. Arsenolit.
</chapter>

<chapter name="Arsenius, Johan Georg og Karl Georg">
<b>Arsenius,</b> 1) <sp>Johan Georg</sp>, sv. Hestemaler,
f. 4. Febr 1818, d. 30. Maj 1903 i Upsala. Han
gik Militærvejen, men dyrkede ved Siden heraf
Kunsten, først i Wahlbom's Atelier, senere (paa
en Rejse til Düsseldorf og Paris, hvor H.
Vernet's Kunst paavirkede ham stærkt) under
Vejledning af Höckert. 1865 blev han Medlem af
det sv. Kunstakademi. Han har malet en Række
dygtige Billeder af Heste, den groft byggede
Kavalerihest, den fine Racehest etc. Et af hans
bekendteste Arbejder er »En kasserad
nummerhäst«.

2) <sp>Karl Georg</sp>, Dyr- og Landskabsmaler,
f. 8. Juli 1855 i Nerike, Søn af ovenn. Han
blev uddannet paa Sthlm's Akademi, fortsatte
sine Studier i Paris og har gjort sig bemærket
ved Billeder som »Reservehesten« og »Efter
Væddeløbet« paa Salonen i Paris; har endvidere
leveret Pennetegninger til »Illustr. tidning« og er
Tegner ved fr. Sportsblade.
<i>A. Hk.</i>
</chapter>

<chapter name="Arsenjern">
<b>Arsenjern</b> (<sp>Löllingit</sp>), et rombisk
Mineral, isomorf med Arsenkis, Sammensætning
FeAs<sub>2</sub>; Metalglans, Farven mellem sølvhvid og
staalgraa. Haardheden er 6. Vægtfylden c. 7.
Forekommer forsk. Steder i Mellemeuropa,
ogsaa ved Langesund i Norge.
<i>O. B. B.</i>
</chapter>

<chapter name="Arsenjernsinter eller Pitticit">
<b>Arsenjernsinter</b> ell. <sp>Pitticit</sp>, et amorft,
brun gult Mineral, der indeholder Jern,
Svovlsyre, Arsensyre, Fosforsyre og Vand og opstaar
ved Forvitring af Arsenkis.
</chapter>

<chapter name="Arsenjodid">
<b>Arsenjodid,</b> <sp>Jodarsen</sp>. Der kendes tre
Jodforbindelser af Arsen: <sp>Arsendijodid</sp>,
As<sub>2</sub>J<sub>4</sub>, der fremstilles ved Ophedning af 1 Del
Arsen med 2 Dele Jod til 230° og danner en
mørkerød krystallinsk Masse;
<sp>Arsentrijodid</sp>, AsJ<sub>3</sub>, der danner røde, glinsende,
heksagonale Tavler, og <sp>Arsenpentajodid</sp>, AsJ<sub>5</sub>,
der er en granatrød Masse og smelter ved 70°.
<i>O. C.</i>
</chapter>

<chapter name="Arsenkis">
<b>Arsenkis,</b> et Mineral, som bestaar af Jern,
Arsen og Svovl, Formlen FeSAs. A. indeholder
jævnlig noget Kobolt, undertiden smaa
Mængder af Sølv, Guld o. a. Metaller. Den
krystalliserer rombisk; Udseendet er metallisk med lys
staalgraa Farve, Overfladen er ofte anløben
med et blegt, gulligt Skær; den er sprød, omtr.
saa haard som Feldspat og har en Vægtfylde af
omtr. 6. A. er et meget udbredt Mineral; den
forekommer især paa Malmlejer af forsk.
Oprindelse sammen med Tin-, Sølv-, Bly-, Zink-
og Koboltmalme. Hvor den findes i større
Mængder, anvendes den til Fremstilling af Arsen,
samtidig udvindes de mere værdifulde Metaller
(Kobolt, Sølv, Guld), som den kan indeholde.
Bekendte Findesteder er Skutterud ved Modum
i Norge (her med 8 % Kobolt), Sala og
Tunaberg i Sverige, Freiberg i Sachsen o. m. a.
<i>(N. V. U.) O. B. B.</i>
</chapter>

<chapter name="Arsenklorid">
<b>Arsenklorid,</b> <sp>Arsentriklorid</sp>,
<sp>Arsenikklorid</sp>, <sp>Klorarsen</sp>, AsCl<sp>3</sp>, dannes ved
Indvirkning af Klor paa Arsen og renses ved
Destillation over metallisk Arsen. Det opstaar
ogsaa ved Kogning af Arsensyrlinganhydrid med
stærk Saltsyre og kan fremstilles, idet man til
en Blanding af 4 Dele hvid Arsenik og 10 Dele
Svovlsyre i en Retort sætter Klornatrium, der i
Forvejen er befriet for Fugtighed ved
Smeltning. A. er en farveløs, olieagtig Vædske, der
ryger i fugtig Luft; det er meget giftigt; i ren
Tilstand stivner det ved ÷ 18° til hvide,
glinsende Naale; dets Kogepunkt er 130,2°,
Vægtfylden 2,205. Med smaa Mængder Vand, Alkohol og
Æter lader det sig blande; men af større
Mængder Vand sønderdeles det til
Arsensyrlinganhydrid og Saltsyre. Ved Kogning af arsenikholdige
Vædsker med stærk Saltsyre maa man vogte
sig for de giftige Dampe af A., som
derved kan udvikles. Saltsyre, der er tilberedt af
arsenholdig Svovlsyre, er altid arsenholdig, fordi
A. er forflygtiget med Saltsyren. Ved
Behandling af A. med Klor ved ÷ 30° faas
Arsenpentaklorid, AsCl<sub>5</sub>.
<i>O. C.</i>
</chapter>

<chapter name="Arsenkobber (se Domeykit)">
<b>Arsenkobber,</b> se <sp>Domeykit</sp>.
</chapter>

<chapter name="Arsenmangan eller Kaneit">
<b>Arsenmangan</b> [-maŋ↱ga´n] ell. <sp>Kaneit</sp>, et
ufuldstændig bekendt Mineral, der skal bestaa
af Arsen og Mangan efter Formlen MnAs.
</chapter>

<chapter name="Arsenmetaller">
<b>Arsenmetaller.</b> Arsenets Forbindelser med
Metaller findes meget udbredt i Naturen. Som
en kun i ringe Mængde tilstedeværende
Indblanding findes A. i en overordentlig stor
Mængde Malme, f. Eks. Svovlkis, Zinkblende
o. s. v. Arsenet gaar derfra ofte over i de
Produkter, der fremstilles deraf, f. Eks. Svovlsyre,
teknisk Zink o. s. v. Som Hovedbestanddel af
paagældende Mineral forekommer A. kun
sjældnere, Spejskobolt (CoAs<sub>2</sub>) og Koboltglans (CoSAs)
er vigtige Koboltmalme; Arsennikkel (NiAs) en
vigtig Nikkelmalm. Bet. for Arsenfremstilling
har særlig Mispikkel (Arsenkis FeAsS),
endvidere det meget arsenrige Arsenjern (FeAs<sub>2</sub>
med 72,75 % As.), Arsenkobber, der er i Reglen
Cu<sub>3</sub>As, som Algodonit forekommer det dog med
