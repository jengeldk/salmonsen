Anvendelse; det var utvivlsomt viet til Athena og
da snarest den krigerske Gudinde, som senere
dyrkedes i Parthenon. Det synes delvis at være
opført over det gl. Palads' Hovedrum, Megaron,
og havde kun Søjler i Fronterne paa de 2 korte
Sider, hvis Gavle var smykkede med Relieffer
af naiv, før-arkaisk Kunst. <sp>Peisistratos</sp>
lagde en Marmor-Søjlehal om hele Templet og
satte heri nye Gavlrelieffer. Han tog selv sin
Bolig paa Akropolis og rejste sikkert den første
monumentale Portalbygning i V. Sikkert fandtes
ogsaa andre Helligdomme paa Plateauet, hvor
ligeledes i og uden for Bygningerne en Mængde
Statuer og andre Votivgaver anbragtes. Kort før
Perserkrigen, ved c. 500, begyndte man paa den
Plads, hvor senere Parthenon rejstes, et nyt,
stort Tempel for Athena. Paa Torvet i Byen
rejstes ved samme Tid Æresstatuer for
<sp>Harmodios</sp> og <sp>Aristogeiton</sp>, der for den senere
Tid kom til at staa som dem, der ved Drabet paa
Peisistratos' Søn Hipparchos blev Frihedens
Forkæmpere.

Ved Perserkrigene afbrændtes vistnok det meste
af Byen og næsten alt paa Akropolis. Efter
Krigen indtraadte under betydelige Personligheders
Ledelse og ved gunstige politiske Forhold store
Forandringer i Byen og paa Akropolis. De
praktiske Opgaver løstes først. Allerede før Krigen
havde man under Themistokles' Ledelse begyndt
at befæste Havnebyen Peiraieus. Nu byggedes
under samme Mands Ledelse en ny Murlinie om
A., der herved fik sit gennem den klassiske Tid
til Hadrian fastholdte Omraade, med en Omkreds
af c. 6 km, med en bred Murfod og derover den
lodrette Mur, 2,4 m tyk. Den brændte By
genrejstes, for det meste næppe synderlig forsk. fra
den ældste Skikkelse. Peiraieus' Befæstning
fuldendtes. Ogsaa paa Akropolis havde Arbejderne
væsentlig Hensyn til Befæstningen. En ny
Murlinie førtes længere ud mod det bratte Fald og
mere ligeløbende end den gl., et Arbejde, som
Themistokles begyndte, Kimon fuldførte. Til
Indbyggelse i Muren og især til de mange Steder
nødvendige Opfyldninger indenfor benyttedes en
Mængde Materiale fra de ødelagte, i Forvejen
smaa og
forældede Bygninger,
hvoraf dog
Hekatompedon
i dens
Skikkelse før
Peisistratos, uden
Søjlehal,
bevaredes. Senere
Tiders
Udgravninger har fra
Opfyldningerne
atter
fremdraget en hel
Verden af gl,
førklassisk Billedkunst og
Arkitektur. Paa
Torvet rejstes nye
Statuer af
»Frihedens
Forkæmpere«, i
Stedet for de
gamle, som
Perserne tog
med sig.

I Fortsættelse af de nævnte Sikringsarbejder
iværksattes Bygningen af lange Mure mellem
Athen og Peiraieus, for til enhver Tid at hævde
Forbindelsen med Havet, færdige 457. Efter at
Nationalheros'en Theseus' Ben var hjemførte
fra Skyros, rejstes for ham ved Agora en Helligdom,
som Polygnotos og Mikon udstyrede med
Malerier. Fremdeles byggedes ved Agora den Hal
(Torvehal), »Stoa«, som Polygnotos', Panainos'
og Mikon's Malerier siden gjorde til den berømte
»brogede Hal«, <i>Stoa poikilè</i>, hvor Filosoffen
Zenon, Stifteren af den »stoiske« Skole, først
lærte. Ogsaa paa anden Maade forskønnedes
Agora, vedblivende det borgerlige Livs Centrum,
bl. a. med Træplantninger, og uden for Byen blev
<sp>Akademia</sp> til en Park og yndet
Spadseregang for Borgerne.

Perikles' Periode og Aarene efter hans Død,
da der arbejdedes i hans Aand og sikkert ogsaa
efter hans Planer, betegner endelig i A.'s
monumentale Historie den sidste Udviklingsfase, som
fuldendte det klassiske A., Thukydides', Sofokles'
og Aristofanes' By, Sokrates' og Platon's
Virkeplads, det Omraade, inden for hvilket den gr.
Aand paa alle Felter naaede de Højder, som
senere Tider med Undren saa tilbage paa, og
som skabte Stadens Ry. I fremtrædende Grad
fik dette Udtryk ved Arbejder paa <sp>Akropolis</sp>.
Borgen maa efter Perserkrigene en Rk. Aar have
staaet med en for Bygningernes Vedk. stærkt
reduceret Skikkelse. Hekatompedon stod i hvert
Fald, vel ogsaa Bygværker ved Helligdommene
paa Erechteion's Plads, medens det begyndte
nye store Tempel havde lidt og vel derfor maattet
afgive Befæstningsmateriale. Men i 2. Halvdel af
5. Aarh. ændredes alt. Uden at Borgmuren
sløjfedes, fremtræder herefter Akropolis som
Helligstedet og Pladsen for de store Festers
Kulminationsøjeblikke. Opgangen blev gennem

<img>Fig. 2. Akropolis.</img>
