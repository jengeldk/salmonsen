meget af den eng.-ægyptiske Regering som Soldater,
tidligere ogsaa af Slavejægerne som Eskorte.
<i>C. A.</i>
</chapter>

<chapter name="Bagge eller Norrbagge">
<b>Bagge</b> ell. <sp>Norrbagge</sp> er et i Sverige, til
Dels ogsaa i Danmark, gammelt Øgenavn paa
Nordmændene. Ordet forekommer første Gang
i »Svend Nordbagge« (hos Arild Huitfeldt skrevet
<sp>Norbage</sp> og <sp>Nordbagge</sp>), en f. Nordmand,
som 1076—88 var Biskop i Roskilde. Arild
Huitfeldt bruger ogsaa ellers <sp>Norbager</sp> om
Nordmænd, uden nedsættende Bet. Rimeligvis
stammer Ordet fra mid. lat. <i>Norvagus</i> »Nordmand«,
hvorfor ogsaa skrives <i>Norbagus</i>. Først
Svenskerne har bragt det i Forbindelse med deres
<sp>Bagge</sp>, »Væder, egensindig Person«. Som
Øgenavn for Nordmænd forekommer B. første Gang
i Haakon Haakonssøn's Saga, hvor der fortælles,
at Birger Jarl 1257 forbød sine Mænd at kalde
Nordmændene med dette Navn. I Norge selv
saavel som i de øvrige nordiske Lande har 
<sp>Norbagge</sp> holdt sig som Navn paa de smaa Heste
af den norske Fjordrace.
<i>Hj. F.</i>
</chapter>

<chapter name="Bagge, Jacob">
<b>Bagge</b>, <sp>Jacob</sp>, sv. Søhelt af norsk Herkomst
(1502—77), afværgede heldig Johan af Hoya's
Angreb paa Halmstad 1534, bidrog til
Afslutningen af Dacke-Fejden (1543) og kæmpede
1555—56 som Høvedsmand paa Viborg mod
Russerne. Mest kendt er dog B. som Chef for den
sv. Flaade i de første Aar af den nordiske
Syvaarskrig. Han kæmpede her med stor
Tapperhed, men vekslende Held med den danske
ell. dansk-lybske Flaade ved Bornholm og i
Nærheden af Gotland (1563) samt ved Øland (1564),
hvor hans Admiralskib, det for sin Tid
kæmpemæssige »Makalös«, sprang i Luften; B. selv
faldt i dansk Fangenskab. Efter Krigens Slutn.
blev han (1571) udnævnt til Kommandant paa
Sthlm's Slot.
</chapter>

<chapter name="Bagge, Selmar">
<b>Bagge</b>, <sp>Selmar</sp>, tysk Musiker og
Musikforfatter (1823—96), blev Teorilærer ved
Konservatoriet i Wien, og overtog 1863 Redaktionen af
Breitkopf og Härtel's »Allgemeine musikalische
Zeitung«, som han ledede, indtil han 1868 atter
gik over i praktisk musikalsk Virksomhed, som
Direktør for Musikskolen i Basel. — B.'s kritiske
Virksomhed var til Dels rettet mod den nyere
tyske Musik (Wagner); han har bl. a. udg. en
»Lehrbuch der Tonkunst« samt »Die geschichtliche
Entwicklung der Sonate« og »Die Symhonie 
in ihren Entwicklung«.
<i>W. B.</i>
</chapter>

<chapter name="Bagge, Svend Henrich Olufsen">
<b>Bagge</b>, <sp>Svend Henrich Olufsen</sp>,
dansk Læge og Veterinær, f. 29. Juli 1817, d.
3. Apr. 1895 i Kbhvn. Efter at have taget
Lægeeksamen 1842 var B. en Tid Prosektor ved
Univ., men blev ved C. Viborgs Død 1844 ansat
som Lektor ved Veterinærskolen. De to flg.
Aar anvendte B. til Studier ved Udlandets 
veterinære Anstalter og overtog efter sin 
Hjemkomst Forelæsningerne over Husdyrenes
indvortes Sygdomme samt Ledelsen af den 
stationære Klinik, i hvilken Stilling han virkede
indtil Efteraaret 1889. 1847—50 var han tillige
Forstander for den ambulatoriske Klinik. 1851
blev han Medlem af — senere Formand for —
det veterinære Sundhedsraad, og i tolv Aar
(1880—92) fungerede han som Veterinærfysikus.
I »Tidsskr. for Veterinærer«, af hvilket B. var
Medstifter — i mange Aar (1853—76) tillige
Medredaktør —, har han skrevet en Række
mindre Art.; men foruden disse har han 1863
offentliggjort en større Afh. om »Snivesygdommens
Forekomst i Danmark«. Ved Siden af sin
Virksomhed som Lærer ved Veterinærskolen
har B. en Aarrække med Interesse taget Del i
Ledelsen af Landets Hesteavl, først som
konstitueret Landstutmester (1861—62), siden
(1862—74) som Medlem af Stuterikommissionen, ved
hvilken han en Tid lang var Sekretær. Endelig
har B. i væsentlig Grad medvirket ved
Oprettelsen og Bestyrelsen af forskellige, dels
filantropiske, dels almennyttige, dels industrielle
Selskaber og Foreninger.
<i>G. S.</i>
</chapter>

<chapter name="Baggenstäket">
<b>Baggenstäket</b> (<sp>Baggarstäket</sp>, <sp>Södra
stäket</sp>), et smalt og grundet Sund i Sthlm's
Skærgaard mellem Värmdøen og Fastlandet
(Södermanland). Det er kun sejlbart for smaa
Fartøjer, og det har ofte været paa Tale at uddybe
det for at lette Sejladsen i den sydlige Del af
Skærgaarden ind til Sthlm. Navnet skal komme
af Søhelten Jacob Bagge, der havde Gaarden Bo
paa Värmdøen. Stedet er kendt af Russernes
Landgang 13. Aug. 1719; hvor de blev slaaede
tilbage med stort Tab.
</chapter>

<chapter name="Bagger, Carl Christian">
<b>Bagger</b>, <sp>Carl Christian</sp>, dansk Digter,
f. paa Fødselsstiftelsen i Kbhvn 11. Maj 1807, d.
i Odense 25. Oktbr 1846. B. var uægte Søn af
Justitiarius i Politiretten, Chr. B., der ved sin
Død 1810 dog anerkendte Barnet, saa at at dette
kom til at bære Faderens Navn. Dennes Broder,
en Kaptajn i Søetaten, tog sig først af
den Lilles Opdragelse; men da han døde
kort efter, kom B. i Huset hos Farmoderen,
en vanskelig Dame, som ikke forstod den
Kunst at opdrage Børn. 11 Aar gammel
sendtes han til Roskilde Skole, som han
1822 ombyttede med Sorø Akademi.
Allerede som Skolediscipel begyndte han at skrive
Digte, og da han 1828 var blevet Student, hengav
han sig ganske til sine æstetiske Tilbøjeligheder,
medens han samtidig dyrkede Studiet af de
romanske Sprog. Familien havde ønsket, at han
skulde studere Jura, og han begyndte vel ogsaa
herpaa; men da han ved Farmoderens Død
havde arvet en større Sum Penge, fejede han
snart Lovkyndigheden ud af Huset og begyndte
nu et Liv i Svir og Sværm, som stemmede saare
vel med den stærke Frihedstrang og det
bohèmeagtige, der var ham medfødt, men sikkert
har været til stor Skade for en frodigere
Udvikling af B.'s Talent. I »en vis herlig Vinkælder«

<img>C. Chr. Bagger.</img>
