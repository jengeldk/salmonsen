anvendt paa en anden Art Kastemaskine, de
saakaldte Katapulter.
<i>H. H.</i>
</chapter>

<chapter name="Ballistik">
<b>Ballistik</b> er Læren om Projektilers (ell. Skarps)
Bevægelse. B. begynder med <sp>Galilei</sp>, der
1590 fandt Lovene for Legemers Inerti, Faldet
og Kastebevægelsen i lufttomt Rum; Newton,
Joh. Bernouilli, Robins og Euler udarbejdede de
ballistiske Problemer videre. Tyngdekraft,
Luftmodstand og Projektilhastighed er Genstand for
udførlig Behandling i B. Medens den <sp>indre</sp>
B. er Læren om Skarpenes Bevægelser inde i
Skydevaabnets Løb, er den <sp>ydre</sp> B. Læren om
Skarpenes Bevægelser, efter at de har forladt
Skydevaabnets Munding, <sp>Den ballistiske
Kurve</sp> er Projektilbanen i det luftfyldte Rum
i Modsætning til den parabolske Kurve ɔ:
Projektilbanen i lufttomt Rum. <sp>Det
ballistiske Pendul</sp> brugtes tidligere alm. til
Bestemmelse af Projektilhastigheden, idet dets
Udsvingning, naar det ramtes af Projektilet,
maaltes; det er nu forældet og erstattet af
elektriske Maaleapparater, af hvilke navnlig <sp>le
Boulengés Kronograf</sp> (s. d.) har vundet
stor Udbredelse. — B. er i den nyere Tid
væsentlig slaaet ind paa empiriske Metoder, der
søger Problemerne løste ved tabellarisk
Behandling af et omfattende Forsøgsmateriale (f.
Eks. de kruppske Tabeller). (<sp>Litt</sp>.: <sp>Wuich</sp>,
»Lehrbuch der äusseren B.« [Wien 1882—86];
<sp>Longridge</sp>, <i>Internal ballistics</i> [London
1889]; <sp>F. Siacci</sp>, <i>Balistique extérieure</i> [Paris
og Nancy 1892]; <sp>N. E. Lomholt</sp>, »Ydre B.«
[Kbhvn 1901] og »Indre B.« [Kbhvn 1903];
<sp>Bergmann</sp>, »Lärobok i Artilleriteknik«
[Sthlm 1901 og 1908]; <sp>Charbonnier</sp>,
<i>Balistique extérieure rationelle</i> [Paris 1907];
<i>Balistique intérieure</i> [Paris 1908]; <sp>Cranz</sp>,
»Lehrbuch der B.«, 5 Bd [Leipzig-Berlin 1910—13]).
<i>C. Q.</i>
</chapter>

<chapter name="ballistisk Pendul (se Ballistik)">
<b>ballistisk Pendul</b>, se <sp>Ballistik</sp>.
</chapter>

<chapter name="Ballistit">
<b>Ballistit</b> er Navnet paa et røgfrit,
nitroglycerinholdigt Krudt, der giver stor ballistisk
Effekt og en meget ensartet Virkning i Vaabnene.
Det bestaar af 100 Vægtdele Nitroglycerin,
50—140 Vægtdele Trinitrocellulose samt noget
Kamfer, Dinitrocellulose, Nitroforbindelser af
den aromatiske Gruppe, Tavanitrobenzolaldehyd,
Triaceton ell. andre Substanser af samme
Natur, som Ketoner, Aldehyder og Æterforbindelser,
dog aldrig mere end 10 %. Det færdige
Stof er haardt som Horn.
<i>H. H.</i>
</chapter>

<chapter name="Ball-jökull">
<b>Ball-jökull</b> [↱badl-↱jökødl] (ell. <sp>Bald-jökull</sp>),
den nordvestlige Del af den store Gletschermark
Langjökull i Island.
<i>Th. Th.</i>
</chapter>

<chapter name="Ballon (Glasbeholder)">
<b>Ballon</b> [-↱låŋ, fr. ba↱lǡ], se <sp>Luftsejlads</sp>.
Alm. Benævnelse for en korthalset Glasbeholder,
omtr. af Kugleform, i en Vidjekurv, bestemt til
Optagelse af Syrer destilleret Vand m. m.
</chapter>

<chapter name="Ballon (Bjergtoppe)">
<b>Ballon</b> [ba↱lǡ] (tysk <sp>Belchen</sp>) er den fr.
Betegnelse paa de afrundede, kuppelformede
Toppe i <i>les Vosges</i> (Vogeserne) og i
Schwarzwald. De mest kendte i les Vosges er: B.
d'Alsace ogsaa kaldet <sp>B. de Giromagny</sp>
(<sp>Elsasser Belchen</sp>), der ligger ved
Giromagny og er 1250 m højt — over Bjerget fører
en Vej fra Belfort til Epinal —, og <sp>B. de Guebviller</sp>
(Gebweiler) ell. <sp>Sulzer Belchen</sp>,
den højeste Top i les Vosges, 1426 m, hvorfor
den ogsaa ofte kaldes simpelthen B. (Grosser
Belchen).
<i>G. Ht.</i>
</chapter>

<chapter name="ballon-captif (se Luftsejlads)">
<b>ballon-captif</b> [ba↱lǡ-kap↱tif], se
<sp>Luftsejlads</sp>.
</chapter>

<chapter name="ballon d'essai">
<b>ballon d'essai</b> [ba↱lǡ-d-æ↱sæ] (fr.),
»Prøveballon« .
</chapter>

<chapter name="Ballonpark (se Luftsejlads)">
<b>Ballonpark</b> [-↱låŋg-], se <sp>Luftsejlads</sp>.
</chapter>

<chapter name="Ballonpost">
<b>Ballonpost</b> [-↱låŋg-], Befordring af Post pr.
Ballon fra en belejret Fæstning, anvendtes
første Gang med stort Held under Paris'
Belejring 1870—71 og gav Stødet til hele den senere
Udvikling paa Luftsejladsens Omraade.
<i>Sch. P.</i>
</chapter>

<chapter name="ballot">
<b>ballot</b> [ba↱lo] (fr.), en lille Vareballe.
</chapter>

<chapter name="Ballota">
<b>Ballota</b>, se <sp>Tandbæger</sp>.
</chapter>

<chapter name="Ballotade">
<b>Ballotade</b> (fr.), se <sp>Skoleridning</sp>.
</chapter>

<chapter name="Ballotering">
<b>Ballotering</b>, <sp>Ballotation</sp>, Afstemning ved
Kugler, se <sp>Afstemning</sp>.
</chapter>

<chapter name="Ballotini-Mosaik">
<b>Ballotini-Mosaik</b>, i Glaskunstindustrien den
Teknik, ved hvilken der, med bestemte
Mellemrum og i Reglen i Ornamenter, paa Kar
paasmeltes Ballotini (d. v. s. smaa Bolde),
Smaakugler ell. Perler; Betegnelsen <i>Mosaik</i> bærer
den saaledes ganske med Urette. Teknikken er
fra Venedig (Murano) gaaet over til den
böhmiske Glasindustri.
<i>C. A. J.</i>
</chapter>

<chapter name="Ballsall-Heath">
<b>Ballsall-Heath</b> [↱bå.£<sub>sä</sub>£-↱hi.þ], Bykommune i
England, Worcestershire, ligger umiddelbart i
Nærheden af Birmingham, til hvilken By den er
Forstad. (1911) 39888 Indb.
<i>G. Ht.</i>
</chapter>

<chapter name="Ballston-Spa">
<b>Ballston-Spa</b> [↱bå.£st<sub>ə</sub>n-↱spa. ell. ↱spå.], By i
U. S. A., Stat New York, 65 km N. f. Albany og
12 km SØ. f. Saratoga. (1900) 3923 Indb.
Mineralkilder, meget besøgt Badested.
</chapter>

<chapter name="Ballu, Théodore">
<b>Ballu</b> [ba↱ly], <sp>Théodore</sp>, fr. Arkitekt, f. i
Paris 1817, d. 1885. Han afløste Gau ved Kirken
St Clotilde (1846—57), hvis elegante Taarne han
har bygget, han har restaureret Taarnet St
Jaques la Boucherie og Kirken St Germain
l'Auxerrois, han har bygget Kirkerne St Trinité
(1861) i rig Renaissancestil med et mægtigt
Taarn og St Ambroise i Paris samt Hôtel de
Ville, som han efter Kommunardernes
Ødelæggelser søgte at genskabe i Tilslutning til
Boccador's gl. Renaissanceværk.
<i>(E. S.) C. A. J.</i>
</chapter>

<chapter name="Ballum">
<b>Ballum</b>, <sp>Sogn</sp> paa Vestkysten af
Sønderjylland, preussisk Prov. Schleswig-Holstein,
Regeringsdistrikt Schleswig. Sognet, der ligger lige
over for Rømø og er dansktalende, har Kvægavl
og Agerbrug og tidligere en Del Husflid i
Kniplinger; før 1864 var det et jysk Enklave i
Sønderjylland (Tønder Nørre Amt), idet det hørte til
Ribe Amt, Løve Herred, Fra den store
<sp>Sogneby B.</sp>, der ligger 15 km N. f. Højer og
har Sønderjyllands anseligste Tufstenskirke, ved
Siden af Brøns, og dansk Forsamlingshus
(opført 1911), er der Overfart til Rømø. B. var i
tidligere Tid en Skipperby med Skibsfart,
navnlig paa Holland.
<i>H. W.</i>
</chapter>

<chapter name="Ballymena">
<b>Ballymena</b>[bä£<sub>i</sub>↱mi.n<sub>a</sub>], By og
Jernbaneknudepunkt i det nordøstlige Irland, Grevskabet
Antrim, ved Braid, 3 km ovf. dennes Udløb i Main,
har (1911) 11381 Indb., meget betydelig
Lærredsfabrikation. I Nærheden Jerngruber.
<i>G. Ht.</i>
</chapter>

<chapter name="Ballyshanon">
<b>Ballyshanon</b> [bä£<sub>i</sub>↱∫än<sub>ə</sub>n], By paa Irland,
ligger 18 km SSV. f. Donegal ved Ernes Udløb
i Donegal-Bugten. (1901) 2359 Indb. B. driver
stort Fiskeri.
<i>G. Ht.</i>
</chapter>
