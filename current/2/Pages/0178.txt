Aarh. har Bofors været Eneleverandør af alt
større Skyts til vore Skibe. Flaadens sværeste Kanon
er i Øjeblikket den 24 cm Kanon L. 43; den
vejer 25000 kg og udskyder et Projektil paa 160
kg med en Ladning paa 44 kg. Projektilets
Begyndelseshastighed er 820 m i Sek. Til det under
Bygning værende Kystforsvarsskib »Niels Juel«
er der dog hos Firmaet Krupp blevet bestilt 2
Stkr 30,5 cm Kanon.

I den norske og sv. Marine har det sværeste
Skyts i mange Aar været 21 cm; men nu gaar
man ogsaa her op med Kalibret, idet de under
Bygning hos Armstrong værende Skibe til den
norske Marine skal have 24 cm Skyts, den ny
F-Type Panserbaad, der bygges for frivillige
Bidrag i Sverige, skal have 28 cm Skyts. I de store
Mariner er Kalibret steget helt op til 38 cm,
men den alm. Kanon i Nutidens Dreadnoughts er
dog den 35 cm Kanon, og den vejer 73000 kg og
udskyder et Projektil paa 567 kg med en Ladning
paa 135 kg. Begyndelseshastigheden er 820 m i
Sek. Alle svære Kanoner anbringes nu i
Drejetaarne og i enkelte Mariner med indtil 4
Kanoner i hvert Taarn, Artillerikamp-Afstanden
er op til 10000 m.

Det lettere Skyts om Bord kaldes
Antitorpedobaadsskyts (A. T. Skyts) og er efter sit Navn
beregnet til at afværge et Angreb af Torpedo- og
Undervandsbaade. Saa længe særlig de
førstnævnte var smaa og letbyggede, og Torpedoernes
Fart var ringe, kunde man anvende Mitrailleuser
og Revolverkanoner til deres Nedkæmpelse, da
de maatte ind paa tæt Hold af deres
Modstandere, inden de affyrede Torpedoen.

Da dennes Rækkevidde voksede
(Varmluftstorpedoer), og Torpedobaadene blev større og
hurtigere, kunde Torpedoangrebet paabegyndes paa
større Afstand, hvorfor der indførtes kraftigere
A. T. Skyts, i de store Mariner helt op til 12
cm og 15 cm Kanoner. I den danske Flaade
haves nu 12 cm og 87 mm A. T. Skyts fra
Krupp samt 75 mm, 57 mm og 47 mm A. T.
Skyts af indenlandsk Konstruktion og
Tilvirkning. Mekanismen er halvautomatisk, og
Skudhastigheden er 20 Skud pr. Minut. Til »Niels
Juel« er der hos Bofors bestilt 10 cm A. T. Skyts.
<i>H. E.</i>
</chapter>

<chapter name="Artilleriangreb">
<b>Artilleriangreb</b> benævnes undertiden det
<sp>afkortede Angreb</sp> (s. d.) paa Fæstninger.
</chapter>

<chapter name="Artilleribedækning  (se Kanonbedækning)">
<b>Artilleribedækning</b>, se
<sp>Kanonbedækning</sp>.
</chapter>

<chapter name="Artillerikorps">
<b>Artillerikorps</b> (<sp>Søv.</sp>) bestaar i Danmark af
Søværnets Artilleriunderofficerer og faste,
menige Artillerikonstabler. En Kommandør er Chef,
en Kaptajn Næstkommanderende og andre
Officerer kommanderes til Tjeneste ved A., under
hvilket der sorterer flg.: Den praktiske
Anvendelse af Flaadens Artillerimateriel,
Udarbejdelsen af alle hertil fornødne Reglementer og
Ledelsen af Personellets militære og artilleristiske
Uddannelse samt dets Fordeling til Tjeneste.
Oprindelsen til A. kan føres tilbage til c. 1550. Fra
1680 blev Flaadens og Hærens Artilleripersonel
adskilt, og der oprettedes 3 Søtøjhuskompagnier.
Samtidig indførtes 3 Grader for Søartilleriets
Befalingsmænd: Overarkelimestre,
Underarkelimestre og Konstabler. Indtil 1739 stod dog en
Officer af Hæren, »Chefen for det danske
Artilleri«, i Spidsen for saavel Flaadens som
Hærens Artilleri. Dette Aar overgik førstnævntes
overordnede Administration til Holmens Chef,
medens dets direkte Ledelse kom til at paahvile
en Søtøjmester. De ovennævnte Betegnelser for
A.'s Underofficerer forandredes 1771 til de nu
gældende: Overkanoner, Kanoner,
Underkanoner og Konstabel.

Det egl. A. oprettedes 1816, men sorterede lige
til 1905 under »Søtøjmesteren«, der havde
Kommandoen saavel over det taktiske som det
tekniske Søartilleri.
<i>H. E.</i>
</chapter>

<chapter name="Artillerimaalestok">
<b>Artillerimaalestok</b> kaldes et Instrument, der
opfandtes 1540 i Nürnberg og tjente til at
angive en Sten-, Jern- ell. Blykugles Vægt, naar
man kendte dens Diameter, ell. omvendt.
Maalestokken var opr. firkantet og havde en Længde
af en Nürnbergsk Fod. Paa en af Siderne
fandtes en Inddeling i Tommer, paa de øvrige
fandtes en Skala for Stenkugler, en for Blykugler og
en for Jernkugler, der angav Vægten af
Rundkugler af de paagældende Materialer og af forsk.
Diametre.
<i>H. H.</i>
</chapter>

<chapter name="Artilleristab">
<b>Artilleristab</b> — i Norge
<sp>Generalfelttøjmesterekspeditionen</sp> — kaldes
den Del af Artilleriets Personel, der sorterer
direkte under Artilleriets Chef og er ham
umiddelbart behjælpelig med Administrationen af
Vaabnet.
<i>H. H.</i>
</chapter>

<chapter name="Artilleritræ">
<b>Artilleritræ</b> benævnes det Træ, der benyttes
til Trædelene paa Feltkanoner. Til Lavetter
bruges bedst Ælmetræ, i Mangel heraf knastfri Eg
ell. Rødbøg; til Hjulnav, Fælge og Eger bruges
Bøg, Ask, Ælm, Eg og Ahorn.
<i>K. M.</i>
</chapter>

<chapter name="Artinit">
<b>Artinit,</b> et rombisk Mineral af
Sammensætning MgCO<sub>3</sub>,Mg(OH)<sub>2</sub>,3H<sub>2</sub>O, af hvid Farve, ringe
Haardhed og Vægtfylde, der er fundet et Par
Steder i Italien.
<i>O. B. B.</i>
</chapter>

<chapter name="Artiodactyla (se Klovdyr)">
<b>Artiodactyla</b> [↱ar-], se <sp>Klovdyr</sp>.
</chapter>

<chapter name="Artiskok">
<b>Artiskok</b> (<i>Cynara</i> L.), Slægt af
Kurvblomstrede (Tidsel-Gruppen), store, urteagtige Planter
med tornede og fjerribbede, indskaarne ell. delte
Blade og meget store enkelte Kurve, hvis
Svøbblade er kødede ved Grunden og tornede i
Spidsen; ogsaa Blomsterlejet er kødet. Blomsterne
er lilla ell. violette; de firkantet sammentrykte
Frugter bærer fjerformet Fnug. Slægten tæller
11 Arter i Middelhavsomraadet og paa de
kanariske Øer. Saavel <i>C. Scolymus</i> L. (<sp>Alm. A.</sp>) som
<i>C. Cardunculus</i> L. dyrkes som Køkkenurter.
<i>A. M.</i>

A. (<i>Cynara Scolymus</i> L.) har hjemme i
Middelhavslandene og er fleraarig. Dens
Mellemstokke danner talrige Rodskud, hvorved den
lader sig formere. Man kan til Formeringen
ogsaa benytte Frø, som saas i Marts paa halvvarm
Bænk; men bl. Frøplanterne faar en stor
Procentdel altid mere Lighed med Cardon end A.
Sidst i Maj maa Rodskuddene paa de gamle
Planter udtyndes saaledes, at der kun beholdes
6—8 Skud paa hver. Bl. de Rodskud, man har
skaaret fra, vælger man de kraftigste, og helst
saadanne, som er forsynede med lidt Rod.
Rodskuddene plantes straks paa Blivestedet. A.
fordrer en solrig, varm og tørt liggende
Vokseplads med let, dyb, muldrig Jord i god
Gødningskraft. Rodskuddene plantes i Rækker med
1,2 m mellem Rækkerne og mellem Planterne i
Rækken. De nyplantede A. vil allerede samme
