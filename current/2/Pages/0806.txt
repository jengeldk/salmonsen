Højdemaaling og den atmosfæriske
Straalebryder. Efter at have deltaget i de forberedende
Arbejder til Oprettelsen af den tekn. Højskole i
München, var B. 1868—74 Direktør for denne
og tillige Prof. i Geodæsi og Ingeniørfaget. B.
havde mange særlige Hverv; han var saaledes
Medlem af den mellemeuropæiske, senere den
internationale Gradmaalings permanente
Kommission, i hvilken han i 15 Aar var
Vicepræsident; ligeledes var han Medlem af en
Kommission, som skulde lægge Plan for Arbejderne
i den »Deutsche Reichsgradsmessung«, der skulde
samle alle tyske Gradmaalingsarbejder; han
paabegyndte et Værk om den bayerske
Landesvermessung, der dog først senere blev fuldendt,
og han ledede Præcisionsnivellementet i Bayern,
hvilket han beskrev i »Das bayerische
Präcisionsnivellement«. — Fra 1872 var B. Medlem af det
øverste Skoleraad. Allerede 1853 opnaaede B.
Doktorgraden ved Univ. i Erlangen, og 1865 blev
han Medlem af det »Kgl. bayerische Akademi
der Wissenschaften«. B.'s Undersøgelser over
Jordatmosfærens Sammensætning, Lysbrydningen
og den barometriske Højdemaalings Nøjagtighed
blev 1862 tilgængelige i Værket: »Über die
Genauigkeit der barometrischen
Höhenmessungen«.
<i>H. V. N.</i>
</chapter>

<chapter name="Bauernfeld, Eduard v.">
<b>Bauernfeld</b> [↱ba^u<sub>ə</sub>rnfælt], <sp>Eduard v.</sp>,
østerrigsk Lystspildigter, f. i Wien 13. Jan. 1802, d.
9. Aug. 1890, blev tidlig forældreløs og maatte
kæmpe haardt for Tilværelsen. Ved stor Energi
lykkedes det ham at faa jur. Uddannelse og at
opnaa et lille Embede. 1826—48 beklædte han
forsk. Embedsstillinger, sidst ved Lotteriet. 1845
gjorde han en større Rejse til Sydtyskland,
Paris og London, og under Paavirkning af det
friere politiske Liv, som han paa denne Rejse
havde lært at vurdere, følte han sig saa stærkt
frastødt af de østerrigske Tilstande, at han
1848 var lige ved at søge sin Afsked og
ekspatriere sig; men Martsdagene og den stærke
Gæring i Wien gav ham andet at tænke paa og
bevægede ham til at kaste sig ind i den politiske
Bevægelse. I Forbindelse med sin Ven, Grev
Auersperg (A. Grün), gjorde han alt for at
berolige Wiener-Folkets oprørte Følelser ved
indtrængende at forestille
Ærkehertug-Paladinen Nødvendigheden af at give en
Konstitution. Kort efter tog han sin Afsked fra
Statstjenesten og levede siden som Privatmand i
Wien, udelukkende beskæftiget med litterær
Virksomhed. Paa sin 70. Fødselsdag blev han
hædret med en Udnævnelse til Æresborger i
Wien samt med personelt Adelsdiplom; 1882 blev
han af Wien-Universitetet kreeret til
Æresdoktor. B. var omtr. fra sit 30. Aar en flittig
Teaterforfatter og har skænket den tyske Scene
en Række Lystspil og nogle Skuespil og
Dramaer, som til Trods for en vis Ensformighed i
Personernes Karakteristik og i Sujetterne er i
Besiddelse af udmærkede Egenskaber, især en
glimrende og vittig Dialog, sikker Teknik og
fortrinlig Eksposition. Han er, kort sagt, den
tyske Teaterdigter i vor Tid, der har lært mest
af Franskmændene. Et af hans mest bekendte
Lystspil er et af de sidste: »Mädchenrache,
oder die Studenten von Salamanca« (1881).
Ogsaa iblandt de moderne østerrigske Lyrikere
indtager han en høj Rang (»Gesammelte
Schriften« [12 Bd, 1871—73]).
<i>(C. A. N.). C. B-s.</i>
</chapter>

<chapter name="Baugé">
<b>Baugé</b> [bo↱зe], By i det fr. Dept Maine-et-Loire,
<sp>Arrondissement</sp> af samme Navn, ved
Couasnon og ved Orléans-Banen, har (1911) 3235
Indb., Uld- og Lærredsfabrikation og et smukt
Slot fra 15. Aarh., tidligere Sæde for Hertugerne
af Anjou. Den fr. Marskal de la Fayette sejrede
her 23. Marts 1421 over Englænderne under
Hertugen af Clarence, som faldt.
<i>G. Ht.</i>
</chapter>

<chapter name="Bauges, Les">
<b>Bauges, Les</b> [læ-↱bo.з], et i det fr. Dept
Savoie beliggende, med Graner og Bøge bevokset
Kalkplateau mellem Isère og Arc og Søerne
Annecy og Le Bourget. Det er 35 km langt og 25
km bredt, gennemsnitlig 1000 m højt, naar i
Trélod 2179 m og gennemstrømmes af Øvre
Chéran. Beboerne driver Jernindustri og Kvægavl.
De 14 Sogne dannede tidligere en Art
Føderativrepublik og p. Gr. a. deres stejle Bjerge og
vanskelig tilgængelige Veje tillige et Fristed.
<i>G. Ht.</i>
</chapter>

<chapter name="Bauhin, Jean og Gaspard">
<b>Bauhin</b> [bo↱æ]. 1) <sp>Jean</sp>, Søn af Johs. B.,
Læge i Basel, f. 1541, d. i Mümpelgard som Læge
1613. Han var desuden Botaniker, Elev af Fuchs
og Conrad Gessner, og havde et temmelig godt
Kendskab til Planterne. Han skrev bl. a. en
<i>Historiæ plantarum generalis prodromus</i>, som
først udkom efter hans Død (1619), hvilket ogsaa
var Tilfældet med hans store Hovedværk:
<i>Historia plantarum universalis</i>, I—III, der først
besørgedes 1650 og 1651.

2) <sp>Gaspard</sp>, foreg.'s Broder, f. 1550, d. 1624
i Basel som Prof. i Anatomi og Botanik. Han
studerede i Basel, Padova og Montpellier og
blev Prof. i Anatomi og Botanik i sin Fødeby
1588 og øverste Fysikus samt Prof. i Medicin
smst. 1614. Af hans anatomiske Værker giver
<i>Theatrum anatomicum</i> (1605; forøget Oplag
1621) en Oversigt over Datidens anatomiske
Viden. Dog er han særlig berømt som Botaniker;
han skrev (1596) <i>Phytopinax, sive enumeratio
plantarum db herbariis nostro seculo
descriptarum</i>, samt <i>Prodromus theatri botanici</i> (1620)
og <i>Pinax theatri botanici</i> (1623). Sidstnævnte,
der 1671 og 1735 blev oplagt igen, er en
overordentlig fuldstændig Synonymi. I hans Skr er
en Mængde Planter beskrevne og ikke sjælden
forh. godt afbildede. Han havde selv en
overordentlig Kundskabsfylde og stod i personligt,
videnskabeligt Samkvem med mange af Datidens
Lærde i Italien, Frankrig, Skotland, Tyskland
og fik endog sendt Planter fra Amerika. Efter
ham og hans Broder har Linné opkaldt en
Planteslægt, <i>Bauhinia</i>.
<i>V. A. P.</i>
</chapter>

<chapter name="Bauhinia">
<b>Bauhinia</b> [ba^u-] L., Slægt af Cæsalpiniaceerne,
Træer ell. ofte tornede Buske, oprette ell.
klatrende ved Hjælp af uforgrenede og bladløse
Skud, der slynger sig om nære Genstande,
andre Planter o. s. v. Stammen er trind ell.
baandformet sammentrykt og undertiden tillige
bølgeformet bøjet ud og ind (<sp>Abetrapper</sp>);
dens anatomiske Bygning er ofte afvigende. De
spredte Blade er hele, tolappede ell. tvedelte
(sammensatte af to Smaablade), Akselbladene
er let affaldende; Tornene er Haardannelser
inden for dem. Blomsterne sidder i Klase ell.
Halvskærm; de har som oftest 5 temmelig ens,
hvide, sjældnere røde Kronblade; af de 10
Støvblade er de 9 voksede sammen, ell. fl. ell.
