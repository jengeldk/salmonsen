Teknik. Men sjældent er det lykkedes nogen som B.
at realisere sine Ungdomsidealer og holde dem
højt hele Livet igennem. Man kan næppe læse
noget smukkere end den Skildring af Ægteparrets
landlige Idyl, som findes i B.'s Selvbiografi.
(<sp>Litt</sp>: »B. B.'s Selvbiografi« ved C. Otto [1867]).
<i>J. Cl.</i>
</chapter>

<chapter name="Bang, Bernhardt Laurits Frederik">
<b>Bang</b>, <sp>Bernhardt Laurits Frederik</sp>,
dansk Læge og Veterinær, f. 7. Juni 1848 i
Sorø, tog 1872 medicinsk Embedseksamen og
kastede sig derpaa over veterinære Studier, som
foreløbig afsluttedes med Aflæggelsen af
Dyrlægeeksamen 1873. De flg. Aar
uddannede han sig videre som patologisk
Anatom, rejste udenlands og blev
ved sin Hjemkomst ansat paa Kommunehospitalet,
hvor han fungerede i fl. Aar,
først som Prosektor, senere som Reservelæge.
Efter Professor Stockfleth's Død 1879 kom B.
til Veterinærskolen, idet han overtog Posten som
Lærer i Kirurgi og Forstander for den ambulatoriske
Klinik. 1880 disputerede han for Doktorgraden,
og samme Aar foretog han en længere
Udenlandsrejse for at besøge de forsk. større
Veterinærskoler. 1883 knyttedes B. til det
landøkonomiske Forsøgslaboratorium, hvis
bakteriologiske Afdeling han blev Leder af, og her har
han udført sine mange — i videnskabelig som i
praktisk Henseende lige betydningsfulde —
eksperimentelle Arbejder, af hvilke her særlig skal
fremhæves hans Undersøgelser over Kvægets
Tuberkulose. Ved Prof. Bagge's Tilbagetræden
fra Lærervirksomheden overtog B. (1889)
Forelæsningerne over speciel Patologi og Terapi samt
Ledelsen af den stationære Klinik. I Tidens Løb
er Klinikken blevet delt, idet først Hundeklinikken
og senere den kirurgiske Klinik er blevne
skilte ud som særlige Afdelinger med hver sin
Forstander. Men en meget væsentlig Del af sin
Lærergerning har B. fortsat lige til 1914, da han
opgav sin Virksomhed paa Højskolen for helt at
hellige sig Arbejdet i det veterinære Sundhedsraad,
i hvilket han 1881 blev optaget som Medlem,
og hvis Formand han har været siden 1893, da
han blev Veterinærfysikus. Men B.'s Dygtighed
og store Arbejdskraft er bleven tagen i Brug
paa mange andre Omraader. Fra 1884 har han
været Medlem af Bestyrelsesraadet for det kgl.
danske Landhusholdningsselskab. 1885 blev han
Medlem af den Kommission, som skulde
forberede Forslaget til den 1893 vedtagne ny Lov
om smitsomme Sygdomme hos Husdyrene, og
1888—1908, da Dyrlægernes Foreningsvæsen
blev omorganiseret, har han været Formand
for Dyrlægernes Fællesforening. Endelig
har han Æren af at have været med til at starte
den animale Vaccinationsanstalt i Kbhvn. 1892
udnævntes han til Prof.

B.'s vigtigste Arbejder er: »Iagttagelser og
Studier over dødelig Embolie og Thrombose i
Lungearterierne« (Dissert. 1880), »Om
Tuberkulose i Koens Yver og om tuberkuløs Mælk«
(Tidsskr for Veter. 1884), »Undersøgelser angaaende
Mælk og Mælkeriprodukter af tuberkuløse Køer«
(4. Beretn. fra Forsøgslaboratoriet, 1885), »Om
Smitteevnen af Mælk af tuberkuløse Køer og
Varmens Indvirkning paa Tuberkelbaciller i
Mælk« (16. Beretn. fra Forsøgslaboratoriet, 1887),
»Aarsagerne til Yverbetændelse hos Kvæget«
(14. Beretn. fra Forsøgslaboratoriet, 1888), »Urin- og
Kønsredskabernes Sygdomme«, Suppl. I til
Stockfleth's Hdb. 1888, »Tuberkulosen bl.
Husdyrene i Danmark« (Tidsskr. for Landøkonomi
1889), »Fortsatte Undersøgelser over Smitteevnen
af tuberkuløse Køers Mælk« (Tidsskr. for Veter.
1890), »Om Aarsagen til lokal Nekrose«
(Maanedsskr. for Dyrlæger 1890), »Den Koch'ske
Lymfe som diagnostisk Middel over for Kvægets
Tuberkulose« (21. Beretn. fra Forsøgslaboratoriet,
1891), »Fortsatte Forsøg med Tuberkulin«
(24. Beretn. fra Forsøgslaboratoriet, 1891), »Om
Endokarditis hos Svinet« (25. Beretn. fra
Forsøgslaboratoriet, 1892), »Forsøg med Mallein«
(Tidsskr for Veter. 1892), »De bakteriologiske
Forhold ved Svinepesten« (Maanedsskr for Dyrl.,
IV, 1892), »Kronisk Lungebetændelse hos Hesten«
(Maanedsskr for Dyrl., V, 1893), »Den infektiøse
Kastning hos Kvæget« (Maanedsskr for Dyrl., VIII, 1896,
X, 1898, og Beretn. om Landbrugskongressen i
Kria 1907), »Kvægets smitsomme kroniske
Tarmbetændelse« (Maanedsskr for
Dyrl., XXI, 1909).
<i>G. S.</i>

<img>B. L. F. Bang.</img>
</chapter>

<chapter name="Bang, Christen Stephensen">
<b>Bang</b>, <sp>Christen Stephensen</sp>, norsk
Præst og Forf., f. i Aalborg 1584, d. som
Fattiglem i Oslo Hospital 1678. 1621—57 Sognepræst i
Romedal, Akershus Stift. Han udgav 1651 en
»Christianiæ Stads Beskrifuelse«, som dog
nærmest er af opbyggeligt Indhold, og Kæmpeværket
<i>Postilla catechelica</i>, en Udlæggelse af Luther's
lille Katekismus i Spørgsmaal og Svar samt en
Mængde Ekskurser indeholdende gudelige
Betragtninger over de forsk. Emner, tilsammen
omfattende ikke mindre end 10 svære Kvartbind,
hvert paa over 1000 Sider (Kria 1650—62).
Til Trykning af sine Skr fik han 1647 grundlagt
det første virkelige Bogtrykkeri i Norge og
Kria, opr. en Filial af Melchior Martzan's
Bogtrykkeri i Kbhvn. Ved denne Virksomhed
ruineredes B. fuldstændig.
<i>K. V. H.</i>
</chapter>

<chapter name="Bang, Frederik Ludvig">
<b>Bang</b>, <sp>Frederik Ludvig</sp>, dansk Læge,
f. 5. Jan. 1747, d. 26. Decbr 1820, blev 1773 Doktor,
1774 Reservemedikus paa Frederiks Hospital,
1775—1800 Overmedikus paa samme Hospital,
1782 <i>Professor designatus</i> og 1800 <i>Professor
ordinarius</i>. Han var en udmærket Lærer, der
begyndte at indføre klinisk Undervisning for de
medicinske Studenter. Af hans Værker blev især
<i>Praxis medica systematice exposita, selectis
diarii Nosocomii Fredericiani illustrata</i> (1789)
og <i>Selecta diarii Nosocomii regii Fredericiani
Hauniensis</i> (1789) bekendte. Han var en meget
ortodoks religiøs Mand, der forfattede fl.
religiøse Afh.
<i>G. N.</i>
</chapter>
