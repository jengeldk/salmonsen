Slægtens Ret til at tage A., og <sp>Slægtsarven</sp>
altsaa opfattes som det principale. Efter
Romerretten var Testamentarven den primære i den
Forstand, at al anden A. opr. kun anerkendtes,
naar der ikke fandtes Testamente (s. d.); deraf
Slægtsarvens nu lidet passende Navn:
<sp>Intestatarv</sp> ell. A. <i>ab intestato</i> (se <i>ab
intestato</i>) (jfr. de tolv Tavlers Ord: <i>si intestato
moritur</i> ɔ>: dersom han dør uden at have gjort
Testamente). I germansk og nordisk Ret,
saaledes ogsaa i dansk Ret, var det derimod lige
fra den ældste Tid Familien, der havde
Arveretten, og det var først under Paavirkning af
kanonisk Ret som Følge af Kirkens Interesse i
Sjælegaver, at Testamentarv anerkendtes,
saaledes at endnu Danske Lov gav videre Adgang
til at raade over den efterladte Formue ved
Testament, naar det skete til gudeligt Brug.
Ogsaa efter vor nugældende Ret er det
fremdeles Slægtsarven, der er den principale,
saaledes at den for den nærmeste Slægts Vedk.
endog hjemles som <sp>Tvangsarv</sp>, d. v. s. som
en A., Arveladeren ikke selv ved Testamente
kan berøve Arvingerne. Men fordi en naturlig
Betragtning fører til, at Slægten bliver nærmest
til at tage A., vilde der dog savnes Føje til helt
at udelukke Arveladeren fra inden for visse
af Hensyn til Tvangsarvingerne afstukne
Grænser at testere sin Formue til Fordel for
andre Personer, for hvem han føler en særegen
Hengivenhed. Ved Siden af <sp>Slægtsarven</sp>
anerkendes derfor altid tillige en mere ell.
mindre begrænset <sp>testamentarisk</sp> Arveret
(se <sp>Testamente</sp>). Endelig kan ogsaa i visse
Tilfælde særegne Forhold begrunde en Arveret
(se <sp>Arveret</sp>).

Mange har fremdeles ment, at al A.
nødvendigvis maa hvile paa en
<sp>Universalsuccession</sp> (<i>successio in universum jus, qvod
defunctus habuit</i>), d. v. s. en Indtrædelse af
Arvingen ell. Arvingerne i den Afdødes Rettigheder
og Forpligtelser som Helhed, fordi A. efter sit
Begreb maatte være en Overførelse af den
Afdødes hele formueretlige Personlighed paa
Arvingen. Derfor forstaas endnu ved A. i snævrere
Forstand kun den universelle Overgang af
Formuen <i>mortis causa</i> i Modsætning til
Erhvervelsen ved <sp>Legat</sp>, der i Alm. kun gaar ud paa
Overdragelse af enkelte bestemte
Formueværdier. Denne Opfattelse er imidlertid sikkert kun
en Abstraktion ud fra Romerrettens positive
Ordning, der i Universalsuccessionen saa
Arverettens Kerne, og der er, som berørt, i
Virkeligheden intet i Vejen for, at Arvingerne kun
erhverver den rene Nettoformue, efter at først
Gælden som dem uvedkommende er dækket af
den efterladte Formue, hvorved den strenge
Forskel mellem A. og Legat altsaa bortfalder.
Dette var den ældre germanske og derunder
ogsaa den ældre danske Rets Opfattelse,
hvorefter ingen kunde arve, før Gælden er betalt, jfr.
D. L. 5—2—14. At Arvingerne dog alligevel, naar
de vilde arve, skulde svare til Gælden, var ikke
et Udslag af noget
Universalsuccessionssynspunkt, men en af Hensyn til Kreditorernes Tarv
anordnet præventiv Bestemmelse, fordi
Arvingerne selv havde befattet sig med A., jfr. D. L.
5—2—83, og nu ikke skulde kunne besvige
Kreditorerne ved at foregive, at Bomidlerne ikke
dækkede Gælden (se i øvrigt <sp>Arving</sp>).
Imidlertid har Universalsuccessionsteorien ved
Romerrettens sejrrige Fremtrængen efterhaanden
fortrængt den ældre Lovgivnings Opfattelse,
saaledes ogsaa i Danmark ved Skifteloven af 30.
Novbr 1874, der skelner skarpt mellem A. og
Legat, i Norge ved Arvelov 31. Juli 1854.

Endelig bruges ogsaa A. om selve den Formue,
der arves (lat. <i>heriditas</i>). Undertiden
indskrænkes ogsaa her Ordet A. til at omfatte alene den
Formue, der ved Universalsuccession arves som
en Helhed ell. — navnlig hvis der er fl. Arvinger
— som Kvotadele af Arvemassen i Modsætning
til de Dele af den efterladte Formue, der arves,
uden at nogen Universalsuccession finder Sted
(se <sp>Legater</sp> og <sp>Dødsgave</sp>). (<sp>Litt.</sp>: <sp>J. H.
Deuntzer</sp>, »Den danske Arveret« [Kbhvn
1892]; <sp>Fr. Hallager</sp>, »Den norske Arveret«
2. Udgave [Kria 1885]; <sp>Viggo Bentzen</sp>,
»Den danske Arveret« [Kbhvn 1910]).
<i>K. B.</i>
</chapter>

<chapter name="Árva">
<b>Árva</b> [↱a.rvå], det nordligste Komitat i Ungarn,
begrænset af Galizien samt Komitaterne
Trenczen, Turocz og Liptau, er 2018 km<sup>2</sup> med (1900)
85009 Indb., mest Slovaker. A. er opfyldt af den
vestlige Del al Tatrabjergene, med Toppe paa
1600 m, og mod N. af Babia-Gura-Gruppen; det
gennemstrømmes af Arva, Biflod til Waag.
Klimaet er barskt, men sundt. A. er rigt paa Skov.
Agerbruget (Havre og Kartofler) er af mindre
Bet. end Kvæg- og Faareavlen. Der eksporteres
Ost og Tømmer. Mange af Indbyggerne vandrer
ud som Bissekræmmere med Musefælder,
Lervarer o. l. Hovedstad i Komitatet er
<sp>Also-Kubin</sp> med (1901) 1674 Indb. Ruiner af den
gl. Klippeborg A. findes ved Landsbyen
<sp>A.-Varaltya</sp>.
<i>G. Ht.</i>
</chapter>

<chapter name="Arvad">
<b>Arvad</b> (<sp>Aradus</sp>), fønikisk By paa en lille
Ø N. f. Libanonegnen, ifølge gr. Beretninger
grundet af sidoniske Flygtninge i 8. Aarh., men
i Virkeligheden langt ældre, som det ses af
assyriske Indskrifter; den var en vigtig Stad paa
Amarnabrevenes Tid (c. 1400 f. Kr.). Dens
Beboere var dygtige Sømænd (Ezek. 27, 8, 11) og
Krigere. Den blomstrede endnu i den gr.-rom.
Tid. Ruiner findes af den i vore Dage.
<i>J. P.</i>
</chapter>

<chapter name="Arvalbrødre">
<b>Arvalbrødre</b> (<i>Fratres arvales</i>], et rom., af
12 livsvarige Medlemmer bestaaende
Præstekollegium, som hvert Aar i Maj Maaned til Ære
for Arvalguddommene, særlig Jordgudinden <i>Dea
Dia</i>, fejrede en tre Dages Fest, <i>Ambarvalia</i>, der
bestod i en Vandring omkr. Byens Marker med
Offerdyr. 1777 fandtes to Marmortavler, der
indeholdt en Protokol over en (218) under Kejser
Heliogabal afholdt Sammenkomst og desuden en
Festsang; dette Fund er senere blevet suppleret
med andre (i <i>Dea Dia</i>'s Lund), der omfatter
Tiden fra 38 til 250 e. Kr. Kollegiet valgte selv
sine Medlemmer, der tilhørte Kejserhuset og de
fornemste Familier. (<sp>Litt.</sp>: <i>Acta fratrum
arvalium</i>, udg. af Henzen [Berlin 1874];
<sp>Oldenberg</sp>, <i>De sacris fratrum Arvalium</i> [smst. 1875];
<sp>Wissowa</sp> i Pauly's Realenzyklopädie, Bd II).
<i>K. H.</i>
</chapter>

<chapter name="Arvalguddomme">
<b>Arvalguddomme,</b> rom. Benævnelse for
Markens Guddomme, f. Eks. Dea Dia, Ceres, Tellus
og Semonerne.
<i>K. H.</i>
</chapter>
