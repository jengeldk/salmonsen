han 1833 Sognepræst for Vejerslev og Blidstrup
paa Mors. Her udarbejdede han til Brug for sine
egne Børn en »Bibelhistorie tilligemed lidet af
Kirkens Historie«, som udkom 1844 og senere
autoriseredes til Brug for Almueskolen (121. Opl.
1913). 1849 udgav han »Luthers Katekismus med
en kort Forklaring«, som ogsaa autoriseredes til
Skolebrug og udkom 1914 i 243. Opl. 1850 blev
han Sognepræst ved Domkirken i Ribe og
Stiftsprovst, 1860 Sognepræst for Nørre Broby og
1867 Biskop over Ribe Stift. 1883 blev han teologisk
Æresdoktor.
<i>L. M.</i>
</chapter>

<chapter name="Balsora (se Basra)">
<b>Balsora</b>, se <sp>Basra</sp>.
</chapter>

<chapter name="Balstad (se Buksnæs Herred)">
<b>Balstad</b>, se <sp>Buksnæs</sp> Herred,
</chapter>

<chapter name="Balstad Fiskevær">
<b>Balstad Fiskevær</b> i Lofoten ligger paa
Sydvestspidsen af Vestvaagø lige ved Napstrømmens
Beg. Det er en af Lofotens større og sikreste
Fiskepladser.
<i>M. H.</i>
</chapter>

<chapter name="Balta">
<b>Balta</b>, By i det russ. Guv. Podolien, i
Nærheden af Guv. Chersons Grænse, ved Jernbanen,
180 km NNV. f. Odessa, deles af Kodyma (Biflod
til Bug) i to Dele, af hvilke den ene tidligere
hørte til Polen, den anden til Tyrkiet. B. har tre
Kirker, mange Fabrikker (i Lys og Sæbe), stor
Handel med Heste, Hornkvæg og Korn og (1897)
23393 Indb., af hvilke 75 % Jøder.
<i>G. Ht.</i>
</chapter>

<chapter name="Balta Liman">
<b>Balta Liman</b>, lille Landsby paa den europ.
Bred af Bosporus. Her sluttede 1. Maj 1849
Rusland og Tyrkiet en Overenskomst, der for 7 Aar
fastsatte for begge Stater samme Interventionsret
i Donaufyrstendømmerne.
</chapter>

<chapter name="Baltard, Victor">
<b>Baltard</b> [bal↱ta.r], <sp>Victor</sp>, fr. Arkitekt, f. i
Paris 19. Juni 1805, d. 14. Jan. 1874, fra 1860
Stadsbygmester i Paris. Han var Søn og Elev af
Arkitekten, Maleren og Kobberstikkeren <sp>Louis
Pierre B.</sp> (9. Juli 1764—22. Jan. 1846), kendt
ved sine store Kobberværker: <i>Paris et ses
monuments</i> og <i>La colonne de la place Vendôme</i>.
B. har udfoldet en stor Virksomhed som Bygmester,
dels ved at restaurere og udsmykke ældre
Bygninger, som Kirkerne <i>St Germain des Près</i>, <i>St
Séverin</i> og <i>St Eustache</i>, dels ved at anvende
sindrige Jernkonstruktioner i Bygningskunstens
Tjeneste, som i Kirken <i>St Augustin</i> med den
prægtige Kuppel (1860) og i Centralhallerne, der
er blevne Mønster for senere Bygninger af den
Art. Bl. hans litterære Arbejder kan nævnes en
Monografi over Villa Medici og <i>Les halles
centrales de Paris</i> (1863—64).
<i>(E. S.). C. A. J.</i>
</chapter>

<chapter name="Balter">
<b>Balter</b>, Vestgoternes Herskerslægt, som uddøde
med Amalarik (531). — Navn for Beboerne af de
russ. Østersøprovinser.
</chapter>

<chapter name="balteus">
<b>balteus</b> (ell. -<sp>eum</sp>), lat., Rem, Gjord,
særskilt Sværdremmen, hvori den rom. Soldat i
Oldtiden oftest bar Sværdet; det var et bredt
Bandoler, der bares fra (venstre) Skulder over
Brystet til Hoften og kunde være udsmykket
paa forsk. Maade.
<i>H. A. K.</i>
</chapter>

<chapter name="Balti (se Baltistan)">
<b>Balti</b>, se <sp>Baltistan</sp>.
</chapter>

<chapter name="Baltia (se Balcia)">
<b>Baltia</b>, se <sp>Balcia</sp>.
</chapter>

<chapter name="Baltic deals">
<b>Baltic deals</b> [↱bä(.)£t<sub>i</sub>k-↱di-£z],
Handelsbetegnelse fer Fyrrebræder af nordeuropæisk
Oprindelse.
</chapter>

<chapter name="Baltimore">
<b>Baltimore</b> [↱bå.£t<sub>i</sub>må.<sub>ə</sub>], By i <sp>U. S. A.</sp>, Stat
Maryland, ligger 293 km SV. f. New York paa
Nordbredden af Patapsco River, der her danner
et bredt og dybt Mundingsbassin, som 22 km fra
B. udmunder i Chesapeake Bai; paa Sydbredden
ligger Forstaden South-B. ved Curtisbai. (1910)
558485 Indb. Mod N. afsætter Patapsco River et
Par mindre Bugter, der skærer sig ind i B. og
danner en mellemliggende Halvø, der for en
stor Del optages af Pakhuse, Skinneveje og
Losseindretninger, og hvis yderste Spids optages
af Fort Mc. Henry. Den nordøstlige Indskæring,
North West Harbor, fortsættes under Navn af
<sp>Basin</sp> ind mod Byens Midte og optager tillige
den lille Flod Jones' Falls River, der deler Byen
i East- og West-B.; Partiet om Basin er det
vigtigste Forretningskvarter, og her udmunder
Hovedgaderne, af hvilke de vigtigste er
Baltimore Street, Charles Street og Broadway.
Bortset fra den mindre, gl. Del af Byen er Gaderne
ganske regelmæssigt anlagte og skærer
hinanden under rette Vinkler. De vigtigste
offentlige Pladser er Monument Square med Monument
til Minde om den eng. Belejring 1814 samt Mount
Vernon Place, der har en 30 m høj, dorisk
Marmorsøjle med Washington's Billedstøtte. Staden
har ogsaa fl. Parker, af hvilke fremhæves Druid
Hill Park og Clitton Park, der begge ligger i den
nordlige Del af Byen. Af monumentale Bygninger
fremhæves den kat. Kathedral, den første
presbyterianske Kirke, Raadhuset (City Hall),
Børsen, Posthuset og Peabody-Instituttet. B. er en
betydelig Industriby, der 1909 havde 2502
industrielle Etablissementer, der sysselsatte 71500
Arbejdere og frembragte Varer til en Værdi af
over 700 Mill. Kr. De vigtigste Industrivarer er
Cigarer, Konserves, Maskiner, Glas, Lædervarer
og Klæde. Handelen er i stadig Vækst, og Byen
driver en betydelig Skibsfart paa Europa.
I oversøisk Skibsfrekvens indgik 1912 i Havnen
Skibe med i alt 1600000 t, og hertil kom en
Kystfart paa Havne i U. S. A. af endnu større
Omfang. B. er Centrum for 10 Jernbanelinier, der i
to Tunneler føres ind under Byen. Bl. B.'s
humane Institutioner fremhæves det 1889 stiftede
store John Hopkins-Hospital.
Af Undervisningsinstitutter nævnes det ligeledes af John Hopkins
stiftede Univ., der aabnedes 1876 og nu (1914)
har 135 Prof. og 800 Studerende, samt
University of Maryland, der har 55 Prof. og 850
Studerende, og B. medical College, der har 40 Prof.
og 300 Studerende. B. er Sæde for en rom.-kat.
Ærkebiskop, og en Biskop af den episkopale
Kirke. Da de første Indb. af B. for en stor Del
var Katolikker, blev B. 1789 Sæde for den første
kat. Biskop i U. S. A., og 1808 blev han
Ærkebiskop over samtlige Katolikker i U. S. A.

B. er anlagt 1729 og fik Navn efter Lord B.,
der var Grundlægger af Kolonien Maryland. I
December 1776 samledes »de forenede
Kolonier«'s Kongres i B. 1793 fik B. en betydelig
Folketilvækst, idet 3000 Franskmænd fra Haïti
slog sig ned i Byen. Bl. de fremmede Elementer,
der er indvandrede i 19. Aarh., er dog Tyskerne
i Flertal. Det farvede Element udgør c. 1/6 af
Indbyggertallet. 1790 havde B. 13500 Indb., 1830
80000 Indb., 1860 212000 Indb. og 1880 332300
Indb. B. var Skueplads for vigtige Begivenheder
under Krigen 1812—15 og i den første Del af
Borgerkrigen 1861—65. 7. Febr 1904 blev en stor
Del af Byen hærget af en stor Ildsvaade. (<sp>Litt</sp>.:
<sp>Hollander</sp>, <i>The financial story of B.</i> [B.
1899]).
<i>H. P. S.</i>
</chapter>
