<sp>Epilepsimiddel, Jacobi's</sp>, 2 Æsker
med 60 Piller i hver, den ene Slags bestrøet
med Violrodpulver, den anden Slags forsølvet,
de første skal helbrede Sygdommen, Nr. 2 tjene
som Efterkur; men begge Slags er ens
sammensatte, nemlig af 3 gr Zinkilte, 2 gr fosforsur
Kalk, 0,5 gr Rabarber og 0,5 gr Graabynkerod
i 60 Piller. Pris for begge Æsker 9 Rm. (8 Kr),
Værdi c. 1 Kr.

<sp>Fellow's Hypophosphitesirup</sp>
bestaar af Jernfosfat, fosforundersyrlet Natron og
Mangan, Kinin, Stryknin (!) og Sukkersirup,
Giftig i større Mængder. Anbefales mod Nervøsitet,
Blegsot og Tæring.

<sp>Geraudel's Pastiller</sp>, finsk Tjære,
Sukker, Stjerneanisolie og Lakridsrod. Mod
Svælg- og Brystkatarr.

<sp>Gigtvat, Pattison's</sp>, daarligt Vat, farvet
rødt paa den ene Side med et vinaandigt
Udtræk af Sandeltræ, parfumeret med Perubalsam
og Benzoe. <sp>Bülow's</sp>, Vat med fordelende
Urter og Kamfer.

<sp>Haarblegningsmidler</sp>, <i>Aurioline</i>,
<i>Blondeur</i>, <i>Gold Feen Water</i> o. fl. til fabelagtige
Priser er kun Opløsninger af Brintoverilte.

<sp>Hamborgte</sp>, Sennesblade, Coriander,
Vinsyre og Manna. Afførende.

<sp>Hollandsk Brystsaft</sp>, Saft af Melis,
Ræddiker og Anisolie. Mod Hoste.

<sp>Holloway's Piller</sp>, Aloe, Rabarber,
Krydderier og svovlsurt Natron. Afførende.

<sp>Homeriana</sp>, Planten <i>Polygonum aviculare</i>,
Skedeknæ, en alm. Ukrudsplante. Anbefalet
mod Lungesvindsot og falbudt til en meget høj
Pris. Værdiløs.

<sp>Høeberg's Fordraaber</sp>, varierende
Sammensætning, spirituøst Udtræk af forsk.
Krydderier ell. Opløsning af Opodeldok med
Tilsætning af Sassafrasolie og Svovlsyre.
Virkning som fr. Brændevin.

<sp>Høreolier</sp>, Schmidt's, Brachelmann's,
Robinson's, Seydler's o. m. a., bestaar væsentligst
af Kamferolie, Cajeput- o. a. æteriske Olier.
Kan let forvolde Skade og aldrig gavne.

<sp>Keating's Hostekager</sp>, Cough
Lozenges. Man har angivet Sammensætningen til flg.:
<i>Lactucarium</i> 7,5 gr, Brækrod 3,5 gr, Strandløg
3 gr, Lakridsekstrakt 7,5 gr og Sukker 180 gr
til Pastiller paa 1,25 gr Vægt.

<sp>Kihlol</sp> er en Blanding af 12 Dele
Terpentinolie, 1 Del Nellikeolie og 1 Del
Pebermynteolie. Til indvendig Brug er det ingenlunde
uskadeligt.

<sp>Kina-Livs-Eliksir</sp>, se
<sp>Livseliksirer</sp> ndf.

<sp>Kina-Maltøl</sp>, Øl tilsat et Udtræk af Kina-
og Frangulabark samt svovlsurt Kinin.

<sp>Kirtelsukker</sp>, anbefalet mod Kirtelsyge,
er Mælkesukker og som saadant uskadeligt, men
fuldstændig uvirksomt mod Sygdommen.

<sp>Kothe's Tandvand</sp>, varierende
Sammensætning, vinaandig Opløsning af Karbolsyre ell.
Salicylsyre, i begge Tilfælde tilsat
Pebermynteolie.

<sp>Livseliksirer og Livsessenser</sp>
findes i stor Mængde i Handelen og bestaar
næsten alle af et spirituøst Udtræk af Aloe,
Rabarber, Kinabark o. a. bitre Urter, f. Eks.
Brama-Livseliksir, W. Petersen's
Kina-Livseliksir o. fl. a. Virker i Reglen let afførende.
Kan skade ved fortsat Brug.

<sp>Mavepulver</sp>, Dr. Popp's, er Svovljern.
En Sending koster c. 10 Kr., kan købes paa
ethvert Apotek for mindre end 50 Øre. Er
fuldstændig virkningsløst.

<sp>Morison's Piller</sp> forekommer i
Handelen i to Slags, en mildere Nr 1 og en stærkere
virkende Nr 2, men Sammensætningen angives
noget forsk. efter de forsk. Analytikere; i
Tyskland tilberedes disse Piller af Aloe,
Jalappeharpiks, Kolokvintekstrakt og Gummigut, 1 gr
af hver, Rabarberrod og Myrra, 2 gr af hver til
60 Piller. Afførende. Meget stærkt virkende
Middel.

<sp>Pastor Møller's Ormete</sp>, i det
væsentlige Sammensætning som Hamborgte.

<sp>Petos-Korn-Killer</sp>, Middel mod
Ligtorne, bestaar af Kollodium, Salicylsyre og ind.
Hampekstrakt.

<sp>Sozodont</sp>, van Buskirk's, Tandmiddel, en
farvet og parfumeret Opløsning af 5 Dele Sæbe
og 6 Dele Glycerin i 50 Dele fortyndet Vinaand,
hertil hørende Pulver, kulsur Kalk 25 Dele,
kulsur Magnesia 5 Dele og Violrodpulver 12 1/2 Dele,
parfumeret med æterisk Olie.

<sp>Sundhedskaffe</sp>, homøopatisk, bestaar
af brændt Figen, Cikorie og Kornsorter.

<sp>Sundhedssalt</sp>, Heymann Bloch's,
tvekulsurt Natron med en ringe Mængde Magnesia,
undertiden (ikke altid) tilsat Pebermyntesukker.
1 Kr. 33 Øre pr Pd. Tvekulsurt Natron, som
har samme Virkning, koster 25—35 Øre pr Pd.

<sp>Sybille's</sp> Livsvækker, spirituøst Udtræk af
bitre og aromatiske Urter, Rabarberekstrakt
tilsat æteriske Olier, Perubalsam og Sukkerkulør.

<sp>Tandhalsbaand</sp>, anbefalede til at
fremhjælpe Tandbrudet hos Børn, er altid værdiløse.

<sp>Voltakors</sp>, bestaar af Kobber- og
Zinkblik. Pris 1 Kr. Værdiløst.

<sp>Wunder-Kronessens</sp>, et Udtræk af
Aloe, Safran, Rabarber o. fl. bitre Stoffer.
Afførende.

<sp>Yonkerman's Tuberculozyne</sp>
bestaar af to Vædsker. Nr 1 bestaar af
Bromkalium 3,4 gr, Glycerin 12,0 gr, Kanelolie 0,1 gr,
Spanskpeberdraaber 0,17 gr, Ætsnatron 0,06 gr
opløst i Vand til 100 gr og farvet med
Kochenille. Nr 2: Glycerin 18,0 gr, Bittermandelolie 0,1
gr og Vand til 100 gr, farvet med Sukkerkulør.
Ganske virkningsløst.

(<sp>Litt.</sp> »Det kgl. Sundhedskollegiums
Forhandl.«; »Retslægeraadets Aarsberetninger« i
»Ugeskrift for Læger« [II, 1891];
»Vierteljahresschrift f. Chemie d. Nahrungs- und Genussmittel«
[Berlin]; »Realencyclopædie d. ges. Pharmacie«;
»Gehes Codex« [Dresden 1910—12]; <sp>Hahn</sp>,
<sp>Holfert</sp>, <sp>Arends</sp>, »Specialitäten u.
Geheimmittel« [Berlin 1906]).
<i>E. K.</i>
</chapter>

<chapter name="Arkandisciplin">
<b>Arkandisciplin</b> (<i>disciplina arcani</i>) kaldes den
Fremgangsmaade i Oldkirken, hvorefter man
udelukkede Udøbte fra visse Dele af
Gudstjenesten og hemmeligholdt de Skikke og rituelle
Bestemmelser, der stod i Forbindelse med Daab
og Nadver, især Forsagelsen, Trosbekendelsen,
Fadervor og Nadverordene. Allerede Irenæus
siger, at Trosbekendelsen er en Hemmelighed,
