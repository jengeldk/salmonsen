med Skovprodukterne; der findes talrige
Savmøller og Tjærebrænderier. Bjergværksdriften
er uudviklet, skønt der i Timan-Bjergene findes
Sølv og Bly. — Guv. er delt i 9 Kredse: <sp>Kola</sp>,
<sp>A.</sp>, <sp>Kem</sp>, <sp>Kholmogory,</sp> <sp>Mesen</sp>,
<sp>Novaja Semlja</sp>, <sp>Petschora</sp>, <sp>Pinega</sp> og
<sp>Schenkursk</sp>.

A., Hovedstaden i Guv., ligger paa højre Bred
af Dvina ovf. Deltaet under 64° 32′ nordl. Br.,
og har (1911) 35000 Indb. A. er Sæde for
Guvernøren og for en Biskop og har en Katedral
og Ærkeenglen Michael's Kloster (som har
givet Byen Navn) samt en Præsteskole, en
Navigationsskole og et Hospital. A. har stor Bet.
som Ruslands vigtigste Havn ved Ishavet og
Stabelplads for Handelen paa Dvina. Havnen,
som ligger c. 2 km ndf. Byen, er spærret af Is
under den strenge Vinter, men stærkt besøgt;
fra Maj til Oktbr. 1907 gik 369 Skibe med
342682 Reg. Ts ind og ud af A.'s Havn. A. har
Forbindelse med det indre Rusland ved Dvina,
ved en Kanal og ved Jernbanen til Vologda. —
Allerede i 10. Aarh. ell. maaske endnu tidligere
gjorde Nordmændene Handelsrejser til Dvinas
Munding. 1553 blev denne Egn besøgt af den
engelske Søfarende Richard Chancellor, og snart
efter grundlagdes her et engelsk Faktori. 1584
byggedes et Fort ved Nikolas-Bugten, og under
dettes Beskyttelse voksede A. op. Zaren Boris
Gorkunov (1598—1605) aabnede Handelen for
alle Nationer; den dreves især af Englændere,
Hollændere og Tyskere. Peter den Store
paalagde A. trykkende Toldbestemmelser for at
gavne Skt Petersborg; men 1752 ophævede
Katharina II disse Bestemmelser, og derefter
blomstrede A. stærkt op.
<i>G. Ht.</i>
</chapter>

<chapter name="Archangelica (se Angelik)">
<b>Archangelica,</b> se <sp>Angelik</sp>.
</chapter>

<chapter name="Archangelitter">
<b>Archangelitter</b> er i Finland Navnet paa
karelske Bissekræmmere fra de russiske
Guvernementer Olonets og Archangel.
</chapter>

<chapter name="Archangelsk (se Archangel)">
<b>Archangelsk</b> [ar↱кang<sub>je</sub>l<sub>j</sub>sk], se <sp>Archangel</sp>.
</chapter>

<chapter name="Archbald">
<b>Archbald</b> [↱a.<sub>ə</sub>t∫bå.£d ell. -bə£d], By i U. S. A.,
Stat Pennsylvania, ligger 10 km NØ. f. Scranton
ved Banen fra Plymouth til Carbondale i en af
Alleghany-Bjergenes Længdedale. (1910) 7194
Indb.
</chapter>

<chapter name="Archegonium (se Æggemme)">
<b>Archegonium,</b> se <sp>Æggemme</sp>.
</chapter>

<chapter name="Archegosaurus (se Urpadder)">
<b>Archegosaurus,</b> se <sp>Urpadder</sp>.
</chapter>

<chapter name="Archelaos">
<b>Archelaos</b> [gr. -↱кe-] (»Folkehersker«), 1) Søn
af den argiviske Konge Temenos, skal efter Sagnet
være flygtet til Makedonien, hvor han
grundlagde Staden Aigai og blev Stamfader til det
makedonske Kongehus.

2) Konge af Makedonien, 413—399 f. Kr.,
Perdikkas II's uægte Søn, der opnaaede
Kongemagten ved at rydde Perdikkas' Broder og Søn
af Vejen. Han sørgede for Landets Sikkerhed
ved at anlægge Grænsefæstninger, udvikle
Hæren efter hellenisk Mønster og skabe en Flaade;
samtidig var hans Hof i Pella, hvortil
Residensen forlagdes fra Aigai, et Samlingssted for
Datidens betydeligste Mænd (Euripides,
Agathon, Zeuxis o. a.). A. blev 399 myrdet af to
Hofmænd.

3) Kappadokier, General hos Kong Mithradates
af Pontos. Efter at have besejret Kong
Nikomedes af Bithynien 88 f. Kr. sendtes han i det
flg. Aar med en stor Hær og Flaade til
Grækenland, hvor han rejste Grækerne til Kamp
mod det romerske Herredømme og længe med
Held forsvarede Piræus mod Sulla, indtil denne
(86) erobrede Athen. A. gik da N. paa, men
besejredes af Romerne ved Chaironeia og i
Hovedslaget ved Orchomenos (85), hvorfra han
med Nød og næppe undkom. Senere virkede
han som Fredsmægler mellem Romerne og
Mithradates, men paadrog sig dennes Mistanke
og flygtede til Romerne (81).

4) Hans Søn af samme Navn fik 63 f. Kr. af
Pompejus den med kgl. Værdighed udstyrede
Stilling som Ypperstepræst for Gudinden Enyo
i den pontiske Stad Komana. Ved at ægte
Ægypterkongen Ptolemaios Auletes' Datter, Berenike,
søgte han at vinde Ægyptens Trone, men blev
besejret af den romerske Prokonsul Gabinius
og faldt i Slaget.

5) Hans Søn af samme Navn fik c. 35 f. Kr.
af Antonius Kongedømmet i Kappadokien,
hvortil Octavian senere, skønt A. havde holdt med
Antonius, føjede Lille-Armenien og en Del af
Kilikien; desuden blev han ved Giftermaal Herre
over Pontus. Tiberius, hvem han havde
krænket personlig, lokkede ham til Rom, hvor han
kort efter døde (17 e. Kr.); hans Land blev
gjort til romersk Provins.
<i>K. H.</i>
</chapter>

<chapter name="Archelaos">
<b>Archelaos</b> [gr. -↱кe-], Filosof fra 5. Aarh. f. Kr.,
var Elev af Anaxagoras, hvis Lære han i det hele
sluttede sig til; paa enkelte Punkter gik han
dog tilbage til de ældre Naturfilosoffer, idet han
antog, at den oprindelige Blanding af alle
Stoffer, som Anaxagoras havde lagt til Grund, var
Luften, og han mente, at Verdensaanden var
til Stede allerede i dette Urstof. I Tilslutning
til Anaximenes tænkte han sig, at de enkelte
Stoffer opstod ved Fortætning og Fortynding. I
øvrigt er intet bekendt om ham, og Fortællingen
om, at han var Sokrates' Lærer, stammer fra
usikker Kilde og er ikke sandsynlig.
<i>W. N.</i>
</chapter>

<chapter name="Archena">
<b>Archena</b> [ar↱t∫æna], hed Kilde i Spanien, i
Prov. Murcia, 3 Timers Rejse fra Kartagena.
Vandet, der er 54,8°, indeholder næsten kun
Kogsalt (c. 15 ‰) og ubetydelig Svovlbrinte.
Det benyttes mest som Bade, dels Enkeltbade,
dels Fællesbade i store Marmorpisciner. Det
søges især for Syfilis.
<i>E. F.</i>
</chapter>

<chapter name="Archenholz, Johan Wilhelm">
<b>Archenholz</b> [↱arк<sub>ə</sub>nhålts], <sp>Johan Wilhelm</sp>,
tysk Historiker (1743—1812), deltog i
Syvaarskrigens sidste Felttog, foretog siden store Rejser
rundt om i Europa, og levede til sidst i ell. ved
Hamburg. A. forfattede talrige historiske
Skrifter, der mere udmærker sig ved livlig
Fremstilling end ved Grundighed; mest kendt er hans
»Geschichte des Siebenjährigen Krieges« (2 Bd
1793, 13. Opl. 1892), der endnu er meget læst.
</chapter>

<chapter name="Archer (Bueskytter)">
<b>Archer</b> [ar↱∫e] (fr., lat. <i>arciárii</i> af <i>árcus</i>, Bue),
i Middelalderen i Vesteuropa d. s. s. Bueskytte.
Allerede i 11. Aarh. blev A. anvendt paa lgn.
Maade som de nuv. Tiraillører; de skød 12
Pileskud i Minuttet og fejlede paa 200 Skridt
kun sjælden deres Maal. I Frankrig tabte de i
13. Aarh., ved de mere og mere i Brug
kommende Armbrøster, i Bet., men genvandt
senere denne som <i>Francs-archers</i>. De sidstnævnte,
der ogsaa optraadte til Hest, var tungt-, A.
letbevæbnede med Stødkaarder ell. korte Spyd.
De berømteste Bueskytter fandtes i England,
