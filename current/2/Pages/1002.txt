findes i forsk. Harpiksarter og Balsamer, ofte
ledsaget af, Kanelsyre, f. Eks. i Styraks,
Perubalsam, Tolubalsam o. a. foruden i
Benzoëharpiks. Den opstaar ved Iltning af
Bittermandelolie og Benzylalkohol, ved tør Destillation af
Kinasyre og ved Destillation af Ftalsyre med
Kalkhydrat. B. fremstilles til med. Brug af
Benzoëharpiks ved forsigtig Sublimation; der faas
paa denne Maade c. 15 % sublimeret Syre
(<sp>Benzoëblomster</sp>), indeholdende nogen
æterisk Olie og derfor af en ejendommelig Lugt.
Ogsaa ved Kogning af Benzoëharpiks med
Kalkmælk og Sønderdeling af det dannede Kalksalt
med Saltsyre faas B. Til tekn. Brug fremstilles
B. af <sp>Hippursyre</sp> (s. d.), der ved Kogning
med Saltsyre spaltes i Glycin og Benzoësyre;
denne renses ved Behandling med Salpetersyre,
Affarvning ved Dyrkul og Omkrystallisation. —
Af Ftalsyre fremstilles B. ved Ophedning med
Kalciumhydroxyd uden Luftens Adgang til
330—350°, hvorefter den dannede benzoësure Kalk
sønderdeles med Saltsyre. For Tiden fremstilles
B. tekn., idet man overfører Toluol af
Stenkultjære til Benzotriklorid ved Hjælp af Klor og
derpaa sønderdeler Trikloridet med Vand under
forhøjet Tryk.

B. danner i ren Tilstand glinsende,
tungtopløselige hvide Blade ell. Naale, der let
sublimerer, smelter ved 121,4° og koger ved 250°;
den er flygtig med Vanddampe, virker
antiseptisk og sønderdeles ved Ophedning i glødende
Rør i Benzol og Kulsyre. — I Organismen
omdannes den til Hippursyre. Dens Salte,
Benzoater, er som oftest letopløselige, og af deres
Opløsninger fældes B. ved Tilsætning af
stærkere Syrer. B.'s Æterarter er vellugtende;
<sp>Benzoësyre-Metylæter</sp>, C<sub>6</sub>H<sub>5</sub>.CO<sub>2</sub>CH<sub>3</sub>, gaar
i Handelen som Niobessens og anvendes i
Parfumeriet. — B. finder Anvendelse i
Tjærefarvefabrikationen, i Tobakfabrikkerne, i
Tøjtrykkeriet og som Lægemiddel (sublimeret B.); den
anvendes mod gigtisk Dyskrasi, til Forhindring
af Dannelse af Urinsyrekonkrementer, som
stimulerende Ekspektorans o. a. m. Ogsaa dens
Natriumsalt anvendes meget.
<i>(O. C.). R. K.</i>
</chapter>

<chapter name="Benzoësyre-Metylæter (se Benzoësyre)">
<b>Benzoësyre-Metylæter,</b> se <sp>Benzoësyre</sp>.
</chapter>

<chapter name="Benzoësyresulfinid (d. s. s. Saccharin)">
<b>Benzoësyresulfinid,</b> d. s. s. <sp>Saccharin</sp>.
</chapter>

<chapter name="Benzoëtinktur (se Benzoëdraaber)">
<b>Benzoëtinktur,</b> se <sp>Benzoëdraaber</sp>.
</chapter>

<chapter name="Benzoëtræ (se Styraks)">
<b>Benzoëtræ,</b> se <sp>Styraks</sp>.
</chapter>

<chapter name="Benzoflavin (se Akridinfarvestofferne)">
<b>Benzoflavin,</b> se
<sp>Akridinfarvestofferne</sp>.
</chapter>

<chapter name="Benzoin">
<b>Benzoin,</b> C<sub>6</sub>H<sub>5</sub>.CHOH.COC<sub>6</sub>H<sub>5</sub>, Ketonalkohol
af Difenylæthan, fremstilles ved Ophedning af
Benzaldehyd med vinaandig Opløsning af
Kaliumcyanid; glinsende Prismer, der er
tungtopløselige i Vinaand og smelter ved 137°.
<i>(O. C.). R. K.</i>
</chapter>

<chapter name="Benzol">
<b>Benzol</b> (<sp>Benzin</sp>, <sp>Fenylbrinte</sp>), C<sub>6</sub>H<sub>6</sub>,
blev opdaget 1825 i Gas af Olie af <sp>Faraday</sp>,
der bestemte Kulbrintens Sammensætning, men
kaldte den <i>bicarburet of hydrogen</i>;
<sp>Mitscherlich</sp> fremstillede den 1833 ved tør Destillation
af Benzoësyre med Kalk, hvorved Syren
spaltes: C<sub>6</sub>H<sub>5</sub>COOH=C<sub>6</sub>H<sub>6</sub>+CO<sub>2</sub>, og kaldte den
Benzin, hvilket Navn <sp>Liebig</sp> ændrede til
Benzol. 1842 fremstillede <sp>Leigh</sp> B. af de flygtigste
Bestanddele af Stenkulstjære, og 1848 angav
<sp>Mansfield</sp> en fordelagtig Metode til
Indvinding af B. af Tjæren, som han fandt ogsaa
indeholdt B.'s højere Homologe. I den tekn.
Fremstilling renses de ved brudt Destillation af
Stenkulstjæren vundne »lette Olier«, som
overdestillerer før 170°, ved skiftevis Behandling med
Svovlsyre og Natron og underkastes derpaa
Destillation efter lgn. Principper, som
anvendes i Spiritusfabrikationen, for at skille de ved
forsk. Temp. kogende Bestanddele fra
hinanden; de hertil anvendte Destillationsapparater
svarer nærmest til de Savalle'ske
Kolonneapparater. Herved vindes dels næsten rent B., dels
<sp>Raabenzol</sp> (<sp>Stenkulstjærebenzin</sp>),
der væsentlig indeholder B. og Toluol, men
desuden ogsaa noget Xylol, Cumol og Cymol. —
<sp>Rent B.</sp> vindes, idet man lader det mellem 80°
og 90° kogende Destillat fryse, fjerner den Olier
der herved forbliver flydende, ved Presning og
gentager disse Operationer, indtil Produktet
koger konstant ved 80,4°.

B., der kan dannes syntetisk af Acetylen, der
polymeriseres ved Rødglødhede, er en farveløs,
let bevægelig og stærkt lysbrydende Vædske,
der stivner krystallinsk ved 0° og atter smelter
ved 6°; dets Kogepunkt er 80,4° og Vægtfylden
0,8991 ved 0°, 0,8841 ved 15°. B. har en aromatisk
Lugt; det brænder med lysende og sodende
Flamme, opløses næppe i Vand, men let i
Vinaand, Æter, Svovlkulstof o. a. organiske
Opløsningsmidler; selv er det et fortrinligt
Opløsningsmiddel for mange organiske Stoffer: Fedt,
Harpiksarter o. fl.; endvidere opløser det Jod,
Fosfor og Svovl. Dets Dampe er i høj Grad
brandfarlige. B, har p. Gr. a. de anførte
Egenskaber mangfoldige Anvendelser, og er særlig af
Bet. som Udgangspunkt for Fremstillingen af de
aromatiske Forbindelser, der gennem
Tjærefarveindustrien er blevet af saa stor Vigtighed.
<i>R. K.</i>
</chapter>
