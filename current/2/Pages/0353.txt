har skrevet et stort Værk i mindst 30 Bøger, af
hvilke Fragmenter er opbevarede af
<sp>Oribasius</sp>.
<i>G. N.</i>
</chapter>

<chapter name="Athenais">
<b>Athenais</b> [gr. -↱is-], byzantinsk Kejserinde,
Datter af den atheniske Sofist Leontios, f. 401
e. Kr. Da hun efter Faderens Død kom til
Konstantinopel, vandt hun, skønt hedensk, ved sin
Skønhed og Begavelse Kejser Theodosios II's
Kærlighed, antog Kristendommen og blev Aar
421 hans Dronning under Navnet <sp>Eudokia</sp>.
Da hun senere faldt i Unaade hos Kejseren,
trak hun sig tilbage til Jerusalem, hvor hun
døde. Der tillægges hende en Skildring af Jesu
Liv, sammenflikket af hele og halve homeriske
Vers; desuden er bevaret et Digt om den hellige
Cyprianus' Liv. De endnu eksisterende Værker
af hende er udgivne af Ludwich (Leipzig 1897)
Smlg. <sp>Gregorovius</sp>, »A.« (2. Opl., Leipzig
1892).
<i>H. H. R.</i>
</chapter>

<chapter name="Athene (d. s. s. Athena)">
<b>Athene,</b> d. s. s. <sp>Athena</sp>.
</chapter>

<chapter name="Athene (se Ugler)">
<b>Athene,</b> se <sp>Ugler</sp>.
</chapter>

<chapter name="Athens">
<b>Athens</b> [↱äþ<sub>i</sub>nz], 1) By i U. S. A., Stat
Pennsylvania, ligger 24 km N. f. Towanda paa højre
Bred af North Susquehannah River. (1910) 3796
Indb. A. har Metalindustri. — 2) By i U. S. A.,
Stat Ohio, ligger 114 km SØ. f. Columbus. (1910)
5463 Indb. A. er Jernbanecentrum og Sæde for
det 1804 stiftede <i>Ohio University</i>, der har (1906)
46 Lærere og 1300 Studerende. — 3) By i U. S. A.,
Stat Georgia, ligger 100 km ØSØ. f. Atlanta.
(1910) 14913 Indb. A. har et Univ., er
Jernvejsknudepunkt og driver Handel med Bomuld.
<i>H. P. S.</i>
</chapter>

<chapter name="Athenæum">
<b>Athenæum</b> (gr. Ἀθηναῖον), opr. et Tempel
for Gudinden Athena, senere en fra Byen Athen
som Videnskabernes Hjem laant Betegnelse for
højere Dannelses- og Undervisningsanstalter.
Det første A. af denne Art oprettedes c. 135
e. Kr. i Rom af Kejser Hadrian med egen
Bygning og lønnede Lærere i de forsk. Grene af
den alm. videnskabelige Dannelse og blev senere
under Navn af <i>Schola Romana</i> en Slags kejserlig
Univ., til hvilket Vesterledens unge Mænd søgte,
til ind i 5. Aarh., for at fuldende deres Studier.
I den nyere Tid bruges A. jævnlig som Navn for
videnskabelige Anstalter, Foreninger, Tidsskr.,
Læseselskaber o. l. Bekendt er det eng. Tidsskr.
<i>Athenæum</i>, et Ugeskr. for eng. og udenlandsk
Litt., Videnskab og Kunst, der er grundet 1828.
<i>Cl. W.</i>
</chapter>

<chapter name="Atherinidæ">
<b>Atherinidæ,</b> smaa, multelignende Rovfisk i
tempererede og tropiske, ferske og navnlig salte
Vande. De større sydamerikansk-australske
Arter skattes som gode Fødeemner.
<i>(H. J. P.). Ad. J.</i>
</chapter>

<chapter name="Atherton">
<b>Atherton</b> [↱äþət<sub>ə</sub>n], By i det eng. Grevskab
Lancaster, 21 km NV. f. Manchester, Knudepunkt
paa London—NV.-Banen, har (1911) 18982 Indb.,
Jernværker, Kulgruber og Bomuldsvæverier.
</chapter>

<chapter name="Atherton, Gertrude Franklin">
<b>Atherton</b> [↱äþət<sub>ə</sub>n], <sp>Gertrude Franklin</sp>,
f. <sp>Horn</sp>, amer. Romanforfatterinde, f. 1858 i
San Francisco, opdraget der og i Kentucky; 1895
bosatte hun sig i London. Hendes første Roman
<i>What Dreams may come</i> blev offentliggjort i
New York 1888. Senere har hun udgivet <i>The
Doomswoman</i> (1892), <i>Patience Sparehawk and
her Times</i> (1897), <i>American Wives and English
Husbands</i> (1898), <i>The Californians</i> (1898), <i>Senator
North</i> (1900), <i>The Splendid Forties</i> (1902), <i>Rulers
of Kings</i> (1904), <i>Rezanov</i> (1906), <i>The Georgeous
Isle</i> (1908), <i>Tower of Ivory</i> (1910).
<i>I. O.</i>
</chapter>

<chapter name="Atherurus (se Pinellia)">
<b>Atherurus,</b> se <sp>Pinellia</sp>.
</chapter>

<chapter name="Athetose">
<b>Athetose</b> (af gr. ἄθετος, uden fast Stilling),
en ejendommelig, først af Hammond beskrevet
Form af Krampe (Hammond's Sygdom), der
hovedsagelig giver sig til Kende ved uafladelige,
ofte selv i Søvne vedvarende Krampebevægelser
af Fingrene og Tæerne og ved Umuligheden af
for de Syge at holde disse Legemsdele rolige i
nogen som helst Stilling. Særlig karakteristisk
plejer Bevægelsen i Haanden og Fingrene at
være; her iagttager man uafbrudt Bøjen,
Strækken og Spreden af de enkelte Fingre, der derved
ofte kommer til at indtage de sælsomste
Stillinger. A. er enten en selvstændig Hjernelidelse,
ell. den optræder i Tilslutning til Epilepsi,
Hjerneapopleksi, spinal Børnelamhed, Sindssyge
o. desl. A. er sjældnere dobbeltsidig (<i>A.
bilateralis</i>), hyppigere indskrænket til den ene Side
af Legemet (<i>Hemiathetose</i>) og da i Reglen
forbundet med Hemiplegi og ligesom
posthemiplegisk Chorea (<i>Hemichorea</i>), hvormed den har
nogen Lighed, Tegn paa en cerebral Fokallidelse.
A. er i Reglen meget haardnakket; Behandlingen
bestaar i Anvendelsen af Bromkalium,
Kloralhydrat og af den konstante elektriske Strøm.
(<sp>Litt.</sp>: <sp>Oulmont</sp>, <i>Étude clinique sur
l'Athétose</i> [Paris 1878]; <sp>Friedenreich</sp>, »A. og de
dermed beslægtede Krampeformer« [Kbhvn
1879]).
<i>A. F.</i>
</chapter>

<chapter name="Athlone">
<b>Athlone</b> [<sub>ä</sub>þ↱£o<sub>u</sub>n], By i det irske Grevskab
Westmeath, Knudepunkt paa Midland-Jernbanen,
129 km V. f. Dublin, ligger paa begge Sider af
Floden Shannon. (1901) 6617 Indb. A. har
Uldvæverier og en betydelig Handel med
Landbrugsprodukter; Byen har Damper-Forbindelse
med Limerick (ad Shannon) og med Dublin (ad
Grand- og Royal-Kanalerne). I Omegnen drives
et rigt Laksefiskeri. A. havde tidligere stor
militær Bet.; en Borg byggedes her allerede 1210.
1797 blev Byen stærkt befæstet, men Fæstningen
er nu nedlagt.
<i>G. Ht.</i>
</chapter>

<chapter name="Athol">
<b>Athol</b> [↱äþ<sub>ə</sub>£ ell. ↱a.þ<sub>ə</sub>£], By i U. S. A., Stat
Massachusetts, ligger 90 km VNV. f. Boston ved
Miller River og ved Banen fra Springfield til
Fitchburg. (1910) 8536 Indb. A. har Uldvare- og
Skotøjsindustri.
</chapter>

<chapter name="Atholl eller Athole">
<b>Atholl</b> [↱äþ<sub>ə</sub>£ ell. ↱a.þ<sub>ə</sub>£] ell. <sp>Athole</sp>,
Landskab i Grevskabet Perth (Skotland), c. 1050 km<sup>2</sup>,
ligger i Grampians-Bjergene og vandes af Tay,
Tummel, Garry, Tilt o. a. Floder. De vigtigste
Dale er Glen Garry og Glen Tilt; de vigtigste
Søer er Loch Rannoch og Loch Tummel. A.
har store indhegnede Jagtdistrikter (52600 ha);
kun de større Floddale kan dyrkes. — A. hed
opr. <sp>Athfotla</sp> efter Fotla, Søn af den piktiske
Konge Cruithne.
<i>G. Ht.</i>
</chapter>

<chapter name="at home">
<b>at home</b> [<sub>ä</sub>t-↱ho<sub>u</sub>m], »hjemme«, »visibel«, den i
England brugelige (trykte) Paaskrift paa
Indbydelseskort, hvorved Husets Frue meddeler en
Modtagelsestid (Eftm. ell. Aften; <i>Mrs. Smith a.
h. first Monday of the Month, 8—11</i>); dernæst
Betegnelse for selve Modtagelsestiden ell.
Selskabet (»Modtagelsesaften«, »aabent Hus«,
»Selskab«; <i>I'm going to an A. H.</i>). Med Benævnelsen
A. H. betegnede den komiske Skuespiller
