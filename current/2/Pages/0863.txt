Aarsagen til de stadige Stridigheder er enten
nedarvet Fjendskab ell. ny opstaaede
Tvistigheder om Græsgange o. l., som to Stammer
samtidig gør Fordring paa. I Alm. har hver
Stamme sit Distrikt, hvor den i Løbet af et
Aar skifter Plads tre à fire Gange, og som de
øvrige Stammer holder sig borte fra; men naar
en Stamme p. Gr. a. uventet Tørke e. l. bliver
nødt til at gaa uden for sit vante Omraade,
er dermed Anledningen givet til disse
Sammenstød. Den tyrk. Politik er bestandig gaaet ud
paa at holde disse Smaafejder mellem
Stammerne indbyrdes ved lige, og Guvernørerne i
Damaskus, Aleppo og Bagdad holder bestandig
fast ved Reglen: <i>divide et impera</i>. Der er
heller ingen Tvivl om, at B., saafremt der kunde
tilvejebringes Enighed mellem de betydeligste
Stammer, vilde blive en politisk Faktor af ikke
ringe Bet. Hvorvidt de ledende Høvdinger vilde
kunne opnaa en saa stor politisk Indsigt, at
deres egen Magt blev dem fuldstændig bevidst,
er det i Øjeblikket umuligt at sige; der kan
ganske vist hist og her spores Antydninger af,
at B. er i Færd med at vaagne af deres
politiske Ligegyldigheds Søvn; men saa meget er
sikkert, at det vil vare en rum Tid, førend
de kan tænke paa at optræde med den
Myndighed udadtil, som deres Styrke egl. berettiger
dem til.
<i>J. Ø.</i>
</chapter>

<chapter name="Bedwellty">
<b>Bedwellty</b> [↱bedwe£t<sub>i</sub>], By i Wales,
Monmouthshire, ligger 11 km V. f. Pontypool ved
Monmouth-Kanalen. (1911) 22547 Indb. Ved B.
findes Kulminer og Jernværker.
</chapter>

<chapter name="Bedworth">
<b>Bedworth</b> [↱bedwəþ], By i England,
Warwickshire, ligger 5 km S. f. Nuneaton. (1911)
9595 Indb. B. har Kulminer.
</chapter>

<chapter name="Bedækning (I Astronomi)">
<b>Bedækning</b> (<i>occultatio</i>) siger man i
Astronomien finder Sted, naar et Himmellegeme
træder foran og derved enten helt ell. for en
Del skjuler et andet, der befinder sig fjernere
fra Jorden. Saaledes kan Maanen dække den
hele Solskive ell. en Del af denne
(<sp>Solformørkelse</sp>), en Planet ell. en Fiksstjerne
(<sp>Stjernebedækning</sp>). Hyppigst er det
Maanen, som skjuler et andet Himmellegeme,
sjældnere bedækkes Planeter ell. Fiksstjerner
af en Planet, endnu sjældnere en Fiksstjerne
af en Planets Maaner. Ved hver B. skelner
man mellem Indtrædelse (<i>immersio</i>) ɔ: naar
Himmellegemet begynder at blive bedækket, og
Udtrædelse (<i>emersio</i>) ɔ: naar det træder frem
igen. Bedækker Maanen en Fiksstjerne, finder
Ind- og Udtrædelsen Sted momentant, hvilket
beviser, at Maanen ikke har nogen mærkbar
Atmosfære; ellers vilde ved Indtrædelsen
Stjernens Lys efterhaanden blive svagere og svagere
og til sidst forsvinde, medens ved Udtrædelsen
det omvendte vilde vise sig. Bedækker Maanen
et Himmellegeme med maalbar Diameter, som
Solen og Planeterne, har man 2 Ind- og 2
Udtrædelser, <sp>indre</sp> og <sp>ydre</sp> (indre og ydre
Berøring af Randene). Tidspunktet, naar en
B. begynder og slutter, er p. Gr. a. Parallaksen
forsk. for de forsk. Punkter af Jorden.
Iagttagelse af B. kan derfor benyttes til at finde et
Steds geogr. Længde og er af Vigtighed til at
bestemme Maanens Bevægelse og Parallakse.
<i>J. Fr. S.</i>
</chapter>

<chapter name="Bedækning (se Husdyravl)">
<b>Bedækning,</b> se <sp>Husdyravl</sp>.
</chapter>

<chapter name="Bedækning (Troppeafdeling)">
<b>Bedækning</b> kaldes den Troppeafdeling, der
er bestemt til at beskytte enkelte Personer ell.
Afdelinger, der i sig selv ikke besidder
tilstrækkelig Kampkraft til at forsvare sig, f. Eks.
Transporter af enhver Art. Endelig anvendes
Betegnelsen B. ogsaa paa den Styrke af
Rytteri ell. Fodfolk, der tildeles Artilleri, som har
en isoleret Opstilling, for at skærme dette mod
Angreb af disse Vaabenarter. B. benævnes da
Skytsbedækning (Kanonbedækning). B. af
Handelsskibe kaldes <sp>Konvoi</sp>.
<i>B. P. B.</i>
</chapter>

<chapter name="Bedøvelse">
<b>Bedøvelse,</b> en ved ydre Paavirkning
foraarsaget Ophævelse af Bevidsthed, Følelse og
vilkaarlig Bevægelse. Den ydre Paavirkning
kan være stærke Slag ell. Stød paa Hovedet
ell. Rystelse af hele Legemet, hvorved Hjernen
beskadiges (blivende ell. forbigaaende — se
<sp>Hjernerystelse</sp>, <sp>Hjernetryk</sp>); ell.
den kan frembringes ved forsk. Stoffer, enten
tagne som Medikamenter (se <sp>anæstetiske
Midler</sp>), eller benyttede paa anden Maade
(Rus, døddrukken Tilstand). Opstaar B. uden
saadan ydre Paavirkning, kaldes Tilstanden
<sp>Besvimelse</sp>.
<i>Lp. M.</i>
</chapter>

<chapter name="bedøvende Midler (d. s. s. anæstetiske Midler)">
<b>bedøvende Midler,</b> d. s. s. <sp>anæstetiske
Midler</sp>.
</chapter>

<chapter name="Beecher, H. (se Stowe)">
<b>Beecher</b> [↱bi.t∫ə], <sp>H.</sp>, se <sp>Stowe</sp>.
</chapter>

<chapter name="Beecher, Henry Ward">
<b>Beecher</b> [↱bi.t∫ə], <sp>Henry Ward</sp>, f. 24. Juni
1813 i Litchfield i Connecticut, d. 8. Marts 1887
i Brooklyn i New York, uddannedes under sin
Faders, den berømte Prædikant <sp>Lyman B.</sp>'s
(1775—1863) Ledelse og blev 1837
presbyteriansk Præst i Indiana, men kaldtes 1847 af en
kongregationalistisk Menighed til Brooklyn og
samlede her ved sin Veltalenhed en
overordentlig Tilhørerkreds om sig (hans Kirke havde
3000 Siddepladser). Han behandlede i sine
Prædikener alle Dagsspørgsmaal, var ivrig
Talsmand for Afholds- og Kvindesagen og tog
ligesom sin Søster <sp>Harriet B. Stowe</sp> (s.
d.) væsentlig Del i Kampen mod Slaveriet.
1863—64 rejste han til England for at paavirke
Folkestemningen ved offentlige Foredrag om
Unionens Ret over for Sydstaternes Opstand,
og baade under og efter Borgerkrigen tog han
Ordet for Negrenes fuldstændige Ligestilling
(ønskede endog Racernes planmæssige
Blanding). Mange af hans Foredrag fik en
umaadelig Udbredelse. 1851—63 udgav han et
Ugeblad <i>The Independent</i> som Organ for sin Sekt,
og 1859—72 10 Bd Prædikener, foruden fl. a.
Skr (<i>Yale lectures on preaching</i> [3 Bd.
1872—1874]). 1874 blev B. anklaget for
Ægteskabsbrud, og skønt han frikendtes (af 9 Stemmer
imod 3 bl. Nævningerne), skadede Retssagen
dog hans Anseelse. 1878 kundgjorde han for
sin Menighed, at han ikke troede paa den
evige Helvedsstraf, og udtraadte 1882 med
sine Tilhængere af det kongregationalistiske
Kirkesamfund. Hans. Statue er rejst foran
Brooklyns Raadhus. (<sp>Litt.</sp>: <i>Autobiographical
reminiscenses of H. W. B.</i> [New York 1898]).
<i>E. E.</i>
</chapter>

<chapter name="Beecher, Lymann">
<b>Beecher</b> [↱bi.t∫ə], <sp>Lymann</sp>, amer. Præst
(1775—1863); fra 1826 i Boston, 1832 blev han
Præsident for <i>Lane Theological Seminary</i> i
Cincinnati. B. var en af sin Tids berømteste
