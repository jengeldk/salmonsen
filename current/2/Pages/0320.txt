der hvert Aar bringer ny Ting frem om de
Stoffer, der findes i Himmellegemerne, og den
Aggregatform, de befinder sig i. Spektralanalysen
har vi at takke for, hvad vi ved om Solens
Konstitution; den har vist os, at Fiksstjernerne er
Sole, rigtignok paa et forsk. Udviklingstrin, at
Stjernehobe og Stjernetaager ikke er
identiske. Planeternes fysiske Beskaffenhed har vi
faaet et ganske andet Begreb om. Fiksstjernernes
Bevægelse i Synsretningen blev paavist af
<sp>Huggins</sp>, og efter ham skarpere bestemt af andre.
At Stjernetaagerne ogsaa har denne Bevægelse,
har <sp>Keeler</sp> fundet. Efter at Fotografien er
taget til Hjælp, er det lykkedes at paavise denne
Bevægelse, hvis Udledelse beror paa det
<sp>Dopplerske</sp> Princip, endnu skarpere, og der er
fundet talrige spektroskopiske Dobbeltstjerner
ad den Vej; Metoder til at beregne deres Bane
er givet bl. a. af Lehmann-Filhés og
Schwarzschild. Ved Hjælp al dette Princip har <sp>Dunér</sp>,
<sp>Halm</sp> og <sp>Adams</sp> opnaaet en meget skarp
Bestemmelse af Solens Rotation og fundet den af
<sp>Carrington</sp> og <sp>Spörer</sp> ved Hjælp af
Solpletterne udledede Lov ogsaa gældende uden for
de Strøg, hvor Solpletterne optræder.
Fiksstjernernes Spektra er ogsaa blevne nøjere
undersøgte, bl. a. Steder i Potsdam og Cambridge
(Nordamerika). Fra Cambridge foreligger en
Katalog, <i>Draper Calalogue</i>, hvori Spektra af over
10000 Stjerner er beskrevne. — Bestemmelse af
Stjernernes Lysstyrke og mulige Forandringer
har ved <sp>Zöllner</sp>'s, <sp>Pickering</sp>'s og
<sp>Pritchard</sp>'s Fotometre faaet langt fastere Grund
under sig.

Foruden den mere indirekte Anvendelse,
Fotografien har faaet, har den ogsaa sat os i Stand
til at faa tro Afb. af Planeterne, af Maanen,
hvorved ikke saa faa tidligere upaaagtede
Kratere er blevne fundne, samt af Solen, hvis
Overflade med dens Pletter og Fakler langt nøjere
har kunnet studeres, for ikke at tale om, at man
nu kan fotografere Solen ved Lys af en bestemt
Bølgelængde, hvorved man kan faa Kendskab til
de forsk. Gaslag og deres Struktur. Ikke saa faa
Stjernetaager er ad fot. Vej blevne fundne, og
deres Form er blevet langt nøjere undersøgt,
ligesom ogsaa de tidligere kendte Stjernetaager
paa den fot. Plade har kunnet blive Genstand
for et mere indgaaende Studium. I Egne af
Himlen, hvor man selv med de stærkeste Kikkerter
intet har kunnet øjne, har den astron. Fotografi
lært, at der findes Stjerner. Asteroider er paa
denne Maade blevne fundne af <sp>Charlois</sp> i
Nizza og <sp>Max Wolf</sp> i Heidelberg. Kometer har
man opdaget længe, før de var synlige i Kikkert,
og kunnet følge længere ud i Verdensrummet,
end det var muligt efter den visuelle Metode.
Man har kunnet studere dem mere indgaaende
og været Vidne til hurtige Forandringer i de
forsk. Dele af Halen. Om Halen er en Følge af
Straaletrykket, er endnu uafgjort. Blandt alle
dem, der har arbejdet med Himmelfotografien,
fortjener først og fremmest Brødrene <sp>Henry</sp> i
Paris at nævnes. De har været Banebrydere, og
de har væsentlig Æren af, at man nu ved
Samvirken af Observatorierne i Greenwich, Rom,
Catania, Helsingfors, Potsdam, Oxford, Paris,
Bordeaux, Toulouse, Algier, San Fernando,
Tacubaya, Santiago (Chile), Cordoba, Perth, Kap,
Sydney og Melbourne vil have en astrografisk
Katalog med tilhørende Kort af den hele
Himmel. Dette internationale Foretagende har
krævet mange vidtløftige Undersøgelser, men
desværre vil det vare nogen Tid, inden dette
Arbejde, som blev startet ved Mødet i Paris 1887,
kan afsluttes, thi fl. Observatorier paa den
sydlige Halvkugle har endnu ikke kunnet begynde.
I <i>Bulletin du Comité international
Photographique</i>, der begyndte at udkomme 1888, har det sit
Organ. Med Held er Fotografien blevet benyttet
af <sp>Pritchard</sp> til at bestemme
Fiksstjerneparallakse, og af <sp>Rowland</sp> til indgaaende
Studium af de forsk. Linier i Solspektret. —
<sp>Langley</sp>'s Undersøgelse over Solens og
Maanens Varme, der for Maanen efter forsk. Metoder
er fortsat af <sp>Boeddicker</sp>, <sp>Very</sp> og
<sp>Hutchin</sp>, har været banebrydende. — I det Hele:
de nyere fysiske Undersøgelsesmetoder tages
mere og mere i Astrofysikkens Tjeneste.

Medens Beg. af 19. Aarh. kun havde et eneste
astron. Tidsskr. at opvise, »Monatliche
Correspondenz«, der blev redigeret af <sp>Zach</sp>, har vi
nu en hel Del Journaler, der enten bringer
Meddelelser fra alle Dele af A. ell. kun er Organer
for en speciel Gren. Øverst af alle disse Tidsskr.
staar det af <sp>Schumacher</sp> grundede:
»Astronomische Nachrichten«. Ved Siden af dette
indtager flg. en fremragende Plads: <i>Monthly
Notices</i>, der udgives siden 1831 af det i London
1820 stiftede <i>Royal astronomical Society</i>; <i>The
astronomical Journal</i>, stiftet af <sp>Gould</sp> 1851;
<i>Bulletin astronomique</i>, der begyndte at
udkomme 1884 med <sp>Tisserand</sp> som Redaktør; <i>The
astrophysical Journal</i> fra 1895, Hovedorganet for
alle astrofysikalske Studier, der er en
Fortsættelse af <i>Sidereal Messenger</i> (1882—91) og
<i>Astronomy and Astrophysics</i> samt <i>Popular
Astronomy</i> fra 1893, Hovedorganet for Studiet af
variable Stjerner. Nævnes bør ogsaa
»Vierteljahrsschrift der astronomischen Gesellschaft«
og <i>Publications of the astronomical Society of
the Pacific</i>, der blev stiftet 1889. En mere
populær Karakter har <i>Ciel et Terre</i>, der udgives
siden 1880 af Observatoriet i Bryssel (Uccle) og
»Himmel und Erde«, der er Organ for Urania
i Berlin, stiftet 1888.

Af mere populære astron. Selskaber nævnes
<i>Société Astronomique de France</i> i Paris, stiftet
28. Jan. 1887, <i>British Astronomical Association</i> i
London, stiftet 24. Oktbr 1890, »Vereinigung von
Freunden der Astronomie und kosmischen
Physik« i Berlin, stiftet 19. Maj 1891, og <i>Société
Belge d'Astronomie</i> i Bryssel, stiftet 20. Decbr
1894 foruden en Del mere lokale Foreninger.
Hvert af de nævnte Selskaber udgiver sin
Publikation. Af andre Tidsskr. bør nævnes <i>The
Observatory</i>, der redigeres fra Grw.
Observatorium og udkommer maanedlig siden Apr. 1877,
samt det tyske »Sirius«. En Oversigt over, hvad
der publiceres hvert Aar af astron. Indhold, har
man i »Astronomischer Jahresbericht«, der
udkommer siden 1900. <i>Royal Society</i> i London
udgiver hvert Aar siden 1902 en systematisk
Katalog over de astron. Publikationer.

(<sp>Litt.</sp>: <sp>Wolf</sp>, »Handbuch der Astronomie,
ihre Geschichte und Litteratur«, I—II [Zürich
