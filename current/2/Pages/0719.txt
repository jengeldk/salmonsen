gamle <i>Cannæ</i> at have ligget. B. er Romernes
<i>Bardoli</i> og Middelalderens <i>Barolum</i>.
<i>H. P. S.</i>
</chapter>

<chapter name="Barletta (Vin)">
<b>Barletta,</b> en rød ital. Vin fra Apulien, der
dels drikkes som saadan, dels og hovedsagelig
bruges til Forskæring af andre Vine.
<i>K. M.</i>
</chapter>

<chapter name="Barletta, Gabriel">
<b>Barletta,</b> <sp>Gabriel</sp>, Dominikanermunk i
Neapel i 15. Aarhundrede. Han var
Bodsprædikant og vendte sig uden Sky baade mod
Høje og Lave. Naar han prædikede, flokkedes
Folk om ham; han talte i deres Sprog, brugte
deres Vittigheder og drøje Talemaader og tog
sine Billeder ud af det daglige Liv. Om hans
Popularitet vidner Talemaaden <i>nescit prædicare,
qui nescit barlettare</i> (den forstaar ikke at
prædike, der ikke prædiker som B.). Hans
Prædikener udkom (paa Latin) første Gang i Brescia
1497.
<i>L. M.</i>
</chapter>

<chapter name="Barley-corn">
<b>Barley-corn</b> [↱ba.<sub>ə</sub>£<sub>i</sub>-↱kå.<sub>ə</sub>n], (eng.), ordret
<sp>Bygkorn</sp>, Betegnelse for et Længdemaal =
1/3 eng. Tomme = 8,5 mm.
<i>Th. O.</i>
</chapter>

<chapter name="Barlind (se Taxus)">
<b>Barlind,</b> se <sp>Taxus</sp>.
</chapter>

<chapter name="Barlow, Joel">
<b>Barlow</b> [↱ba.<sub>ə</sub>£o<sub>u</sub>], <sp>Joel</sp>, nordamer. Digter
og Diplomat (1755—1812). 1787 udgav han Digtet
<i>The Vision of Columbus</i>, der 1807 blev udvidet
til <i>The Columbiad</i>. 1788 rejste han til Frankrig;
blev ivrig Republikaner, skrev 1792 <i>The
Conspiracy of Kings</i> og blev Aaret efter fr. Borger.
Efter ved Handelsspekulation at have tjent sig
en Formue i Paris vendte han 1805 tilbage til
Amerika, hvor han i nogle Aar levede i landlig
Ensomhed. 1811 blev han udnævnt til amer.
Gesandt i Paris; som saadan døde han, medens
han var undervejs for at møde Napoleon I, af
hvem han var kaldet til en Konference i Vilna.
Foruden de nævnte Digte har han udg. et Par
Skr af politisk Indhold.
<i>I. O.</i>
</chapter>

<chapter name="Barlow, Peter">
<b>Barlow</b> [↱ba.<sub>ə</sub>£o<sub>u</sub>], <sp>Peter</sp>, eng. Matematiker
og Fysiker, f. 13. Oktbr 1776 i Norwich, d. 1.
Marts 1862 i Woolwich. B. var Prof. ved
Militærakademiet og udgav en Rk. mat., tekn. og fys.
Skr af betydelig Værd og med stærk praktisk
Tendens. I sin <i>Essay on magnetic attraction</i>
(1820) beskriver han en simpel Metode til at
frigøre et Skibs Kompasnaal for uvedkommende
magnetiske Kræfter. Opdagelsen blev stærkt
paaskønnet, men er ikke fyldestgørende i
Jernskibe. 1833 udgav han et magnetisk
Deklinationskort og afsluttede hermed sin
Virksomhed paa dette Omraade. Senere var han bl. a.
stærkt optaget af Jernbanevæsenets Udvikling.
Ogsaa hans optiske Arbejder fortjener at
nævnes.
<i>K. S. K.</i>
</chapter>

<chapter name="Barlows Hjul">
<b>Barlows Hjul</b> [↱ba.<sub>ə</sub>£o<sub>u</sub>s-] er et Kobberhjul,
sædvanlig med Tænder, der kan dreje sig om
en vandret Akse, og hvis nederste Rand dypper
i et Trug med Kvægsølv. En Hesteskomagnet er
anbragt saaledes, at den nederste Del af Hjulet
befinder sig mellem Magnetens Poler, hvis
Forbindelseslinie staar vinkelret paa Hjulets Plan.
Leder man en tilstrækkelig stærk elektrisk Strøm
fra Kvægsølvet gennem Hjulet til dettes Akse
ell. omvendt, vil Hjulet rotere. Rotationen
skifter Retning, naar Strømmen skifter Retning,
ell. naar man vender Magneten om, saa dens
Poler bytter Plads.
<i>K. S. K.</i>
</chapter>

<chapter name="Barlow's Sygdom">
<b>Barlow's Sygdom</b> [↱ba.<sub>ə</sub>£o<sub>u</sub>s-], undertiden
ogsaa kaldet <sp>Barlow-Møller's Sygdom</sp>,
en af Englænderen Barlow 1883 beskrevet, ikke
meget hyppig Affektion, der kan opfattes som
Skørbug i Barnealderen, idet der ved B. S.
ligesom ved nævnte Sygdom findes en
Tilbøjelighed til Blødninger i forsk. Organer, ogsaa i
Tandkødet; men særlig optræder disse
Blødninger paa Ekstremiteterne, mest paa
Underekstremiteterne og paa disse atter fortrinsvis paa
nederste Del af Laarene. Blødningen findes
under Benhinden, hvorved det paagældende Parti
af Ekstremiteten svulmer op og bliver ømt.
Samtidig lider Almenbefindendet, og der er ofte
Feber til Stede. Sygdommen optræder hos smaa
Børn, især hos Børn i de to første Leveaar,
ofte sammen med eng. Syge, hos Børn, der er
flaskede op og har faaet Mælk, der har kogt for
længe, ell. overvejende Børnemel. Erfaringen
har vist, at Mælk til Smaabørn ikke bør koges
saa længe, som det hidtil var Skik, men kun
holdes i Kog i et Par Minutter. Ligesom ved
Skørbug har Nydelsen af Grønt og Frugt, hos
Smaabørn især i Form af frisk udpresset
Citron- ell. Appelsinsaft, vist sig at have en meget
gavnlig Virkning paa B. S. Denne Behandling i
Forbindelse med Ernæring med raa Mælk
bevirker sædvanlig, at Sygdommen hurtig
helbredes. (<sp>Litt.</sp>: <sp>Ad. H. Meyer</sp>, »B.'s S.« [Kbhvn
1901]).
<i>(A. F.). H. I. B.</i>
</chapter>

<chapter name="Barm (hos Kvinden)">
<b>Barm</b> kaldes hos Kvinden det Parti af
Brystets Forflade, hvis Form bestemmes ved de to
Brystkirtler og den mellem disse liggende
Fordybning. Grunden til, at B. under Aandedrættet
bevæges stærkere end de tilsvarende Dele hos
Manden, er den, at Kvinden, i alt Fald ved
forceret Aandedræt, mere anvender den øverste
Del af Brystkassen, Manden derimod
fortrinsvis den nederste Del af samme og Mellemgulvet
<i>S. B.</i>
</chapter>

<chapter name="Barm (Søv.)">
<b>Barm</b> (<sp>Søv.</sp>), Hjørnet af et Sejl. Et Raasejl
har to Nokbarme (nærmest Raaen) og to
Skødsbarme. Undersejlene har to Nokbarme, en
Skødsbarm og en Halsbarm. Et Stagsejl har
Faldsbarm, Halsbarm og Skødsbarm, Et Gaffelsejl har
Nokbarm, Kværkbarm, Halsbarm og Skødsbarm.
<i>H. E.</i>
</chapter>

<chapter name="Barmahlíð">
<b>Barmahlíð</b> [-hli.ð], en for sin Naturskønhed
bekendt Fjeldside Ø. f. Reykhólar ved
Bredebugten i Island; selve Lien, der er frodig
bevokset med Lyng og smukke Fjeldplanter,
afdeles i to regelmæssige Terrasseflader, gamle
Kystterrasser dannede af Brændingen under en
højere Havstand i Fortiden; den højere Terrasse
ligger i 72 m's Højde o. H., den lavere 39 m;
disse Terrasser kan i de samme Niveauer
forfølges rundt omkr. Fjeldsiderne ved de
nærmeste Fjorde. Udsigten fra B. er smuk og
ejendommelig, i Nærheden ses en Vrimmel af
Øer og Skær, og paa den anden Side af Bugten
begrænses hele den sydlige Horisont af en
uafbrudt Række prægtige Fjelde. B. er blevet
besunget af den isl. Digter Jón Thoroddsen (Kvæð
1871, S. 10).
<i>Th. Th.</i>
</chapter>

<chapter name="Barmakider">
<b>Barmakider</b> (<sp>Barmekider</sp>), pers. Slægt,
der spillede en fremtrædende politisk Rolle
under de ældste abbasidiske Kalifer. Mahdi
(775—85) gjorde Jahja Ibn Khâlid af denne Slægt til
Opdrager for sin Søn, Harun ar-Rashid, og da
denne blev Kalif (786—809), blev Jahja og tre
af hans Sønner, hvoraf Fadl var den mest
