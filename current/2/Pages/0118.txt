formeres ved Krigs Udbrud, idet Styrke og
Sammensætning afhænger af forsk. Forhold
(Opgave, Krigsskueplads m. v.). Ved Fastsættelse af
Styrken vil man i Reglen tage Hensyn til, at
en A., naar den er paa March, under alm.
forekommende Forhold bør kunne koncentreres i
Løbet af en Dags Tid, samt at den under Kamp
af Hensyn til Ledelsen ikke gerne bør
overspænde et større Terrain end 16—18 km.
Regnes, at paa en saadan Strækning c. 90000 Mand
kan bringes i Virksomhed i de forreste Linier,
og føjes hertil 2/5 af hele den engagerede Styrke
som Reserver, fremtræder c. 150000 Mand som
en passende Styrke, hvilken ogsaa
tilfredsstiller den første Betingelse med Hensyn til
Koncentration. Dette modificeres dog ofte efter
Forholdene; saaledes var de preussiske A. 1866 fra
115—140000 Kombattanter, i Beg. af Krigen 1870
havde II. tyske Armé endog 228000 Mand, I.
A. 96000 og III. A. 167000 Mand. Hvor mange
større Enheder en A. omfatter, beror paa dens
Størrelse, Krigsskuepladsen og Opgaven; dog
bør Antallet af disse, for ikke at vanskeliggøre
Befalingsudgivelsen, ikke overstige 6 (Napoleon
I ansaa 5 som Maksimum). Mindre A. deles
saaledes i Divisioner (s. d.), bestaaende af to
Brigader Fodfolk og Dele af de andre Vaaben;
er A. større, samles Divisionerne i Reglen i
Armékorps, hvis Antal varierer fra 4—6. og der
stilles ofte tillige selvstændige Rytterdivisioner
(2—3) under Armékommandoen. — De store
Troppemasser, som i Nutidens Stormagtskrige
kommer til at optræde paa samme
Krigsskueplads, vil ikke kunne operere i en enkelt A.
For at frigøre Overledelsen for Beskæftigelse
med Detailler, er en Decentralisation
nødvendig, og der vil fremtræde <sp>Armégrupper</sp>,
underlagte en fælles Overkommando, saaledes
som dette paa tysk Side alt blev anvendt 1866
og 1870. At Napoleon I ikke 1812 indførte en
saadan Ordning, forøgede Vanskelighederne
under Kampagnen i Rusland, ligesom Manglen
af den 1870 var et medvirkende Moment til
Franskmændenes Uheld.
<i>(A. K.) B. P. B.</i>
</chapter>

<chapter name="Arméfæstning">
<b>Arméfæstning</b> er en sjældnere anvendt
Betegnelse for en <sp>befæstet Lejr</sp> (s. d.).
</chapter>

<chapter name="Armékommando">
<b>Armékommando,</b> det Personale, der skal yde
Armeens Chef direkte Assistance ved den
operative og administrative Virksomhed.
Sammensætningen af en A. retter sig efter Armeens
Størrelse; i Reglen vil den omfatte Personel til
Varetagelse af Generalstabs- og
Adjutantvirksomheden samt Organer for den overordnede
Ledelse af Artilleri- og Ingeniørvirksomheden, for
Intendantur-, Veterinær-, Sundheds- og
Retsvæsen, for Feltpolitiet, Etape- og Postvæsenet,
samt den gejstlige Tjeneste.
<i>(A. K.). B. P. B.</i>
</chapter>

<chapter name="Armékorps">
<b>Armékorps</b> er den største, allerede i Fred
bestaaende Hærenhed. I Krig sammenstilles fl.
A. under fælles Kommando til en Armé, og A.,
der omfatter alle Vaaben og er saaledes
udstyret med Forvaltningsorganer og Train, at det
til enhver Tid kan udfolde en selvstændig
krigersk Virksomhed, maa i Nutidens store Hære
siges at være den egl. Slagenhed.

Napoleon I maa betegnes som Skaber af A.
Han oprettede dem under Krigen, og dette var
uden for Preussen den alm. Fremgangsmaade
indtil den nyeste Tid, da Krigene 1866 og
1870—71 viste de store Fordele ved at have A.
formerede alt i Fredstid, hvorved ikke blot
Mobiliseringen foregaar hurtigere og sikrere, men
de nævnte Troppelegemer straks fra Beg. faar
en betydelig Fasthed. Derfor er nu i alle
større Stater Hærene i Fredstid delte i A. og
Territoriet i Distrikter —
<sp>Armékorpsdistrikter</sp> — svarende til disse Enheder. A.'s
Sammensætning i Fred er dog af forskellige
Grunde afvigende fra Sammensætningen under
Krig.

Den Styrke, Napoleon I gav sine A., rettede
sig efter Forholdenes Krav; 1806 varierede
saaledes Styrken fra 19—41000 Mand; under
Kejserdømmet nærmede man sig en
Gennemsnitsstyrke af 30000 Mand; den samme Styrke, som
de romerske Konsularhære havde. — Styrken
nutildags maa ikke overskride i alt 35—40000
Mand, idet man gaar ud fra, at dette Antal er
den største Troppemasse, der i Løbet af een
Dag kan sættes i Bevægelse paa en enkelt Vej,
ligesom det er den største Styrke, der i samme
Tid kan udvikle sig til Têten af Marchkolonnen,
idet en saadan Kolonnes Længde vil være en
Dagmarch, naar Trainet ikke medregnes; da
Trainets Kolonne tilnærmelsesvis vil have samme
Længde som Troppernes, vil det, naar Styrken
forøges, vanskelig kunne drages frem til disse
efter endt March. Et A.'s Hoveddele er: 2—3
Infanteridivisioner, 2 er det normale. Det til A.
hørende Feltartilleri kan være fordelt helt
mellem Infanteridivisionerne (Østerrig, Tyskland),
men der kan ogsaa være en Del af det udskilt
som en særlig Gruppe direkte under Korpset
(Korpsartilleri) (Frankrig). En lgn. forsk.
Inddeling finder Sted med det til A. hørende Rytteri.

A.'s Hovedkvarter bestaar, foruden af den
kommanderende General, af Personale til
Generalstabs- og Adjutanturtjeneste samt til den
overordnede administrative Tjeneste (se
<sp>Hovedkvarter</sp>).

Et tysk Armékorps har flg. Sammensætning:

a) 2 Infanteridivisioner. Hver Division
bestaar af:

1) 2 Infanteri-Brigader à 2 Regimenter à 3
Batailloner. Til den ene Division er i Alm.
knyttet l Jægerbataillon med 1
Maskingeværafdeling og et Cyklistkompagni.

2) 1 Feltartilleribrigade à 2 Regimenter à
2 Afdelinger à 3 Batterier à 6 Kanoner.
Ved den ene af Divisionerne, undertiden
ved begge, hvilket synes at skulle
gennemføres overalt, er den ene Afdeling en
Felthaubitzafdeling. Hver Afdeling har
en let Ammunitionskolonne.

3) 1 Sanitetskompagni.

4) 1 Divisionsbrotrain.

5) 1 Pionerkompagni.

b) 1 Korpsbrotrain.

c) 1 Korpstelegrafafdeling.

d) 1 Pionerkompagni.

e) 2 Ammunitionskolonneafdelinger, hver
bestaaende af 4 Artilleri- og 2
Infanteriammunitionskolonner.

f) 1 Trainbataillon, bestaaende af 2
Feltbagerikolonner, 2 Proviantkolonner, 3
