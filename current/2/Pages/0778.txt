Professor i Socialøkonomi, fra 1902 i alm.
Retsvidenskab og Folkeret ved Univ. i Dublin. Foruden en
Mængde Bidrag til »Encyclopædia Britannica«
og økonomiske Tidsskr. har han om
Handelspolitik offentliggjort bl. a. <i>Theory of
International Trade</i> (1887) og <i>The Commerce of Nations</i>
(1892), i hvilke han forfægter et moderat
Frihandelsstandpunkt, samt en større
fortræffelig Haandbog i Finansvidenskab <i>Public Finance</i>,
alle udkomne i fl. Udgaver.
<i>K. V. H.</i>
</chapter>

<chapter name="Bastan-Dal">
<b>Bastan-Dal</b> [ba↱stã-] (<sp>Vallée du Bastan</sp>),
Dal i det fr. Dept Hautes-Pyrénées, i hvis Midte
Badestedet Barèges ligger, gennemstrømmes af
<sp>Bastan</sp> (en lille Biflod til Gave de Pau). 15
km lang strækker den sig, skovløs og omsluttet af
stejle, kløftede Bjerge, i Modsætning til de
fleste Pyrenæer-Dale fra Ø. til V. 24. Juli 1794
stod her en Kamp mellem de Franske og
Spanierne, som blev slaaede.
<i>G. Ht.</i>
</chapter>

<chapter name="bastant">
<b>bastant</b> (ital., fr.), tilstrækkelig, solid, grov.
</chapter>

<chapter name="Bastard">
<b>Bastard</b> (ell. <sp>Hybrid</sp>). 1) <sp>Indledning</sp>.
Som B. har man i Biologien længe betegnet
Afkom, avlet ved »Krydsning«, det er Afkom
af Forældre, som hører til hver sin
systematiske Gruppe (Varietet, Art ell. endog
Slægt). Paa denne Maade defineres B. altsaa
»genealogisk«, d. v. s. efter Afstamningen, og
B.'s Efterkommere betegnes da ogsaa fremdeles
som B. ell. som hørende til en »B.-Race«
(Blandingsrace, uren Race o. l.). Det samme gælder
Afkommet efter forsk. B.'s indbyrdes Parring.

Efterhaanden, som Begrebet Art er blevet
klarere præciseret over for den i
Naturhistoriens Praksis brugte Afgrænsning af Arterne,
har den principielle Forskel, som man tidligere
vilde gennemføre mellem Varietets-, Arts- og
Slægts-B. (for ikke at nævne de sjældne
Tilfælde af B. mellem Organismer hørende til
forskellige Familier) tabt i Bet. Med Nutidens
Begreber »Sær-Art« (Geno-Species, se <sp>Art</sp>) og
»Livstype« (Biotype, se <sp>Arvelighed</sp>, Side
183) som Udgangspunkt, skelner man blot
mellem B. af Ophavs-Organismer, der i
Anlægspræg afviger mere ell. mindre stærkt fra
hinanden. Man har her alle Gradationer fra et
eneste Differenspunkt til utallige, og fra ganske
uvæsentlige til mere udprægede kvalitative
Forskelligheder imellem Ophavsformernes
Anlægspræg. Jo mere to Livstyper afviger indbyrdes,
desto vanskeligere vil i Reglen en Krydsning af
dem kunne ske og desto sjældnere vil en
fremkommen B. selv være frugtbar. Derved
maa det dog ikke overses, at der er talrige
Eksempler paa Selvsterilitet hos tvekønnede
Organismer; i disse, særlig hos Planterne
studerede, Tilfælde vil altsaa tydeligvis størst
mulig Overensstemmelse i Anlægspræg netop
være knyttet til Udelukkelse af Befrugtning;
se <sp>Selvbefrugtning</sp>.

Den <sp>genealogiske</sp> Definition af B. har
vedblivende sin Berettigelse; imidlertid
benyttes der m. H. t. Begrebet B. nu i stigende Grad
ogsaa en <sp>fysiol.</sp> Definition, som alene tager
Hensyn til det paagældende Individs
<sp>Anlægspræg</sp>, men ikke bryder sig om det »historiske
Moment«, Individets Herkomst. Denne lader
sig jo ej heller altid konstatere med
Sikkerhed; og, som det fremgaar af det flg., et
Individs Anlægspræg er ikke uden videre bestemt
af dets Afstamning.

Efter den <sp>fysiologiske</sp> Definition er B.
en <sp>Heterozygote</sp>, d. e. en Organisme,
som har <sp>uens-dobbelt Anlægspræg</sp>
(se <sp>Arvelighed</sp>, Side 183). En saadan vil
aabenbart — direkte ell. indirekte, efter
vegetativ Formering — være fremgaaet af en
Forening af to Kønsceller, hvis Anlægspræg var
forskellige i en ell. fl. Henseender; men dette
kan være sket paa forsk. Vis, som ndf. belyst.
En uensdobbelt Organisme erkendes som
saadan ofte kun ved sit Afkoms Uensartethed (se
<sp>Arvelighed</sp>, Side 185); derfor bliver
Afkommets Beskaffenhed afgørende for
Paavisningen af en Organismes <sp>fysiologiske</sp>
Karakter som B., medens Organismens
Herkomst afgør, om den <sp>genealogisk</sp> set er
B. Det vil ndf. vise sig, at en Organisme, der
genealogisk er B., ikke behøver at være dette,
fysiol. set, og omvendt. Derfor maa man være
klar over, om man i et givet Tilfælde bruger
Ordet B. i den genealogiske eller i den fysiol.
Bet. (Om formentlige B. ved Podning se
<sp>Chimærer</sp>).

2) Den genealogiske Bet. af B. var
naturligvis først til Stede. Fra snart sagt de ældste
hist. Tider kendes Avl af B. mellem Hest og
Æsel, nemlig »Muldyr« og »Mulæsler«, alt efter
som Moderen er Hest ell. Æsel. B. mellem
Negre og Hvide har aabenbart sit Navn,
Mulatter, af Analogien med de nævnte Dyr.
Krydsning af alskens andre Husdyrracer, ikke
mindst Hunde (Fig. 1), frivillig ell. metodisk,
maa aabenbart være en gammelkendt Sag.
Kendskab til, ell. dog Antagelse af, at der findes
B. mellem forsk. vilde <sp>Dyrearter</sp>,
repræsenteres f. Eks. af <sp>Aristoteles</sp> i hans
Opfattelse af ny Arters Fremkomst som B. af
mere oprindelige. Endog Hunde og Tigre
tænktes i Forening at kunne danne B.! De
talrige Angivelser fra ældre og nyere Tider
om B. mellem vilde Dyr kan ikke omtales
nærmere; kun skal anføres, at f. Eks.
Rakkelhønsene er B. mellem Urhane og Tjur-Høne,
og at der mellem andre Hønsefugle indbyrdes
saavel som imellem Maagearter o. a.
Svømmefugle-Arter indbyrdes og f. Eks. imellem
Karpefamiliens Arter o. fl. a. ofte opstaar B. i
Naturen.

<img>Fig. 1. Et kuriøst Eksempel paa en B.-Hund;
Forældrene var en St. Bernhardshund og en Gravhund;
dennes Bentype er kombineret med St.
Bernhardshundens Hoved- og Legemsform. (Efter <i>Lang</i>).</img>
