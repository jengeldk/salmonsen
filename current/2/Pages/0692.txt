Hvede, Frugt, Tobak, Faar og Svin.
Hovedstaden i Komitatet, der gennemskæres af fl.
Jernbanelinier, er <sp>Fünfkirchen</sp>.
<i>G. Ht.</i>
</chapter>

<chapter name="Barat (se Berat)">
<b>Barat.</b> se <sp>Berat</sp>.
</chapter>

<chapter name="Barata">
<b>Barata,</b> Oldtidsby i Lykaonien, i det indre
Lilleasien, mellem Icenium og Tyana. Den var
af nogen Bet., men omtales ikke ofte. Dens
Plads kendes ikke med Vished.
<i>H. A. K.</i>
</chapter>

<chapter name="Baratariabay">
<b>Baratariabay</b> [ba.r<sub>a</sub>↱ta.r<sub>ja</sub>-↱be<sub>i</sub>], Bugt i U. S. A.,
Stat Louisiana, er i Virkeligheden en Lagune,
der er dannet i Mississippi-Deltaet V. f. Floden
og Deltaets mest fremspringende Del. B. er
henved 24 km lang og har omtr. den halve
Bredde; dens talrige Vige og Forgreninger var
1810—14 Smuthul for den berygtede Fribytter
Lafitte.
<i>H. P. S.</i>
</chapter>

<chapter name="Barathandel">
<b>Barathandel</b> (af ital. <i>barátto</i>) er ensbetydende
med Tuskhandel og betegner den Handel, som
drives ved Ombytning af Varer imod andre
Varer, uden Anvendelse af Penge. —
<sp>barattere</sp> (ital. <i>barattáre</i>), drive B. ell. Tuskhandel.
Se nærmere <sp>Tuskhandel</sp>.
<i>Th. O.</i>
</chapter>

<chapter name="Barathron">
<b>Barathron,</b> gr., Kløft, Afgrund, især en
Klippeslugt ved Athen, tæt SV. f. den antikke
Bymur, delvis naturlig, delvis frembragt ved, at
Stedet har været Stenbrud, vel det ældste i
Athen. Her henrettedes i gl. Tid dødsdømte
Forbrydere ved Nedstyrtning; senere benyttedes
Kløften som Rakkerkule for Ligene af de paa
anden Maade henrettede. Endnu i Tyrkertiden
foregik Henrettelser ved B.
<i>H. A. K.</i>
</chapter>

<chapter name="Baratieri, Oreste">
<b>Baratieri</b> [-↱t<sub>i</sub>æri], <sp>Oreste</sp>, ital. General
(1841—1901). Han deltog i Garibaldi's Tog til
Sicilien og i Felttoget i Tyrol og indtraadte 1866
i den ital. Hær. 1887 var han Medlem af en
Kommission, der skulde undersøge Forholdene i
Erythræa, hvor han 1891 blev Højstbefalende for
Besætningstropperne. Han afviste 1894 Mahdien's
Angreb, besatte Kassala og senere Adua,
hvorved han styrkede det ital. Herredømme. Til
Belønning udnævntes han til Generalløjtnant. 1896
rykkede Abessinierne i Marken med en Hær paa
c. 100000 Mand under Menelik, der i Slaget ved
Adua fuldstændig oprev de svage, ital. Kræfter.
B. blev stillet for en Krigsret, der vel frifandt
ham, men som udtalte en saa haard Dom over
hans Evner og Handlinger, at han forlod Italien
og begav sig til Tyrol, hvor han døde.
<i>B. P. B.</i>
</chapter>

<chapter name="Baratta, Comte Giovanni di Isidoro">
<b>Baratta,</b> Comte <sp>Giovanni di Isidoro</sp>,
ital. Billedhugger fra Carrara (1670—1747). B.
var en dygtig Barok-Kunstner, arbejdede med
overordentlig Lethed og fik talrige Bestillinger,
særlig i Genova og Torino, men ogsaa i Firenze
o. a. St. Frederik IV af Danmark købte under
et Besøg hos Kunstneren 1709 bl. a. hans Samson
og Apollo og Flora (kaldet Orfeus og Eurydike)
til Rosenborg Have. Marmorportalerne i
Fredensborg Kuppelsal tilskriver F. J. Meier
ligeledes B.
<i>A. Hk.</i>
</chapter>

<chapter name="Baratteri">
<b>Baratteri</b> (ital. <i>baratteria</i> af <i>barattáre</i> ɔ:
saavel at bytte som at bedrage), i Søretten, særlig
Søforsikringsretten, Betegnelse for
Pligtovertrædelser fra Skipperens ell. Mandskabets Side til
Skade for Reder ell. Ladningsejer. Undertiden
tages det i snævrere Forstand som nærmest kun
omfattende den forsætlige Pligtovertrædelse;
saaledes i eng. Søret, jfr. ogsaa den danske
Søassurancekonvention 2. April 1850 § 65, hvor
Udtrykket »Skipperens Skælmeri« aabenbart skal
være en Gengivelse af det fremmede Ord B. Som
Eksempler kan herefter nævnes: Tyveri ell.
Ødelæggelse af Skib, Skibsinventar ell. Ladning;
utilladelig Søgen Havn ell. Devieren, Smugleri,
Blokade-Bryden etc. Undertiden tages Begrebet
imidlertid i videre Forstand som omfattende
ogsaa Skippers ell. Mandskabs af
Ubetænksomhed, Skødesløshed ell. Ukyndighed udsprungne
skadegørende Handlinger.

At Skipper og Mandskab staar personlig til
Ansvar for den ved deres forsætlige ell.
uagtsomme Handlinger forvoldte Skade, er
selvfølgeligt. Men derhos har i det hele Forholdet
udviklet sig derhen, at ogsaa Assuranceselskaberne
gerne garanterer saavel Reder som
Ladningsejere mod saadan Skade. Dog frembyder de
forsk. Landes Assurancelovgivninger endnu en
Del Forskelligheder i saa Henseende.

Den ældre danske Regel i Konvention 1850
§ 65, at Assurandøren ikke indestaar Rederen for
den ved Skipperens Skælmeri ell.
Lovovertrædelser foraarsagede Skade, blev ikke hævdet i
Praksis, og den danske Sølov af 1. Apr. 1892
erklærer da ogsaa nu i sin § 248 Assurandøren
ansvarlig ogsaa for den Skade, der kan tilregnes
Skipper ell. Mandskab (jfr. dog visse
Begrænsninger i § 249), og tilsvarende Regler findes i
den sv. og den norske Sølov, samt i den tyske
Handelslovbogs §§ 820 og 821, jfr. ogsaa den
eng. Søforsikringslov af 1906 § 55. Den fr. <i>Code
de Commerce</i> § 353 bestemmer vel, at
Assurandøren i Mangel af anden Aftale ikke indestaar
for <i>barraterie de patron</i>, og en tilsvarende Regel
findes i den ital. <i>Codice de Commercio</i> fra 1883
§ 618, men de i disse Lande alm. brugte Policer
indeholder udtrykkelige Klausuler om
Assurandørens Overtagelse af saadant Ansvar i større
ell. mindre Omfang.
<i>E. T.</i>
</chapter>

<chapter name="Barattesbaand (se Floretbaand)">
<b>Barattesbaand,</b> se <sp>Floretbaand</sp>.
</chapter>

<chapter name="baratteur">
<b>baratteur</b> [bara↱tö.r], Vareforfalskner,
Bedrager.
</chapter>

<chapter name="Baratynskij, Jevgènij Abràmovitsch">
<b>Baratynskij</b> [b<sub>a</sub>ra↱tinsk<sub>i</sub>], <sp>Jevgènij
Abràmovitsch</sp>, russ. Digter, f. 1800 i Guv.
Tambòv, d. 1844 i Neapel. Som Søn af en
Generalløjtnant fik han sin Opdragelse i Petrograd og
indtraadte i Pagekorpset, hvorfra han imidlertid
udelukkedes 1815 p. Gr. a. nogle Forseelser. For
efter dette at kunne faa Adgang til
Statstjenesten maatte han begynde som menig Soldat, og
i denne Egenskab gjorde han indtil 1820 Tjeneste
i Petrograd, hvor han sluttede Venskab med de
samtidige Digtere Puschkin og Delvig og selv
begyndte at skrive Vers; men hans Digterevner
kom dog først til deres fulde Udfoldelse, efter at
han var bleven forsat til et finlandsk Regiment.
Omgiven af den storslaaede finske Natur i den
stille Garnisonsby, hvor han maatte tilbringe 5
Aar, søgte han Adspredelse i Digtekunsten, og
fra denne Periode stammer Digtet »Eda«, der
skildrer Livet og Naturen i Finland. Først efter
Kejser Nikolaj's Tronbestigelse opnaaede han
den længe attraaede Afsked og flyttede til sit
Familiegods ved Moskva. Her forfattede han
bl. a. Digtene »Ballet« (1827) og »Zigeunersken«
(1830), der i et Sprog, som med Hensyn til
Lethed og Elegance næsten naar Puschkin's,
skildrer Livet i de højere russ. Kredse. Paa en
