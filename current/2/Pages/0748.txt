1893 udgav han et Par Pjecer: »Musikkens
Natur«, en fysiol.-hist. Undersøgelse, hvor han
paa Grundlag af Herbert Spencer hævder det
vokale som det primære i Musikken, samt
»Tonernes Naturlære«, en Fremstilling af
Sammenhænget mellem Tonerne som akustisk Fænomen
og Musikkens Kunstlære.
<i>A. H.</i>
</chapter>

<chapter name="Bartholdy, Frédéric Auguste">
<b>Bartholdy</b> [bartål↱di], <sp>Frédéric Auguste</sp>,
fr. Billedhugger, f. 2. Apr. 1834 i Colmar i
Elsass, d. 4. Oktbr 1904 i Paris. Efter en Tid
at være uddannet under A. Scheffer i
Malerkunst kastede han sig udelukkende over
Skulpturen og vandt et Navn ved Arbejder som
»Vingaardsmanden«, der ligesom Statuerne af
Schongauer, Admiral Bruat og General Rapp
findes i hans Fødeby. Saa fulgte en Række
allegoriske Værker: »Genius i Ulykkens Kløer«,
»Dødens Genius« m. m.; endvidere Rytterstatue
af Vercingetorix (Clermont). Efter Krigen
1870—71, i hvilken B. personlig deltog, fik hans
Kunst, der stærkt og lidenskabelig anslog
patriotiske Strenge, den rette Sangbund i det
fr. Folk; han skabte Bronzegruppen <i>La
malédiction d'Alsace</i> (1872), »Belfort-Løven«, af
Granit, og Dobbeltbusten: »Erckmann og Chatrian«.
Dernæst har han udført et
»Lafayette-Mindesmærke« for New York og det Værk, der (bl. a.
ved dets imponerende Dimensioner [46 m,
Underbygn. 47 m] og enorme Vægt [25000 kg])
har bragt hans Navn videst om:
Frihedsgudinden, der tjener som Fyrtaarn paa Øen Bedloe
ved Indløbet til New Yorks Havn. (<sp>Litt.</sp>:
<sp>Ch. Lefebvre</sp>, <i>L'œuvre de B.</i> [Paris 1881]).
<i>A. Hk.</i>
</chapter>

<chapter name="Bartholin">
<b>Bartholin,</b> berømt Slægt, hvis Stamfader
Bonde i Bigum i Jylland, <sp>Jesper
Pallesen</sp> havde Sønnen, Præst ved
Helligaandskirken, senere i Malmø, <sp>Bertel Jespersen</sp>
(d. c. 1613), Fader til Lægen og Teologen
<sp>Caspar Bartholin</sp> (s. d.), der igen blev Fader
til <i>Prof. eloqventiæ</i> <sp>Bertel B.</sp> (1614—90),
Lægen <sp>Thomas B.</sp> (s. d.), <i>Dr. jur.</i> <sp>Caspar
B.</sp> til Kornerupgaard (1618—70), Rektor i
Frederiksborg, <i>Prof. designatus</i> <sp>Albert B.</sp>
(1620—63), der er kendt som Thomas Kingo's Lærer,
<i>Prof. designatus</i> ved Sorø <sp>Jacob B.</sp>
(1623—53) og Højesteretsassessor <sp>Rasmus B.</sp> (s. d.).
Af disse seks Brødre blev Caspar B. »for sin
beviste Tjeneste under Kbhvn's Belejring« 1.
Maj 1674, fire Aar efter sin Død, optaget i
den danske Adelstand med Navnet »von
Bartlin«, hans mandlige Afkom uddøde imidlertid
allerede 1730 med hans Søn, Major <sp>Caspar
B.</sp> til Bøstrupgaard. Aaret efter — 6. Apr.
1731 — blev Afkommet efter den næstældste
af Brødrene, Thomas B., optaget i Adelstanden
med flg. Vaaben: Skjoldet tværdelt, i 1. Felt
en sort Ørn i Sølv, i 2. Felt tolv seksoddede
Guld-Stjerner i tre Rader, omfattede af en
liggende Guld-Maane, i blaat, paa den kronede
Hjelm Stjernerne og Maanen mellem et af Sølv
og sort og et af blaat og Guld delt Vesselhorn.
Sidstnævnte var Fader til Lægen og Juristen
<sp>Caspar Thomassøn B.</sp> (s. d.), hvis
Datter, <sp>Else Magdalene B.</sp>, var <sp>Ole
Rømer</sp>'s anden Hustru, Landsdommer, <i>Prof.
math. designatus</i>, Etatsraad <sp>Christopher
B.</sp> til Kaas (1657—1714), Historikeren <sp>Thomas
B. d. Y.</sp> (s. d.), den lærde og ortodokse Teolog,
Prof. <sp>Hans B.</sp> (1665—1739) og til Borgmester
i Kbhvn <sp>Albert B.</sp> (1668—1703). Thomas B.
d. Y.'s Søn var <i>Prof. phil.</i>, senere Justitiarius
i Højesteret, <sp>Thomas B.</sp> (1690—1737), der
ægtede sin ovenn. Kusine, Ole Rømer's Enke;
Christopher B. til Kaas havde Sønnen, konst.
Justitiarius i Højesteret, Konferensraad
<sp>Caspar Christopher B.</sp> (1700—65), som solgte
Kaas, og som anden Gang blev gift med
<sp>Elisabeth Hedevig Eichel</sp> (1729—55), en
Sønnedatter af Etatsraad Just Valentin Eichel,
der oprettede Aastrup til et Stamhus for hende
og hendes Afkom. Efter hendes Død tiltraadte
Sønnen, Højesteretsassessor <sp>Johan Eichel
B.</sp> (1748—99) Stamhuset, som hans Søn <sp>Johan
Eichel B.</sp> (1780—1819) 1803 fik Tilladelse til
at sælge mod at substituere det med den
Fideikommiskapital, der stadig er i Familiens
Besiddelse. Fideikommisbesidderne har kaldt sig
B. Eichel. Den ovenn. Højesteretsassessor
Rasmus B. havde Datteren <sp>Anne Maria B.</sp>,
Ole Rømers første Hustru, og Sønnen Professor
<sp>Johan Fred. B.</sp> (1665—1708), hvis Søn,
Auktionsdirektør i Kria, <sp>Rasmus B.</sp> (1697—1762)
blev Fader til Assessor i Overhofretten, senere
Auktionsdirektør i Kria <sp>Johan Fred. B.</sp>
(1722—84), som var en stor Elsker af Musik, og
som stod i Spidsen for Kria musikalske Selskab,
han skænkede det nyoprettede Deichmann'ske
Bibliotek 1300 Bd. Medlemmer af Slægten har
stiftet en Række Legater.
<i>P. B. G.</i>
</chapter>

<chapter name="Bartholin, Caspar og Caspar Thomassøn og Rasmus med flere">
<b>Bartholin,</b> 1) <sp>Caspar</sp>, Læge og Teolog, f.
12. Febr 1585 i Malmö, d. 13. Juli 1629. Allerede
som Dreng blev han bemærket p. Gr. a. sine
udmærkede Evner. 1602 blev han Student, og 1604
begyndte han
sin store
Udenlandsrejse, som
dengang hørte
med til
Uddannelsen. Han
berejste de fleste
af Europas
Lande og fik paa
denne Rejse fl.
Gange Tilbud
om
Professorater, som han
dog afslog. 1610
kreeredes han
til <i>Dr. med.</i> i
Basel og rejste
hjem det flg.
Aar, da han
blev Prof. i
Latin ved Kbhvn's
Univ. 1613 blev han <i>Prof. med.</i> — 1623 var han
meget syg og lovede da, hvis han kom sig, at hellige
sig til Teologien og blev da ogsaa det flg. Aar
<i>Prof. theol.</i> 1626 blev han <i>Dr. theol.</i> — B.
var, som det vil ses af de Stillinger, han
beklædte, en Type paa Tidens Videnskabsmænd,
lige lærd og dygtig i mange forskellige
Videnskaber. Han fik størst Betydning ved sine
Lærebøger, der ved deres Form og gode Ordning
af Stoffet blev meget udbredt i den
Gennembrudstid, han levede i. Det er dels hans filos.
Lærebøger i Logik, Fysik, Metafysik og Etik,

<img>C. Bartholin.</img>
