(<sp>Johnston</sp>, <i>The book of Saint Basil the
greath, on the Holy Spirit</i> [Oxford 1892]),
forsvarede han den nikænske Opfattelse; i hans
Prædikener og talrige Breve (»Udvalgte Taler
og Breve af Basilius den Store« [oversat af L.
Oftedal, Kria 1890]) lærer vi ham at kende som
den store Sjælesørger og Styrer. B. har lavet
to Munkeregler, den store og den lille. Den
saakaldte Basiliusliturgi, som den gr. Kirke bruger
i Fasten og ved Jule- og Epifanivigilierne, kan
maaske i sine Grundtræk føres tilbage til B.
Hans samlede Skr er udgivne af <sp>Migne</sp> (Paris
1866). (<sp>Litt.</sp>: <sp>Fialon</sp>, <i>Étude sur Saint Basile</i>
[Paris 1869]; <sp>Moltesen</sp>, »Det kristne
Munkevæsen« [1901]).
<i>L. M.</i>
</chapter>

<chapter name="Basilius (byzantinske Kejsere)">
<b>Basilius</b> [alm. -↱si´-] (<sp>byzantinske Kejsere</sp>).

1)<sp>B. I Makedonieren</sp> (867—86) var Søn
af en Bonde ved Adrianopel og fik p. Gr. a. sin
Styrke og Skønhed en Plads i de kejserlige
Stalde i Konstantinopel; her opnaaede han som
Hestetæmmer Kejser Michael III's Gunst og steg
hurtig til Overstaldmester og Storkammerherre.
866 udnævntes han til Cæsar; Aaret efter lod han
den uværdige Kejser rydde af Vejen og besad
nu selv hele Magten. Som Kejser styrede B.
omsigtsfuldt og dygtigt; Folkets Gunst vandt han
ved sin Upartiskhed og økonomiske Regering;
med Klogskab greb han ind i Tidens kirkelige
Stridigheder uden rigtignok at kunne hindre
den stedse skarpere Sondring mellem den øst-
og vestromerske Kirke. Ikke uden Held stræbte
han at trænge Arabernes Magt tilbage baade i
Italien og i Orienten. Som Følge af et
Ulykkestilfælde paa Jagten døde B. pludselig 886; hans
Dynasti, det makedoniske, herskede siden i c.
200 Aar i Byzans, og under det havde Riget
en i det hele lykkelig Tid.

2) <sp>B. II</sp> (976—1025), Søn af Kejser Romanos
II og Theofano, regerede først sammen med
sin Broder, Konstantin VIII, siden ene, og
blev en af Rigets største Herskere. Hans
Livsopgave var fremfor alt Kampen mod det
mægtige Bulgarrige, der var Byzantinernes nordlige
Nabo; i lange, frygtelige Kampe, der varede fra
990 til 1018, besejrede han Bulgarerne
fuldstændig og udstrakte atter sit Riges Grænse til
Donau. Han viste derved et stort Feltherretalent,
men ogsaa en forfærdelig Grusomhed; Tusinder
af Bulgarer lod han blinde og vakte derved hos
dette Folk et dødeligt Had til Grækerne. B.
førte et strengt asketisk Liv og døde barnløs.
<i>Kr. E.</i>
</chapter>

<chapter name="Basilius Valentinus">
<b>Basilius Valentinus</b> [alm. -↱si´-], Alkemist,
der levede i sidste Halvdel af 15. Aarh som
Benediktinermunk, antog som Bestanddele af
Metallerne: Kvægsølv, Svovl og <sp>Salt</sp> og ansaa
disse tre Stoffer som Grundbestanddele i andre
Legemer, Hans praktiske kem. Kundskaber
vækker endnu Forbavselse, han kender Arsen,
Arsensulfid, Vismut og Zink, foretager
indgaaende Undersøgelser over Antimon og dets
Forbindelser, angiver Fremstilling af fl. Metaller, af
Blyacetat og andre Salte samt af Saltsyre (af
Vitriol og Kogsalt) og en analytisk
Fremgangsmaade; her viser han sig som en dygtig,
opmærksom Iagttager, medens han i sin Søgen
efter og Omtale af »de vises Sten« fremtræder
som sværmende Fantast. Han beskæftigede sig
med Medicinen, anvendte kunstigt fremstillede
Lægemidler og søgte at vise, at Begrebet Gift
ikke er noget absolut, men at et Stof, som er
Gift for den sunde, kan være
Helbredelsesmiddel for den syge Organisme; han kan betragtes
som den egl. Forløber for den iatrokemiske
Tidsalder.
<i>R. K.</i>
</chapter>

<chapter name="Basim">
<b>Basim</b> [eng. ↱bäs<sub>i</sub>m] (<sp>Vassim</sp>), By i de
indobritiske Centralprovinser, Landskabet Berar.
(1901) 13823 Indb.
</chapter>

<chapter name="Basin">
<b>Basin</b> [-↱sæŋ, fr. -↱zæ], <sp>Bazin</sp>, hvide, kiprede
Tøjer, vævede af Bomuld med ell. uden Hørgarn,
glatte, stribede ell. pikémønstrede og undertiden
opruede paa Vrangen. De kommer mest fra
Frankrig og anvendes til Sengetæpper,
Undertøj o. a.
<i>K. M.</i>
</chapter>

<chapter name="Basingstoke">
<b>Basingstoke</b> [↱be<sub>i</sub>ziŋsto<sub>u</sub>k], By og
Jernbaneknudepunkt i det eng. Grevskab Hampshire,
ligger 73 km SV. f. London i en af Englands
frugtbareste Egne og har (1911) 11540 Indb.,
Fabrikation af Agerbrugsredskaber og Malt samt
Handel med Korn, Malt, Stenkul og
Bygningstømmer.
<i>G. Ht.</i>
</chapter>

<chapter name="Basis (Metrisk)">
<b>Basis</b> (gr.), Grundlag, Grundvold. I den
antikke Metrik betegner B. en i visse Vers
forekommende Begyndelsesfod, i Reglen af to
Stavelser, hvis Kvantitet er ligegyldig, saa at Verset kan
begynde med Trokæ (–⏑), Jambe (⏑–), Spondé
(––) og Pyrrichius (⏑⏑). Benævnelsen B.
bruges af de gamle ikke i denne Bet., men er
indført af G. Hermann og siden fastholdt.
<i>A. B. D.</i>
</chapter>

<chapter name="Basis (arkitektonisk)">
<b>Basis</b> (<sp>arkitektonisk</sp>), et Fodstykke for
en Mur (Sokkel), en Pilaster ell. hyppigst en
Søjle. Søjlefoden er hos Assyrerne en flad Pude;
den forsvinder helt i den doriske Stil, men
findes senere under forsk. Former i alle andre
Stilarter (se <sp>attisk Basis</sp>).
<i>(E. S.). C. B-r.</i>
</chapter>

<chapter name="Basis (mat.)">
<b>Basis</b> (mat.). Et Logaritmesystems Grundtal
(se <sp>Logaritmer</sp>) kaldes ogsaa dets B.
</chapter>

<chapter name="Basis (krigsv.) (se Operationsbasis)">
<b>Basis</b> (<sp>krigsv.</sp>) se <sp>Operationsbasis</sp>.
</chapter>

<chapter name="Basis (i petrografi)">
<b>Basis.</b> I Petrografien forstaas ved B. den
sidste Rest af den smeltede Masse i en
Eruptivbjergart, der, efter at største Parten er
udkrystalliseret, er blevet tilbage i Form af et amorft
Glas, der udfylder smaa Mellemrum mellem de
øvrige Bestanddele. — Ogsaa en Slags
Krystalflader, se <sp>Krystal</sp>.
<i>O. B. B.</i>
</chapter>

<chapter name="basiske Salte (se Salte)">
<b>basiske Salte,</b> se <sp>Salte</sp>.
</chapter>

<chapter name="Basker">
<b>Basker,</b> sp. <sp>Vascongados</sp>, bask.
<sp>Euscaldunac</sp>, ejendommeligt gammelt Folk, der
lever inderst ved den biscayiske Bugt paa begge
Sider af Pyrenæerne i den fr. Prov.
Basses-Pyrénées og i Spanien i de baskiske Provinser
og Navarra. B. udgør c. 1/2 Mill., hvoraf 4/5
falder paa det sp. Baskerland ell.
<sp>Euskalearia</sp> og kun 1/5 paa det fr. Omraade ell.
<sp>Heskualherrik</sp>. B. er i 19. Aarh. gaaet
tilbage i Antal, dels p. Gr. a. Udvandring, idet
der navnlig 1865—75 udvandrede over 200000
til Kuba, Meksiko og Argentina, dels fordi
baskisk Sprog stadig taber Terrain til fr. og sp.
(se <sp>baskisk Sprog</sp>). Det er særlig i
sproglig Henseende, at B. indtager en Særstilling,
idet deres Sprog er forsk. fra alle andre europ.;
de anses i den Henseende som den sidste Rest
af de gamle Iberer. I antropologisk Henseende
adskiller B. sig ikke synderligt fra deres
