(over »Grønt«, resp. »Rynket«). En Tid lang
tillagde man Begrebet Dominans meget stor
Bet.; dets Modsætning var <sp>Recessivitet</sp>.
Paa Dansk talte man om »herskende« og
»vigende« Egenskaber, her altsaa f. Eks. »Gult«
som herskende, modsat det vigende »Grønt«.
Talforholdet 3:1 udsiger jo, at der er 3 med en
Dominant: 1 rent Recessiv; Talforholdet 9:3:3:1
bet. 9 med to Dominanter: 3 med den ene
Dominant; 3 med den anden Dominant; 1 i begge
Henseender recessiv. Gaar vi til mere
komplicerede Tilfælde, f. Eks. 3 ell. 4
Forskelspunkter, faar vi henh. (3:1) (3:1) (3:1), altsaa (3:1)<sup>3</sup>
= 27<sub>3</sub>:9<sub>2</sub>:9<sub>2</sub>:9<sub>2</sub>:3<sub>1</sub>:3<sub>1</sub>:3<sub>1</sub>:1<sub>0</sub> (paa 64) og (3:1) (3:1)
(3:1) (3:1), altsaa (3:1)<sup>4</sup> = 81<sub>4</sub>:27<sub>3</sub>:27<sub>3</sub>:27<sub>3</sub>:27<sub>3</sub>:
9<sub>2</sub>:9<sub>2</sub>:9<sub>2</sub>:9<sub>2</sub>:9<sub>2</sub>:9<sub>2</sub>:3<sub>1</sub>:3<sub>1</sub>:3<sub>1</sub>:3<sub>1</sub>:1<sub>0</sub> (paa 256). I disse
Rækker angiver de smaa Tal Antallet af
Dominanter. Det ses af disse Tal, at
B.-Spaltningen giver meget sammensatte Resultater,
saasnart der blot er nogle faa Forskelspunkter.

Og efterhaanden har det vist sig, at man
ikke kan fastholde Tanken om, at hvert
Element i Anlægspræget skulde svare til en
»Enkelt-Egenskab«. Det er derimod nu klart, at
Egenskaberne er <sp>Reaktioner</sp> af ofte mange
Elementers Sammenspil, og at et enkelt
Element af Anlægspræget kan være delagtig i
meget forskellige Egenskabers Virkeliggørelse.

7) Dette bliver iøjnefaldende ved
<sp>Konstruktioner</sp> af Egenskaber hos B.
Dermed menes, at Krydsningen ofte fremkalder
Egenskaber, som ingen af <i>P</i>-Organismerne
besidder. Dette beror paa, at den paagældende
Egenskab er afhængig af fl.
Anlægsprægs-Elementer, som ikke <sp>alle</sp> findes i hver af
<i>P</i>-Racerne. <sp>Farvetavlen</sp> illustrerer Eksempler
fra Plante- og Dyreriget. Blomsterne (af
Vellugtende Fladbælg, <i>Lathyrus odoratus</i>) Nr. 1
og 2 ser ens ud; de hører dog til hver sin rene
(ensdobbelte) Race, og f. Eks. Støvkornene er
lidt forskellige i Form. Hver for sig vil begge
Racerne Slægtled efter Slægtled danne rent
hvide Blomster. Men krydses de, vil den
dannede B. faa lutter purpur-rød-blaa Blomster
(Nr. 3), en Reaktion, der muliggøres ved, at
de nødvendige Elementer mødes ved B.'s
Grundlæggelse. Alle <i>F</i><sub>1</sub>-Individerne har samme
Anlægspræg og er selvfølgelig uensdobbelte. Da
hver af <i>P</i>-Racerne mangler mindst <i>eet</i> Element
i, at Blomsterfarve kan dannes, og da Manglen
begribeligvis ikke kan være den samme, maa
der være <sp>mindst</sp> <i>to</i> Forskelspunkter mellem

<img>Fig. 2. Skematisk efter <i>Darbishire</i>. Dannelse af Andalusier-Høns ved Krydsning af en bestemt Race sorte
Høns med en bestemt Race hvide, let mørkplettede Høns (De to <i>P</i>-Individer). Hos de hvide Høns er Pletterne
ikke angivne. <i>F</i><sub>1</sub>, B. direkte dannet ved Krydsningen, er en typisk Andalusier, blaagraa i Farve og
ejendommelig mønstret. Ved indbyrdes Parring af saadanne Dyr faas i <i>F</i><sub>2</sub> denne Spaltning: 1 Sort: 2 Andalusiere:
1 Hvid. I <i>F</i><sub>3</sub> ses, at de Sorte kun giver Sorte, de Hvide kun Hvide, medens <i>F</i><sub>2</sub>-Andalusiernes Afkom atter
her viser sig spaltet efter Forholdet 1:2:1. Lader man Sorte og Andalusiere regnes sammen som »farvede«,
kan Skemaet illustrere Spaltningen efter Forholdet (1:2):1, altsaa 3 farvede: 1 ufarvet. Af de 3 vil da, som
før, de 2 være uensdobbelte og faa »spaltet« Afkom.

Om man vil betegne Andalusiere som en »Mellemform« mellem Sorte og Hvide, er en Smagssag; man kan
lige saa godt kalde Andalusierne for en »Konstruktion« (jfr. Pkt 7). Og det indses, at man altid sikrest
»laver« Andalusiere direkte ved Krydsning af de to <i>P</i>-Racer, medens fortsat Avl efter Andalusierne derimod
stedse kun kan give halvt Udbytte. (I Virkeligheden afviger P-Racerne ogsaa paa andre Punkter; her
betragtedes blot Farve-Forholdene, der er saa enkle som mulig).</img>
