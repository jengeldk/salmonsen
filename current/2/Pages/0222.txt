fjernere Lande. A.'s østligste Punkt er <sp>Kap
Deschnef</sp> ved Berings-Strædet. Fra Amerika
er A. kun adskilt ved Fladsø. A.'s Østkyst er
ejendommelig ved sine Randhave, dybe
Indsænkninger, som adskilles fra Oceanet ved
Ørækker. Længst mod Nord ligger
<sp>Berings-Havet</sp> mellem A. og Amerika. Bag Halvøen
<sp>Kamtschatka</sp> og <sp>Kurilerne</sp> ligger det
<sp>ochotskiske Hav</sp>. Det <sp>japanske Hav</sp>
afgrænses af <sp>Sachalin</sp>, <sp>Jeso</sp> og <sp>Hondo</sp>.
Strædet mellem Sachalin og Fastlandet kaldes
<sp>Tatar</sp>-Bugten, og i denne udmunder Floden
Amur. Jeso adskilles fra Sachalin ved
<sp>La Perouse-Strædet</sp>, fra Hondo ved
<sp>Tsugaru-Strædet</sp>, medens Hondo adskilles fra Korea
ved Korea-Strædet ell. Tsushima-Strædet. Det
japanske Hav naar Dybder paa ca. 3 km, men
Randøerne er hele Vejen fra Nord til Syd
forbundne med A.'s Fastland og indbyrdes ved
Fladsø. Det østkinesiske Hav afgrænses ved
Halvøen <sp>Korea</sp>, <sp>Kiushiu</sp>, <sp>Riukiu-Øerne</sp>
og <sp>Formosa</sp>. Mod Nord skærer
<sp>Petshile-Bugten</sp> sig ind mellem
<sp>Shantung-Halvøen</sp> og <sp>Liaotung</sp>. I denne Bugt udmunder
Hoangho og Liaoho. Syd for Shantung
udmunder Jangtsekiang. Fladsøen er i det østkinesiske
Hav meget bred, og først nær ved Riukiu-Øerne
findes dybt Hav. Baade Kiushiu og Formosa
ligger paa Fladsøen. Isfri om Vinteren er
Koreas Kyster Syd for c. 39° nordl. Br. Paa
Sydspidsen af Liaotung-Halvøen ligger den isfri
Havn Dairen (Port Arthur). Den nordlige Del
af Petshile-Bugten er derimod ikke isfri. Liaoho
og Jangtsekiang er af stor Betydning for
Forbindelsen mellem Kysten og det Indre. Hoangho
er paa Grund af sine mange Sandbanker af
ringere Værdi. Det sydligste af Randhavene, det
<sp>sydkinesiske Hav</sp>, har store Dybder N. f.
5° nordl. Br., hvor en stejl Skrænt adskiller
Dybsøen fra den brede Fladsø, som forbinder
Bagindien med <sp>Sumatra</sp>, <sp>Borneo</sp> og
<sp>Palavan</sp>-Øerne. Mellem disse sidste og
<sp>Filippinerne</sp> strækker Dybsøen sig gennem smalle
Render ind i de dybe Indsænkninger Sulu-Søen
og Celebes-Søen. De mere ell. mindre dybe
Indsænkninger <sp>Molukker-Strædet</sp>,
<sp>Banda-Søen</sp>, <sp>Flores-Søen</sp> og
<sp>Mangkassar-Strædet</sp> omgiver <sp>Celebes</sp>, medens <sp>Java</sp> ved den
lavvandede <sp>Java-Sø</sp> adskilles fra Borneo og
Sumatra. I det østkinesiske Hav udmunder flere
store og for Sejladsen vigtige Floder, saaledes
i Sydkina <sp>Hsikiang</sp>, i Tonkin <sp>Songka</sp>,
som falder ud i <sp>Tonkin-Bugten</sp> bag Øen
<sp>Hainan</sp>. Mindre vigtig paa Grund af
Strømhvirvler er Bagindiens største Flod <sp>Mekong</sp>,
medens <sp>Menam</sp>, som falder ud i
<sp>Siam-Bugten</sp>, er sejlbar. Paa Halvøen <sp>Malakka</sp>
ligger det sydligste Punkt paa A.'s Fastland, <sp>Kap
Buru</sp>, 1° 15′ nrdl. Br. Mellem Malakka og
Sumatra fører det fladvandede
<sp>Malakka-Stræde</sp> ud i den <sp>Bengalske Havbugt</sp>,
som ved <sp>Andamanerne</sp> og <sp>Nikobarerne</sp>
deles i et østligt og et vestligt Bækken. I det
østlige Bækken udmunder den sejlbare
<sp>Iravadi</sp>, medens <sp>Saluen</sp> paa Grund af sine
Strømhvirvler er af ringe Værdi for Trafikken.
I det vestlige Bækken udmunder
<sp>Brahmaputra</sp> og <sp>Ganges</sp>, samt mange betydelige
Floder, som strømmer ned ad Dekans
Østskraaning. Kun Ganges og Brahmaputra har
Betydning for Sejladsen. Mod Syd er <sp>Ceylon</sp> kun
ved Fladsø skilt fra Fastlandet, medens de lave
Koraløer <sp>Lakkadiverne</sp> og <sp>Malediverne</sp>
hæver sig op fra dybt Hav. Vest for Dekan
skærer det arabiske Hav sig ind mellem Forindien
og Arabien. Paa Vestsiden af Dekan danner
Bugten mellem Bombay-Øen og Fastlandet en
fortrinlig Havn, medens <sp>Kambay-Bugten</sp>
og <sp>Katsch-Bugten</sp> er fladvandede. Vest
for Katsch-Bugten udmunder <sp>Indus</sp>, hvis
Munding dog er svær at besejle. Fra det arabiske
Hav skærer den fladvandede <sp>Persiske Bugt</sp>
ind mellem Persien og Arabien. I denne
udmunder den sejlbare <sp>Shat-el-Arab</sp>. Mod
Sydvest fører <sp>Aden-Bugten</sp> gennem
Strædet <sp>Bab-el-Mandeb</sp> til det <sp>Røde Hav</sp>,
hvorfra <sp>Sues-Kanalen</sp> fører til
<sp>Middelhavet</sp>. Medens Syriens Kyst og Lilleasiens
Sydkyst er fattige paa naturlige Havne, er
Lilleasiens Vestkyst overordentlig rig paa passende
Indskæringer. Af Øer i Middelhavet nær Asiens
Kyster er <sp>Cypern</sp> den største, medens
<sp>Rhodos</sp>, <sp>Samos</sp>, <sp>Mytilene</sp> o. m. fl. Øer
slutter sig til Lilleasiens Vestkyst.
</chapter>

<chapter name="Asien (Terrainforhold og Jordbund)">
<sp>Terrainforhold og Jordbund</sp>. A.
omfatter inden for sit store Areal en
Mangfoldighed af Terrainformer. Særlig karakteristisk for
A. er de mange og store Foldekæder, som
indeholder Jordens højeste Bjergtoppe. A.'s
Højlande kan deles i 1) det arabisk-syriske
Højland, 2) det vestasiatiske Højland, 3) det
østasiatiske Højland, 4) Dekan.

1) <sp>Det arabisk-syriske Højland</sp> er
et Plateauland, som slutter sig nøje til
Nordafrika og først i en relativt sen Tid er blevet
skilt fra dette. Intetsteds træffer man her
foldede Kædebjerge. Terrainforskellighederne
skyldes Forskydninger langs Brudlinier og det
rindende Vands eroderende Virksomhed. Syrien og
Palæstina er Plateaulande, opbyggede af
Kridttidsdannelser og Tertiær, og delte i to Dele, en
østlig og en vestlig, ved en dyb, fra N. til S.
forløbende Gravsænkning. Mod N. i Syrien
ligger Plateauet højest og bærer Navnene
<sp>Libanon</sp> og <sp>Antilibanon</sp>, hver paa sin Side af
Gravsænkningen. I Palæstina er Plateauet
lavere. Gravskæringen gennemstrømmes af Floden
Jordan, som gennemløber <sp>Tiberias-Søen</sp>
og falder ud i <sp>det døde Hav</sp>, hvis
Overflade ligger ca. 400 m lavere end Middelhavets.
Arabien er ligeledes dannet af Højsletter, som
ved Forskydninger langs Brud er komne til
at ligge i forskellig Højde. Højest ligger
<sp>Jemens Bjerge</sp> mod Sydvest, hvor <sp>Djebel
Hadhur</sp> naar en Højde af c. 3 km. Omtr.
samme Højde naar <sp>Djebel Akhdari</sp> Oman.
Fra Afrika skilles Arabien ved det røde Hav,
en dyb, relativt ung Gravsænkning. Det
arabisk-syriske Højland er rigt paa Spor af Fortidens
vulkanske Virksomhed. Ved Tiberias-Søen
findes Lavalag. Længere mod Ø. ligger det
vulkanske Bjergland <sp>Hauran</sp>, omgivet af vidtstrakte
Lavamarker. Ogsaa i Arabien, særlig i
Landskabet <sp>Hedshas</sp> findes uhyre Lavamarker.
Den finere Udformning af Terrainet skyldes
rindende Vand. Plateauernes Rande er furede af
