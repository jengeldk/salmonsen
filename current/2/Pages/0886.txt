fornødne Tid og alle Industriens og Teknikkens
Hjælpemidler at skabe Anlæg, der er i Stand
til at modstaa Ilden fra det sværeste Skyts.
Den provisoriske B. staar m. H. t. Tid og
Hjælpemidler paa Overgangen mellem
Feltbefæstningen og den permanente B. og giver,
som Krigserfaringen viser, i Alm. kun
utilfredsstillende Resultater.

<sp>Befæstningskunsten</sp> ell.
<sp>Krigsbygningskunsten</sp> er Læren om,
hvorledes de under B. hørende Anlæg og Arbejder
udføres paa bedste Maade.
<i>Sch. P.</i>
</chapter>

<chapter name="Befæstningssystem (se Fæstning)">
<b>Befæstningssystem,</b> se <sp>Fæstning</sp>.
</chapter>

<chapter name="Beg">
<b>Beg</b> er Benævnelsen paa fl. forsk. brune til
sorte, faste, harpiksagtige Stoffer, der
fremstilles, ved at man bortkoger største Delen af de
flygtige Stoffer af Tjære. Alm. <sp>sort B.</sp>,
Skibsbeg ell. Skomagerbeg, faas saaledes, ved at man
indkoger Trætjære i aabne Kedler, til en
udtaget Prøve viser den rette Konsistens efter
Afkøling; Massen hældes endnu varm i
Forsendelses-Fustagerne, i hvilke den stivner. Den er
sortebrun, springer let itu ved Slag og har
stærk Glans paa de friske Brudflader, men
fremstilles ogsaa i en blødere Form, <sp>fed B.</sp>
Den bliver blød ved Haandvarme, smelter ved
c. 40° og bliver ved højere Temperatur ganske
tyndflydende, hvilket er af stor Bet. ved dens
Brug til Kalfatring af Skibe og til
Imprægnering af Tovværk o. l. Den anvendes endvidere
til Begning af Skomagertraad (sædvanlig tilsat
noget Talg) og til <sp>Begfakler</sp> (Fyrrestokke,
omviklede ved den ene Ende med Blaar e. l. og
dyppede i smeltet B.) og i Medicinen (<i>Pix pini</i>,
<i>P. navalis</i>, <i>P. solida</i>, <i>P. nigra</i>).
<sp>Stenkulsbeg</sp>, der bliver tilbage ved Destillationen af
Stenkulstjære, bruges dels paa samme Maade
som Skibsbeg, dels som Surrogat for Asfalt. B.
er uopløselig i Vand, men opløselig i Benzin
og andet, kaustisk Lud og Opløsninger af
Alkalikarbonater. Ogsaa de ved Destillationen
af Stearin og Petroleum tilbageblivende
beglignende Rester kaldes <sp>Stearinbeg</sp> og
<sp>Petroleumsbeg</sp> og benyttes til Isolation og
som Surrogat for Asfalt. <sp>Bryggerbeg</sp>,
<sp>Fadbeg</sp>, der anvendes til Udfodring af
Ølfade for at forhindre Øllet fra at trænge ind i
Træet, er ikke egl. B., men Fyrreharpiks, der
er særlig renset for Terpentinolie for ikke at
meddele Øllet for stærk »Begsmag«, og som
sædvanlig sammensmeltes med noget Fedt,
Linolie ell. Harpiksolie, hvorved den bliver mere
smidig og ikke saa let springer af. <sp>Hvid B.</sp>,
<sp>Burgunderbeg</sp>, se <sp>Fyrreharpiks</sp>.
<i>K. M.</i>
</chapter>

<chapter name="Beg (se Bei)">
<b>Beg</b>, se <sp>Bei</sp>.
</chapter>

<chapter name="Béga">
<b>Béga</b> [↱be.gå], Flod i Ungarn, udspringer paa
Pojana Ruska i Komitatet Krassó-Szörény, løber
gennem Komitaterne Temesvár og Torontál og
falder ved Titel i Theiss. Fra Temesvár til
Nagy-Becskerek er Floden kanaliseret og sejlbar paa
en Strækning af 114 km (<sp>Bega-Kanal</sp>).
<i>G. Ht.</i>
</chapter>

<chapter name="Bega, A. J. (se Begeijn, A. J.)">
<b>Bega</b> [↱be.ga], <sp>A. J.</sp>, se <sp>Begeijn, A. J.</sp>
</chapter>

<chapter name="Bega, Cornelis">
<b>Bega</b> [↱be.ga], <sp>Cornelis</sp>, holl. Maler og
Raderer fra Haarlem (1620—64), Søn af
Billedhugger Pieter Begeijn, Elev af A. v. Ostade, har
ligesom sin Lærer med djærv Humor skildret
Almuens Liv; i de Smaakroer, som Kunstneren
fører os ind i, færdes løst Pak af plumpt
Udseende, med grove Lader og ikke ringe Fond
af forsoren Gemytlighed. B.'s Malerier, der er
sikkert tegnede, fint udførte, gerne af temmelig
tung, mørk Farvetone, er alm. i offentlige
Samlinger, saaledes især i Tyskland (i Berlins
Museum bl. a. en Bondefamilie), gode Arbejder
i Ermitagegaleriet i Petrograd og i Louvre;
i Holland findes der forholdsvis lidt af B., i
Rijksmuseum det udmærkede »Bondekoncert«
og »Bordbøn«; Stockholms Nationalmuseum har
et »musicerende Par«, Moltke's Malerisamling i
Kbhvn det lille morsomme »Tandoperationen«.
Fra B.'s Haand har man endvidere gode
Haandtegninger og nogle og tredive
Raderinger med samme Emner som i
Malerierne.
<i>A. Hk.</i>
</chapter>

<chapter name="Begarelli, Antonio">
<b>Begarelli</b> [-↱ræl.i], <sp>Antonio</sp>, ital.
Billedhugger, f. i Slutn. af 15. Aarh. i Modena, d.
smst. 1565, uddannedes under Indflydelse af
Rafael's Kunst. Hans Virksomhed er
hovedsagelig bundet til Modena og Parma, hvad der
vel satte Skranker for den højtbegavede
Kunstners egen Udvikling og Indvirkning paa sin
Samtid, men bevarede hans Kunst fra de større
Kunstcentres Manér og sikrede den dens friske
"Ynde og Umiddelbarhed. B. har sin Styrke i
store Grupper af fritstaaende Figurer i brændt
Ler (Enkeltfigurer lykkes mindre godt for
ham); i saa Henseende følger han Mazzoni,
hvis stærke Realisme han imidlertid mildner
til det yndefuldt skønne, ligesom han fjerner
sig fra dennes naturalistiske Bemaling af
Lerfigurerne (B. benytter mest hvidt og
Forgyldning); hans Stil er meget malerisk. B.'s
vigtigste Værker findes i hans Fødeby: den skønne
Madonna-Statue paa Raadhuset (1527—28), <i>Pietà</i>
(1546) i S. Pietro, »Nedtagelse fra Korset« i S.
Francesco (se Fig. i »Billedhuggerkunst«),
Ungdomsarbejdet Boschetti-Gravmælet i S. Cesareo
ved Modena, m. v. I Berlins Museum: »Kristus
paa Korset omgiven af fire Engle«. B.'s Nevø,
<sp>Lodovico</sp>, arbejdede ligesom sin Onkel og
Lærer i Ler og var ham behjælpelig med hans
Arbejder.
<i>A. Hk.</i>
</chapter>

<chapter name="Begas (tysk Kunstnerfamilie)">
<b>Begas</b> [↱be.gas], tysk Kunstnerfamilie, 1) <sp>Karl</sp>,
Maler, f. 30. Septbr 1794 i Heinsberg ved
Aachen, d. 23. Novbr 1854 i Berlin. Efter den
første Undervisning i Bonn lærte han i Paris
under Gros og tiltrak sig her, under de
allierede Troppers Ophold i Paris, Fr. Vilhelm III's
Opmærksomhed, Kongen købte bl. a. »Kristus
paa Oliebjerget« (Garnisonskirken i Berlin), og
1821 drog B. til Berlin. Medens han hidtil
havde sluttet sig til den David'ske Skole, gik
B., hvis Kunst i saa høj Grad fulgte de
vekslende Stilarter, over til den strenge
München-Skole, blev i Rom stærkt paavirket af
Nazarenerne (»Kristi Daab« i Potsdams
Garnisonskirke), men sluttede sig senere til
Düsseldorf-Skolens romantiske Retning (»Loreley« [1835]
etc.). En ny Fase betegnes med populære
Genrebilleder som »Negerinden, der vaskes«
(1842, Berlins Nationalgaleri), medens han
samtidig holdt Kirkebilledet ved lige (til Tider
