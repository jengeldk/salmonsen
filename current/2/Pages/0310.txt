Salttransport. Volga er den vigtigste
Færdselsvej.

Guv.'s <sp>Hovedstad</sp> A. ligger i Volgas Delta
paa Øen Sajatschij, 66 km fra Mundingen,
omgivet af Frugt- og Vinhaver. Den har (1911)
149830 Indb. og er et vigtigt Handelscentrum,
hvis Bet. er vokset stærkt som Følge af den
transkaspiske Bane og Petroleumsudvindingen
paa Baku. A. eksporterer Fisk, Kaviar, Sukker,
Metaller, Petroleum, Bomuld og Uld og indfører
Korn og Tømmer m. m. Den aarlige
Handelsomsætning med Udlandet beløber sig til c. 150
Mill. Kr, og Omsætningen med det indre
Rusland til c. 260 Mill. Kr. A. er den vigtigste Havn
ved det kaspiske Hav og Station for Russernes
kaspiske Krigsflaade. Industrien er mindre
betydelig; dog er der Garverier, Bryggerier, Sæbe-
og Maskinfabrikker samt Skibsbyggeri. A. er
Centret for Fiskerierne i Volgas Delta og for
Kaviartilberedningen. A. bestaar af en Fæstning
(<sp>Kreml</sp>, opført 1550), liggende paa en Høj,
samt den Hvide Stad (<sp>Bjelgorod</sp>), som
indeholder Regeringsbygningen og Basarerne, og
endelig 16 Forstæder, hvor Hovedmængden af
Befolkningen bor. I Kreml og Bjelgorod er
Bygningerne af Sten; men Forstæderne har kun
Træhuse og uregelmæssige, ubrolagte Gader. A.
har 30 gr., 6 armeniske, 2 kat. og 1 protestantisk
Kirke, 15 Moskeer, 2 Synagoger og 1 lamaistisk
Tempel — et godt Udtryk for Befolkningens
brogede etnografiske og religiøse Blanding.
Katedralen, der ligger i Kreml, er bygget under Peter
d. Store, 1696. A. er Sæde for en gr.-kat.
Ærkebisp og en armenisk Ærkebisp og har et
lamaistisk Kloster, et Præsteseminarium, en Realskole,
to armeniske Skoler, en Navigationsskole samt et
Døvstummeinstitut og en Sindssygeanstalt. Der
findes i A. en bot. Have, et Museum med
etnografiske, arkæologiske og naturhist. Samlinger,
et Teater og et offentligt Bibliotek.

<sp>Historie</sp>. A., der af gl. arab. Forf. kaldes
<sp>Torgichan</sp>, laa opr. 10 km nordligere og
var Hovedstad i et tatarisk Rige. 1395 blev den
ødelagt af Timur; men derefter blev den
genopbygget paa sit nuv. Sted og blev 1485
Hovedstad i et tatarisk Kanat. Ivan IV erobrede dette
1557 og gjorde det afhængigt af Rusland under
Navnet <sp>Zardømmet A.</sp>, som omfattede de
nuv. Guv. A., Samara, Orenburg, Saratov og
Stavropol. 1670 var A. en Tid besat af den
oprørske Kosakhøvding Stenka Razin. Peter den
Store anlagde et Skibsværft i A. og gjorde den
til Basis for sine Krige i Centralasien. 1719 blev
Byen plyndret af Perserne. Katharina II gav A.
store industrielle Privilegier.
<i>G. Ht.</i>
</chapter>

<chapter name="Astrachanskind">
<b>Astrachanskind</b> [↱a-], smaa, fine, brunsorte
Lammeskind. De i Handelen gaaende sorte A.
er altid farvede og derfor mindre holdbare end
de brunsorte. A. eftergøres hyppig ved
plysagtige Stoffer, ofte ganske skuffende; men
Eftergørelserne kendes let, dels paa, at »Haarene«
er meget regelmæssigere end paa ægte A., og
dels paa Traadene i Bunden af Stoffet.
<i>K. M.</i>
</chapter>

<chapter name="Astrag">
<b>Astrag</b> [↱a-], brugtes paa Renaissancetidens
Dansk som Betegnelse for Gulvfliser, især af
glaseret Ler.
<i>C. A. J.</i>
</chapter>

<chapter name="Astragalos">
<b>Astragalos,</b> gr., »Rullebenet«, den øverste
af Fodrodens smaa Knogler. Astrageler, mest
af Faar, anvendtes i Oldtidens Grækenland af
Børn som et yndet Legetøj, bl. a. til lette
Behændighedsspil. Fremdeles anvendtes de som
Terninger, mest 4 sammen; hver af de 4 Sider,
hvorpaa A. kan ligge, havde sin bestemte Værdi:
1, 3, 4 og 6; oftest regnedes det for højest Kast,
naar de 4 A. viste hver sin Værdi. Smaa og
større Fremstillinger, mest i Terrakottafigurer,
af unge Piger, der spiller med A., er ikke
sjældne. Vægtlodder af Bronze fremstilledes tit
i Form af A., smaa og større, ligesom den
anvendtes dekorativt i Kunstindustrien. I
Arkitekturen betegnes herved et smalt dekorativt
Led, der anvendtes i Søjlebygninger, navnlig i
ionisk Stil, »Perlesnoren«, i Reglen sammen med
det sværere Led »Kymation« (s. d.).
<i>H. A. K.</i>
</chapter>

<chapter name="Astragalus (se Astragel)">
<b>Astragalus,</b> se <sp>Astragel</sp>.
</chapter>

<chapter name="Astragel">
<b>Astragel</b> (<i>Astragalus</i> T.), Slægt af
Ærteblomstrede (Astragel-Gr.), tæt grenede Urter,
Halvbuske ell. Buske, med ulige- ell. ligefinnede
Blade; Bladstilkene bliver hos mange Arter
tilbage, efter at Smaabladene er faldne af, og
vokser da ud til haarde Torne. Blomsterne
sidder i Klase ell. Aks, sjældnere i Skærm ell.
enkeltvis; de har tilbageslaaet Fane med
ombøjede Rande. Bælgene er af forsk. Form og
ufuldstændig delte paa langs ved en fra Rygsømmen
udgaaende Væg. — Slægten tæller omtr. 900
Arter, hvoraf Flertallet findes i Asien. Af disse
producerer nogle <sp>Tragantgummi</sp> (s. d.).
Kun faa Arter vokser i Danmark og Norge.
Fælles er <sp>Sødbladet A.</sp> ell. <sp>Vild Lakrids</sp>
(<i>A. glycyphyllus</i> L.), en fleraarig Urt med lange
og nedliggende Stængler; Bladene har 5—6 Par
Smaablade (med en sødlig Smag, omtr. som af
Lakrids); Blomsterne, hvis Kroner er
grønliggule, sidder i Klaser fra Bladhjørnerne, de
linieformede Bælge er bøjede i en Bue og slynges
tilsidst sammen. Den vokser ret alm. i Randen af
Skove og Krat, paa Gærder og Bakker, i Norge
dog ikke længere mod N. end 61° 24′ n. Br.;
blomstrer i Juni-Juli. <sp>Dansk A.</sp> (<i>A. danicus</i>
Retz.) vokser (i Danmark) paa Strandbakker;
den er meget mindre end den foregaaende Art,
har nedliggende Stængler, 7—12 Par Smaablade
og blaa Blomster. I Norge findes paa tørre
Lokaliteter indtil 70° 30′ n. Br.: <i>A. alpinus</i> L., med
korte, opstigende Grene og blaa ell. violette
Blomster, og indtil 69° 25′ n. Br.: <i>A. oroboides</i>
Hornem., med lange, opstigende Grene og
ligeledes blaa Blomster. <i>A. baeticus</i> L. er enaarig
og har gule Blomster; i Beg. af 19. Aarh. blev
den indført til Sverige fra Spanien, hvor den er
vildtvoksende; dens Frø, af Størrelse som Ærter,
har været meget anvendte som Surrogat for
Kaffebønner (<sp>Svensk Kaffe</sp>).
<i>A. M.</i>

Flere af de fleraarige Astragelarter, saasom
<sp>Sødbladet A.</sp>, <i>A. Cicer</i> L., <i>A. falcatus</i> Lam.
o. a., vilde muligvis under visse Forhold egne
sig til Dyrkning som Foderplanter, men hidtil
har de dog næppe været dyrkede uden for
Forsøgsmarker. Frøet spirer vanskelig og maa
derfor præpareres før Udsæden.
<i>K. H-n.</i>
</chapter>

<chapter name="Astraia">
<b>Astraia</b> (gr., af ἀστήρ, en Stjerne),
Omskrivning for <sp>Dike</sp>, Retfærdighedens høje Gudinde.
Hos Digteren Aratos hedder det, at Dike efter
Malmslægten, den tredie af de stedse ringere
