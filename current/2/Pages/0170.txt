(<sp>Have-Malurt</sp> ell. <sp>Malurt</sp>) har baaret Blomsterleje,
er silkehaaret-filtet og bliver 0,5—1 m høj;
Kronerne er lysegule. Opr. forvildet fra Haver,
særlig alm. paa Bornholm og Lolland, ellers hist
og her; temmelig almindelig i Norges sydlige
Egne. I Norge vokser desuden <i>A. norvegica</i>, men
er meget sjælden; den har ovale, dobbeltfinnede
Blade og nogle faa, forholdsvis store Kurve;
Kronerne er gule. — De her nævnte
Bynke-Arter er alle fleraarige. De har tidligere spillet
en vigtig Rolle ved Fremstilling af folkelige
Lægemidler til alskens Brug, i Overtroen mod
Hekseri o. s. v., særlig Graa Bynke og Malurt;
saavel denne som Strand-Malurt er endnu
officinelle. Af fl. Arter tilberedes <sp>Absint</sp> (s. d.)
og <sp>Vermut</sp>. <i>A. Cina</i> Berg (fra Turkestan)
giver et bekendt Ormemiddel (<i>Semen Cinae</i>, se
<sp>Ormefrø</sp>). <i>A. Dracunculus</i> L. (Rusland og
Mongoliet) med helrandede Blade dyrkes som
Krydderurt og benyttes til Fremstilling af
<sp>Esdragoneddike</sp>. Flere Arter dyrkes i
Haverne. Alm. er saaledes <sp>Ambra</sp> (<i>A. Abrotanum</i>
L.), hvis Blade besidder en fremtrædende Duft;
den benyttes tillige som Husraadsplante og skal
kunne fordrive Møl. Se i øvrigt ndf.
<i>A. M.</i>

Som Prydplante i Bladgrupper dyrkes den
eenaarige <i>A. annua</i> L., som hurtig naar en Højde
af henimod 1 1/2 m, og som ved sit fine,
graagrønne Løv er af god Virkning. Samme
Anvendelse giver man den endnu alm. dyrkede <sp>A.
gracilis</sp> var. <i>de St. Petersbourg</i>, som kun adskiller
sig fra foreg. ved at have endnu finere og
lysegrønt Løv. Begge formeres ved Frø, som saas
under Glas, de unge Planter prikles enkeltvis i
Smaapotter og udplantes i Bladgrupper sidst i
Maj. Endelig egner <i>A. argentea</i> og <i>A. Stelleriana</i>
sig til Indfatning om Bladgrupper, hvor de med
deres hvidfiltede Blade er af god Virkning,
ligeledes er de meget alm. til blandede
Blomstergrupper. De overvintres i et frostfrit Lokale og
formeres om Foraaret ved Stiklinger ell.
Rodskud.
<i>L. H.</i>
</chapter>

<chapter name="Artemisia">
<b>Artemisia,</b> 1) Datter af Lygdamis, Dronning
over Halikarnassos og Kos, deltog med Ære i
Xerxes' Tog mod Grækenland; i Slaget ved
Salamis reddede hun sig kun ved at bore et af
Persernes Skibe i Sænk og saaledes faa Skin af at
staa paa Grækernes Side. Efter en senere
Beretning skal hun have taget sig af Dage p. Gr. a.
ulykkelig Kærlighed.

2) Dronning af Karien, gift med sin Broder
Mausollos, der døde 353 f. Kr.; til begges Ære
oprejstes et Gravmæle, <sp>Mausoleion</sp> (s. d.).
Paa Rhodos lod hun opføre et andet
Mindesmærke. A. døde 350.
<i>K. H.</i>
</chapter>

<chapter name="Artemision">
<b>Artemision,</b> gr., Helligdom for Gudinden
Artemis. — Paa Nordøstkysten af Øen Euboia
laa en Helligdom for Artemis Proseoa (»mod
Østen«), beliggende ved nuv. <sp>Kurbatsi</sp>. Templet
gav hele Kyststrækningen og et Forbjerg Navnet
A. I Farvandet udenfor leverede Grækerne i
Juli 480 f. Kr. det første Søslag mod Perserne,
samtidig med Kampen ved Thermopylæ, hvilken
Stilling Flaaden skulde dække mod at blive
omgaaet fra Søsiden. Der kæmpedes i 3 Dage; efter
sidste Dags uafgjorte Kamp trak de gr. Skibe
sig ned i Sundet mellem Euboia og Fastlandet.
<i>H. A. K.</i>
</chapter>

<chapter name="Artemon">
<b>Artemon</b> [lat. ↱ar-] hørte til den Kreds, der
ved Aar 200 samlede sig om Grækeren Theodotos i
Rom. Han lærte, at Kristus var kun et Menneske,
og paastod, at det havde været hele Kirkens
Lære indtil Romerbispen Zephyrinos' Dage
(198—217).
<i>L. M.</i>
</chapter>

<chapter name="Artemus Ward (se Browne)">
<b>Artemus Ward</b> [↱a.<sub>ə</sub>t<sub>e</sub>məs-↱wå.<sub>ə</sub>d], se <sp>Browne</sp>.
</chapter>

<chapter name="Artenay">
<b>Artenay</b> [art↱næ], Flække i det fr. Dept Loiret,
Arrondissement Orléans, 20 km N. f. Orléans og
ved Jernbanen til Paris, har (1901) 961 Indb.
Her stødte den bayerske General v. d. Tann (10.
Oktbr 1870) sammen med Fortroppen af den fr.
Loire-Armé og slog denne fuldstændig.
</chapter>

<chapter name="arte peritus">
<b>arte peritus</b> (lat.), Fagmand, sagkyndig.
</chapter>

<chapter name="Arteria anonyma (se Anonyma)">
<b>Arteria anonyma,</b> se <sp>Anonyma</sp>.
</chapter>

<chapter name="Arterie">
<b>Arterie,</b> Pulsaare, er Navnet paa alle de
Blodkar (Aarer), der fører Blodet fra Hjertet.
Der skelnes mellem <sp>Lungearterier</sp> og
<sp>Legemets A.</sp> Det er særlig de sidste, der
tænkes paa, naar Talen er om Pulsaarer i Alm.
Lungearterierne fører Blodet fra højre
Hjertehalvdel til Lungen for at optage Luft gennem
Respirationen, medens det fra Lungen til
venstre Hjertehalvdel gennem Lungeblodaarerne
tilbagevendte Blod gennem Legemets A. føres
ud til Legemet; de udgaar altsaa fra venstre
Hjertehalvdel. A.'s Bygning (se herom nærmere
under <sp>Blod</sp>) udmærker sig over for Venernes
(Blodaarernes) ved en større Vægtykkelse, idet
navnlig de to ydre Karhinder er stærkt
udviklede; især gælder dette om den midterste af de
tre Hinder (<i>tunica media</i>), der ved de store A.
er dannet af rigeligt elastisk Væv, ved de
mindre bestaar mere af glatte, ringformede
Muskelfibre. I den yderste Hinde (<i>adventitia</i>) findes
dels Bindevæv, dels længdeløbende, glatte
Muskelfibre. Legemets A. er forsynede med tykkere
Vægge end Lungernes. Paa Grund af at Blodet
uddrives stødvis ved Hjertets
Sammentrækninger, bevæger det sig bølgevis i A., der altsaa
afvekslende udvides ved Blodbølgen og
sammentrækkes ved deres Elasticitet og deres
Muskelvirksomhed. Herved reguleres Blodtrykket
saaledes, at det bliver nogenledes ensartet, hvor
Blodet fra A. træder fra disses fineste Grene
over i Haarkarrene. Udvidningen af A. ved
Blodbølgen kaldes Pulsslaget (som normalt ikke
findes i Haarkar ell. Blodaarer). A. er omtr.
symmetrisk fordelte i Legemet; kun den største
A. (Legemets Pulsaarestamme, <i>Aorta</i>) ligger
ikke symmetrisk; heller ikke A. til Hals og Arme
ved Udspringet fra <i>Aorta</i>. Ude i Legemet danner
A. hyppige indbyrdes Forbindelser
(Anastomoser), hvorved der sikres Ernæring til en
Legemsdel ad flere Veje, saa at en saadan Del ikke er
udsat for at dø bort, hvis en A. tilstoppes. A.
er forsynede med fine ernærende Kar (<i>vasa
vasorum</i>) og med Nervetraade. A. er <sp>hos alle
Hvirveldyrene</sp> i det hele vel udviklede og
byggede efter samme Plan, medens de hos de
<sp>hvirvelløse</sp> Dyr kun er rudimentært til
Stede, som jo i det hele hos disse Dyr
Karsystemet er langt mindre udviklet end hos
Hvirveldyrene.
<i>E. A. T.</i>
</chapter>

<chapter name="Arteriebetændelse">
<b>Arteriebetændelse</b> (<i>Arteriitis</i>) optræder som
oftest kronisk og fører til Degeneration af
Arteriernes Vægge, idet der dels dannes fedtagtige,
skøre, kornede Masser (<sp>Aterom</sp>), der svækker
</chapter>
