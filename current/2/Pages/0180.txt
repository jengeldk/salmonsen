Forst. (<sp>Jacktræet</sp>, i Sydamerika <i>Jaqueira</i>)
har omvendt-ægdannede ell. aflange, paa unge
Træer undertiden trelappede Blade og Frugter,
der endog er større end Brødfrugttræets; de
vejer 5—12 1/2 kg. Jacktræet hører hjemme i
Ostindien og dyrkes over hele det sydlige Asien,
men er, ligesom Brødfrugttræet, overført til alle
tropiske Egne. Nytten af det er væsentlig den
samme; desuden leverer det Kautsjuk og en
Slags Harpiks, der gaar i Handelen under Navn
af <i>Dammar selo</i>. I Grønlands Kridt har <sp>Heer</sp>
fundet Bladrester, der ligner Brødfrugttræets
Blade.
<i>A. M.</i>
</chapter>

<chapter name="Artois">
<b>Artois</b> [ar↱twa], en gl Prov. i Nordfrankrig,
der grænsede til Kanalen, Nordsøen, Flandern
og Picardiet. Hovedstaden er Arras. A. er et
frugtbart Sletteland, vandet af en Mængde
sejlbare Kanaler og mindre Floder (Scarpe, Lys,
Aa, Canche, Authie), og hører til Frankrigs
kornrigeste Egne. A. var paa Cæsar's Tid beboet af
de keltiske <i>Atrebates</i> (hvoraf baade Artois og
Arras er afledt), kom under Romernes og siden
under Frankernes Herredømme og tilhørte fra
863 Greverne af Flandern. 1180 tilfaldt A. ved
Giftermaal Filip August af Frankrig. Ludvig
den Hellige gjorde det til Grevskab og skænkede
det 1227 til sin Broder Robert. Fra 1330 stod
A. under den ældre burgundiske Hertugslægt,
der imidlertid uddøde 1361, og 1384 tilfaldt det
ved Giftermaal Filip den Dristige af Burgund.
Efter Karl den Dristige's Død 1477 erobrede
Ludvig XI A., men allerede ved Freden i Senlis
1493 blev det afstaaet til Habsburgerne, Huset
Burgund's Arvinger, og delte i den flg. Tid
Skæbne med disses nederlandske Besiddelser.
Henrik IV forsøgte forgæves at tilbageerobre
det, og først ved Pyrenæer-Freden 1659 og
Freden i Nymwegen 1678 fik Frankrig A. tilbage.
Sammen med Picardiet dannede A. senere et
Guv. indtil 1765, da A. blev et Guv. for sig. Ved
Departementsinddelingen 1790 tilfaldt det meste
af A. Dept Pas-de-Calais (s. d.). Ludvig XV gav
sin Sønnesøn, den senere Karl X Titlen Greve
af A.
<i>G. Ht.</i>
</chapter>

<chapter name="Artolatri">
<b>Artolatri</b> (gr.), Tilbedelse af Brødet (ɔ:
Hostien).
</chapter>

<chapter name="Artôt, Alexander Joseph Montagney og Désirée Marguerite Joséphine Montagney">
<b>Artôt</b> [ar↱to], 1) <sp>Alexander Joseph
Montagney</sp>, Violinist, f. 25. Jan. 1815, d. 20. Juli
1845 i Ville d'Avray ved Paris, var opr. Elev af
sin Fader, der var første Hornist ved <i>Théâtre
de la Monnaie</i> i Bryssel, senere af Violinisten
Snel, og kom 1824 ind i Paris-Konservatoriet,
hvor Rud. og Aug. Kreutzer var hans Lærere.
Han foretog store Koncertrejser gennem
Europa og Amerika og har skrevet forsk.
Kompositioner for Violin, der dog ikke har haft
blivende Værd.

2) <sp>Désirée Marguerite Joséphine
Montagney</sp>, Broderdatter af foreg., en af
vor Tids mest fremragende dramatiske
Sangerinder og Sanglærerinder, f. 21. Juli 1835 i
Paris, d. 3. Apr. 1907 i Wien, Elev af
Bryssel-Konservatoriet og Pauline Viardot-Garcia. Efter
at være optraadt ved forsk. Koncerter i London
og Bryssel, kom hun 1858 til Paris, hvor hun
debuterede paa den store Opera som Fides i
»Profeten«; men sine første store Triumfer
fejrede hun, da hun som Primadonna ved Lorinis
ital. Operaselskab kom til Berlin, navnlig som
Rosina i »Barberen«. Senere hævdede hun ved
Rejser i andre Lande sin Plads ved Siden
af Patti, Lucca og de andre store dramatiske
Stjerner. A.'s Stemme var opr. en stor og fyldig
Mezzosopran med lidenskabeligt Udtryk; men
ved ihærdigt Studium og ved energisk Arbejde
drev hun det til at synge de største
dramatiske Sopranpartier, lige fremragende i det
alvorlige som i det muntre Fag, i fr. som i tysk
ell. ital. Musik, lige genial, hvad enten hun sang
Mozart (Donna Anna) ell. Weber, Verdi
(Traviata) ell. Meyerbeer, Gounod (Margarethe,
Julia) ell. Bizet (Carmen). 1869 ægtede hun den
sp. Barytonsanger Padilla y Ramos. Som
Sanglærerinde havde hun i de senere Aar en
udstrakt og betydningsfuld Virksomhed, først i
Berlin, senere (fra 1889) i Paris. Flere nordiske
Operasangerinder har søgt deres Uddannelse
hos A.
<i>S. L.</i>
</chapter>

<chapter name="Arts">
<b>Arts,</b> <sp>Herred</sp> i det nordvestlige Sjælland,
det vestligste i Holbæk Amt, begrænses mod V.
af Kattegat og Samsø Bælt, mod N. af Sejrø
Bugt, mod Ø. af Skippinge Herred og mod SØ.
og S. af Løve Herred, fra hvilket det skilles ved
Tissø og Halleby Aa. Det er fra N. til S. højst
23 km, men er af meget uregelmæssig Form;
mod V. løber det ud i de to Halvøer Asnæs og
Refsnæs, som begrænser Kalundborg Fjord, fra
N. afsætter Sejrø Bugt den nu inddæmmede og
til Dels tørlagte Saltbækvig. Arealet er 204,7 km<sup>2</sup>,
og det havde 1. Febr 1911 foruden Købstaden
Kalundborg 10853 Indb. (1801: 5418, 1840: 7779,
1890: 10278, 1901: 10485), det er c. 54 pr. km<sup>2</sup>.
De med Ler og Sand blandede, ret gode Jorder
er mod S. jævne og temmelig lavtliggende, især
V. for Tissø og paa Asnæs; nordligere er de
mindre frugtbare og langt mere bakkede; her
ligger ved Østgrænsen Saltofte Bakker, 61 m;
paa Refsnæs naar Listrup Bakke c. 59 m, og
yderst ude paa Halvøen ligger den i geologisk
Henseende interessante Helvedes Klint, 27 m.
Mod N. omkring Saltbækvig er Jorderne atter
lavtliggende og jævne. Det hører til Amtets
frugtbareste Herreder (i Gennemsnit henved 6
ha paa 1 Td. Hartkorn). Af Arealet var 1907 c.
10500 ha besaaede, 7560 ha Enge og Græsgange,
190 ha Moser og 535 ha Skov (kun paa Asnæs).
Der var 1909 3616 Heste, 16760 Stkr. Hornkvæg,
1632 Faar og 14415 Svin. Det samlede Hartkorn
var 1905 c. 3178 Tdr., og der var 1911 2361
Gaarde og Huse. Herredet er foruden
Købstaden Kalundborg delt i 9 Sogne og Kalundborg
Landdistrikt. I gejstlig Henseende danner det
eet Provsti med Løve Herred, Nidløse og
Tersløse Sogne i Merløse Herred og Gislum Sogn i
Slagelse Herred (Sorø Amt), i verdslig
Henseende hører det under Arts Herreds
Jurisdiktion. — Herredet, i Valdemar II's Jordebog
kaldet »Arfshæreth«, hørte fra 1660 under
Kalundborg Amt, som 1671 forenedes med Sæbygaards
og Dragsholms Amter og fra 1707 styredes under
Holbæk Amt. (<sp>Litt.</sp>: <sp>Fr. Algreen-Ussing</sp>,
»Hist.-topogr. Efterretn. om A. Herred«
[Kalundborg 1861]).
<i>H. W.</i>
</chapter>

<chapter name="artsegen">
<b>artsegen</b> bruges i Biologien som Modsætning
til <sp>artsfremmed</sp>. Hesteserum f. Eks. er
artsfremmed for en Kanin og frembringer,
