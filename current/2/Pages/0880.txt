kunde oprettes, skulde Befordringen udføres af
alle de af Byens Indvaanere, som til deres
Næring holdt Heste og Vogne. Til at have
Opsyn med B. skulde udnævnes Postmesteren ell.
en anden duelig Mand paa hvert Sted, hvor
Befordring blev afgivet. Paa Hovedruten
Kbhvn—Haderslev, ligesom paa alle Veje, hvor
Chausseer var anlagte, skulde Vognmændene benytte
holstenske Vogne. Mindre Vogne maatte kun
benyttes paa Sideveje uden for Hovedruten
samt i Jylland, paa Lolland-Falster, Langeland
og Møen. Paa Hovedruten skulde desuden mod
Ekstrabetaling være til Afbenyttelse for
Rejsende Kalecher ell. Agestole med
Lædergardiner og Overfaldslæder for Fødderne, ligesom
Vognmændene kunde holde Kareter, Chaiser,
Phaëtons e. l. Vogne, for hvilke de maatte
kræve Ekstrabetaling, men i øvrigt skulde
Befordring udføres for den af Generalpostamtet
fastsatte Takst.

Saaledes som B. organiseredes ved Frd. af
27. Jan. 1804, bestod det til vore Dage. 1831
begyndte Vognmandslavene paa Sjælland at
etablere Dagvognsbefordringer, d. v. s.
Befordringer, der afgik paa bestemte Dage, 1 à 2 Gange
ugentlig, medtagende Rejsende. Dagvognene,
der i enhver Henseende var undergivne de for
Ekstrapostbefordringer gældende Bestemmelser,
indførtes efterhaanden over hele Kongeriget
og blev stærkt benyttede; 1833 befordredes med
Dagvogne alene paa Sjælland 16000 Personer.
Dette medførte selvfølgelig, at Brugen af
Ekstraposter aftog, og end mere blev dette
Tilfældet, da Postvæsenet 1834 begyndte at
etablere Diligencer. Ved Jernbanernes Anlæggelse
samt Jernbanenettets Udvidelse over det meste
af Landet og en dermed i Forbindelse staaende
planmæssig Ordning af Trafikvæsenet i det
hele, maatte B. efterhaanden blive overflødig.
Ved L. af 24. Novbr 1863 blev derfor
Regeringen bemyndiget til, naar den ansaa det for
hensigtsmæssigt, at ophæve den i en Købstad
bestaaende Ekstrapoststation med den
Virkning, at ogsaa den visse Indvaanere paahvilende
Forpligtelse til at befordre Rejsende bortfaldt,
dog at Postvæsenet beholdt Ret til i
paakommende Tilfælde mod Godtgørelse at kræve
Hjælp af de hidtil kørepligtige Indvaanere til
Befordring af ordinære ell. ekstraordinære
Poster. Siden denne Lovs Emanation er
efterhaanden Ekstrapoststationerne nedlagte og
Kørselen frigivet, og med Nedlæggelsen af de
sidste Ekstrapoststationer, Ristinge 1. Maj 1912 og
Koster 1. Juni 1912, ophørte Institutionen B. ell.
Ekstrapostvæsenet faktisk at bestaa. (<sp>Litt.</sp>:
<sp>Fr. Olsen</sp>, »Det danske Postvæsen indtil
1711«; <sp>samme</sp>, »Postvæsenet i Danmark
1711—1808 og 1808—48«).
<i>Fr. O.</i>
</chapter>

<chapter name="Befragter">
<b>Befragter</b> (tysk »Befrachter«, fr. <i>affréteur</i>
ell. <i>chargeur</i>, eng. <i>freigther</i> ell <i>charterer</i>, ital.
<i>noleggiatore</i> ell. <i>caricatore</i>) kaldes den, der i
Henhold til derom indgaaet Kontrakt afsender
Handelsvarer til Søs med et Andenmand
tilhørende Skib. Som den anden Part i
Befragtningskontrakten benævnes da Rederen ell.
Rederiet Forfragter ell. Bortfragter (tysk
»Verfrachter«, fr. <i>fréteur</i>, eng. <i>carrier</i> ell.
<i>shipowner</i>, ital. <i>locatore</i>). Se i øvrigt
<sp>Befragtning</sp>.
<i>E. T.</i>
</chapter>

<chapter name="Befragtning">
<b>Befragtning</b> (tysk »Befrachtung«, fr.
<i>affrètement</i> ell. <i>nolissement</i>, eng. <i>affreightment</i>, ital.
<i>noleggio</i>) vil sige Indgaaelse af Kontrakt om
Forsendelse af Handelsvarer til Søs med
Andenmands Skib. Udtrykket benyttes normalt kun
m. H. t. Forsendelse over Havet, medens der
ved Landtransport og Transport paa Indsøer
og Floder anvendes andre Betegnelser, ligesom
en Del af de særlige Retsregler for den egl.
Søbefragtning ikke kommer til Anvendelse ved
saadan Transport (se <sp>Fragtkontrakt</sp>).

Lovregler ang. B. findes i 5. Kap. af den
nordiske Sølov, i 4. Bogs 4. Afsnit af »Das
Deutsche Handelsgesetzbuch«, i 2. Bogs 6.—8. Afsnit
af <i>Code de Commerce</i> og i 2. Bogs 4. Afsnit af
<i>Codice di Commercio</i>. Lovbøgernes Regler
suppleres alle Vegne gennem en Række alm. ell.
specielle Vedtægter. England og Nordamerika
har ingen alm. Sørets-Kodifikation.

Som alm. Regel gælder, at der skal oprettes,
ell. i alt Fald af hver af Parterne kan forlanges
oprettet skriftlig Kontrakt: <sp>Certeparti</sp> (s.
d.). Loven hjemler i Reglen hver af Parterne
en Ret til at træde tilbage fra Kontrakten ikke
blot i Tilfælde af væsentlig Misligholdelse fra
Medkontrahentens Side, men ogsaa ellers, naar
visse uforudseelige, ekstraordinære
Omstændigheder indtræffer. Ønsker Befragteren i andre
Tilfælde at opgive Vareforsendelsen, maa han
alligevel betale den vedtagne Fragt ell. i alt
Fald en Del deraf (se <sp>Faut-Fragt</sp>).
Bortfragteren (Rederiet) skal sørge for, at det
vedtagne Skib møder behørig udrustet og
bemandet til vedtagen Tid paa vedtaget Sted og der
venter et vist Antal Dage for Indladningens
Skyld (se <sp>Liggedage</sp>). Som
Modtagelsesbevis for Ladningen udstedes i Reglen
<sp>Konnossement</sp> (s. d.) i fl. Ekspl., hvilket tillige
tjener som Middel ved Varernes Omsætning.
Efter endt Indladning skal Skipperen afsejle
direkte til Bestemmelsesstedet ell. til et Sted,
hvor nærmere Ordre ang. dette vil blive ham
meddelt. Alle Omkostninger ved Ladningen fra
det Øjeblik, denne er modtaget ved Skibets
Ræling, og til dens Aflevering fra samme
paahviler ordentligvis Rederiet. Om det Tilfælde,
at der undervejs tilstøder Skibet en Ulykke, se
<sp>Havari</sp> og <sp>Kondemnation</sp>.

Ankommet til Bestemmelsesstedet skal
Skipperen melde sig hos <sp>Destinataren</sp> ell.,
hvis ingen bestemt Modtager er opgivet,
bekendtgøre sin Ankomst og udlevere Godset til
den, der møder med Konnossement i behørig
Orden. Kan Skipperen ikke levere saa meget
og saa godt Gods, som Konnossementet lyder
paa, ifalder Rederiet, i Mangel af gyldigt
Forbehold i Konnossementet (se
<sp>Konnossementsklausuler</sp>), Erstatningsansvar,
medmindre Skipperen kan bevise, ell. i alt Fald
gøre det antageligt, at Skaden ell.
Formindskelsen hidrører fra Ulykker ell. Ulemper,
som det ej har staaet i hans Magt at afværge;
efter nogle Lovgivninger er Rederiet endog
ubetinget ansvarlig uden for Tilfælde af <i>vis major</i>.

<sp>Fragten</sp> (s. d.) er Vederlaget for Varernes
Befordring og skal ordentligvis først erlægges,
