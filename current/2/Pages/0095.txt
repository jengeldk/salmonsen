selv. Navnet Metafysik skyldes den
Omstændighed, at Værket i Systemet kom efter (μετά)
Fysikken. Af overvejende <sp>praktisk</sp>
Karakter er Skrifterne om Etik og Politik. Af de 3
Værker, der bærer Navnet »Etik«, er dog kun
den <sp>nichomachiske</sp> af A. selv (udg. af
Ramsauer [Leipzig 1878], Grant [London 1885,
4. Opl.], Bywater [Oxford 1890]; overs. paa
Tysk af Stahr [Stuttgart 1863], 8.—9. Bog paa
Dansk af Bojesen [Kbhvn 1859]), medens den
saakaldte <sp>eudemiske</sp> skyldes hans Discipel,
Rhodieren Eudemos, og <i>Magna moralia</i> (begge
udg. af Susemihl [Leipzig]) er et yngre
Kompendium. »Politikken« (udg. af Stahr [Leipzig
1836—39], Bekker [Berlin 1878, 2. Opl.] og
Susemihl og Immisch [Leipzig 1872, og, med
Oversættelse, 1878]; oversat paa Tysk af Stahr
[Stuttgart 1861] og Bernays [Leipzig 1872])
giver i 8 Bøger med Etikken som Forudsætning
Læren om Statens Formaal og Grundlag, en
Fremstilling af de forsk. Regeringsformer,
Meddelelser og Domme om de vigtigste
Forfatninger og deres Stiftere, endelig Idealet af en
Stat og Læren om Opdragelsen som Grundlag
derfor. Af 158 Beskrivelser af Statsforfatninger,
som A. havde forfattet, er kun bevaret den af
Athens Forfatning; den indeholder dels en hist.
Oversigt med mange værdifulde Oplysninger,
dels en Skildring af Forfatningen paa A.'s Tid
(c. 325); (udg. af Kenyon [London 1891, Berlin
1903], Herwerden & Leeuwen [Leyden 1891],
Kaibel & Wilamowitz [Berlin 1891, 1898], Blass
[Leipzig 1892, 5. Udg. ved Thalheim, smst. 1909],
Sandys [med Fortolkning, London 1893], den
historiske Del med dansk Fortolkning af Hude
[Kbhvn 1892, i tysk Bearbejdelse Leipzig 1892];
oversat af Kaibel & Kiessling [Strassburg 1891]
og Hude [Kbhvn 1892]). Værket <i>Oeconomica</i>
(udg. af Susemihl) i 3 Bøger er uægte. Til de
hist. Skr hører et Brudstykke af en Filosofiens
Historie, som dog ikke kan være ægte; det
samme gælder i alt Fald til Dels om 6 bevarede
Breve (udg. af Hercher, <i>Epistolographi Graeci</i>
[Paris 1882]).

Hovedudgaven af A. er den af Bekker for det
preussiske Akademi besørgede (1.—4. Bd, med
lat. Oversættelse [Berlin 1831]; 5. Bd, udg. af
Rose og Bonitz, udkom 1870 og indeholder
Fragmenterne og Ordfortegnelse), som ogsaa
danner Grundlaget for den Didot'ske Udg.
(Paris 1848—86, 6 Bd). Fragmenterne er særskilt
udgivne af Rose (<i>Aristoteles pseudepigraphus</i>
[Leipzig 1863, og senere smst. 1886]). (<sp>Litt.</sp>:
<sp>Stahr</sp>, <i>Aristotelia</i> [Halle 1830—32, 2 Bd];
<sp>Brandis</sp>, »Geschichte der
griechisch-römischen Philosophie« II, 2 [Leipzig 1853—57];
<sp>Lewes</sp>, <i>Aristotle</i> [London 1864], oversat paa
Tysk af Carus [Leipzig 1865]; <sp>Grote</sp>, <i>Aristotle</i>
[London 1879, 2. Opl.]; <sp>Grant</sp>, <i>Aristotle</i>
[London 1874]; <sp>Siebeck</sp>, »A.« [Stuttgart 1899];
<sp>Heitz</sp>, »Die verlornen Schriften des A.«
[Leipzig 1865]; <sp>Bonitz</sp>, »Aristotelische Studien«
1—4 [Wien 1862—66]. De vigtigste Specialskrifter
er: <sp>Kampe</sp>, »Die Erkenntnisstheorie des A.«
[Leipzig 1870]; <sp>Eucken</sp>, »Die Methode der
Aristotelischen Forschung« [Berlin 1872];
<sp>Sottini</sp>, <i>Aristotele e il metodo scientifico</i> [Pisa
1873]; <sp>Teichmüller</sp>, »Aristotelische
Forschungen« [Halle 1867—69]; <sp>Reinkens</sp>, »A.
über Kunst« [Wien 1870]; <sp>Döring</sp>, »Die
Kunstlehre des A.« [Jena 1876]; <sp>Bernays</sp>, »Über
die Aristotelische Theorie des Drama« [Berlin
1880]; <sp>Eberhard</sp>, »Die Aristotelische
Definition der Seele« [Berlin 1868]; <sp>F. Brentano</sp>,
»Die Psychologie des A.« [Mainz 1870]; <sp>I. B.
Meyer</sp>, »A.'s Tierkunde« [Berlin 1855];
<sp>Sundevall</sp>, »Die Tierarten des A.« [Sthlm 1863];
<sp>Glaser</sp>, »Die Metaphysik des A.« [Berlin
1841]; <sp>Eucken</sp>, »Die Methode der
Aristotelischen Ethik« [smst. 1870]; <sp>Rasson</sp>,
»Forschungen über die Nikomachische Ethik des A.«
[Weimar 1874]; <sp>Oncken</sp>, »Die Staatslehre des
A.« [Leipzig 1870];
<sp>Wilamowitz-Möllendorff</sp>, »A. und Athen« [Berlin 1893, 2 Bd]).
<i>K. H.</i>

<sp>A.'s Filosofi</sp>. A. var som Tænker Platon's
Elev, og hans Filosofi er et fortsat Arbejde
paa den Grund, Mesteren havde lagt, men det
er en selvstændig Elevs kritiske og omformende
Fortsættelse. Fra sin naturvidenskabelige
Opdragelse medbragte A. en levende Sans for
Erfaringens rige Mangfoldighed, for Bet. af de
enkelte Fænomeners Særegenheder og for
Nødvendigheden af ikke at se bort fra dem, naar
et Tankesystem skulde bygges, men i Platon's
Skole udvikledes hans rige naturlige Evner for
skarp og indtrængende Tænkning, spekulativ
Kraft og Dybde og en skabende Fantasi, hvori
alle Enkeltheder forenedes til et storslaaet Hele.
For A. som for Platon var Videnskabens Maal
Erkendelsen af det i dybeste Forstand værende,
det almengyldige og uforgængelige, i
Modsætning til de stadig skiftende Fænomener, og
ogsaa for ham lader denne Erkendelse sig kun
naa gennem begrebsmæssig Tænkning; men
medens Platon finder det egl. Reale i de abstrakte
Ideer, vil A. gaa ud fra de Fænomener, vi
lærer at kende gennem Sanserne, og gennem
Forklaring af de deri virkende Aarsager finde
ind til Tingenes sande Væsen, det Almene, som
ligger bagved og virker i de forsk.
Erfaringsobjekter. Hermed hænger det sammen, at A.
satte et saa betydeligt Arbejde ind paa den
systematiserende og beskrivende
Naturforskning, hvorved det rigest mulige Materiale blev
tilgængeligt, men i selve den filosofiske
Tænkning var det hans Opfattelse, at et afsluttende
System var muligt, og han har selv i sine
Hovedskrifter opført dets vigtigste Dele. Nogen
egl. Inddeling af Filosofien har han ganske vist
ikke direkte givet, men efter Værkerne er flg.
Gruppering den naturligste: 1) Logikken, der er
propædeutisk Videnskab for hele Filosofien, idet
den giver den alm. Teori for al videnskabelig
Tænkning, 2) Den første Filosofi ell.
Metafysikken, der behandler den begrebsmæssige
Erkendelse af Tingenes egl. Væren og Virken, 3)
Fysik og Psykologi, hvori de i Naturen givne
Fænomener i det enkelte undersøges, Stoffet
i Alm., dets Natur og Bevægelse og den
organiske Natur, derunder Mennesket og dets
Forhold til Omverdenen, endelig 4) den praktiske
Filosofi, Etik og Statslære og som Tillæg hertil
Retorik og Kunstlære.

<sp>Logik</sp>. Gennem Pythagoræernes Arbejde
med de mat. Problemer, Eleaternes Dialektik
