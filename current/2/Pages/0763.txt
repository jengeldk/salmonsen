desuden 5743 Svin. Ved <sp>Schweizerhalle</sp>
ved Rhinen produceres en Mængde Salt.
Silkeindustrien er betydelig, især Fabrikation af
Silkebaand; desuden findes Bomuldsspinderier,
kem. Fabrikker, Fabrikation af Ure m. m.
Baselland deles i 4 Distrikter (Arlesheim, Liestal,
Sissach og Waldenburg) og 74 Kommuner;
Hovedstaden er Liestal. Efter Konstitutionen af
4. Apr. 1892 vælges den eksekutive Myndighed
(5 Medlemmer), den lovgivende Forsamling,
<sp>Landrat</sp> (1 Medlem for hver 800 Indb.), samt
det ene Medlem, der sendes til Schweiz'
Ständerat, og de tre Medlemmer til Nationalrat,
alle paa tre Aar ved alm., direkte Valg af
Folket. Alle af Landraadet vedtagne Love skal
underkastes Folkeafstemning (Referendum), som
finder Sted hvert Foraar og Efteraar. 1500
Borgere har Ret til at fremsætte Forslag om ny
Love ell. Forfatningsændring. Den øverste
Domstol er Overretten (7 Medlemmer), der
udnævnes paa 3 Aar af Landraadet. 1910 var
Statsindtægterne 1890493 frc., Udgifterne 1890232 frc.

<sp>Baselstadt</sp> (Bâle-Ville), omfattende Byen
B. og desuden to Landkommuner N. f. Rhinen,
er 37,07 km<sup>2</sup> med (1911) 137230 Indb., hvoraf over
2/3 er Protestanter, mindre end 1/3 Katolikker
og c. 2000 Jøder. Af Arealet er (1912) kun 23,69
km<sup>2</sup> produktivt Land (Ager, Skov, Vinhaver);
den langt overvejende Del af Befolkningen
beskæftiger sig med Industri og Handel. Efter
Konstitutionen af 1890 udgør Baselstadt kun 1
Distrikt, og saavel <sp>Regeringsraadet</sp> (7
Medlemmer) som det lovgivende <sp>store Raad</sp>
(130 Medlemmer) vælges paa 3 Aar af Folket
ved alm. og direkte Valg; 1000 Borgere kan
kræve Referendum for alle Love og har Ret til
at indbringe Forslag om nye Love og
Ændringer i Forfatningen. Den øverste Domstol er
Appellationsretten (9 Medlemmer). 1910 var
Statsindtægterne 17648054 frc., Udgifterne
18229730 frc.

B., <sp>Hovedstad</sp> i Kantonet Baselstadt,
ligger 273 m o. H. ved Rhinen, der deler den i
Gross-B., paa højre Rhinbred, og det lavere
liggende Klein-B. paa venstre Rhinbred; tre
Broer og en Jernbanebro forbinder de to Bydele.
B. har (1912) 135500 Indb. og har længe været
en vigtig Industriby og et af Schweiz' ledende
Handelscentrer. B. er Schweiz' næststørste By
og anses for at være den rigeste. 1911 havde B.
287 Fabrikker med 15639 Arbejdere. Den
vigtigste Industri er Silkebaandsvæveriet, som
stammer fra 16. Aarh.; Silke- og Traadspinderi,
Farveri og Fabrikation af Kemikalier og Papir har
ogsaa stor Bet. Byens Beliggenhed ved den
sejlbare Rhin og ved Grænserne af Schweiz,
Baden og Elsass, bevirker, at over 50 % af
Schweiz' Ind- og Udførsel gaar over B., der
ogsaa er det vigtigste Jernbaneknudepunkt i
Schweiz. — De gamle Kvarterer af Byen, som
endnu har uregelmæssige Gader og mange hist.
Bygninger, er omgivne af Bulevarder, der
indtager de gamle Voldes Plads; udenfor ligger de
nye, regelmæssigt anlagte Bydele. Den
mærkeligste Bygning er Katedralen ell. Münster, som
ligger højt ovf. Rhinen og er bygget af mørkerød
Sandsten, opr. (1010—19) i byzantinsk Stil, siden
(efter Jordskælvet 1356) restaureret i got. Stil.
Raadhuset, fra 16. Aarh., er nylig blevet
restaureret. B. har et Museum med en stor
Malerisamling, hvori 32 Billeder af Holbein d. Yngre.
Univ., grundet 1460 af Pave Pius II, er det
ældste i Schweiz og har et rigt Bibliotek med
originale Aktstykker fra B.-Konciliet. — B. er
bekendt for sine mange velgørende Selskaber,
deriblandt et Missionsselskab og et Bibelselskab.

<sp>Historie</sp>. B. er grundet 374 efter Kr. af
Kejser Valentinian, efter hvis Ophold her Byen
fik Navnet <sp>Basilia</sp> (kejserlig Residens).
Alemannerne og siden Frankerne erobrede Byen,
og ved Karolingerrigets Deling 870 tilfaldt den
Ludvig den Tyske, kom 912 under Burgund,
men 1006 atter under det tyske Rige. Allerede i
Beg. af 7. Aarh. var B. blevet Bispesæde, og
Bisperne fik efterhaanden den verdslige Magt
over et betydeligt Landomraade, deriblandt selve
Byen. 1263 maatte Biskop Henrik af Neuenburg
dog give B. en Haandfæstning, og efterhaanden
blev de fleste biskoppelige Rettigheder pantsatte
til Byens rige Borgere, saa at B. allerede i 14.
Aarh. regnedes for en Fristad. Indre
Stridigheder mellem Borgerskabet og Byens Adel
bragte for en kort Tid B. i Habsburgernes Magt
(1376—86); men efter Slaget ved Sempach gjorde
B. sig atter fri og sluttede (1400) et Forbund med
Bern og Solothurn, der fornyedes 1441. B. tog
Del i Schweizernes Kampe mod Østerrig og mod
Karl den Dristige og blev 13. Juli 1501 optaget
som 9. Kanton i Edsforbundet. — B. havde ved
Slutn. af Middelalderen en blomstrende Handel
og Industri, og dens Univ. (stiftet 1460) og
Bogtrykkerier gjorde den til et Centrum for
Videnskab og Kunst; Erasmus og Holbein levede
her. Borgerne tog stærkt Parti for
Reformationen; 1521 mistede Biskoppen al Indflydelse paa
Byens Regering, og 1529 maatte Biskoppen,
Domkapitlet og en Del af Universitetslærerne
flygte. B. regeredes nu af de rige Borgerfamilier
ved Hjælp af det »store« og det »lille« Raad,
som dannedes af Lavsformændene, der
supplerede sig selv. Flere Opstande, saaledes
Bøndernes Oprør 1653 og Borgernes 1691 endte med
Sejr for Oligarkiet. Først 1798, efter et
Bondeoprør, afstod Raaderne deres Magt til en af
Stad og Land valgt Nationalforsamling; men
allerede Apr. s. A. gik B. op i den helvetiske
Republik, der skyldte sin Tilblivelse fransk
Indflydelse. Ved Mediationsakten 1803 blev B. atter
selvstændig og fik samtidig en
repræsentativ-demokratisk Forfatning; efter de Allieredes
Indrykning i Byen 1814 blev denne Forfatning
ændret, saaledes at Byen fik en betydelig
Overvægt over Landet i Raadet. Landboernes
Utilfredshed hermed førte efter Julirevolutionen til
en Forfatningsrevision, der dog ikke kunde
forhindre Udbrudet af en alvorlig Borgerkrig
mellem Byen og Landet (1831—33). Omsider
intervenerede Edsforbundet, og 26. Aug. 1833 blev B.
delt i de nuv. to Halvkantoner. <sp>Baselland</sp>
antog allerede 1832 en demokratisk Forfatning,
der senere gentagne Gange er revideret,
hvorved dens demokratiske Karakter er blevet
yderligere styrket, navnlig ved Indførelsen af
Referendum (6. Marts 1863); ofte er ved
Folkeafstemningen nyttige Reformer blevne forkastede,
naar de vilde medføre Forøgelse af
