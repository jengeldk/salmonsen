sydøstlige Hjørne af Landet er mindre end en
Trediedel af det øvrige Lands. 40 % af B.'s
Befolkning bor i Kommuner med over 10000
Indb.; der er 11 Byer (Kommuner) med over
50000 Indb., 20 med 25—50000, 73 med
10—25000. De største Byer er Antwerpen (312884),
Bryssel (175808), Gent (167477), Liège (170634),
Brügge (53635), Malines (59735). Kommunen
Bryssel er imidlertid omgivet af en Række
andre store Kommuner (bl. a. Anderlecht, Ixelles,
Molenbeek-Saint-Jean, Saint-Gilles, Schaerbeek
og Laeken), der sammen med den danner een
By paa 725000 Indb.

Befolkningen er m. H. t. <sp>Afstamning og
Sprog</sp> sammensat af to større Dele, en fr.
(vallonsk) og en flamsk (nedertysk), og en
mindre tysk Del. Efter Folketællingen 1910
talte 3200000 Indb. kun Flamsk, 600000 hyppigst
Flamsk, 2800000 kun Fransk, 350000 hyppigst
Fransk, 400000 Tysk ell. andre Sprog. Af
Provinserne er Flandern, Antwerpen og Limburg
overvejende flamsktalende, Hainaut, Namur og
Liège fransktalende; i Brabant er 1/3 fr.-, 2/3
flamsktalende, i Luxemburg 1/5 tysk-, 4/5
fr.-talende. Sproggrænsen er udpræget geogr., og
ikke f. Eks. social, men Fransk har som
Regeringssprog et vist Privilegium, som
Kultur- og Verdenssprog et ubestrideligt Fortrin, dog
er flamsk Sprog begyndt at gøre sig mere
gældende, bl. a. i Litt., og dets Omraade er
Landets rigeste Egne og Sædet for den gamle
flanderske Kultur. Befolkningens to Hoveddele
er typisk forsk.; Flamlænderen har det høje,
lyse, germanske Præg, er flegmatisk og stædig;
Valloneren er mindre af Vækst og mørk, men
af et livligt og opfarende Temperament;
flittige og dygtige er baade Slettelandets
Flamlændere og Bjergegnens Vallonere. Antallet
af Udlændinge (fødte uden for B.) er c. 280000,
mest Franskmænd, Hollændere, Tyskere og
Luxemburgere.

<sp>Antallet af Fødsler</sp> er c. 23 ‰
af Befolkningen. Omkr. 1900 var Tallet c. 29,
omkr. 1880 31. Nedgangen er særlig udpræget
i de fransktalende Prov., hvor
Fødselshyppigheden nu er lige saa lav som i selve Frankrig
(c. 19 ‰), medens den i de flamske Prov. er
paa Højde med Hollands (c. 28 ‰). 6 % af
Fødslerne er uden for Ægteskab. Antallet af
Ægteskaber er aarligt c. 59000, af Skilsmisser
c. 1100; dette Tal er stærkt stigende; for 20
Aar siden var det saaledes kun halvt saa stort.
Antallet af <sp>Dødsfald</sp> var 1910 15,2 ‰ af
Befolkningen, et Tal, der ligger midt imellem
det for Frankrig og Holland gældende, men er
lavere end det franske, højere end det
hollandske. Ind- og Udvandring opvejer omtr.
hinanden; den egl. oversøiske Udvandring
spiller kun en ret ringe Rolle, særlig naar Landets
Befolkningstæthed tages i Betragtning.

Befolkningens <sp>Oplysning</sp> kan ikke siges
at være tilfredsstillende, idet der er 13 % af
Befolkningen over 8 Aar, der ikke kan læse
ell. skrive; 1900 var Procenten 19, 1890 26, og
den er altsaa ret stærkt aftagende.
<i>J. D.</i>

<sp>Forfatning og Forvaltning</sp>.

B. er ifølge Forfatningen af 7. Febr 1831
(revideret bl. a. 1893) et konstitutionelt og
arveligt Monarki. Forfatningen anerkender alle
Borgeres Lighed for Loven og Ret til at
forsamle sig, tilsiger Religions- og
Undervisningsfrihed. Staten er helt adskilt fra Kirken og
har ikke Ret til at blande sig i kirkelige
Anliggender. Den lovgivende Magt er hos <sp>Kongen</sp>,
Senatet og Repræsentanternes Hus. <sp>Kongen</sp>
(Albert af Dynastiet Sachsen-Koburg-Gotha, f.
1875, efterfulgte sin Onkel, Leopold II 1909) er
uansvarlig og ukrænkelig, kaldes »Belgiernes
Konge« og ikke »af Guds Naade« e. l.
Kongemagten er arvelig i den direkte mandlige Linie
efter Primogenituren; i Mangel af mandlige
Arvinger udnævner Kongen, med Kamrenes
Samtykke, sin Efterfølger; ved Ægteskab uden
Kongens Samtykke mistes Arveretten til
Tronen, men kan generhverves hos Kongen med
Kamrenes Samtykke. <sp>Senatets</sp> Medlemmer
er valgte for 8 Aar, dels direkte, dels indirekte.
De direkte valgte, 93 ell. Halvdelen af 2.
Kammers Medlemstal, vælges af alle 30-aarige
Vælgere til Repræsentanternes Hus. Til begge
Kamre sker Valget efter
Forholdstalsvalgmaaden efter Partier, hvilket indførtes ved
Valgloven af 1899. De 93 Medlemmer fordeles paa
Provinserne efter disses Folketal. De 27
indirekte valgte Medlemmer vælges af
Provinsraadene, 2 i Provinser med under 1/2 Mill.
Indb., 3 i Prov. med 1/2—1 Mill., 4 i de øvrige
Prov.; den, der saaledes vælges, maa ikke i to
Aar have været Medlem af vedk. Raad; i øvrigt
er Valgbarhedsbetingelserne for at blive
Senator: 40 Aars Alder og for de direkte valgte
desuden at have betalt i direkte Skat mindst
1200 frc. ell. i Indtægt af fast Ejendom i
Belgien at have mindst 12000 frc. aarlig; disse
Beløb nedsættes dog i de Prov., hvor der ellers
ikke vilde være 1 valgbar for hver 5000 Indb.
Til <sp>Repræsentanternes Hus</sp> vælges
alle Medlemmer direkte; der er et Medlem for
hver 40000 Indb., ell. i alt 186 (siden 1912); de
vælges for 4 Aar, saaledes at Halvdelen gaar
af hvert 2. Aar. Vælger er enhver 25-aarig
Borger, der i mindst 1 Aar har boet i samme
Kommune og ikke har mistet sine borgerlige
Rettigheder. Enhver, der er 35 Aar og
betaler mindst 5 frc. i aarlig Husskat, har desuden
1 Tillægsstemme, og det samme gælder alle
25-aarige Vælgere, der ejer fast Ejendom til
over 2000 frc.'s Værdi ell. har tilsvarende
Indtægt af fast Ejendom, ell. i to Aar har haft
mindst 100 frc. i aarlig Indtægt af belgiske
Fonds, direkte ell. gennem Sparekasser. To
Tillægsstemmer har Vælgere paa 25 Aar ell.
derover, som har Diplom for højere
Undervisning ell. Uddannelse. Ingen kan have mere
end 3 Stemmer. Med Stemmeretten følger
Stemmepligt. Antallet af Vælgere var i 1912
1745600. hvoraf 1005000 havde 1 Stemme, 412700
2 og 327900 3 Stemmer. For at være valgbar
til 2. Kammer maa man være 25 Aar og
bosiddende i B. Medlemmer af Kamret faar
en aarlig Godtgørelse paa 4000 frc.; Senatorerne
er ulønnede. Kamrene samles ordinært i Novbr.
Lovforslag om Finansforhold og Udskrivning af
Mandskabet til Hæren forelægges først i
Repræsentanternes Hus.
