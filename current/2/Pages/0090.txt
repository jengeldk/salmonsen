det attiske Søforbund dannet og organiseret;
indadtil udviklede han Demokratiet videre til sin
Død c. 467. Herodot (VIII 79) karakteriserer ham
som den bedste og hæderligste Mand i Athen.
A.'s Liv er skildret af Cornelius Nepos og
Plutarch. (<sp>Litt.</sp>: <sp>vom Berg</sp>, »Das Leben des
Aristeides« [Göttingen 1871]).
<i>K. H.</i>
</chapter>

<chapter name="Aristeides fra Milet">
<b>Aristeides</b> [-↱stæ^i-] <sp>fra Milet</sp>, gr. Forf. fra
førkristelig Tid, maaske Beg. af 1. Aarh. Han
forfattede de yndede, erotiske »milesiske
Fortællinger«, der oversattes til Latin af
Historieskriveren Corn. Sisenna paa Sulla's Tid.
Fragmenter er bevarede. (<sp>Litt.</sp>: <sp>Müller</sp>, <i>Fragm.
historicorum Græc.</i> IV [Paris 1883—85]).
<i>K. H.</i>
</chapter>

<chapter name="Aristeides fra Theben">
<b>Aristeides</b> [-↱stæ^i-] <sp>fra Theben</sp>, berømt
oldgr. Maler fra 4. Aarh. f. Kr., Samtidig af
Apelles. Plinius siger om ham, at han var den
første Maler, som fremstillede sjælelige
Bevægelser og Lidenskaber. Af hans Malerier, som
betaltes højt, nævnes et »Perserslag«, en
Dionysos (købt 200 Aar senere af Kong Attalos II
af Pergamon for 200 Talenter (ɔ: Metalværdi:
over 800000 Kr), Billede af en erobret By med
et Barn, som diede sin døende Moder, en Syg
(berømt) o. s. v.; andre Billeder havde lascivt
Indhold.
<i>H. A. K.</i>
</chapter>

<chapter name="Aristeides, Publius Ælius">
<b>Aristeides</b> [-↱stæ^i-], <sp>Publius Ælius A.</sp>,
med Tilnavnet <sp>Theodoros</sp>, gr. Retor, f. 117
e. Kr. i Mysien, d. 185. Efter omfattende Rejser
virkede han især i Athen og Smyrna, og paa
hans Opfordring lod Kejser Marcus Aurelius
det 178 ved et Jordskælv ødelagte Smyrna
genopbygge. Foruden en Haandbog i Retorik (udg.
i Walz' og Spengel's Samlinger: <i>Rhetores Graeci</i>)
er der bevaret 55 Taler, dels Lovtaler over
Guddomme ell. Byer, f. Eks. Smyrna og Rom, dels
Foredrag i Tilslutning til ældre Forbilleder som
Isokrates og Demosthenes, ell. af hist. Indhold,
f. Eks. om Athens store Mænd; af særlig
Interesse er de 5 saakaldte »hellige« Taler, hvori
han beretter om sin vidunderlige Helbredelse
fra en 13aarig Sygdom, da de kaster stærkt Lys
over Datidens Overtro (Clairvoyance). A.'s Stil
er omhyggelig, men ofte kunstig og dunkel, og
hans hele Produktion har Forfængelighedens og
Deklamationens Præg. Udgivet af W. Dindorf
(Leipzig 1829). (<sp>Litt.</sp>: <sp>Baumgart</sp>, »Ælius
A.« [Leipzig 1874]).
<i>K. H.</i>
</chapter>

<chapter name="Aristeides">
<b>Aristeides</b> [-^stæ^i-], en kristen Filosof i Athen,
der overrakte Kejser Antoninus Pius i hans
første Regeringsaar et Forsvarsskrift for
Kristendommen. Eusebios siger, at han har set
Forsvarsskriftet; men man ansaa det for tabt, indtil
Mekitaristmunkene paa San Lazaro 1878 udg. et
armenisk Brudstykke af det. Der rejste sig dog
Modstand mod Brudstykkets Ægthed, især fra
E. Renan, der forkastede det, fordi det, som
han mente, indeholdt Tanker, som først kom
frem i 4. Aarh.; men 1889 fandt Englænderen
J. R. Harris i Skt Kathrineklostret paa Sinai hele
A.'s Apologi paa Syrisk, og kort efter opdagede
en anden Englænder, I. A. Robinson, at hele
Apologien fandtes i det græske Grundsprog i
»Barlaam's og Josafat's Levned«. (<sp>Litt.</sp>: »Dansk
Kirketidende« [1879, 689 flg.]; <sp>I. Armitage
Robinson</sp>, <i>Texts and Studies</i>, Bd I
[Cambridge 1891]).
<i>L. M.</i>
</chapter>

<chapter name="Aristida">
<b>Aristida</b> L., Slægt af Græsfam.
(Hvene-Gruppen). Alle Smaaaks har tvekønnede
Blomster; Dækbladene er oftest kortere end
Yderavnerne, forsynede med en tredelt Stak og tæt
omsluttende Frugten. Omtr. 100 Arter i begge
Halvkuglers varmere Egne, mange i det
tempererede Nordamerika. Frugterne af <i>A.
hygrometrica</i> Brown i Queensland formaar at bore
sig ned i Jorden og lejlighedsvis ogsaa gennem
Faarenes Uld og Kød, ja helt ind i Indvoldene,
hvor de da fremkalder dødelige Betændelser.
Smlg. <sp>Stipa</sp>.
<i>A. M.</i>
</chapter>

<chapter name="Aristides (se Aristeides)">
<b>Aristides,</b> d. s. s. <sp>Aristeides</sp>.
</chapter>

<chapter name="Aristillos (se Aristyllos)">
<b>Aristillos,</b> d. s. s. <sp>Aristyllos</sp>.
</chapter>

<chapter name="Aristions Gravmæle">
<b>Aristions Gravmæle,</b> en bekendt, høj, men
lidet bred, oldgr. Gravstele
af Marmor, 2,40 m høj,
udført c. 540—20 f. Kr. af
Aristokles, fundet ved
<sp>Velanideza</sp> i Attike, nu i
Nationalmuseet i Athen.
Foruden Indskriften viser
Gravstelen i fladt Relief i
naturlig Størrelse et Billede af
den afdøde A. i fuld
Rustning som svært væbnet
Hoplit. Udførelsen er
særdeles omhyggelig; rig
Bemaling fremhævede
Detailler og supplerede
Skulpturen. Baade efter
Fremstillingens Karakter og dens
kronologiske Stilling en
Menneskealder før Perserkrigene
svarer Gravmælet meget vel
til den især tidligere alm.
Betegnelse:
Marathonkæmperen.
<i>H. A. K.</i>

<img>Aristions Gravstele.
Athen.</img>
</chapter>

<chapter name="Aristippos">
<b>Aristippos</b> [gr. -↱ri-] fra
Kyrene, gr. Filosof fra
Begyndelsen af 4. Aarh. f. Kr.,
har antagelig opr. været
Elev af Sofisten Protagoras,
men tilhørte siden den
sokratiske Kreds. Efter
Sokrates' Død optraadte han
som Lærer i forsk. Byer,
opholdt sig vistnok ogsaa
nogen Tid i Syrakus hos
Tyrannen Dionysios og
grundede endelig i sin
Fødeby en Skole, der bestod til
ind i 3. Aarh., og kaldtes
den kyrenaiske efter Byen.
A.'s Filosofi er bestemt
baade af sofistiske og
sokratiske Elementer. En objektiv Erkendelse ansaa
han, lige saa lidt som Protagoras, for mulig,
da al vor Viden beroede paa
Sansefornemmelserne, og al Forsken i Naturen, al Naturfilosofi
blev derfor værdiløs. Alene Etiken var af Bet.,
og for den menneskelige Handlen maatte
opstilles Principper; disse kunde ikke hvile paa
en virkelig Erkendelse af det Gode, som
Sokrates vilde, da en saadan ikke gaves, men
kun paa Menneskets praktiske sunde Fornuft.
I ethvert Tilfælde var det muligt at afgøre,
hvad der vilde berede den største Nydelse, og
