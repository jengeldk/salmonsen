Sygdomme, ligesom man har Grund til at formode,
at Kopper og Hundegalskab ogsaa skyldes dem.
Alle de, hvis Størrelse varierer mellem 0,25 μ
og 0,05 μ, kaldes <sp>Ultramikrober</sp>, fordi de
kun er synlige gennem Ultramikroskop, medens
de, hvis Størrelse maatte ligge under 0,05 μ, og
som overhovedet ikke lader sig paavise synligt,
kaldes <sp>Submikrober</sp>. Da jo imidlertid de
Æggehvidestofmolekyler, som man maa antage,
ethvert levende Væsen indeholder, ogsaa har
en vis Størrelse (der kan beregnes), og en
Submikrob paa 0,05 μ's Diameter højst kan
indeholde c. 1000 saadanne Molekyler, maa der dog
findes en Minimumsgrænse for levende Væsener,
og det er da tvivlsomt, om Submikrober
overhovedet eksisterer, idet man ikke godt kan
forestille sig et Væsen udstyret med de
Egenskaber, der en Gang er karakteristiske for det
Levende, uden at det maa være sammensat af
et ret betydeligt Antal Molekyler (fl. Tusinde).
Nogle tvivler saaledes om, at der overhovedet
gives Mikrober paa under 0,1 μ i Gennemsnit,
da en Mikrokok af denne Størelse højst vilde
kunne indeholde c. 30000 Æggehvidestof- og
c. 10000 Svovlmolekyler.

Til de mindste kendte <sp>virkelige</sp> B. hører
Influenzabakterien med en Længde af 1,2 μ
og en Bredde af 0,4 μ, Museseptikæmiens B.
(<i>Bacterium murisepticum</i>), der skal være 1 μ
lang, men kun 0,2—0,3 μ bred, samt <i>Spirillum
parvum</i>, der vel kan blive 1—3 μ lang, men
kun 0,1—0,3 μ bred. Den alm. Størrelse paa
B. er ellers for de fleste Mikrokokker
en Diameter paa 1 μ sjældnere 2 μ, og højst
5 μ, for Stavbakterier gennemsnitlig en Længde
af fra 2—6 μ og 1 μ's Tykkelse; de største Stave
naar op paa en Længde af 8—12 μ og en
Tykkelse af 3—4 μ, men allerede 2 μ maa betragtes
som en meget anselig Tykkelse. Bl. Skruebakterierne
træffer man de forholdsvis største
Former; her er det ikke sjældent at finde
Tykkelser paa 2—3 μ ell. mere, og Længderne kan
(hos visse Svovlbakterier) endog stige indtil
50 μ. Naar fl. enkelte Celler hænger sammen
i Kæder, fremtræder de naturligvis ofte med
meget anselige Længder, og en stærk Opsvulmning
af Cellevæggene (ved Kapseldannelse) kan
ogsaa forøge Tykkelsen fl. Gange. Det samme
er Tilfældet med de Involutions- og grenede
Former, som ovf. er nævnte. Hvor smaa B. er,
er det vanskeligt at danne sig nogen klar
Forestilling om. Talende i saa Henseende er det
Faktum, at der i en Vanddraabe kan findes
fl. Hundrede Tusind af dem, uden at dette i
mindste Maade formindsker Vandets
umiddelbare Klarhed.

B.'s <sp>Form og Størrelse varierer</sp>
imidlertid ofte betydeligt efter Cellernes Alder
og de Livsbetingelser, hvorunder de lever. Paa
forskellige Næringssubstrater (døde og levende),
efter Reaktionen, Temperaturen, under
Sporedannelse og under ugunstige Livskaar kan de
ofte antage saadanne fra de almindelige forsk.
Former, at det kan være meget vanskeligt at
identificere den samme Bakterieart. Navnlig
har de <sp>hyfeagtigt forlængede, grenede og ofte 
kølleformigt opsvulmede Former</sp>, der minder om
Svampemycelier, tidligt tildraget sig Opmærksomhed
ved deres fra det normale ganske afvigende
Ydre, saaledes hos Tuberkel- (Fig. 1), Snive- og
Difteribakterierne, der normalt optræder som
lige, korte Stave, ell. de saakaldte 
<sp>Involutionsformer</sp> hos Eddike- (Fig. 3),

<img>Fig. 1. <sp>Tuberkelbakterier</sp>. Foroven kæmpemæssigt
opsvulmede Involutionsformer fra en 2 Mdr. gl.
Kultur i Glycerinbouillon ved 37°. Forst. c. 500 G.
(Efter <i>Straus.</i>) Forneden forgrenede Former
(<i>Mycobacterium</i>). (Efter <i>Hayo-Bruns</i>.)</img>

<img>Fig. 2. <sp>Pestbakterier</sp>, <i>a</i>. Normale Stave af en 24
Timer gl. Bouillonkultur ved 37°. <i>b</i>. Involutionsformer
efter 3 Dages Kultur paa Glycerin-Agar ved 37°.
Forst. 1000 G. (Efter <i>Lehmann & Neumann</i>.)</img>

<img>Fig. 3. Involutionsformer af en <sp>Eddikesyrebakterie</sp>
(<i>Bact. Pasteurianum</i>). Dyrket ved 40°—40,5°
efter 24 Timers Forløb. Forst. 500 G.
(Efter E. <i>Chr. Hansen</i>.)</img>
