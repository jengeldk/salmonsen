Undersøgelser og Sammenligninger.
Eksempelvis har Individernes Alder en stor Indflydelse
paa deres Dødelighed, idet de ældste og navnlig
de yngste Aldersklasser — i særlig Grad de
helt spæde Børn — udviser en langt større
Dødelighed end Individer i andre Aldere. Naar
man nu vil sammenligne Dødeligheden i forsk.
Befolkningsgrupper, f. Eks. for at undersøge,
om et Erhverv ell. Opholdet i et vist Klima er
farligt for Sundheden, om den fattige B. har en
større Dødelighed end den rige e. l., vil en rent
summarisk Opgørelse kunne føre til vildledende
Resultater, idet en Gruppes større Dødelighed
i Virkeligheden kan være foraarsaget ved, at der
i samme findes et forholdsvis stort Antal Børn ell.
gamle Folk. For at komme paa Spor efter Bet.
af den Aarsag, hvis Virkning man søger, maa
man derfor dele Grupperne i Aldersklasser og
undersøge, hvorvidt der inden for hver enkelt
Aldersklasse viser sig Forskelligheder i
Dødeligheden (se nærmere under
<sp>Dødelighedsstatistik</sp>). Det samme gælder selvfølgelig
ved alle statistiske Undersøgelser af Forhold,
paa hvilke Alderen kan have Indflydelse.
Endvidere har Aldersfordelingen Bet. for B.'s
økonomiske Tilstand, idet den indvirker paa
Forholdet mellem Forbrug og Produktion. Medens
hele B. er konsumerende, er kun en Del af den
producerende, idet de yngste og ældste
Aldersklasser ikke deltager i Produktionen. Man
skelner i denne Henseende mellem produktive og
uproduktive Aldersklasser. En ganske bestemt
Grænse lader sig naturligvis ikke opstille, og i
hvert Fald vil Grænserne være forsk. efter
klimatiske og hygiejniske Forhold,
Kulturudvikling, Sædvaner o. s. v. For at have et bestemt
Udgangspunkt, plejer man ofte at kalde
Aldersklasserne mellem 15 og 60 ell. 70 Aar
produktive, de øvrige uproduktive.

Ved Undersøgelsen af Aldersfordelingen maa
man tage et væsentligt Hensyn til de Fejl, som
Folketællingslisterne i denne Henseende
indeholder, og som dels udspringer af, at mange
Folk ikke selv kender deres Alder, dels af, at
adskillige med Forsæt opgiver den fejl.
Navnlig er der en stor Tilbøjelighed til at opgive et
rundt Tal i St f. den nøjagtige Alder, men
herpaa kan der dog bødes ved f. Eks. i St f.
Aldersklasserne 20—29, 30—39 o. s. v. at
benytte Klasserne 15—24, 25—34 o. s. v. (Se i
øvrigt <sp>Folketællinger</sp> og <sp>Statistik</sp>).

Nedenstaaende Tabel viser Aldersfordelingen i
en Del af de vigtigere Kulturstater.

Af 1000 Indb. var:
<table>
<td><td c>Under<br>15<td c>fra 15 til<br>under 40<td c>fra 40 til<br>under 60<td c>60 og<br>derover
<td>Danmark<td r>335<td r>380<td r>183<td r>102
<td>Norge<td r>354<td r>363<td r>175<td r>108
<td>Sverige<td r>317<td r>373<td r>191<td r>119
<td>England<td r>307<td r>418<td r>195<td r>80
<td>Tyskland<td r>340<td r>400<td r>181<td r>79
<td>Frankrig<td r>260<td r>387<td r>227<td r>126
<td>Nordam. Frist.<td r>345<td r>421<td r>170<td r>64
</table>

Af Aarsagerne til den forsk. Aldersfordeling
maa først fremhæves
<sp>Fødselshyppigheden</sp> og <sp>Dødeligheden</sp>. Jo større det
aarlige Overskud af Fødte over Døde er, desto
stærkere vil under i øvrigt lige Forhold de
yngste Aldersklasser være repræsenterede i B.
Dødeligheden i de forsk. Aldersklasser har
dernæst stor Bet. Disse Aarsagers Indflydelse viser
sig tydelig i Frankrig med dets ringe
Fødselshyppighed og gunstige Dødelighedsforhold, der
foraarsages at de yngste Aldersklasser er svagt,
de mellemste og ældste stærkt repræsenterede.
Ved Siden af Fødsels- og Dødelighedsforholdene
virker <sp>Vandringerne</sp>. Da Udvandrerne i
en overvejende Grad befinder sig i Alderen
15—40, vil en stærk Udvandring forringe denne
Aldersklasses forholdsvise Antal. Tabellen viser til Dels
den ret betydelige Udvandrings Indvirkning paa
Forholdene i de skandinaviske Lande, og særlig
viser den, hvorledes de nordamerikanske
Fristater, hvis B. for en stor Del rekruteres ved
Indvandring, har en stor Overvægt i Alderen
15—40. At Indvandringen fra Landet til Byerne
og særlig til Storstæderne kan frembringe en
højst forsk. Aldersfordeling mellem Land, By og
Hovedstad, vil ses af nedenstaaende Tabel for
Danmark (pr 1000 Indb.):

<table>
<td><td c>under<br>15<td c>fra 15 til<br>under 40<td c>fra 40 til<br>under 60<td c>60 og<br>derov.
<td>Hovedstaden<td r>277<td r>429<td r>207<td r>87
<td>Provinsbyerne<td r>350<td r>390<td r>186<td r>74
<td>Landdistrikterne<td r>358<td r>362<td r>176<td r>104
</table>

Hvad Fordelingen paa Kønnene inden for de
forsk. Aldersklasser angaar, er Forholdet det,
at Mandkønnet har Overvægt i de yngste
Aldersklasser, medens Kvindekønnet i Aldrene over
10 udviser en Overvægt, der med nogle
Undtagelser stiger med hver flg. Aldersklasse.

Af Folketællingernes Oplysninger om den
ægteskabelige Stilling skal her meddeles, at der
pr 1000 Indb. fandtes

<table>
<td><td c>Ugifte<td c> Gifte<td c> Enker, Enkemænd og<br>fraskilte
<td>i Danmark<td r>588<td r>352<td r>60
<td>i Norge<td r>623<td r>317<td r>60
<td>i Sverige<td r>611<td r>328<td r>61
<td>i England<td r>581<td r>364<td r>55
<td>i Tyskland<td r>588<td r>357<td r>55
<td>i Frankrig<td r>491<td r>421<td r>88
</table>

Til en nøjere Bedømmelse af B.'s
Tilbøjelighed til at leve i Ægteskab vil det selvfølgelig
være nødvendigt at inddele i Aldersklasser og
undersøge Ægteskabshyppigheden i hver
Aldersklasse. Da Personer under en vis Alder
nødvendigvis er ugifte, bliver den summariske
Ægteskabsprocent afhængig af saadanne
Personers forholdsvise Antal. F. Eks. hænger det
særdeles ringe Antal Ugifte i Frankrig sammen
med Landets forholdsvis ringe Antal Børn (se
nærmere under <sp>Ægteskabsstatistik</sp>).

Ang. B.'s Inddeling efter <sp>Religion</sp>,
<sp>Erhverv</sp> og <sp>Nationalitet</sp> maa Oplysninger
søges, dels under disse Artikler, dels under de
enkelte Lande.

Ved B.'s <sp>Bevægelser</sp> forstaas de
Forskydninger i B.'s Tal, som fremkommer ved
Fødsler, Dødsfald, Ind- og Udvandring. B.'s
samlede Vækst ell. Aftagen kan ses ved at
sammenligne fl. paa hinanden flg.
Folketællinger. Nedenstaaende Tabel viser
Tilvækstprocenten i de senere Aar i en Del Stater.
Endvidere tilføjes Tal, der viser
