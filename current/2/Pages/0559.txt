sin Selvbiografi. (<sp>Litt</sp>.: <sp>Raumer</sp>,
»Historisches Taschenbuch« [1866. S. 203—370]).
<i>L. M.</i>
</chapter>

<chapter name="Bahrein">
<b>Bahrein</b>, <sp>B.-Øerne</sp>, <sp>Avaløerne</sp>, under britisk
Protektorat staaende Øgruppe i Bahrein-Bugten
mellem Halvøen El Katr og Landskabet El Hasa
paa Arabiens Nordøstkyst, bestaar af Hovedøen
B., 43 km lang, 16 km bred, ligesom de
omliggende smaa Øer lav, opbygget af Koralkalk. Den
største af Smaaøerne er Moharek, 6 km lang,
1 km bred, dernæst Sitra, 5 km lang, 2 km bred,
med omtr. Halvdelen af Arealet frugtbart, Nabi
Saleh, 4 km i Omkreds, meget frugtbar, Jezeyra,
en lille Ø med en Daddelplantage, og endelig tre
ubeboede Klipper Urn Nashan, Jidi og Raka, i
alt med 600 km<sup>2</sup> og c. 90000 Indb. af arab.
Nationalitet. Den i c. 100 Landsbyer boende,
agerdyrkende Befolkning tilhører overvejende den
shiitiske Sekt af Islam. De dyrker Dadler,
Mandler, Citroner, Figen, Druer, Hvede og Byg. Paa
Øerne findes Tusinder af kegleformede
Gravhøje af ukendt Alder. Den ligeledes shiitiske
Kystbefolkning lever væsentlig af Perlefiskeri,
Øernes vigtigste Indtægtskilde, som drives med
900 Baade med en Besætning af 8—60 Mand i
hver. Bybefolkningen, hvoriblandt en Del Negre,
er overvejende sunitisk. Hovedstaden Manameh
med 25000 Indb. har en Havn og er Centrum
for Handelen. Der udførtes, 1910—11, Perler til
en Værdi af 928533 £, Østersskaller for 25543 £.
Desuden er Transithandelen livlig, især med
Korn, Dadler, Bomuld og Kaffe. 1910—11 indgik
132 Dampere med 200000 t og 817 Sejlskibe med
28000 t, hvoraf 104 Dampere med 166000 t og 32
Sejlskibe med 3400 t britiske. B. styres af en
Høvding. Den ind. Regering øver Kontrol
gennem en politisk Agent, som staar under den
politiske Resident for den pers. Bugts Kyster
med Hovedkvarter i Bushir (Persien). I Beg. af
16. Aarh. blev B. besat af Portugiserne, som
drev Perlehandel. 1622 erobredes de af Perserne,
der dog fl. Gange fordreves af Araberne, i hvis
Hænder Øgruppen endelig faldt (1787). Efter at
Tyrkerne (1840) havde besat El Hasa blev B.
uafhængig. I den sidste Del af 19. Aarh. har
baade Tyrker og Persere søgt at underlægge sig
B., indtil det indobritiske Rige overtog
Protektoratet c. 1892. (<sp>Litt</sp>.: <i>The B. Islands in the
Persian Gulf</i> [<i>Proc. of the Royal Geogr. Soc.</i>
1890]).
<i>M. V.</i>
</chapter>

<chapter name="Bahr-el-Abiad, B.-el- Asrak (se Nilen)">
<b>Bahr-el-Abiad</b> [-↱a-], <b>B.-el- Asrak</b>, se <sp>Nilen</sp>.
</chapter>

<chapter name="Bahr-el-Abiad">
<b>Bahr-el-Abiad</b> [-↱a-] ɔ: det hvide Hav (tyrk.
Ak-Denis), Sø i det nordligste Syrien, som
Europæerne fra 9. Aarh. af kalder »Søen ved
Antiokheia«, da denne By ikke er langt derfra.
I Søen falder to Floder, Kara-su ell. Nahr-el-Assad,
»den sorte Flod«, i Oldtiden Melas, og
Ipri ell. Apri, som omtales af Assyrerne.
Egnen N. f. Søen er meget usikker og har derfor
været lidet kendt længe, men den rummer en
højst interessant Ruinhøj, Oldtidens Samalla,
nu Sendjerli (s. d.), der fra 1891 er bleven
udgravet og beskrevet af en tysk Ekspedition.
<i>V. S.</i>
</chapter>

<chapter name="Bahr-el-Ghasal (se Gazellefloden)">
<b>Bahr-el-Ghasal</b>, se <sp>Gazellefloden</sp>.
</chapter>

<chapter name="Bahri">
<b>Bahri</b> ɔ: Landet ved Havet, arab. Navn paa
Nedreægypten.
</chapter>

<chapter name="Bahr Tabarijeh (se Gennesaret)">
<b>Bahr Tabarijeh</b>, se <sp>Gennesaret</sp>.
</chapter>

<chapter name="Bai (d. s. s. Havbugt)">
<b>Bai</b>, d. s. s. Havbugt.
</chapter>

<chapter name="Baiburt">
<b>Baiburt</b>, By i tyrk. Armenien, Vilajet Erzerum,
i 1638 m's Højde ved Masset, en Biflod til
Tsharuk, og ved den vigtige Handelsvej fra Erzerum
til Trapezunt, havde før den russ.-tyrk. Krig
1877 c. 10000 Indb. og har nu henved Halvdelen;
Beboerne driver Træ- og Kornhandel. I de
nærliggende Bjerge bo de med Georgierne
beslægtede, troglodytiske Laser. B. er bekendt ved
Slagene 1473 mellem Muhammed II og Uhum
Hassan samt 7. Oktbr 1829 mellem Russerne under
Paskevitsh og Tyrkerne.
<i>M. V.</i>
</chapter>

<chapter name="Baierin">
<b>Baierin</b>, en Form af <sp>Columbit</sp>.
</chapter>

<chapter name="Baiern (d. s. s. Bayern)">
<b>Baiern</b>, d. s. s. <sp>Bayern</sp>.
</chapter>

<chapter name="Baïf, Jean Antoine de">
<b>Baïf</b> [ba↱if], <sp>Jean Antoine de</sp>, fr. Digter
(1532—89). Han blev tidlig paavirket af Ronsard,
tilhørte Forfatterkredsen <i>La Pléiade</i> og har
skrevet en Rk. lyriske Digte (<i>Amours de Méline</i>,
<i>Amours de Francine</i> etc.), som han 1573 samlede
under Titlen <i>Poèmes, Amours, Jeux et Passe-temps</i>; 
disse er dog af mindre Bet. Som hans
Hovedværk maa betragtes <i>Mimes, Enseignements
et Proverbes</i> (1576), der indeholder satiriske,
moralske og allegoriske Smaadigte; mange af
dem er Efterligninger af Theognis, Anakreon
o. a. Han har ogsaa med Held oversat Stykker
af Plautus, Terentius og Sofokles. B. var en ivrig
Beundrer af den klassiske Litt., og han forsøgte
at indføre kvantiterende Vers efter lat. og gr.
Mønster, samtidig med at han arbejdede paa at
simplificere Ortografien og selv anvendte en Art
Lydskrift. Foruden Digter var han en dygtig
Musiker og er gentagne Gange optraadt som
Komponist; han grundlagde 1571 et <i>Académie
de poésie et musique</i>, der virkede i c. en Snes
Aar.
<i>Kr. N.</i>
</chapter>

<chapter name="baignoir">
<b>baignoir</b> [bæ↱n<sub>j</sub>wa.r] (fr.), Badekar;
fremspringende Teaterloge i Form af et Badekar.
</chapter>

<chapter name="Baikalbjergene">
<b>Baikalbjergene</b>, Bjerglandet NV. f.
Baikalsøen, et Plateauland, gennemfuret af Dale, som
væsentlig strækker sig fra SV. til NØ. Fra B.
udspringer den store Flod Lena kun faa km fra
Baikalsøen. Det højeste Punkt i B. naar 1585 m.
<i>M. V.</i>
</chapter>

<chapter name="Baikalit">
<b>Baikalit</b>, en Slags Salit, se <sp>Pyroxengruppen</sp>.
</chapter>

<chapter name="Baikalsøen">
<b>Baikalsøen</b>, Sø i det sydlige Sibirien, 520 m
o. H., strækker sig fra SV. til NØ. 640 km lang,
indtil 85 km bred, og har et Areal af 34180 km<sup>2</sup>.
Navnet stammer fra det jakutiske Bai Kul (den
rige Sø), der hentyder til Søens Rigdom paa
Fisk. Tungusernes Navn paa B. er Lam,
Burjæternes Dalaj. B. er omgiven af Bjerge, som de
fleste Steder hæver sig stejlt op fra Kysten til
en Højde af nogle hundrede m. Mange Steder
har Bølgerne i Klipperne udhulet Grotter. B. er
dannet af to store Gravsænkninger, som støder
til hinanden under en spids Vinkel. Til den ene
Gravsænkning hører den, sydlige Del af Søen
indtil den lange Ø Olchon. Herfra fortsætter
Gravsænkningen sig op i Bargusin Bugten S. f.
Svjætoj Nos og videre gennem Bargusin Dalen til den
sørige Zipa Dal, som har Afløb til Lena. Til den
anden Gravsænkning hører den Del af Søen, som
ligger N. f. Olchon og Svjætoj Nos. S. f. Selengas
Munding strækker sig en kun 70 m dyb Ryg tværs
over Søen. S. f. denne er der maalt en Dybde af
1610 m. Ogsaa N. f. Selengas Munding er
Dybder paa c. 1000 m hyppige. Det eneste store
