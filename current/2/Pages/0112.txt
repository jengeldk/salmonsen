og »Den flyvende Hollænder«) for den sv. Scene
og skrevet talrige Artikler om musikalske
Emner; han har været Regissør ved Stockholms
lyriske Scene og var endelig en meget søgt og
anset Sanglærer, i hvilken Egenskab han i nogle
Aar var bosat i Kbhvn, efter at han 1874 havde
forladt Stockholms Opera og i de derpaa flg.
Aar var optraadt i Provinserne og i Kria, baade
som Opera-, Operette- og Romancesanger. Sine
Erfaringer og Principper paa Sangkunstens
Omraade har han nedlagt i et 1891 udkommet Skr.
»Försök till en naturlig och förnuftig
grundläggning af tonbildningsläran«, der indeholder
et lige saa skarpt som aandfuldt Angreb paa
hele den gamle Sangskole. 1868 ægtede han
Violinistinden Marie Neruda, en Søster til Franz
og Wilhelmine Neruda,. (<sp>Litt.</sp>:
<sp>Fr. Hedberg</sp>, »Svenska Operasångare«).
<i>S. L.</i>
</chapter>

<chapter name="Arlecchino (se Harlekin)">
<b>Arlecchino</b> [arle↱k.ino], se <sp>Harlekin</sp>.
</chapter>

<chapter name="Arles">
<b>Arles</b> [arl], By i det sydøstlige Frankrig,
Arrondissementshovedstad i Dept
Bouches-du-Rhône, ligger 88 km NØ. f. Marseille ved
Lyon-Banen og ved Rhône, lidt ndf. Deltaets Beg., og
har (1906) 16191 Indb. (som Kommune i 1911:
31010 Indb.). A. har Olie- og Sæbefabrikker og
store Maskinværksteder samt Skibsbyggeri og
Handel med Korn, Olie og Vin, men er dog en
temmelig stille By. Faareavlen spiller en stor
Rolle i Omegnen. Gaderne er snævre og
uregelmæssige, og ved hvert Skridt møder man
Bygninger ell. Ruiner, der minder om en stor Fortid.
Midt i Byen, ved <i>Place de la République</i>, ligger
Katedralen <sp>St Trophime</sp>, Provences
smukkeste romanske Kirke, grundet i 7. Aarh., men
ombygget fl. Gange og restaureret 1870. A. har
fl. andre gamle Kirker, deraf to romanske.
Raadhuset, fra 17. Aarh., indeholder et offentligt
Bibliotek. I en gl gotisk Kirke findes et Museum
med romerske og oldkristelige Levninger. Af de
antikke Ruiner er den mærkeligste det store
<sp>Amfiteater</sp>, som kunde rumme 25000
Tilskuere; desuden findes der Rester af det gamle
<sp>Forum</sp> og af <sp>Teatret</sp>. I den sidstnævnte
Ruin fandt man 1651 den berømte Statue Venus
fra A. (Louvre). Uden for Byen er en rom.
Kirkegaard, <i>les Aliscamps</i> (<i>Elysii Campi</i>). — A.
(<sp>Arelate</sp> ell. <sp>Arelas</sp>) er en ældgammel
By, maaske anlagt af Fønikerne, og blev fra 6.
ell. 5. Aarh. f. Kr. Marseilles mægtigste Koloni.
Julius Cæsar gjorde den til Boplads for sine
Veteraner. Under Kejser Honorius blev den
Galliens Hovedstad. Bispesædet blev grundet i 1.
Aarh. af St Trophimus (ophævet 1790). Efter
Romerrigets Fald kom A. i Vestgoternes Magt
og forfaldt. 730 blev den plyndret af Saracenerne.
Men i 10. Aarh. blev den Hovedstad i det
burgundiske Kongerige <sp>Arelat</sp> og oplevede nu en
ny Blomstring. I 12. Aarh. gjorde Byen sig til
en uafhængig Fristad, men underkastede sig
1251 Karl af Anjou og blev senere tillige med
Provence af Ludvig XI indlemmet i Frankrig.
— Kvinderne i A. er berømte for deres
Skønhed og siges at minde om den oldgr. og rom.
Kvindetype.
<i>G. Ht.</i>
</chapter>

<chapter name="Arlesheim">
<b>Arlesheim</b> [↱ar-], Flække i det schweiziske
Kanton Baselland, ligger 340 m o. H. ved højre
Bred af Birs, er Station paa Jernbanen
Jura-Simplon og har (1910) 1956 Indb., mest
Katolikker. Den smukke Kirke er opført 1680, og fra
dette Aar til 1792 var A. Sæde for Domkapitlet
i Bispedømmet i Basel. Den frugtbare Omegn
har gode Vinhaver.
<i>G. Ht.</i>
</chapter>

<chapter name="Arlincourt, d', Charles Victor Prévôt">
<b>Arlincourt</b> [d-arlæ͠↱ku.r], <sp>d', Charles Victor
Prévôt</sp>, Vicomte, fr. Romanforfatter
(1789—1856), var først Tilhænger af Napoleon, hvis
Gunst han vandt ved Digtet <i>Une matinée de
Charlemagne</i> (1810), som udgør 1. Del af et
bourbonistisk Epos <i>Charlemagne ou la
Caroléide</i>, der udkom 1818. Derpaa skrev han en
Del svulstige Romaner i
reaktionær-aristokratisk Aand, saaledes <i>Le rénégat</i> (1822),
<i>L'étrangère</i> (1825) og især <i>Le solitaire</i> (1821; 11. Opl.
1825), der blev oversat paa saa godt som alle
europæiske Sprog. Efter 1830 forfattede A. en
Art »historiske Romaner«, der vrimler af
Udfald mod »Borgerkongen«: <i>Les rebelles sous
Charles V</i> (6 Bd 1832); <i>Les écorcheurs ou
l'usurpation et la peste</i> (3 Bd 1833); <i>Le brasseur roi</i>
(1833, 4. Opl. 1835) o. fl. I Anledning af
Februarrevolutionen 1848 udgav han nogle
opsigtvækkende legitimistiske Pamfletter, bl. a.
<i>Dieu le veut</i> (64. Opl. 1850) og <i>Place au droit!</i>
(12. Opl. 1850), som kræver »Henrik V's«
Indsættelse.
<i>S. Ms.</i>
</chapter>

<chapter name="Arlington">
<b>Arlington</b> [↱a.<sub>ə</sub>liŋt<sub>ə</sub>n], Navn paa fl. Byer i
U. S. A., af hvilke nævnes A. i Staten
Massachusetts, der ligger 10 km NV. f. Boston ved
Banen til Bedford. (1900) 11187 Indb. A. er
nærmest at betragte som en Forstad til Boston.
</chapter>

<chapter name="Arlington, Henry Bennet, Baron og senere Jarl af">
<b>Arlington</b> [↱a.<sub>ə</sub>liŋt<sub>ə</sub>n], <sp>Henry Bennet</sp>,
Baron og senere Jarl af, eng. Statsmand
(1618—85) kæmpede under Borgerkrigen 1643 for
Karl I og drog senere til Frankrig, hvor han
1654 blev Sekretær for Prins Jakob (senere
Jakob II) og 1658 sendtes til Spanien som Prins
Karl's (Karl II) Agent. Efter dennes
Tronbestigelse blev han 1661 privat Kassemester
(havde bl. a. Omsorg for hans Friller) og 1662
Statssekretær, særlig optaget af de udenlandske
Anliggender. Han sluttede 1670 Forbundet med
Frankrig (lod sin Hustru modtage en stor
Pengegave af Ludvig XIV som Løn herfor) og var
Medlem af »Cabalministeriet« 1667—74, samt
derefter <i>Lord Chamberlain</i> indtil 1681. Om
han selv var Katolik, er uvist, men at han
altid støttede deres Sag, er utvivlsomt. Han blev
1663 Peer som Baron og 1672 som Jarl af A.
Hans Breve til W. Temple (1665—70) udgaves
1701.
<i>E. E.</i>
</chapter>

<chapter name="Arloing, Saturnin">
<b>Arloing</b> [ar↱lwæ͠], <sp>Saturnin</sp>, fr. Fysiolog
og Bakteriolog, f. 3. Jan. 1846, Prof. ved det
medicinsk-farmaceutiske Fakultet i Lyon, har
særlig studeret smitsomme Sygdomme. Han
deltog i Opdagelsen af
Miltbrandsemfysemsbakterien og fremstillede en Vaccine mod
Miltbrandsemfysem.
</chapter>

<chapter name="Arlon">
<b>Arlon</b> [ar↱lǡ], Hovedstad i den belgiske Prov.
Luxembourg, ligger paa en Højde ved Semois'
Kilder, 416 m o. H. ved Banelinien
Bryssel-Luxembourg, har (1910) 12012 Indb. og en
betydelig Industri (Uld og Jern). A. hed i
Romertiden <i>Orolaunum vicus</i> og var en Station paa
den Antoninske Vej mellem Reims og Treves.
A. har et Museum med en Mængde rom.
Oldsager, fundne i Byen og Omegnen. I
Middelalderen var A. et Grevskab, som 1214 blev
