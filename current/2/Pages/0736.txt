alene udgav han <i>Bibliothèque des mémoires
relatifs au XVIII'e siècle</i> (1846—64, 29 Bd).
<i>S. Ms.</i>
</chapter>

<chapter name="Barrière, Théodore">
<b>Barrière</b> [ba↱r<sub>i</sub>æ.r], <sp>Théodore</sp>, fr.
Skuespilforfatter, f. 1823, d. 16. Oktbr 1877. 20 Aar gl
gjorde han Lykke med sit første Skuespil
<i>Rosière et nourrice</i> og vedblev nu at arbejde
for Scenen, mest i Forening med forsk., lidet
fremragende Forf. Han dramatiserede Henri
Murger's berømte Roman <i>La vie de Bohême</i>
(1849) og <i>Manon Lescaut</i> (1851). Med
<sp>Thioust</sp> skrev han <i>Les filles de marbre</i> (1853,
»Marmor-Qvinderne« ved A. Recke, 1859) et
Modstykke til Dumas' »Kameliadamen«, og med
<sp>Capendu</sp> 1856 sit bekendteste Skuespil <i>Les
faux bonshommes</i> (paa det kgl. Teater i Kbhvn
»Skikkelige Folk« ved H. P. Holst, 1860), en
Karakterkomedie af skarpt og spillende Lune.
Senere fulgte det ligeledes med Capendu skrevne
<i>Les fausses bonnes femmes</i> (1858), <i>Cendrillon</i>
(1859), <i>le feu au couvent</i> (»Ildløs i Klostret«)
(1860), <i>L'ange de minuit</i> (1861), med
<sp>Plouvier</sp>, <i>Le démon du jeu</i> (1863), forfattet med
<sp>Crisafulli</sp>, <i>Les jocrisses de l'amour</i>, med
Thiboust, og <i>La comtesse de Sommerive</i>
(1872). B.'s dramatiske Arbejder naar op til et
Antal af henved 100. Han er en af det nyere
realistiske Dramas betydeligere Forf.; hans
Satire over Nutidsbrøst og forlorne Forhold og
Mennesker er ofte bidende og bitter; hans
Stykker rummer liden Handling og er rutineret
skrevne med skitsemæssig Karaktertegning, men
vrimler af komiske Træk.
<i>S. Ms.</i>
</chapter>

<chapter name="Barrièrebefæstning (se Barrière)">
<b>Barrièrebefæstning</b> [ba↱riæ.r<sub>ə</sub>-], se
<sp>Barrière</sp>.
</chapter>

<chapter name="Barrièrerev (se Koraller)">
<b>Barrièrerev</b> [ba↱riæ.r<sub>ə</sub>-], se <sp>Koraller</sp>.
</chapter>

<chapter name="Barriers Islands">
<b>Barriers Islands</b> [↱bär<sub>j</sub>əz-a^i£<sub>ə</sub>ndz], <sp>Otea</sp>
og <sp>Huturu</sp>, Øer ved den nordøstlige Kyst af
Ny-Zeelands Nordø ud for Hauraki-Bugten.
</chapter>

<chapter name="Barrikader">
<b>Barrikader</b> (fr.) er Spærringer, som opføres
af, hvad der haves nærmest ved Haanden,
saasom Brosten, Tønder, Vogne, Bohave,
Jernbaneskinner, Sveller o. l., og som særlig anvendes
paa Gader og Veje ved Indgangene til Byer og
Landsbyer samt undertiden paa Broer. Skal B.
kunne passeres indtil sidste Øjeblik, dannes den
af 2 lidt bagved hinanden liggende B., der hver
spærrer lidt over Halvdelen af Vejen, og hvis
Mellemrum forberedes til hurtig Lukning, f. Eks.
ved Hjælp af en <sp>spansk Rytter</sp> (s. d.). B.
forsvares enten direkte ell. ved at holdes under
Ild fra tilstødende Bygninger, der maa gøres
saa stormfri som muligt. Til Indtagelsen af en
kraftig forsvaret B. kræves i Reglen Artilleriild.

Paris er B.'s Hjemsted. De anvendtes allerede
her i Middelalderen og er senere hyppig blevne
benyttede i revolutionære Gadekampe af den
civile Befolkning. 26. Aug. 1648 fik Navnet
<sp>Barrikadedagen</sp> (<i>la journée des
barricades</i>), fordi Befolkningen i Paris paa denne Dag
byggede henved 2000 B. i Gaderne af Harme
over, at Frondens Anfører, Broussel, blev taget
til Fange. Under Julirevolutionen blev der
Natten mellem 27. og 28. Juli 1830 opført over
4000 B., og 1848—49 var ikke alene Paris, men
ogsaa Wien, Berlin, Frankfurt og Dresden Vidne
til heftige Barrikadekampe. Under Belejringen
af Paris 1870—71 opførtes der ogsaa B. i Byen;
men de kom først til Anvendelse i Kommunens
Dage.
<i>Sch. P.</i>
</chapter>

<chapter name="Barril (se Baril)">
<b>Barril,</b> <sp>Barrile</sp>, se <sp>Baril</sp>.
</chapter>

<chapter name="Barrili, Anton Giulio">
<b>Barrili,</b> <sp>Anton Giulio</sp>, ital. Romanforf.
(1836—1908), deltog i Krigene mod Østerrig 1859
og 1866 (i Garibaldi's Korps), og 1867 var han
med paa Toget mod Rom. 1876—79 var han
Deputeret. B. var en meget frugtbar Forf.; hans
mange Romaner og Fortællinger er, om ikke af
allerførste Rang, dog gode Bøger. Bl. hans
mange Romaner, der dels er historiske dels
omhandler Nutidslivet, kan nævnes: <i>Capitan
Dodèro</i> (1865), <i>Val d'Olivi</i> (1873), overs. paa Tysk
af Paul Heyse, <i>Come un sogno</i> (1875), <i>Cuor di
ferro e cuor d'oro</i> (1877), <i>L'olmo e l'edera</i> (1877),
<i>La donna di Picche</i> (1880), <i>Il biancospino</i> (1882),
<i>La Montanara</i> (1886), <i>Terra Vergine</i> (1892), <i>Il
ponte del Paradiso</i> (1904), <i>Tra cielo e terra</i>
(1907). Foruden sine belletristiske Arbejder har
B. skrevet <i>Ritratti contemporanei</i> (1878), <i>Lutezia</i>
(1879), <i>Dal romanzo alla storia</i> (1881), <i>Garibaldi</i>
(1883), <i>Il rinnovamento letterario italiano</i> (1890)
o. fl. Desuden har han redigeret Bladene <i>Il
Movimento</i> og senere <i>Il Caffaro</i>.
<i>(E. G.) E. M-r.</i>
</chapter>

<chapter name="Barrilla (se Soda)">
<b>Barrilla</b> [sp. wa↱r.il<sub>j</sub>a], se <sp>Soda</sp>.
</chapter>

<chapter name="Barrios, José Maria Reya">
<b>Barrios,</b> <sp>José Maria Reya</sp>, Præsident
i Guatemala, Nevø af nedenn. Justo Rufino B.
Som Præsident (fra 1892) begunstigede han
Handel og Industri og arbejdede paa
Jernbanenettets Udvikling. 1897 lod han sig proklamere som
Diktator, men blev i Beg. af det flg. Aar dræbt
paa Foranledning af sin Fætter Prospero
Morales.
<i>A. C.</i>
</chapter>

<chapter name="Barrios, Justo Rufino">
<b>Barrios</b> [↱war.j<sub>å</sub>s], <sp>Justo Rufino</sp>,
Præsident i Republikken Guatemala (1835—85).
Præsident blev han 1873. Han førte et haardt og
vilkaarligt Herredømme. Hans Forsøg paa at
samle de fem mellemamerikanske Republikker
til et Forbund slog fejl og førte til en Krig,
hvori B. faldt.
<i>A. C.</i>
</chapter>

<chapter name="Barrique">
<b>Barrique</b> [ba↱rik], fr. Ord for <sp>Fad</sp>, <sp>Tønde</sp>,
gl. fr. Maal for Vin, svarende til det danske
Oksehoved ell. Oxhofd. I Bordeaux er B. =
228,000 l, i Bayonne er 1 B. = 246,720 1. 1 B. gl.
Pariser Maal er = 205,460 l. I Marseille
er 1 B. = 224,000 l. 4 B. er = 1
<i>Tonneau</i>. Paa <sp>Martinique</sp> er 1 B. som Maal for
flydende Varer = 100 gl. Pariser Pots = 186,264
l, medens 1 B. Sukker er = 1000 Pd. gl. Pariser
Markvægt = 489,506 kg. Paa Mauritius er 1 B. à
30 <i>Veltes</i> = 228,289 l. I Senegambien er 1 B.
Kalk = 250 kg, 1 B. Ris = 180 kg.
<i>Th. O.</i>
</chapter>

<chapter name="Barristers">
<b>Barristers</b> [↱bär<sub>i</sub>stəz], Benævnelsen for visse
Medlemmer af den eng. Sagførerstand. I
England (ligesom f. Eks. i Frankrig) er Sagførernes
Hverv delt saaledes, at nogle Sagførere
væsentligst har det udenretslige Arbejde med at
forberede Sagens Anlæg, indhente de nødvendige
Oplysninger etc., medens andre Sagførere har
til Opgave at møde i Retten og plædere Sagen.
B. kaldes de plæderende Sagførere, modsat
<i>attorneys</i> og <i>sollicitors</i> (s. d.), hvilke sidste
overvejende besørger det udenretslige Arbejde og
tillige optræder som en Slags Mellemmænd mellem
B. og Klienten. Ligesom de fleste eng. Jurister
faar B. fornemmelig deres Uddannelse gennem
en praktisk Skole af Øvelse og Erfaring, især
ved Arbejde hos andre B., medens det boglige
