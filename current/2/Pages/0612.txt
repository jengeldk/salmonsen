Adrianopel-Kirkkilisse, kommende fra NV. og
besluttede, støttet paa førstnævnte Fæstning, at standse
det her. At forlægge Opmarcherummet længere
tilbage, saaledes som mange af Hensyn til
Hærens ufærdige Tilstand tilraadede, blev opgivet,
og 21. Oktbr stod I Armékorps, Javer Pasha, 3
Linie- og en Redif-Division med 20000 Mand og
72 Kanoner ved Kavalki-Jenidze; II Armékorps,
Torgut Sjefket Pasha, 2 Linie-Divisioner med
14000 Mand og 48 Kanoner ved Tyrkbey-Karagac;
III Armékorps, Mahmud Mukhtar Pasha,
3 Linie- og 2 Redif-Divisioner med
c. 38000 Mand og 80 Kanoner foruden 3
Haubits-Batterier omkring Bunar-hisar; IV
Armékorps, Ahmed Abu Pasha, 2 Linie- og
2 Redif-Divisioner med c. 20000 Mand, 60 Kanoner
og 3 Haubits-Batterier ved Lyle Burgas;
Rytter-Divisionen, 2000 Sabler, 12 Kanoner N. f.
Sejmen. Kirkkilisse tillagdes ringe Bet. og var kun
befæstet med to Jordværker. I Adrianopel
havdes som Besætning X og senere XI Division
samt 3 Redif-Divisioner m. m., under Sjukri
Pasha, i alt 50000 Mand. Den havde en
Omkreds af 35 km med 27 dels permanente Værker.
For at beskytte den vigtige Jernbanelinie
Demotika-Xanthi stod c. 10000 Tyrkere ved
Kirdjaly.

Medens Abdullah Pasha af Hensyn til
Hærens Underlegenhed og daarlige Tilstand, thi
den manglede alt, vilde forholde sig defensiv,
forlangte Krigsministeren, at man 22. Oktbr
skulde gaa frem mod Bulgarerne. Disse havde
18. Oktbr begyndt at overskride Grænsen. 2.
Armé erobrede Mustapha-Pasha, og vendte
sig med Tropper paa begge Sider af
Maritza-Floden mod Adrianopel. 21. Oktbr opnaaedes
Forbindelse med 1. Armé (3. Division), der var
rykket frem V. f. Tundscha og Ivanov søgte
derpaa ved at trænge videre frem at hindre
Besætningen i at understøtte den tyrk.
Hovedhær. 10. og 11. Division angreb dog 22.—24.
Oktbr i Retning af Kaipa og bandt derved 3. og
10. Division; først i Slutn. af Oktbr blev
Fæstningen indesluttet; 3. Division afløstes af 11.
1. og 3. Armé overskred ligeledes fra 18. Oktbr
Grænsen med Retning Adrianopel-Kirkkilisse;
men for at klare Situationen blev Angrebet paa
den tyrk. Hovedhær fastsat til 22. Oktbr.
Saaledes maatte det hin Dag komme til Kamp,
navnlig ved Erikler Petra og Eski Polos i Ø.,
ved Syliolu og Geckenli i V. I Løbet af
Natten gjorde Bulgarerne flere Fremstød, navnlig
mod Kirkkilisse, hvor Panik opstod, og under
den paafølgende Kamp 23. Oktbr frembragte det
bulg. Artilleri saa stor Virkning, at Tyrkerne i
vild Flugt veg tilbage imod S. og SØ. Kun ved
Erikler Petra og Jenidze ydedes Modstand af
III og I Armékorps. Dette bevirkede, at
Bulgarerne ikke forfulgte og først 24. Oktbr besatte
Kirkkilisse, saaledes at Tyrkerne den 25. kunde
samle sig med III Armékorps ved Viza og med
de øvrige Hærdele ved Baba-Eski. Dagen efter
indtog de en Stilling bag Karagac-deresi,
medens XVII og XVIII Armékorps, bestaaende
af Redif-Divisioner, samlede sig ved Juvali og
Saraj. Abdullah vilde dog ikke optage Kampen
bag hin Flod, men ved Ergene. Krigsministeren
forlangte det første, og saaledes besattes den
23 km lange Stilling Karagac-Lyle Burgas af I, II
og IV Armékorps, medens højre Fløj skulde
dækkes af III, XVII og XVIII Armékorps.
Angrebet paa denne Stilling indlededes 27. Oktbr,
idet 3. Armé dannede venstre og 1. og 10.
Division af 1. Armé højre Fløj. 28. Oktbr blev der
blot rekognosceret, men 29. Oktbr foretoges det
egl. Angreb, som førte til Slaget ved Lüle
Burgas, der 31. Oktbr endte med Tyrkernes
Nederlag, idet de mistede c. 25000 Mand og 160
Kanoner, medens Bulgarernes Tab gik op til over
20000 Mand. Kun Mahmud Mukhtar Pasha
kæmpede med III, XVII og XVIII Armékorps heldig
med den bulg. 5. Division ved Bunar-hisar;
denne havde ondt med at klare sig, indtil 1
Brigade af 3. Division 31. Oktbr bragte den
Understøttelse. Under store Lidelser og megen
Forvirring gik den tyrk. Hær tilbage til den 1877
anlagte Forsvarsstilling ved Tschataldscha, 35
km fra Konstantinopel, med begge Fløje støttede
til Havet. Dens 41 km lange Front blev ved
Derkos-Søen i N. og Tschekmedre-Bugten
forkortet med 13 km; men de gamle Værker duede
ikke, ny maatte anlægges; det til Adrianopel
sendte svære Skyts erstattes med nyt og
Vandmanglen afhjælpes. Koleraens Udbrud
forværrede yderligere Situationen. Bulgarerne var det
dog ikke lykkedes at ødelægge den tyrk. Hær,
hvad der ved en energisk Forfølgning havde
været muligt. De standsedes af slette Veje og
Forplejningsvanskeligheder, og derved fik
Tyrkerne Tid til at reorganisere sig og forberede sig
paa kraftig Modstand. I alt samledes i Stillingen
84000 Mand, nu under Befaling af Nazim Pasha,
med 280 Kanoner foruden nogle 12 og 15 cm's
Haubitser. III Armékorps opstilledes paa højre,
I paa venstre Fløj, II i Centrum, XVII og XVIII,
omdannede til I og II Reservearmékorps, stilledes
i Reserve. Først 11. Novbr naaede Bulgarerne til
Canta-Strandza og traf nu Forberedelser til at
angribe Stillingen, saaledes at 1. Armé stod paa
højre og 3. Armé, forstærket med 5. og 9.
Division, paa venstre Fløj, i alt c. 126000 Mand
med 550 Kanoner, deriblandt kun 12 svære.
General Dimitriev havde overtaget Kommandoen
over begge Hære, som han 16. Novbr førte tæt
ind paa Stillingen; han besluttede at angribe,
inden yderligere Forstærkninger var indtrufne.
17. Novbr indledede Artilleriet Kampen, men det
kunde ej faa Bugt med det tyrk., saa at
Fodfolket led meget under Fremrykningen og
maatte grave sig ned. Kun et Par Skanser
erobredes, men maatte atter opgives. Tyrkiske
Krigsskibe greb ind paa Fløjene. 18. Novbr
fortsatte 3. Armé Angrebet, men til en egl. Storm
kom det ikke; Mahmud Mukhtar Pasha greb
endog Offensiven (herunder blev han saaret).
Den 19. fandt hovedsagelig en Artillerikamp
Sted og maatte Bulgarerne atter afvise Tyrkernes
offensive Stød, Hermed ophørte Kampen,
som havde kostet Bulgarerne c. 12000 Mand, og
begge Parter indtog defensive Stillinger. De
første havde ved mangelfulde Anordninger
forspildt Chancen for at naa Konstantinopel.
Navnlig havde Adrianopel bundet mange Kræfter,
thi dens Belejring krævede 8. og 11. Division
foruden 2 Landstorms-Divisioner og fra 5. Novbr
2 serb. Divisioner, i alt c. 100000 Mand, medens
