for Udforskningen af Tibet, er dog <sp>Hedin</sp>.
1899—1902 undersøgte han Tarimbækkenet og
det nordl. Tibet. Forklædt som Burjæt søgte han
at naa Lhasa, hvilket dog mislykkedes, 1903
overskred en engelsk Militærekspedition under
<sp>Younghusband</sp> den tibetanske Grænse og
besatte Lhasa (1904). 1904—05 berejste
<sp>Lesdain</sp> Egnen om Jangtsekiangs Kilder. 1905—09
berejste <sp>Hedin</sp> atter Tibet og opdagede Kæden
Transhimalaja.

(<sp>Litt.</sp>: <sp>Keane</sp>, <i>Asia</i> [London 1896]; <sp>Sievers</sp>,
»A.« [Leipzig og Wien 1904]; <sp>Launay</sp>, <i>La
géologie et les richesses minérales de l'Asie</i> [Paris
1911]; <sp>Suesz</sp>, »Das Antlitz der Erde« [Leipzig
1885—1901]; <sp>Hann</sp>, <i>Klimatologie</i>. [Stuttgart
1908—11]; <sp>Supan</sp>, »Die Verteilung der
Niederschläge auf der festen Erdoberfläche« [Gotha
1898]; <sp>Grisebach</sp>, »Vegetation der Erde«
[Leipzig 1872]; <sp>Warming</sp>, <i>Oecology of plants</i>
[Oxford 1909]; <sp>Kobelt</sp>, »Die Verbreitung der
Tierwelt« [Leipzig 1902]; <sp>Bahnson</sp>,
»Ethnografien« [Kbhvn 1900]; <sp>Zimmermann</sp>, »Die
europäischen Kolonien« [Berlin 1898—1901]).
<i>M. V.</i>
</chapter>

<chapter name="Asilidæ">
<b>Asilidæ</b>, Rovfluer, er en Fam. af
orthorrhaphe, brachycere Fluer, forekommende baade
i den palæarktiske Region (med c. 500 Arter) og
i Nordamerika (med c. 550 Arter). I Danmark
repræsenteret ved 28 Arter. Middelstore til
store Fluer af slank Legemsform og med dybt
udhulet Isse, der bevirker, at Øjnene bliver
stærkt fremtrædende opadtil. Rovdyr, der lever
af andre Insekter, ofte større end de selv.
Larverne, der findes i Jord og Sand ell. under
Bark, lever af andre Insekters Larver.
<i>K. L. H.</i>
</chapter>

<chapter name="Asimut (d. s. s. Azimut)">
<b>Asimut</b> [↱a↱si-], d. s. s. <sp>Azimut</sp>.
</chapter>

<chapter name="Asinara">
<b>Asinara,</b> <sp>Isola dell' A.</>, Ø ved Sardiniens
Nordvestkyst, Prov. Sassari, er ved et smalt
Stræde skilt fra Sardiniens Nordvestspids Punta
Falcone og danner den vestlige Begrænsning af
<sp>Golfo dell' A.</sp> Øen, der er c. 50 km<sup>2</sup> stor,
bestaar af Granit. Kysterne omgives af
Koralbanker, hvorfra faas Ædelkoraller. Øen bebos
af Hyrder og Fiskere. I Oldtiden hed den <i>Insula
Herculis</i>.
<i>H. P. S.</i>
</chapter>

<chapter name="Asine (se Koroni)">
<b>Asine</b> [↱a´-, gr. -↱sine.], se <sp>Koroni</sp>.
</chapter>

<chapter name="Asinius">
<b>Asinius,</b> <sp>Cajus A. Pollio</sp> (Polio), rom.
Feltherre og Statsmand, Taler, Historieskriver
og Digter (75 f. Kr.—5 e. Kr.). I Borgerkrigen
tog han Cæsar's Parti og reddede efter Curio's
Nederlag Resterne af Hæren i Afrika; senere
deltog han i Slaget ved Farsalus og i den
afrikanske og spanske Krig, blev Prætor 45 og
derpaa Statholder i det sydlige Spanien. Efter
Cæsar's Død tog han Parti for Antonius, styrede
som Legat det transpadanske Gallien, hvor han
tog Digteren Vergil under sin Beskyttelse,
beklædte Aar 40 Konsulatet og kæmpede Aaret
efter med Held mod de illyriske Parthinere og
erobrede Salonae. Senere brød han med
Antonius uden derfor at slutte sig til Octavian, til
hvem hans Forhold var meget køligt. Han
oprettede det første offentlige Bibliotek i Rom og
indførte den Skik at oplæse ny Arbejder for et
større Publikum før Offentliggørelsen
(<i>recitationes</i>); desuden nød han stor Anseelse som en
streng Kritiker. Quintilian omtaler hans Taler
med Agtelse, men finder dem stive og
gammeldags (Fragmenterne er udg. i H. Meyer's
<i>Oratorum Romanorum fragmenta</i> [Zürich 1832 og
Paris 1837]). En Borgerkrigenes Historie af ham
synes at have omfattet Tidsrummet 60—42. Vist
med Urette har man tillagt ham Forfatterskabet
til det sammen med Cæsar's Værker
overleverede Skrift om den afrikanske Krig; smlg.
<sp>Landgraf</sp>, »Untersuchungen zu Cäsar und
seinen Fortsetzern« [Erlangen 1888]; <sp>C. Asinii
Polionis</sp> <i>De bello Africo commentarius</i>, udg. af
Wölfflin & Miodonski [Leipzig 1889]. (<sp>Litt.</sp>:
<sp>Aulard</sp>, <i>De C. Asinii Pollionis vita et scriptis</i>
[Paris 1877]; <sp>Kornemann</sp>, »Die historische
Schriftstellerei des A. P.« [Leipzig 1896]).

Hans Søn <sp>G. A. Gallus Saloninus</sp>, der
beklædte Konsulatet Aar 8 e. Kr., var hadet af
Tiber, fordi han havde ægtet hans tidligere
Hustru Vipsania og desuden havde udtalt sig med
Frimodighed, og blev nødt til at sulte sig ihjel
(33). Et af ham forfattet Skrift: <i>de comparatione
patris ac Ciceronis</i>, hvori han forsvarede sin
Faders Skrivemaade, foranledigede Kejser
Claudius til at forfatte et Modskrift.
<i>K. H.</i>
</chapter>

<chapter name="asinus">
<b>asinus</b> [↱a´-] (lat.), Æsel. <i>a. ad lyram</i>, »Æslet
ved Lyren«, d. v. s. ubehændig, tølperagtig.
<i>asino gramen et baculus</i>, lat. Ordsprog, »til
Æslet Græs og Prygl«, svarer til vort: som
Arbejdet, saa Lønnen, <i>asinos non curo</i>, jeg
bekymrer mig ikke om Æsler, d. v. s. om andres
dumme Tale.
</chapter>

<chapter name="Asio (se Ugler)">
<b>Asio</b> [↱a-´], se <sp>Ugler</sp>.
</chapter>

<chapter name="Asir">
<b>Asir</b> (<sp>Assir</sp>, <sp>Aseer</sp>), bjergrigt Landskab
ved det røde Hav paa Vestkysten af Arabien,
grænser mod N. til Hedjas, mod Syd til Jemen.
A. blev først nøjere bekendt under Mehemed
Ali's Kampe med Vahabitterne. 1871—73 blev det
erobret af Tyrkerne og danner et eget
Sandschak under Vilajetet Jemen, dog har Tyrkernes
Indflydelse ikke megen Bet. uden for
Kystomraadet. Indbyggerantallet i det for øvrigt
velvandede og frugtbare Land er ukendt.
Hovedstaden er Menadir.
<i>M. V.</i>
</chapter>

<chapter name="Asisi (d. s. s. Assisi)">
<b>Asisi,</b> d. s. s. <sp>Assisi</sp>.
</chapter>

<chapter name="Asisium (se Assisi)">
<b>Asisium,</b> se <sp>Assisi</sp>.
</chapter>

<chapter name="Ask (Oldnordisk)">
<b>Ask</b> var i Oldnordisk Navn paa Vikingeskibe;
deraf <sp>Askmand</sp>, Søkriger, der findes i
Nordisk, og som i Engelsk var det alm. Navn for
Vikingen. Fordi Spydstagen var af Asketræ, er
A. hos de nord. o. fl. Folk et Ord for Spyd.
Efter nord. Gudetro er Mennesket skabt af en
Ask: Guderne Odin, Høner og Loder fandt paa
Stranden to Træer Ask og Embla, som de gav
Liv og Mæle.
<i>A. O.</i>
</chapter>

<chapter name="Ask (Træ)">
<b>Ask</b> (<i>Fraxinus excelsior</i> L.), <sp>almindelig
Ask</sp>, har baade tvekønnede og særkønnede
Blomster, undertiden paa et og samme Træ;
Blomsten er lille, i Reglen nøgen, Frugten en
oval, flad, vinget Nød, som i Modsætning til de
fleste andre Løvtræers Frugter indeholder noget
Frøhvide. Blomsterstanden er en stærkt grenet,
ved Modningen nedhængende Klase. Bladene er
modsatte, uligefinnede med 3—6 Par bredt
lancetformede, savtakkede, siddende Smaablade.
Knopperne store, tykke med 3—4 Par modsatte,
sortbrune, læderagtige Knopskæl. Aarskuddet
bestaar af faa Stængelstykker, som i Reglen
tiltager i Længde mod Spidsen; foruden
Endeknoppen kommer kun faa af de øverste Par
