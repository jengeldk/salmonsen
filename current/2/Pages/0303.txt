<img>Kongen og Dronningen til Bords.
(Fra Kongepaladset i Ninive).</img>

i Nordvestpaladset i Nimrod fandt Layard en
Række mindre Genstande af kunstindustriel Bet.,
hvoraf han har afbildet adskillige i sine
Værker. Han erkendte dem straks for
ikke-assyriske, men forarbejdede af Fønikere, en
Formodning, som af alle er anerkendt som rigtig. —
Bl. Sagerne findes mange Metalskaale,
Elfenbensstykker med Fig. o. l., tilhørende Æsker
og andre mindre Genstande. En ny grundig
Undersøgelse af disse Sager, der er udstillede i
British Museum, skyldes Dr. Fredr. Poulsen i
hans Værk: »Der Orient und die Frühgriechische
Kunst« (Leipzig 1912). Om a. K. henvises i øvrigt
<i>l'Antiquité</i> Bd. II (Paris), at supplere med
til Perrot et Chipiez, <i>Histoire de l'Art dans</i>
Prof. Edw. Meyer's Afh. om bab. Kunst i
»Abhandlungen der Akademie der Wissenschaften
zu Berlin« (1906—07).
<i>V. S.</i>
</chapter>

<chapter name="assyrisk Litteratur">
<b>assyrisk Litteratur.</b> Antallet af Tavler af
brændt Ler med assyrisk Kileskrift, der er
bevarede til vore Dage, er meget stort, men
desværre er særligt de større Tavler ofte knuste i
mange Stykker, hvoraf ikke sjældent adskillige
er forsvundne. M. H. t. Indholdet maa en stor
Del af Tavlerne, saavel fra Assyrien som fra
Babylonien nærmest betegnes som Aktstykker;
de handler om Køb, Salg, Leje, Laan o. l. En
stor Mængde Tavler indeholder Breve,
Indberetninger o. l. Nogle af disse har en litterær
Karakter og maa regnes for tilhørende, hvad man
maa kalde en virkelig Litt. Dertil maa ogsaa
henregnes de talrige hist. Beretninger, ligeledes
Fortællingerne fra Sagnhistorien (den
»Babylonske Syndflods Historie«), forsk. mytol.
Beretninger o. l. Khamurabi's Love er ogsaa
fortræffeligt affattede og har en fuldstændig
litterær Karakter. Der haves ogsaa Hymner og
Salmer, endog Bodssalmer, der ofte har en
ægte digterisk Karakter. Mangfoldige er de Skr,
som skulde hjælpe til at se ind i Fremtiden, ved
at forklare Bet. af Fremtoninger i Naturens
Rige, astron. Begivenheder, Jærtegn, Offerdyrs
Indre o. l. Adskillige Tavler giver Samlinger af
Trylleformularer. Mange af disse angaar
Sygdomme og kan siges at have et vist med.
Indhold. Fra en noget senere Tid end de fleste her
berørte Tavler stammer rent astron. Tabeller
til Udregning af Nymaaner og Formørkelser;
ja, der haves en hel forudberegnet Almanak (se
<sp>Epping</sp>, »Astronomisches aus Babylon«, 1889).
Af videnskabelig Bet. er de talrige Tavler, paa
hvilke Kileskrifttegn er samlede og forklarede,
grammatiske Tabeller, leksikalske Lister med
Ordsamlinger i to ell. fl. Sprog o. s. v.
<i>V. S.</i>
</chapter>

<chapter name="assyrisk Religion">
<b>assyrisk Religion.</b> I Assyrien tilbades der
ligesom i Babylonien en stor Mængde Guder,
af hvilke forsk. omtales i Indskrifter og paa
Mindesmærker; men da Navnene er skrevne med
Monogrammer, er vi meget ofte i Uvished om,
hvorledes disse guddommelige Væsner
benævnedes. Af de talrige Tavler, der giver Udtale og
Bet. af Kileskrifttegn, faar vi Oplysning om
Udtalen af nogle Gudenavne; men om Maaden,
hvorpaa mange andre Gudenavne er at læse,
svæver vi endnu ofte i Uvished. Ligesom i de
fleste andre Oldtidslande var ogsaa i Assyrien
Guderne lokale. I en By var en Gud ell.
Gudinde Stedets fornemste Hersker og i en anden
By en anden. Selv om Guddommene i forsk.
Byer havde samme Navn — der var saaledes
en Istar i Ninive og en Istar i Arbela, antoges
de dog for forsk. Væsner. Enhver Gud havde
