mellem Himalajas første Kæder findes yppige
Regnskove, navnlig karakteriserede ved
<i>Dalbergia sisoo</i>, <i>Acacia Catechu</i>, Combretaceer,
Meliaceer, <i>Phoenix acaulis</i> og <i>silvestris</i> o. a.
Palmer. Bambus, talrige Lianer, hvoriblandt
Rotangpalmen (<i>Calamus rotang</i>). Oven for disse
Skove følger subtropiske Skove. I Assam findes
baade stedsegrønne og løvfældende Træer,
deriblandt Dipterocarpaceer, Arter af <i>Quercus</i> og
<i>Castanopsis</i>, Gummifigentræer, Sterculiaceer. En
enkelt Art Fyr (<i>Pinus Merkusii</i>) findes endog i
disse Skove. I Bagindiens Bjerge findes store
Skove. Paa Bjergenes Vestskraaninger, hvor
Tørtiden er lang, findes mest løvfældende
Skove, som leverer det værdifulde Teaktræ,
medens stedsegrønne, mindre værdifulde Skove
mest findes paa Bjergenes Østsider. Bagindiens
Skove er rige paa Arter af Slægterne <i>Albizzia</i>,
<i>Parkia</i>, <i>Sterculia</i>, <i>Ficus</i>, Magnoliaceer etc. I det
østl. Bagindien findes særlig mange <i>Clusiaceer</i>.
Langs Kysterne findes overalt paa beskyttede
Steder Mangrover. Den tropiske Savanneregion
i A. er vel egnet til Landbrug. Uden
Vanding kan dyrkes Korn i Regntiden. Paa de
særlig begunstigede Bjergskraaninger, hvor
Tørtiden er meget kort ell. mangler, kan uden
Vanding tages mere end een Afgrøde aarlig; i
den øvrige Del af Landet er en anden Afgrøde
mulig ved kunstig Vanding. Den vigtigste
Kornsort er Ris, som kun lykkes paa vandet Mark,
dernæst dyrkes forsk. Hirsearter, Maniok,
Batater, Ananas, Sukker, Sesam, Bomuld, Peber,
Mango, Sapota (<i>Achras sapota</i>), <i>Carica papaya</i>,
Brødfrugttræ, Bananer o. m. fl. Kulturplanter.

10) <sp>Den tropiske Regnskovregion</sp>.
Medens tropisk Regnskov findes paa særlig
begunstigede Bjergskraaninger i For- og
Bagindien bliver den mod S. næsten eneherskende
overalt, hvor ikke Menneskers Indgreb har
bragt den til at forsvinde, ell. Bjergenes Højde
udelukker det tropiske Klima.
Regnskovregionen omfatter den yderste Sydspids af
Forindien og det sydl. Ceylon, hvor Regnskove
findes helt ned til Kysten, Halvøen Malaka og
den største Del af de indiske Øer. Regnskoven
er i Reglen yppigst i nogle Hundrede Meters
Højde over Havet, hvor Klimaet endnu er hedt,
men hvor Regnmængden er større end i
Lavlandene. Blandt Regnskovens store Mængder af
Træarter kan der kun være Tale om at nævne
faa, f. Eks. den kæmpemæssige Rasemala
(<i>Altingia excelsa</i>), Borneokamfertræ
(<i>Dryobalanops camphora</i>), mange Arter af
Dipterocarpaceer, Myrtaceer, Palmer, hvoriblandt
<i>Corypha umbraculifera</i> og <i>gebanga</i>, <i>Areca</i>,
Sagopalme (<i>Metroxylon sagus</i>), <i>Borassus
flabelliformis</i>, Rotang, endelig Arter af <i>Ficus</i> og
<i>Castanopsis</i>, Ternströmiaceer, Clusiaceer o. s. v.
I Underskoven findes træagtige Bregner,
Zingeberaceer, Begonier, Melastomaceer. Blandt
Epifyterne forekommer især Orchideer, Araceer,
Bregner og Lycopodiaceer. I Lavlandene findes
navnlig paa Java meget dyrket Land. Paa de
fleste Øer, men navnlig paa Java og Sumatra
findes ogsaa større Savanner, bevoksede med
Alang-Græs (<i>Imperata cylindrica</i>). Disse
Savanner synes altid at findes paa forladt
Kulturland, og overladt til sig selv synes de ikke at
kunne holde sig. Ved rolige Kyster findes
Mangrove. Paa de østl. Sundaøer, hvor Vinteren
bringer flere mere ell. mindre regnfattige
Maaneder, bliver Plantevæksten noget forsk. fra
den, som hersker paa de øvrige Øer. Allerede
paa det østl. Java findes xerofile Kratskove.
Timor er endog fattig paa Skov. Krat og
Savanne indtager deres Plads. Bakkerne ved
Timors Kyster er bevoksede med Krat af
<i>Eucalyptus</i>, <i>Acacia</i> og <i>Santalum</i>, blandt hvilke
kun enkelte Eksemplarer bliver høje Træer.
Andre Steder findes Kratskove af den bladløse
<i>Casuarina equisetifolia</i> ell. Savanner med spredte
Eksemplarer af <i>Casuarina</i>. Disse Øer slutter
sig altsaa til Nordaustraliens Savanneregion.
Fra Sydasiens Regnskovregion og
Savanneregion stammer et stort Antal Kulturplanter,
uden at det i Reglen er muligt at afgøre, i
hvilken af de to de oprindelig hører hjemme.
Fra Regnskovregionen stammer Sagopalmen,
Arecapalmen, Muskatnødtræet,
Kryddernelliketræet og forsk. Træarter, som leverer Kautsjuk
og Guttaperka. Fremdeles stammer fra
Sydasien et stort Antal Frugttræer som Mango,
Mangostan, Durian, Brødfrugt, Bananer, flere
Arter af Oranger, Krydderiplanter som
Kaneltræet, Ingefær, Gurkemeje (<i>Curcuma longa</i>),
Galanga (<i>Alpinia officinalis</i>).
</chapter>

<chapter name="Asien (Dyreverden)">
<sp>Dyreverden</sp>. Efter <sp>Wallace</sp>'s
zoogeografiske Inddeling sammenfattes det
arktiske tempererede og subtropiske A. med de
tilsvarende Egne i Europa og Nordafrika til
den <sp>palæarktiske Region</sp>. Flere
Zoogeografer forener dog denne med den
nearktiske Region i Amerika til den <sp>holarktiske
Region</sp>. Den palæarktiske Region falder for
A.'s Vedkommende i tre Subregioner: <sp>den
sibiriske Subregion</sp>, som omfatter
Sibirien og de tempererede Ørken- og Steppeegne,
<sp>den mandshuriske Subregion</sp>, som
omfatter Mandshuriet, Japan og Kina ned til c.
30° nordl. Br., og <sp>Middelhavsregionen</sp>,
som omfatter Middelhavslandene og de
subtropiske Ørken- og Steppeomraader i den gamle
Verdens tre Verdensdele. Det sydligste af
Arabien sammenfatter Wallace med de Dele af
Afrika, som ligger i den tropiske og den sydl.
Halvkugles subtropiske Zone til den
<sp>ætiopiske Region</sp>. Forindien, Bagindien og den
største Del af de indiske Øer sammenfattes til
den <sp>orientalske Region</sp>, som falder i
4 Subregioner, <sp>den indiske Subregion</sp>,
som omfatter Forindien med Undtagelse af
Sydspidsen, <sp>den sydindiske Subregion</sp>,
som omfatter Sydindien og Ceylon, <sp>den
indokinesiske Subregion</sp>, som omfatter
Himalajas Sydskraaning, Bagindien og de
sydligste Dele af Kina, <sp>den malajiske
Subregion</sp>, som omfatter Malaka, Sumatra, Java,
Borneo og Filippinerne. Endelig danner Celebes,
Molukkerne og de smaa Sunda-Øer en
Subregion af <sp>den australske Region</sp>.
Forskellige Forfattere har opstillet andre
Inddelinger, som til Dels indeholder Forbedringer.
Saaledes deler <sp>Kirchhoff</sp> Asien i følgende
dyregeografiske Provinser 1) Tundraen, 2) det
nordiske Skov- og Steppeomraade, 3) Østasien,
N. f. c. 26° nordl. Br., 4) Vest- og Centralasiens
