<chapter name="Barrande, Joachim">
<b>Barrande</b> [ba↱rã.d], <sp>Joachim</sp>, fr.
Palæontolog, f. 11. Aug. 1799 i Saugues (Haute-Loire),
d. 5. Oktober 1883 paa Frohsdorf i Nedre
Østerrig. Efter at have studeret ved den
polytekniske Skole i Paris forlod B. 1820 Frankrig med
den fordrevne Kongefamilie og fulgte denne
til England og senere til Böhmen. B. foretog
meget omfattende Undersøgelser af de ældre
palæozoiske Aflejringer i Böhmen og beskrev
deres Fauna i et mægtigt Værk <i>Système
Silurien du Centre de la Bohême</i> (Prag 1852—81;
22 Bd med 1160 Tavler.
<i>J. P. R.</i>
</chapter>

<chapter name="Barrandit">
<b>Barrandit</b> [baraŋ↱dit], et naturligt
Lerjordjernfosfat fra Przibram i Bøhmen.
</chapter>

<chapter name="Barranquilla">
<b>Barranquilla</b> [waraŋ↱kil<sub>j</sub>a], Hovedstad i Dept
Atlantico i den sydamerikanske Republik
Columbia, ligger ved Magdalena-Floden, nær dens
Munding, har livlig Handel og (1912) 48907
Indb. Fra Havnen udførtes 1905 Varer til en
Værdi af 12 1/2 Mill. Kr., medens der indførtes
for 7 1/4 Mill. Kr.
<i>M. V.</i>
</chapter>

<chapter name="Barras (se Fyrreharpiks)">
<b>Barras</b> [ba↱ra(s)] (fr.), se <sp>Fyrreharpiks</sp>.
</chapter>

<chapter name="Barras, Paul Jean François Nicolas">
<b>Barras</b> [ba↱ra(s)], <sp>Paul Jean François
Nicolas</sp>, Vicomte, fr. Revolutionsmand, f. 30.
Juni 1755, d. 29. Jan. 1829. Som ung Officer
kæmpede han med Englænderne i Indien, men
tog efter
Freden 1783 sin
Afsked og gik til
Paris, hvor han
satte sin
Formue over Styr
ved
uordentligt Levned.
Ved
Revolutionens Udbrud
erklærede han
sig for
Folkepartiet, kom
Septbr 1792 ind
i Konventet og
tog Sæde paa
»Bjerget«. Med
dette stemte
han for Ludvig
XVI's
Henrettelse uden Appel til Nationen. Senere blev han
sendt til Belejringshæren for Toulon og havde
sin Haand med i de Blodsudgydelser, der paa
den Tid forefaldt i det sydlige Frankrig. Som
Anfører for Konventets Tropper bidrog B.
væsentlig til Katastrofen 9. Thermidor og
Robespierre's Fald og kom snart derefter ind i
Sikkerhedskomitéen, hvor han gjorde Front baade
mod Royalisterne og Paris' radikale
Revolutionsmænd. Under Oprøret 13. Vendémiaire var han
paa ny Anfører for Konventets Tropper og
benyttede her med Held Napoleon Bonaparte,
hvem han senere som Direktør skal have faaet
udnævnt til Overgeneral for den ital. Armé, og
hvis Ægteskab med Josefine Beauharnais han
bragte i Stand. Da Direktoriet oprettedes, blev
B. Medlem af dette. For at skille sig af med
sine Meddirektører, Carnot og Barthélémy
udførte han i Forstaaelse med Bonaparte
Statskuppet af 18. Fructidor V. B. var nu i
Virkeligheden Republikkens øverste og eneste Hersker,
men hans Styrelse var alt andet end
heldbringende; han var udfordrende lige over for
Udlandet, svag lige over for indre Fjender, og
Direktoriets Anseelse sank derfor dybere og
dybere. Hertil kom, at B. vakte Uvillie og
Misundelse ved sin Gridskhed og ved sit yppige
Privatlevned; i hans Salon samledes Tidens
letlevende Skønaander af begge Køn. Ved
Statskuppet 30. Prairial VII svækkedes hans Magt i
Direktoriet, og han skal da have staaet i
hemmelige Underhandlinger med den landflygtige
Ludvig XVIII. Efter 18. Brumaire traadte B.
tilbage fra den politiske Skueplads. Han boede
nogen Tid paa sit Gods Grosbois, men
Bonaparte, som ikke yndede ham, jog ham bort
herfra og fra Paris, hvorpaa B. gik til Bryssel.
Senere tillod Napoleon ham at bosætte sig i
Marseille, dog under Politiopsigt. Efter
Napoleon's Fald kom B. tilbage til Paris uden at
forulempes, som Tilfældet var med de øvrige
»Kongemordere«; han førte en Tid paa ny et
stort Hus. B.'s efterladte Papirer beslaglagdes
af Regeringen; først 1895—96 udgaves 4 Bd
Memoirer, forfattede af en Ven paa Grundlag
af hans Optegnelser. De er indholdsrige og ikke
særlig upaalidelige, men fortier meget. Al
Behændighed har dog ikke formaaet at dække
over den Skildredes frastødende og
smaatskaarne Personlighed.
<i>P. L. M.</i>

<img>P. J. F. N. Barras.</img>
</chapter>

<chapter name="Barra-Øerne (se Barra)">
<b>Barra-Øerne,</b> se <sp>Barra</sp>.
</chapter>

<chapter name="Barre (langt tyndt Legeme)">
<b>Barre,</b> egl. et langt tyndt Legeme, Pæl, Stang,
Slagbom o. l., der kan tjene til Afspærring,
(heraf det fr. <i>barrière</i>); deraf i overført Bet.:
Advokatstanden (fr. <i>barreau</i>). Smlg. <sp><i>bar</i></sp>.
</chapter>

<chapter name="Barre (Geografi)">
<b>Barre,</b> i Geografien Betegnelse for en
Aflejring af Sand ell. sjældnere af Grus ell. Dynd,
der lægger sig tværs over Mundingen af en
Bugt ell. en Flod. Ved Flodmundinger medføres
Materialet af Floden selv. Ved Bugter medføres
det af en Kyststrøm og aflejres der, hvor
Grænsen er mellem det forholdsvis stillestaaende
Vand i Bugten og Strømmen udenfor; denne
følger Kystens Hovedretning, og B. faar derfor
denne Retning. En B. kan vokse ved stadig
Tilførsel af Materiale, og Strandvolde opskylles
paa den. Saaledes opstaar en <sp>Tange</sp>, og
Kysten bliver til en fra Havet afspærret
<sp>Strandsø</sp> ell. <sp>Lagune</sp> (s. d.). For
Skibsfarten kan B. være en stor Hindring og i
nogle Tilfælde endog umuliggøre den helt.
<i>H. P. S.</i>
</chapter>

<chapter name="Barre (i Møntvæsenet)">
<b>Barre</b> (fr. <i>barre</i> [bar], <i>lingot</i> [læ↱go], eng. <i>bar</i>
[ba.<sub>ə</sub>], <i>ingot</i> [↱ing<sub>å</sub>t ell. ↱iŋg<sub>ə</sub>t]) betegner i
Møntvæsenet og i Handelen med ædle Metaller
stang- ell. kugleformede Stykker Guld og Sølv, der i
Alm. er forsynede med en Møntguardeins
Stempel, der angiver Metallets Finhed, men i øvrigt
ikke er underkastede nogen Bearbejdelse. Til
Metalforsendelser mellem de forsk. Lande benyttes
i stor Maalestok B. i St. f. Mønt, ligesom ogsaa
de store Seddelbankers Beholdning for en stor
Del bestaar i B. Paa alle større Børser
foregaar Køb, Salg og Kursnotering af B. Kursen
noteres i London pr <i>Unze standard</i>
(Standardfinheden er for Guld 11/12 og for Sølv 37/40),
paa Fastlandet pr kg fint Guld og Sølv. De
fleste større Seddelbanker er forpligtede til at
af købe Publikum B. af det Metal, hvoraf
Landets Hovedmønt præges, til en bestemt Pris. I
Danmark og Norge, hvor der af et kg udmøntes
