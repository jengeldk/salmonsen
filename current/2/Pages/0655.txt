forsamlede. 17. Januar 1641 stod han foran Byen,
men det lykkedes ham ikke at trænge ind i
denne, da Isen paa Donau p. Gr. a. stærkt
Tøvejr kom i Drift. Han kom herved atter i en
meget farlig Situation lige over for den stærkt
overlegne Modstander, der truede med at
tilintetgøre hans Hær. Ved en dristig March
undgik han imidlertid Nederlaget og naaede over
Böhmerwald og Erzgebirge Sachsen, hvor han
døde overvældet af Tilbagetogets Anstrengelser.
— B. hører utvivlsomt til de betydeligste sv.
Hærførere fra Gustaf Adolf's Tid.
<i>B. P. B.</i>
</chapter>

<chapter name="Banerømmere">
<b>Banerømmere</b> er de lige foran et Lokomotivs
forreste Hjulpar anbragte Konstruktionsdele,
hvis Opgave det er at hindre, at Genstande, der
henligger paa Skinnerne, kommer ind under
Hjulene. B. fremstilles af Jernplader og Vinkeljern
ell. smedes og anbringes saaledes paa
Enden af begge Lokomotivrammens Hoveddragere,
at dens nedadvendende Del naar ned over
Skinnens Midte til en Afstand herfra paa 50 à 80
mm. De to B. forbindes og afstives i Reglen
indbyrdes ved et ell. fl. Støttestag. Undertiden er
B. forneden formede som en Ring, hvori
anbringes Riskoste, der om Vinteren ogsaa kan
fjerne Sne fra Skinneoverfladen. Paa de danske
Statsbaners Lokomotiver anbringes om Vinteren
paa B. lodrette <sp>B.-Plader</sp>, hvis Flader
danner en Vinkel med Sporets Længderetning,
saaledes at de kommer til at virke paa samme
Maade som en Sneplov. Paa Lokomotiver, der
er beregnede paa saavel Forlænds- som
Baglændskørsel, anbringes B. ved begge Ender.
En videre Udvikling af B., saaledes at disse
sammenbygges til en plovagtig Konstruktion i
hele Lokomotivets Bredde, er den saakaldte
<sp>Kofanger</sp>, med hvilken fortrinsvis
Lokomotiver, der benyttes paa uindhegnede
Banestrækninger, udstyres. I Amerika er dog de
fleste Lokomotiver forsynede med Kofanger ell.,
som de kaldes, <i>cow-catcher</i> ell. <i>pilot</i>.
<i>G. K.</i>
</chapter>

<chapter name="Banff">
<b>Banff</b> [bä↱nf ell. bämf], <sp>Shire</sp> i det nordøstl.
Skotland ved Moray-Firth, omgivet i V., S. og N.
af Shirerne Elgin, Inverness og Aberdeen, er
1777 km<sup>2</sup> med (1911) 61402 Indb. Den nordlige
Halvdel af B. er bølgeformigt Land, frugtbart
og veldyrket; den sydlige Halvdel bjergfuld
(Cairngorm, 1245 m) med store Skove og Heder,
men i Dalene drives dog ogsaa her Agerbrug.
De vigtigste Floder er Spey og Deveron, som
begrænser B. mod V. og Ø.; de er rige paa Laks.
Ogsaa Havfiskeriet har stor Bet. Industrien
beskæftiger sig især med Garnspinderi, Lærredsvæveri
og Whiskybrænderi; fra Bjergene faas
Kalksten og Granit.

Shirets <sp>Hovedstad</sp> af s. N. ligger paa
venstre Bred af Deveron ved dens Udløb i
Moray-Firth og er ved en Bro forbundet med den
paa den anden Bred af Floden liggende Havneby
<sp>Macduff</sp>. B. har (1911) 3821 Indb.,
Fabrikation af Øl, Læder, Uldgarn og Støbegods og
Udførsel af Korn, Kvæg og Fisk. Der findes i
B. et smukt Raadhus og et Akademi med et
Museum. I Nærheden ligger <sp>Duff-House</sp>
med en smuk Malerisamling, tidligere Residens
for Hertugen af Fife; 1906 af denne skænket
til Byen tilligemed en Del af den omgivende
Park.
<i>G. Ht.</i>
</chapter>

<chapter name="Bánffy, Deszö">
<b>Bánffy</b> [↱ba.nfi], <sp>Deszö</sp> (ɔ: Desiderius),
Baron, ungarsk Statsmand, f. 28. Oktbr 1843, d.
24. Maj 1911, var 1875—92 Overgespan i
Transsilvanien og gjorde sig bemærket ved sin
Iver for at fremme det magyariske Sprogs
Udbredelse; blev Medlem af Underhuset, hvor
han hørte til det liberale Parti, og var 1892—95
Formand. Jan. 1895 blev han Første- og Indenrigsminister
indtil Febr 1899; gennemførte de sidste
Kirkelove, som hans Forgænger Wekerle ikke
havde kunnet faa vedtagne af Herrehuset, men
kunde ikke opnaa Fornyelsen af Overenskomsten
med Østerrig p. Gr. a. Oppositionens Modstand.
Under hans Styrelse indtraf 1897 Tusindaarsfesten
for det ung. Riges Grundlæggelse med
tilhørende Landsudstilling og Aabning af den ny
Rigsdagsbygning i Budapest. Efter sin Afgang
som Minister blev han ung. Overhofmester indtil
1904, og var senere Fører for en mindre Gruppe
af Underhuset, der holdt fast ved en udpræget
Nationalitetspolitik.
<i>E. E.</i>
</chapter>

<chapter name="Bang (se Haschisch)">
<b>Bang</b> [baŋ], se <sp>Haschisch</sp>.
</chapter>

<chapter name="Bang, Anton Christian">
<b>Bang</b>, <sp>Anton Christian</sp>, norsk
Kirkehistoriker, f. i Nesne, Helgeland, 18. Septbr 1840,
d. 29. Decbr 1813 i Kria. Gennem en fattig
Ungdom kæmpede den begavede Fiskergut
sig frem til Folkeskolelærereksamen 1860,
blev derefter 1867 <i>cand. theol.</i> og sad snart
efter i praktisk, gejstlig Virksomhed. Samtidig
fortsatte han videnskabelige Studier, særlig i
Norges Kirkehistorie. Allerede hans første
større Arbejde, en fortræffelig Levneds- og
Tidsskildring af »Hans Nielsen
Hauge og hans Samtid« (1874, 2det Oplag
1875, 3. rev., ill. Udg. 1910) gjorde B.'s Navn
kendt i vide Kredse og indbragte ham offentlige
Stipendier. Paa Grundlag af Studier i Tyskland,
Italien og Frankrig skrev han en Afh. »Om
Kristi Opstandelses historiske Virkelighed« (1876.
2. Opl. 1878), der 1878 blev godtaget for
Doktorgraden ved Kria Univ. De Undersøgelser i den
ældste kristne Kirkes alm. Historie, han her
var kommen ind paa, fortsatte han i de nærmest
flg. Aar i Monografierne »Kirken og Romerstaten
indtil Constantin den Store« (1879) og »Julian
den frafaldne« (1881), der til Dels er bygget paa
Julian's egne Skr, og som danner et videnskabeligt
Modbillede til og en indirekte korrigerende
Kritik af den digteriske Fortolkning af Julian's
Personlighed, som H. Ibsen faa Aar i Forvejen
havde leveret i »Kejser og Galilæer«. Endnu mere
Opmærksomhed end disse Skr vakte imidlertid
B.'s mærkelige Afh. fra 1879 om »Voluspaa og de
Sibyllinske Orakler« (i »Videnskabsselsk. Skr«,
paa Tysk Wien 1880), hvori han, samtidig med

<img>A. C. Bang.</img>
