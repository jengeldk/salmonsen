anerkendte Straffearter til Anvendelse. B. kan
derhos indtræde baade, forinden Afsoningen af
Straffen er paabegyndt, og efter at en Del af
denne allerede er udstaaet, og den kan i det
mindste i Danmark være knyttet til
Betingelser, se <sp>betinget B.</sp>

Efter den sv. Forfatning (Reg. F. § 25) kan
Kongen ved sædvanlig B. ogsaa gengive
Forbryderen den tabte Ære, saa at denne uden
Hensyn til Domfældelsen atter kan udøve alle
statsborgerlige og kommunale Rettigheder, blive
Embedsmand, udøve offentlige Tillidshverv o. s.
v.; men hertil kræves i Danmark og Norge en
særlig Akt, den saakaldte Æresoprejsning (s. d.).

I formel Henseende er det Justitsministeren,
som forelægger Kongen B.-Spørgsmaalene og
bærer det forfatningsmæssige Ansvar for disses
Afgørelse. I Sverige (Reg. F. § 25) skal
Forelæggelsen altid ske i Statsraadet, og saavel der
som i Norge (norsk Grl. § 20) er det tillige
paabudt, at der stedse forinden skal være
indhentet Betænkning af Højesteret. — En saadan
indhentes ogsaa i Danmark, men kun i de
Sager, hvor Dommen, med Hensyn til hvilken
B.-Spørgsmaalet rejses, har været afsagt af
Højesteret selv. Alle Dødsdomme skal
imidlertid efter dansk Lovgivning indankes for
Højesteret, og naar dennes Medlemmer har voteret
om selve Sagen, udtaler de, som har stemt for
Dødsstraffens Anvendelse, sig særlig om,
hvorvidt de finder Føje til at anbefale den
Domfældte til B.

Det er i Teorien meget omtvistet, hvorvidt
den Domfældte har Ret til at afslaa B. ell.
ikke. Det maa ved Besvarelsen heraf ikke lades
ude af Betragtning, at, skønt B. nærmest
foregaar i den Domfældtes Interesse, gør dog ved
Siden heraf ogsaa andre Hensyn sig gældende,
navnlig alm. Retfærdighedshensyn, idet den
idømte Straf p. Gr. a. særlige subjektive ell.
objektive Omstændigheder, der ikke kan
komme til Orde gennem Loven, dog kan staa i
Misforhold til Gerningens virkelige
Strafværdighed, ligesom Lovgivningen jo ikke altid holder
Skridt med den fremadskridende Udvikling i
Landet og derved undertiden kan komme i
Strid med den herskende Retsbevidsthed. I
alle slige Tilfælde synes der ikke at kunne
tilkomme den enkelte Borger Magt til at
fremtrodse Eksekutionen af en Straf, som den
højeste Statsmagt, efter alt hvad der foreligger,
finder uretfærdig ell. antikveret. I Danmark
vil Domfældte i hvert Tilfælde ikke blive
ansete berettigede til at forkaste den kgl. B.
Anderledes stiller Forholdet sig derimod i Norge,
hvor det i Grl's § 20 udtrykkelig hedder:
»Forbryderen har Valget, om han vil modtage
Kongens Naade ell. underkaste sig den ham
tildømte Straf«, og i Sverige, hvor det i Reg. F.'s
§ 25 udtales, at det beror paa den Domfældte,
om han vil modtage den Naade, Kongen
forunder ham, ell. undergaa den Straf, hvortil
han er blevet dømt. I begge Lande synes dog
den Anskuelse nu at være trængt igennem —
det maa herved erindres, at det hele
Spørgsmaal kun er af ringe praktisk Bet. — at
Valgretten blot indrømmes Domfældte, naar der
bydes ham B. mod at underkaste sig Straf af
<sp>anden Art</sp> end den idømte, men derimod
ikke, naar han enten fritages for al Straf,
ell. naar den ikendte Straf nedsættes i Grad.
<i>(C. V. N.). K. B.</i>
</chapter>

<chapter name="Benaadningsret (se Benaadning)">
<b>Benaadningsret,</b> se <sp>Benaadning</sp>.
</chapter>

<chapter name="Benacus lacus (se Gardasøen)">
<b>Benacus lacus,</b> se <sp>Gardasøen</sp>.
</chapter>

<chapter name="Benadirkyst (se Somali-Landet)">
<b>Benadirkyst,</b> se <sp>Somali-Landet</sp>.
</chapter>

<chapter name="Benaja">
<b>Benaja</b> [b<sub>e</sub>na.↱ja.], Anfører over David's
Livvagt, berømt for fl. Heltebedrifter, af hvilke tre
nævnes 2. Sam. 23., 20. ff.
</chapter>

<chapter name="Benaluka (se Banjaluka)">
<b>Benaluka,</b> se <sp>Banjaluka</sp>.
</chapter>

<chapter name="bénarde">
<b>bénarde</b> [be↱nard] (fr.), en Dørlaas, der kan
lukkes fra begge Sider.
</chapter>

<chapter name="Benares">
<b>Benares</b> (<sp>Banaras</sp>, Sanskrit <sp>Varanasi</sp>),
Division i de indobritiske <i>United provinces</i>,
27005 km<sup>2</sup> med (1911) 4809478 Indb. Flertallet
Hinduer, c. 8 % Muhammedanere.
Hovedstaden B. ligger ved venstre Bred af Ganges,
hvorover der fører en Jernbanebro og en Bro for
alm. Trafik, og har (1911) 203804 Indb. B. er
Hinduernes hellige By, Hovedsæde for hinduisk
Lærdom og Studiet af ind. Sprog. Der findes et
Hindu-Kollegium og et Sanskrit-Kollegium
foruden talrige andre Læreanstalter. Som
Valfartssted overtræffes B. ikke af nogen anden
ind. By, og navnlig til de store Fester, saasom
Ram-Lila-Festen og Divali-Festen er
Tilstrømningen uhyre stor af Fakirer, Tiggere og alm.
Pilgrimme, hvoriblandt mange rige og
fornemme Hinduer fra alle Indiens Egne. I særlig
Grad er B. Hovedsæde for Dyrkelsen af Çiva,
for hvem der findes mere end 1000 Templer, af
hvilke Bishevar er det betydeligste og mest
besøgte. Desuden findes mange andre
Hindu-Templer, hvoriblandt Krishna-Templet
Gopal-Mandir, Djaina-Templer, hvoriblandt
Man-Mandil og Djain-Mandil, over 270 Moskeer, af
hvilke Aurangsebs Moske med tre Kupler og to
Minareter er den pragtfuldeste. Af andre
Bygninger maa fremhæves Radshaen af Nepals
Palads og det af Radsha Djeising oprettede
Observatorium. Byen er uregelmæssig bygget med
snævre, krumme Gader og ofte høje Huse,
prydede med Balkoner og Karnapper. Det engelske
Kvarter er derimod regelmæssig bygget, har
Kirker, Kaserner og Banker. B. er Sæde for en
betydelig Haandindustri, som frembringer Guld-
og Sølvarbejder, Brokade, Fløjl, Silke- og
