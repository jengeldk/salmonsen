konstrueret et Registrerapparat, hvorved Stjernens
Overgang over de forsk. Traade paa en vis
Maade bliver automatisk registreret, og den
personlige Ligning ophæves. Ved Forbedring af
Urenes Konstruktion og ved Indførelse af
<sp>Kronografen</sp> er nu Bestemmelsen af Stjernernes
Kulminationstid rykket meget nær den Grænse,
som er sat af vore Sanser. <sp>Fargis</sp> har i sin
<sp>Fotokronograf</sp> benyttet Fotografien til at
angive Stjernens Passage over de forsk.
Filamenter. <sp>Pulfrich</sp> har med sin
Stereokomparator i høj Grad lettet Opdagelsen af
Asteroider, nye variable Stjerner, og Stjerner med
Egenbevægelse. At opstille Passageinstrumentet
lodret paa Meridianen i første Vertikal, hvorved
Bredden kan bestemmes ved at iagttage, naar
Stjernen passerer denne Vertikalcirkel, har
Rømer fuldt indset Nytten af; først i 19. Aarh. har
<sp>Bessel</sp> og <sp>Struve</sp> optaget Rømer's Idé og
vist, hvilken Overlegenhed dette Instrument
besidder til at bestemme Bredden, Aberrations- og
Nutationskonstanten. Skal Stjernens Højde
maales uden for Meridianen, maa Instrumentets
Højdecirkel kunne drejes om en Vertikalakse;
det kaldes da en <sp>Vertikalcirkel</sp>. Skal
Horisontalvinkler (Azimuth) maales, maa det
være forsynet med en Horisontalcirkel, og man
har da <sp>Teodolitten</sp> (s. d.). Er Instrumentet
forsynet baade med en Vertikal- og en
Horisontalcirkel, fører det Navn af <sp>Altazimuth</sp>;
paa denne er Kikkerten anbragt i den
horisontale Akses ene Ende og staar altsaa
excentrisk; er Kikkertens Akse brudt, benævnes
det efter Reichenbach
<sp>Universalinstrument</sp> (s. d.). En Kikkert, der er forsynet med
en Horisontal- og Vertikalcirkel og kan bevæges
om en Horisontal- og Vertikalakse, siges at
være <sp>azimutalt monteret</sp>. Er den ene
Akse parallel med Verdensaksen, og den anden
derpaa lodrette bevæger sig i Ækvators Plan,
har Kikkerten en <sp>parallaktisk</sp> Opstilling;
herved opnaas, at man ved at klemme
Deklinationsaksen fast og kun bevæge Instrumentet
om den anden Akse, Timeaksen, kan følge
Stjernen under dens daglige Bevægelse. <sp>Scheiner</sp>
havde en saadan opstillet Kikkert 1618, og Rømer
konstruerede 1690 for Kbhvn's Observatorium
det Instrument, der bærer Navnet
<sp>Ækvatoreal</sp> (s. d.). Først i 19. Aarh. er det
blevet alm. anskaffet paa alle Observatorier og
benyttes ved <sp>mikrometriske</sp> Maalinger,
udførte med Fraunhofer's <sp>Ringmikrometer</sp>
(s. d.), Repsold's <sp>Filarmikrometer</sp> (s.
d.). Airy's og Welmann's
<sp>Dobbeltbildmikrometer</sp> (s. d.). Som Okular benyttes da
de <sp>positive</sp> ell. <sp>Ramsden'ske</sp> Okularer,
medens de <sp>negative</sp> ell. <sp>Huygen'ske</sp>
anvendes, naar man skal betragte
Himmellegemerne. Foruden dette benyttes Ækvatorealet,
opstillet paa den <sp>eng.</sp> ell. <sp>tyske Maade</sp>, ogsaa
ved spektroskopiske Undersøgelser og ved
fotografisk Optagelse af Himlen. Benyttes det i
sidstnævnte Øjemed, har Vogel indført en
Modifikation af de almindeligst brugte Opstillinger,
hvorved enkelte af deres Ulemper undgaas, men
denne har paa sin Side den Mangel, at den ikke
kan anvendes ved meget store Ækvatorealer.
<sp>Équatoréalcoudé</sp>, som skyldes <sp>Loewy</sp>,
har en brudt Akse, hvorved Okularet under
Kikkertens Bevægelser bliver i samme Højde.
Det fuldkomneste mikrometriske Maaleapparat
er <sp>Heliometret</sp> (s. d.), der er udgaaet fra
Fraunhofer's og Repsold's Værksteder. Maaling
af Vinkler i et hvilket som helst Plan udføres
med <sp>Spejlsekstant</sp> (s. d.) ell.
<sp>Prismecirkel</sp> (s. d.); de anvendes hovedsagelig til
Søs. Den fysikalske Astronomi er i den sidste
Tid blevet beriget med en hel Del a. I. Til
Undersøgelse af Stjernernes Spektra har man
konstrueret Spektroskoper, der kan inddeles i flg.
tre Klasser: <sp>Spektroskop med
Objektivprisme</sp>, der blev anvendt allerede 1817 af
Fraunhofer, og er blevet benyttet af
<sp>Pickering</sp> ved fot. Optagelse af
Stjernespektret; <sp>Okularspektroskopet</sp>, der først
blev konstrueret af <sp>Secchi</sp> og forbedret af
<sp>Camphausen</sp>, <sp>Browning</sp> og <sp>Vogel</sp>, og
det <sp>sammensatte Spektroskop</sp> af
<sp>Vogel</sp>, <sp>Secchi</sp> og <sp>Huggins</sp>. Foruden disse
har man Protuberansspektroskopet
og <sp>Spektrografen</sp>, hvorved Stjernernes
Spektra fotograferes. Til Maaling af Stjernernes
Lysstyrke har man <sp>Fotometre</sp> (se
<sp>Astrofotometri</sp>). Fotografering af Solen sker ved
<sp>Heliograf</sp> (s. d.). Maaling af Linierne i
Solspektret udføres med <sp>Spektrometer</sp>(s. d.);
ved at benytte <sp>Rowland</sp>'s Gitre i St. f.
Glasprismer har man kunnet opnaa langt større
Nøjagtighed end tidligere. (<sp>Litt.</sp>: <sp>Ambronn</sp>,
»Handbuch der astronomischen
Instrumentenkunde« I, II [Berlin 1899]; <sp>Repsold</sp>, »Zur
Geschichte der astronomischen Messwerkzeuge«
[Leipzig 1908]).
<i>J. Fr. S.</i>
</chapter>

<chapter name="astronomiske Tabeller">
<b>astronomiske Tabeller</b> tjener til paa
Grundlag af Teorien at beregne et Himmellegemes Sted
til en given Tid. De vigtigste er Soltabeller,
udarbejdede af Olufsen og Hansen, Leverrier og
Newcomb, Maanetabeller af Hansen og Delaunay
(<i>Bureau des longitudes</i>), Planettabeller, for
alle de store Planeter af Leverrier, og for alle
undtagen Jupiter og Saturn af Newcomb; for
Jupiter og Saturn har Hill udarbejdet Tabeller.
Til a. T. henregnes ogsaa Stjernekataloger,
Tabeller for Refraktion, Præcession, Nutation,
Aberration.
<i>J. Fr. S.</i>
</chapter>

<chapter name="astronomiske Tegn (d. s. s. Kalendertegn)">
<b>astronomiske Tegn,</b> d. s. s. <sp>Kalendertegn</sp>.
</chapter>

<chapter name="astronomiske Ure (se Ur)">
<b>astronomiske Ure,</b> se <sp>Ur</sp>.
</chapter>

<chapter name="astronomisk Maaned (se Maaned)">
<b>astronomisk Maaned,</b> se <sp>Maaned</sp>.
</chapter>

<chapter name="astronomisk Ring (se Astrolabium)">
<b>astronomisk Ring,</b> se <sp>Astrolabium</sp>.
</chapter>

<chapter name="astronomisk Sted">
<b>astronomisk Sted</b> er det Punkt paa
Himmelkuglen, bestemt ved Rektascension og
Deklination ell. Længde og Bredde, hvor en Stjerne viser
sig for Iagttagerens Øje. Korrigeres det for
Refraktionen, faas apparent, for Aberrationen sandt
Sted og for Nutationen Middelsted; ved Hjælp af
Præcession kan man henføre en Stjernes
Middelsted til en anden Opgiven Tid; man maa da
tage Hensyn til Stjernens Egenbevægelse. Man
skelner mellem geocentrisk og heliocentrisk Sted,
alt efter som Iagttageren tænkes at befinde sig i
Jordens ell. Solens Centrum; for Fiksstjernerne
forsvinder denne Forskel.
<i>J. Fr. S.</i>
</chapter>

<chapter name="Astropalia">
<b>Astropalia</b> (i Oldtiden <sp>Astypalaea</sp>), Ø i
den sydlige Del af det ægæiske Hav, under 36°
30′ n. Br. og 26° 25′ ø. L. f. Greenwich, er 136
km<sup>2</sup> med c. 2000 Indb. A. bestaar af to bjergfulde
