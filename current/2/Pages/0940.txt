havde med fra Proitos. Da han saa den og
forstod, at han skulde berøve B. Livet, vilde
han dog ikke selv lade sin Gæst dræbe, men
sendte ham ud til allehaande farlige Kampe:
mod det ildspyende Uhyre Chimaira (s. d.),
mod Solymerne og mod de mandvoksne
Amazoner. Da B. gik sejrrig ud af alle Farer,
lagde Kongen de tapreste Mænd i Lykien i
Baghold mod ham; men ogsaa denne Plan
mislykkedes, B. dræbte dem alle. Saa skifter
Kongen Sind, da han ser, at Helten er Gudernes
Yndling; han giver ham sin Datter til Ægte
og deler Riget med ham. Men B. kan ikke
taale Lykken; han forser sig mod Guderne,
som straffer ham haardt ved at dræbe hans
Børn og slaa ham selv med Vanvid. Som
Vanvittig ender B. sine Dage i Ensomhed paa den
aleiske Slette. — I denne Fortælling, der
aabenbart slutter sig nær til et virkeligt Folkesagn,
fattes eet Træk, som findes i alle andre Kilder,
nemlig at det kun lykkedes B. at fælde
Chimaira, fordi han red paa den vingede Hest
Pegasos (s. d.), som Athene havde lært ham at
tøjle. Hvad de yngre Forf. ellers fortæller om
B., er mest vilkaarlig Tildigtning for at udfylde
Hullerne i det homeriske Sagn. Efter Pindar
var B.'s Synd mod Guderne den, at han paa
Pegasos vilde trænge ind i Himlen; Zeus lod da
Vingehesten kaste ham af til Straf for hans
Overmod, saa at han faldt ned paa Jorden. Hos
Tragikerne hedder Proitos' Hustru Stheneboia;
B. hævner sig paa hende ved at lokke hende
op paa Pegasos og styrte hende i Havet.
Kampen med Chimaira blev jævnlig fremstillet
i antikke Kunstværker. Det her afbildede
Relief i Palazzo Spada i Rom, et Værk fra
Augustus' Tid, forestiller B. vandende Pegasos ved
en Kilde.
<i>C. B.</i>
</chapter>

<chapter name="belles lettres">
<b>belles lettres</b> [bæl-↱lætr] (fr.), »skønne
Videnskaber«, Skønlitteratur.
</chapter>

<chapter name="Bellesme (d. s. s. Bellême)">
<b>Bellesme</b> [bæ↱læ.m], d. s. s. <sp>Bellême</sp>.
</chapter>

<chapter name="Belletristik">
<b>Belletristik</b> (af fr. <i>belles lettres</i>, »skøn
Litteratur«), et fra 18. Aarh. stammende, nu
forældet Udtryk for den Del af Litt., der ikke
tjener religiøse, videnskabelige ell. praktiske
Formaal, altsaa poetiske Frembringelser paa
Vers ell. Prosa, Underholdningslitteraturen,
Feuilletoner, den æstetiske og litterære
Døgnkritik o. s. v.; <sp>belletristisk</sp>, hvad der
hører ind under B. <sp>Belletrist</sp>, Betegnelse
for Forf. af belletristiske Arbejder.
<i>Cl. W.</i>
</chapter>

<chapter name="Belletti, Giovanni Battista">
<b>Belletti,</b> <sp>Giovanni Battista</sp>, ital.
Operasanger, f. 1813 i Sarzana, Dødsaar ukendt, fulgte
med Billedhuggeren Byström til Sthlm, hvor
han kom, som han var kaldet, og 1839 fik
Ansættelse ved den kgl. Opera. Her vandt han
en fremragende Plads ved sin store og bøjelige
Stemme og sit ildfulde, dram. Spil, navnlig i
komiske Partier som Figaro og Dulcamare (i
»Elskovsdrikken«), og virkede i 5 Aar sammen
med Jenny Lind. Da denne 1844 drog til
Berlin, forlod ogsaa B. Sthlm og gik tilbage til
sit Hjemland, men da hun var kommet til
London, lod han sig ogsaa engagere her, ligesom
han sang sammen med hende i Paris og
foretog en Turné med hende i Amerika. 1862 forlod
han London og trak sig tilbage til sin Fødeby.
<i>S.. L.</i>
</chapter>

<chapter name="Belleville">
<b>Belleville</b> [bæl↱vil], 1) By i det fr. Dept Rhône,
Arrondissement Villefranche, ved Saônes højre
Bred, Knudepunkt paa Lyon-Banen, har en
romansk Kirke (fra 12. Aarh.), et Slot og c. 2300
Indb., der driver Fabrikation af Fustager og
Handel med Rødvine (Beaujolaisvine, for hvilke
B. er det vigtigste Marked).

2) By i den nordamer. Stat Illinois, 28 km
SØ. f. St Louis, har en kat. Kirke med
Klosterskole, er Sæde for en rom.-kat. Biskop, har et
offentligt Bibliotek, to Hospitaler og et
Vajsenhus og (1910) 21122 Indb. B. ligger i et rigt
Agerbrugs- og Kulminedistrikt og har en
betydelig Industri (Jernstøberier, Maskinfabrikker,
Glasværker, Skofabrikker, Bryggerier etc.).

3) By i den britiske Prov. Ontario,
Nordamerika, ved Moiras Udløb i Ontario-Søen og
ved Banen Montreal-Toronto, er Sædet for
<i>Albert College</i>, tidligere et Univ., der staar
under Metodistkirken, samt fl. a. højere Skoler,
et Døvstummeinstitut, livlig Handel med
Agerbrugsprodukter og Tømmer, Ostefabrikker,
Jernstøberier, Cementfabrikker, Uldspinderier og
(1911) 9876 Indb.

4) Tidligere en selvstændig Kommune ved
Paris, N. f. Kirkegaarden Père-Lachaise, siden
1860 en Del af Paris (s. d.), hørende til 20.
Arrondissement, mest beboet af Fattigfolk.

5) By i den nordamer. Stat New Jersey, ved
Passaic River, Morris Kanalen og
Erie-Jernbanen, forbundet med Newark ved Sporveje,
har Industri i elektriske Dynamoer, Guttaperka
og Kemikalier og har (1910) 9891 Indb.
<i>G. Ht.</i>
</chapter>

<chapter name="Bellevue (Slotte)">
<b>Bellevue</b> [da. bæl<sub>ə</sub>↱vy, fr. bæl↱vy], ɔ: smuk
Udsigt (ital. <i>Belvedere</i>), er et yndet Navn for
Lystslotte og Punkter, der er bekendte for deres
smukke Beliggenhed. 1) Et lille Slot paa Vejen
fra <sp>Sedan</sp> til Donchéry, hvor Napoleon III
og Vilhelm af Preussen mødtes kort efter
Kapitulationen 2. Septbr 1870. 2) Slot i
<sp>Kassel</sp>, Residens for Kong Jérôme 1811—13, nu
Akademi for Billedkunst. 3) Slot i <sp>Berlin</sp> ved
Spree, lige N. f. Thiergarten, bygget i Slutn. af
18. Aarh. 4) Det mest bekendte B. var det
af Madame Pompadour (1748—50) byggede
pragtfulde Slot mellem <sp>Paris</sp> og Versailles, som
ødelagdes under Revolutionen; en Rest af det,
Villa Brimborion, dannede et vigtigt strategisk
Punkt under Paris' Belejring 1870—71. Den
tilhørende Park blev udparcelleret 1823, og her
ligger nu den smukke Villaby B. Nær
Jernbanestationen B. er til Minde om en Jernbaneulykke
1842 rejst et lille Kapel, <i>Notre Dame des
Flammes</i>.
<i>G. Ht.</i>
</chapter>

<chapter name="Bellevue (By i U. S. A.)">
<b>Bellevue</b> [be£↱vju.], By i U. S. A., Stat Ohio,
ligger 145 km NNØ. f. Columbus ved Banen fra
Toledo til Norwalk. (1910) 5209 Indb., der
driver Kornhandel og Industri.
<i>H. P. S.</i>
</chapter>

<chapter name="Belley">
<b>Belley</b> [bæ↱læ], By i det østlige Frankrig,
Dept. Ain, <sp>Arrondissement B.</sp>, ved
Lyon-Banen, 278 m o. H., ligger i Furans Dal, nær
Rhônes højre Bred, er Sæde for en Biskop og
har et biskoppeligt Palads fra 18. Aarh., en
i Hovedsagen moderne Domkirke, (1911) 6182
Indb., Industri i Silke og Bomuld; i Nærheden
brydes litografisk Sten. — B. eksisterede i
Romertiden og var Bispesæde i 6. Aarh., maaske
tidligere. Grevskabet B. kom ved Midten af
