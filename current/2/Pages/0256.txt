1510 bemægtigede <sp>Alfonso de Albuquerque</sp>
sig den vigtige Handelsplads Goa. Snart var
hele Forindiens Vestkyst underlagt den
portugisiske Krone. 1515 erobredes Ormus, den
vigtigste Handelsplads ved den persiske Bugt og
Endepunktet for Karavanerne til
Middelhavslandene. Samtidig havde Portugiserne strakt
deres Erobringstog længere mod Ø. 1509 viste
<sp>Diègo Lopez de Sequeira</sp> sig foran
Malaka, dengang den vigtigste Handelsplads i
Bagindien. 1511 erobredes denne Plads af
Albuquerque, og samme Aar opdagede <sp>Antonio
d'Abreu</sp> Amboina og Bandaøerne, 1513 kom
<sp>Francisco Serrão</sp> til Molukkerne. Her
traf Portugiserne (1521) sammen med Resterne
af den Ekspedition, som Magalhães havde
ført S. om Amerika over Stillehavet, og paa
hvilken Filippinerne opdagedes. Siam, Birma og
Sumatra blev dels bekendte gennem fredelige
Gesandtskabsrejser, dels gennem krigerske
Sammenstød. Østkysten af Bagindien besejledes 1515,
og 1516 naaedes Bugten ved Kanton og Riukiu
Øerne. 1520 naaede en portugisisk Gesandt
Peking, den første Europæer siden Marignola
(1346). Til Japan naaede Portugiserne 1542. Ved
denne Tid begyndte foruden <sp>Spanierne</sp>,
som allerede havde sat sig fast paa Filippinerne,
tillige Hollænderne og Englænderne at vise sig
i Østasien. Fra Aaret 1600 maatte Portugiserne
indskrænke sig til at forsvare deres Besiddelser,
og i Løbet af 17. Aarh. mistede de de
indiske Øer til Hollænderne, i Løbet af 18.
Aarh. de fleste Besiddelser i Forindien til
Englænderne. I Kina og Japan havde
Franciskanere og Jesuitter genoptaget den gamle
Missionsvirksomhed i Kina. De kom snart i Strid,
særlig paa Grund af Jesuitternes Tilbøjelighed
til at lave en Blandingsreligion af Kristendom
og Buddhisme. Jesuitterne vidste dog at gøre
sig uundværlige for de kinesiske Herskere,
særlig ved deres astronomiske Kundskaber. 1600
fik den første Jesuit <sp>Matteo Ricci</sp>
Tilladelse til at tage fast Ophold i Peking. 1602—03
rejste Jesuitpateren <sp>Benedikt Goes</sp> fra
Agra over Pamir og Tibet til Kina. Man
skylder i øvrigt jesuitiske Missionærer mange
værdifulde Oplysninger og særlig Kortværker,
saaledes <sp>Martin Martini</sp>'s <i>Novus atlas
Sinensis</i> (1655), Kortværker af <sp>Gerbilion</sp>
(1691—98), <sp>Regis</sp> og <sp>Jartout</sp> (1711—18).
<sp>Grüber</sp> og <sp>Dorville</sp> rejste fra Peking over
Lhasa og Himalaja og ankom (1661) til Agra.
Til sidst bevirkede dog Jesuitternes politiske
Intriger, at de fordreves baade fra Kina og Japan,
og at disse Lande lukkedes for Europæerne.
Kun Hollænderne beholdt Tilladelse til at handle
paa Øen Deshima uden for Nagasaki i Japan.
Dette Land var særlig blevet bekendt gennem
Hollændernes Opdagelser. 1643 udsendtes
<sp>Martiju Gerrisz de Vries</sp> og <sp>Hendrick
Cornelisz Schaep</sp> til Østkysten af Japan.
De Vries kom til Jesos Østkyst, de sydl. af
Kurilerne og til Østkysten af Sachalin, hvorfra
han vendte tilbage til Hondo. Den i nederlandsk
Tjeneste staaende Tysker <sp>Engelbert
Kämpfer</sp> virkede 1690—92 i Japan, og hans
Bemærkninger om Japan blev saa meget vigtigere, som
der i de næste halvandet Aarh. ingen
Forbindelse længere var mellem Japan og Europa.

<sp>Russernes Opdagelser i
Nordasien</sp>. Allerede i den sidste Del af 16.
Aarh. begyndte Russernes Opdagelser i Sibirien
ad Landevejen. 1578 flygtede en Horde af
donske Kosakker under Høvdingen <sp>Jermak
Timofejef</sp> over Ural, dengang Østgrænse
for det kendte Land, for at undgaa den
russiske Storfyrstes Forfølgelser. Tre Aar efter
naaede de Byen Sibir, og 1581 brød de de
nogaiske Tatarers Magt, men maatte (1584)
atter forlade A. Nu tog Russerne Sibiriens
Erobring i deres Haand og naaede med
forbavsende Hurtighed at underlægge sig hele
Landet, hvis Rigdom paa Pelsværk rigelig belønnede
deres Møje. 1578 anlagdes Tobolsk ved Irtisch,
1604 Tomsk ved Ob, 1619 Jenissejsk, 1627
Krasnojarsk ved Jenissej, 1632 Jakutsk ved
Lena, 1633 Aldan, og 1639 naaede Kosakken
<sp>Ivan Moskvitin</sp> det ochotskiske Hav, og
faa Aar senere (1644) naaede Russerne Amur og
Sachalin. Samtidig trængte de mod N. langs de
store Floder. 1610 fandtes Jenissejs Munding, 1638
blev Lenas Munding fundet, og Ishavskysten
undersøgtes fra Lena-Mundingen til Olenek og Jana.
1839 fandtes Indigirka, 1644 byggedes et Fort
ved Kolyma, og 1646 fulgtes denne Flods Løb
til Ishavet. Samme Aar opdagedes Baikalsøen.
1648 sejlede Kosakken <sp>Deschnef</sp> fra Kolyma
gennem Beringsstrædet til Anadyr. Kendskabet
til Strædet mellem A. og Amerika strakte sig
dog ikke uden for Østsibirien. 1654 fulgte <sp>Fedor
Baikof</sp> Irtisch til ind i det nordl. Kina, og
samme Aar gik <sp>Chabarof</sp> over Amur ind i
Mandshuriet. Ved en Traktat (1689) fastsattes
Jablonoi-Bjergene som Grænse mellem Rusland
og Kina. 1697 besøgtes Kamtschatka af nogle
Kosakker. Dermed var Sibirien i de grove Træk
bekendt. Der manglede endnu at undersøge A.'s
Nordkyst for at se, om der her gaves en Søvej
til Japan og Kina. Denne Tanke havde allerede
foranlediget Hollænderne til at udsende nogle
Ekspeditioner. 1594 naaede <sp>Barents</sp>
saaledes Vest- og Nordkysten af Novaja Semlja,
1596—97 overvintrede han paa Sydøen, men
hans Død satte en foreløbig Stopper for
Ekspeditionerne til Nordasiens Kyster.
Undersøgelserne tog først Fart, da Danskeren <sp>Vitus
Bering</sp> (1724) udnævntes til Fører for en
Ekspedition, som skulde undersøge det russiske
Riges Østgrænse. 1728 rejste han over det
ochotskiske Hav til Østsiden af Kamtschatka.
Derfra berejste han Tschuktscherhalvøens
Kyster, omsejlede Kap Deschnef og naaede til Kap
Serdze Kamen, hvorved han atter konstaterede
Strædet mellem A. og Amerika, som kom til
at bære hans Navn. Bering's Opdagelser gav
Anledning til Udrusteisen af en større
Ekspedition under Bering's Ledelse. I Ekspeditionen
deltog fremragende Videnskabsmænd som
Botanikeren <sp>Gmelin</sp>, Historikerne <sp>G. F.
Müller</sp> og <sp>J. E. Fischer</sp> og <sp>Delisle de la
Croyère</sp>, hvem Stedsbestemmelserne var
overdragne. Ekspeditionen varede i 10 Aar
(1733—43) og stødte paa store Vanskeligheder. En
Afdeling drog til Lands gennem Sibirien, og
dens Arkiv indeholder vigtige
