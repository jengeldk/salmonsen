Entstehung der augsburgischen Konfession« [Halle
1888]; dansk Oversættelse ved <sp>A. Th.
Jørgensen</sp> [1912]).
<i>L. M.</i>
</chapter>

<chapter name="augsburgske Religionsfred">
<b>augsburgske Religionsfred</b> sluttedes paa
den af Kong Ferdinand, 5. Febr 1555, aabnede
Rigsdag i Augsburg. Kejser Karl's
Forhaabninger efter den schmalkaldiske Krig, om at kunne
føre Protestanterne tilbage til den rom.-kat.
Kirkes Enhed, blev til Intet ved Forliget i
Passau 1552; men Fred var en bydende
Nødvendighed, selv med Opofrelse af den religiøse
Enhed. I Følelsen heraf arbejdede Rigsdagen i
Augsburg; gammelt Nag maatte holdes nede og
mange Fordomme overvindes, før den (25. Septbr)
naaede til en endelig Overenskomst. De
rom.-kat. og de evangelisk-luth. rigsumiddelbare
Stænder skulde være ligeberettigede i Riget, men
Undersaatterne skulde følge deres Lands
Regerings Tro (<i>cujus regio, ejus religio</i>), dog med
Ret til Udvandring. Kun for de Protestanter,
der sluttede sig til den augsburgske
Bekendelse, gjaldt Fredsbestemmelserne, de
Reformerte og Sekterne var udelukkede. Paa to
Punkter var Forhandlingerne nær ved at sprænges,
og en endelig Afgørelse blev ikke truffet. Det
første gjaldt de gejstlige Fyrstendømmer. Man
var enig om, at de ikke skulde sekulariseres og
ikke gøres arvelige; men Protestanterne
hævdede, at de havde lige saa megen Ret til dem,
som de Romersk-Katolske, hvorimod disse
hævdede, at, hvis en gejstlig Fyrste sluttede sig til
den augsburgske Bekendelse, maatte han
opgive alle til sin Stilling knyttede Rettigheder og
Indtægter (<i>reservation ecclesiasticum</i>). Det
sidste satte Kong Ferdinand igennem mod
Protestanternes Protest. Det andet Spørgsmaal gjaldt
de gejstlige Fyrsters Undersaatters Stilling. Mod
de Romersk-Katolskes Protest satte Kong
Ferdinand igennem, at de af dem, som tidligere
havde sluttet sig til den augsburgske
Bekendelse, fremdeles skulde have Lov til at blive
derved. I disse to uafgjorte Punkter laa Spiren til
Trediveaarskrigen.
<i>L. M.</i>
</chapter>

<chapter name="Augst">
<b>Augst</b> [↱a^ukst], to ved Bækken Ergolz adskilte
schweiziske Byer ved Rhinen: <sp>Kaiser-A.</sp>, med
(1910) 784 Indb., i den tidligere østerrigske Del af
Kanton Aargau, og A. ell. <sp>Basel-A.</sp>, ved
Bötzberg-Banen, med (1910) 771 Indb., i Kanton Baselland.
I Nærheden ligger Ruiner af den gl. Romerby
<i>Augusta Rauracorum</i>. I Kaiser-A. findes
Mineralkilder.
<i>G. Ht.</i>
</chapter>

<chapter name="Augundsen, Torgeir Ødegaarden">
<b>Augundsen</b> (ell. <sp>Audunsen</sp>), <sp>Torgeir
Ødegaarden</sp>, norsk Bondespillemand
(1802—72) fra Saude i Telemarken, førte et
omflakkende Liv som Spillemand ved Bryllupper og
andre Fester rundt om i Telemarken. A. var
efter alle Vidnesbyrd en genial Naturvirtuos
paa Hardangerfele. Ole Bull tog sig af ham og
holdt endog Koncerter sammen med ham.
Welhaven's Digt om ham i »Norsk Folkekalender«
(1850) litteraturfæstede hans Navn, og under
Betegnelsen »myllarguten« (Møllergutten) spandt
der sig en stærkt udbredt Tradition om ham og
hans vidunderlige »slaatter« og andre, ofte
selvopfundne Tonedigte.
<i>K. V. H.</i>
</chapter>

<chapter name="Augurer">
<b>Augurer</b> (<i>augures</i>; lat. af <i>avis</i>, Fugl), rom.
Præster i Oldtiden, som ved at iagttage bestemte
Tegn havde at afgøre, om Guderne billigede ell.
misbilligede et planlagt Foretagende, navnlig et
offentligt. Deres Kollegium, som efter
Traditionen var indstiftet af Romulus ell. Numa
Pompilius, bestod opr. af 3 Medlemmer, men Tallet
voksede efterhaanden til 6, 9, 15 og endelig
(paa Cæsar's Tid) til 16. Opr. supplerede de sig
selv, fra 104 f. Kr. valgtes de af Folket, senere af
Kejserne. De traadte i Virksomhed ved alle
vigtigere Statsforetagender, saasom ved
Afholdelsen af Comitier, Embedstiltrædelser,
Paabegyndelse af et Krigstog o. s. v. Formelt var det
ganske vist den paagældende Statsembedsmand,
der tog Varslerne (<sp>Augurier</sp> ell.
<sp>Auspicier</sp>), men A. skulde være til Stede for at afgøre
mulige Tvivl, som let kunde opstaa p. Gr. a. de
uhyre indviklede Regler, der efterhaanden
uddannede sig. Varslerne var af højst forsk. Art;
en Hovedforskel var Forskellen mellem
saadanne, som man udbad sig af Guderne
(<i>impetrativa</i>), og saadanne, der frembød sig af sig selv
(<i>oblativa</i>). De vigtigste Varsler var de, der viste
sig paa Himlen, dels ved Lyn og Torden, dels
ved Fuglenes Flugt ell. Skrig. Inden saadanne
Varsler toges, skulde A. med sin Stav (<i>lituus</i>
afgrænse et Rum (<i>templum</i>) baade paa Jorden
og paa Himlen, inden for hvilket Varslerne
skulde tages. Sædvanlig vendte han Ansigtet mod
Syd, og de Tegn, der viste sig paa hans venstre
Side (fra Øst), regnedes da for gunstige; dog
var Lyn og Torden altid hindrende for
Afholdelsen af Comitier. Før Paabegyndelsen af et
Slag var det endvidere alm. at tage Varsel af
Hønsenes Æden (<i>tripudium</i>); hvis de ikke aad
den Føde, der blev kastet for dem, var det et
uheldigt Varsel. Andre Varsler, af firføddede
Dyr og af særlige ildevarslende Hændelser
(<i>diræ</i>), forekom mindre hyppigt. Da
Auspicierne ofte misbrugtes i politiske Formaals Tjeneste,
fik A., der i Reglen toges ud af ansete Familier,
en vis politisk Indflydelse. Ganske vist tabte
Troen paa deres Bet. sig efterhaanden og var
ofte Genstand for Spot, men de holdt sig dog
officielt, saa længe den gl. Religion var offentlig
anerkendt.
<i>H. H. R.</i>
</chapter>

<chapter name="augurere">
<b>augurere</b> (lat.), spaa, slutte; <sp>auguriøs</sp>,
varslende.
</chapter>

<chapter name="augurium">
<b>augurium</b> (lat.), Varsel, se <sp>Augurer</sp>.
</chapter>

<chapter name="August">
<b>August</b> (af lat. <i>Augustus</i>) er opkaldt til Ære
for Kejser Augustus, der i denne Maaned fejrede
fl. store Triumfer. A. er efter den julianske og
gregorianske Kalender den 8. Maaned i Aaret,
efter den gl. rom. den 6. Maaned, og A. hed den
Gang Sextilis. I Tyskland kaldte man i
Middelalderen Juli for <sp>den første A.</sp> og A. for <sp>den
anden A.</sp> Dens danske Navn er »Høstmaaned«.
Dagenes Antal er 31.

Til Belysning af Vejrforholdene i A. skal
anføres flg. Talværdier, der støtter sig til
Iagttagelser ved Landbohøjskolen i Kbhvn.
Normaltemperaturen, der i Beg. af Maaneden er lidt over
17°, er først langsomt, senere hurtigere faldende,
og naar omtr. 15° ved Maanedens Udgang.
Gennemsnittet for hele Maaneden bliver 16,6°. Den
varmeste A., der er iagttaget, havde en
Gennemsnitstemperatur paa 20,7° (1846), og den koldeste
paa 12,8° (1864); den varmeste Dag havde en
Gennemsnitstemperatur paa 25,8° (1798) og den
koldeste paa 8,7° (1864), medens den højeste
