Hærdnings- og Styrkningsmiddel, ligeledes ved mange
Sygdomme, som Skrofulose, Blodmangel,
Overanstrengelse. Foruden Badene virker selve
Kystklimaet, det stærke Sollys og den friske, støvfri
Luft. Alle disse Faktorer er stimulerende paa
Organismen og Nervesystemet; hos svage og
nervøse (neurasteniske) Individer er Virkningen
derfor ofte for stærk, saa at Søbade i saadanne
Tilfælde kan gøre mere Skade end Gavn, dette
gælder saaledes i høj Grad nervøse, eretiske Børn.

Ogsaa som Helbredelsesmiddel har Bade og
Badebehandling i den nyeste Tid faaet en
betydelig og stadig voksende Anvendelse. Ved
Hospitalerne og ved mange af de offentlige
Badeanstalter indrettes særlige Afdelinger til
Behandling med Bade o. l., men særlig og mest
systematisk drives Badebehandlingen ved de egl.
Badesteder og Vandkuranstalter. Medens
tidligere hvert Badested havde sine enkelte
bestemte Metoder og Badeformer, afhængige dels
af de naturlige Betingelser — Klimaet,
Kildevandets Temp. og Sammensætning o. s. v. —
dels af Stedets Tradition, saa at hvert Sted var
bedst egnet for bestemte Sygdomme, saa er
Udviklingen mere og mere gaaet i den Retning,
at de fleste Bade- og Kursteder, for at kunne
behandle alle Slags Patienter, har indført alle
brugelige Former for Badebehandling.
Skønt en Del af Kurstederne stadig gælder for
Specialsteder for visse Sygdomme, beror dette
mere paa, at Stedets Læger er Specialister i disse
Sygdomme, og Resultatet af Kuren afhænger i
det hele mindre af Stedet og Kurmidlerne end
af den Maade, hvorpaa disse anvendes.

Af forsk. <sp>Badeformer</sp> findes og
anvendes en stor Mængde. Ved mange Badesteder
benyttes endnu Fællesbade i store Bassiner
(<i>Pisciner</i>), men denne Badeform, som tidligere
var den alm., afløses efterhaanden af det mere
hygiejniske Enkeltbad i Badekar.
<sp>Badekar</sp> lavedes tidligere af Træ, nu benyttes
mange forsk. Materialer, Zink, Kobber, Nikkel,
Fajance, Papmaché. Træ og Papmaché er daarlige
Varmeledere, hvorfor de egner sig godt til
kolde Bade, Fajancekarrene er lette at holde rene,
men meget tunge og dyre. Til <sp>Karbad</sp> benyttes
Vandet fra Kilderne, Søvand, ell. ved
Badeanstalterne i Byerne alm. Vand fra
Vandværkerne. Til Vandet sættes ofte forsk.
Stoffer for at efterligne de naturlige Mineralkilders
Vand, ell. for at fremkalde en forhøjet Virkning af
Badet ell. en specifik Virkning. Af saadanne Stoffer
kan nævnes alm. Kogsalt, Havsalt, ell. Salte fra
Kilderne (Aachener-Salt, Kreuznachermoderlud),
Soda, Potaske, Sennop, Svovl, Garvesyre, Klid,
Malt, Fyrrenaalsafkog, Udtræk af aromatiske Urter.
Kunstige Kulsyrebade laves enten ved at opløse
tvekulsurt Natron i Badevandet og derefter tilsætte
Saltsyre ell. Svovlsyre, hvorved der sker en Udvikling
af Kulsyre — ell. ved i særlige Apparater at blande
Kulsyre med Vand og derefter lede dette Kulsyrevand
ned i Badekarret. Kunstige Radiumsbade laves ved
til Karbadet at sætte emanationsholdigt ell.
radioaktivt Vand. — Ved <sp>Douchen</sp>
strømmer Vandet under Badet ud over den
Badende, saa at han stadig rammes af ny
Vanddele, ved Regndouche strømmer Vandet fra
oven ud gennem talrige Huller i en Bruse, ved
Sidedouche sprøjtes Vandet horisontalt mod den
Badende, ved Sædedouche Straaler det fra neden
op mod Sædet. Ved at give Brusen ell.
Straalerøret forsk. Form opnaar man forsk. Virkning
og kan koncentrere Vandet paa et bestemt Sted
af Legemet (lokal Douche). — Til <sp>Sædebad</sp>
benyttes særlige Kar, hvori den Badende sidder

<img>Fig. 5. Grundplan af Rigshospitalets Badeklinik.
1 Vindfang. 2 Forhal. 3 Elevator. 4 Badelægens Værelse.
5 Venteværelse for Patienter. 6 Karbade. 7 Hvile- og
Pakningsrum. 8 Afklædningsrum. 9 Doucherum. 
10 Linnedskabe og Redskabsrum. 11 Japansk Bad og lokalt
Dampskab. 12 Gytje-Massagebad. 13 Finsenbad. 14 Russisk
Dampbad. 15 Sandbad, <i>a</i> Kulsyreapparat, <i>b</i> 4-Cellebad.
<i>c</i> Elektrisk Karbad, <i>d</i> Elektrisk Lysbad, <i>e</i> Dampskab.
<i>f</i> Douchekateter, <i>g</i> Sædebad, <i>h</i> Fodbad, <i>i</i> Sterilisering af Sand.
<i>k</i> Opvarmning af Sand. <i>l</i> Bægervask.</img>
