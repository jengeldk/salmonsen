<chapter name="Beaumont (By i U. S. A.)">
<b>Beaumont</b> [↱bo<sub>u</sub>m<sub>ə</sub>nt], <sp>B. City</sp>, By i U. S. A.,
Stat Texas, ligger 340 km Ø. f. Austin paa
højre Bred af Neches River, der ved Flodtid er
sejlbar indtil B. (1910) 20640 Indb. B. er
Jernbanecentrum og har vigtige Petroleumskilder
samt Savværker og Handel med Træ.
<i>H. P. S.</i>
</chapter>

<chapter name="Beaumont, Elie">
<b>Beaumont</b> [bo↱mǡ], <sp>Elie</sp>, fr. Geolog, se
<sp>Elie de B.</sp>
</chapter>

<chapter name="Beaumont, Francis">
<b>Beaumont</b> [↱bo<sub>u</sub>m<sub>ə</sub>nt, gammeldags ↱bju.m<sub>å</sub>nt],
<sp>Francis</sp>, eng. Digter (1584—1616). Familien
var en gl., normannisk Adelsslægt, Faderen var
Dommer, og B. fødtes paa Familiegodset
<i>Grace-Dieu</i> i Leicestershire. Han studerede i Oxford,
men forlod ved Faderens Død (1598), sammen
men sine to ældre Brødre, Univ. uden at have
taget nogen Grad. Han drev saa jur. Studier i
London, men droges langt mere til Samliv med
Tidens Skønaander og betydelige Forf.; med
Drayton og Ben Jonson sluttede han tidlig
Venskab. Fra tidlig Tid var han i et varmt og
inderligt Venskab, der først opløstes ved hans Død,
knyttet til John Fletcher. Indtil B. blev gift
(omtr. 1613), boede de to Venner sammen ikke
langt fra Globe-Teatret, førte fælles
Husholdning og arbejdede kunstnerisk sammen. Frugten
af dette Fællesarbejde, der varede fra c.
1605—16, var en Rk. Dramaer, der hører til Tidens
bedste, og hvortil B.'s store Ry som Digter er
knyttet (se <sp>Fletcher</sp>). Bl. B.'s mindre Digte,
der til Dels er af ringe Bet., bør mærkes hans
<i>Letter to Ben Jonson</i>, hvori han i bekendte
Linier skildrer Forfatternes lystige og aandfulde
Samvær i Værtshuset »Havfruen«. (<sp>Litt.</sp>: <sp>G. C.
Macaulay</sp>, <i>F. B., a Critical Study</i> [1883]).
<i>(Ad. H.) I. O.</i>
</chapter>

<chapter name="Beaumont, Gustave Auguste">
<b>Beaumont</b> [bo↱mǡ], <i>Gustave Auguste</i>,
fr. Forf. og Politiker (1802—66), var Dattersøn
af Lafayette. Han sendtes 1831 med Tocqueville
til Nordamerika for at undersøge
Fængselsvæsenet (afgav 1833 Beretning) og rejste senere
i Algier for at undersøge dets Forhold. 1839
valgtes B. til Deputeretkammeret og sluttede sig til
Oppositionen; som Medlem af
Nationalforsamlingen 1848—51 hørte han til de maadeholdne
Republikanere; var 1848 Medlem af
Grundlovsudvalget og Aug.—Decbr Sendemand i London.
Under Statskuppet Decbr 1851 blev B. fængslet
og tog ikke senere Del i det offentlige Liv. B.
skrev 1835 Romanen <i>Marie</i>, en Skildring af
Slaveriet i Nordamerika (5. Udg. 1842), og 1839
en Fremstilling af »Irlands sociale, politiske og
religiøse Forhold« (7. Udg. 1862—63). Ogsaa
udgav han 1861 Tocqueville's Brevveksling og
efterladte Skr i 2 Bd med en Levnedstegning af sin
gl. Ven.
<i>E. E.</i>
</chapter>

<chapter name="Beaumont, Jean Thérèse Louis de, Marquis d'Autichamp">
<b>Beaumont</b> [d<sub>ö</sub>-bo↱mǡ], <sp>Jean Thérèse
Louis de</sp>, <sp>Marquis d'Autichamp</sp>, fr.
General (1738—1831), deltog i Syvaarskrigen og
viste sig som en dygtig Kavalleriofficer. Som
ivrig Royalist maatte han emigrere og
kæmpede 1792 og 1793 mod Republikken. 1797 traadte
han i russ. Tjeneste, men vendte senere tilbage
til Frankrig og udnævntes 1815 til
Generalløjtnant og Guvernør for Louvre; som saadan
forsvarede den 92-aarige B. i Julidagene 1830
Louvre med stor Haardnakkethed.
</chapter>

<chapter name="Beaumont-en-Argonne">
<b>Beaumont-en-Argonne</b> [bo↱mǡ-ãn-ar↱gån],
lille By i Arrondissementet Sedan, c. 26 km SØ. f.
Byen Sedan paa Meuses venstre Bred. Byen er
bleven hist. berømt p. Gr. a. den der 30. Aug.
1870 stedfindende Kamp. — Under Mac-Mahon's
March fra Chalons mod Metz, for at undsætte
Bazaine, befandt det fr. 5. Armékorps sig under
General de Failly 30. Aug. tidlig om Morgenen
ved B. Korpset havde Ordre til endnu den 30. at
overskride Meuse; men Tropperne trængte til
Hvile og indrettede sig i Lejr tæt S. f. B.
Ubekymrede for alle Sikringsforanstaltninger
overraskedes de hvilende Franskmænd her af
Tyskerne. Det var den tyske Maas-Armé under
Kronprinsen af Sachsens Kommando, der var
under Fremrykning fra S. P. Gr. a. en S. f. B.
liggende Skov lykkedes det 4. tyske Korps under
General Alvensleben ubemærket at nærme sig
den fr. Lejr. Franskmændene, der overraskedes
af de tyske Granater, samlede sig hurtig og
angreb Fjenden. Angrebet blev imidlertid
afslaaet, og Tyskerne besatte efter nogen Kamp B.
Paa tysk Side deltog i Kampen paa højre Fløj
12. Armékorps (Sachserne), og paa venstre Fløj
støttedes Angrebet paa B. af det 1. bayerske
Korps, der udgjorde højre Fløj af 3. tyske Armé
under Kronprinsen af Preussen. Efter B.'s Fald
trak Franskmændene sig tilbage til en stærk
Stilling paa Højderne N. f. Byen mellem
Harnoterie-Ferme og le Fays; de understøttedes her
af 1. Division af det 7. fr. Korps, der var under
Fremrykning mod Ø. Denne Division kastedes
imidlertid af 1. Division af 1. bayerske Korps.
Efter Forberedelsen af et talrigt Artilleri
stormede Tyskerne efter en blodig Kamp den fr.
Stilling og trængte efterhaanden
Franskmændene med store Tab over Meuse, hvorfra de 31.
Aug. fortsatte Marchen mod Sedan.
Franskmændenes Tab udgjorde c. 6200 Mand, heraf
over 2000 usaarede Fanger, og 39 Kanoner.
Tyskerne mistede c. 3500 Mand.
<i>B. P. B.</i>
</chapter>

<chapter name="Beaumont-Gevær (se Haandskydevaaben)">
<b>Beaumont-Gevær</b> [bo↱mǡ-], se
<sp>Haandskydevaaben</sp>.
</chapter>

<chapter name="Beaumont-Vassy, Edouard de la Bonninière de">
<b>Beaumont-Vassy</b> [bo↱mǡ-va↱si], <sp>Edouard
de la Bonninière de</sp>, fr. Forf. (1816—76),
var en Tid lang ansat ved det fr. Gesandtskab
i Sthlm, 1851—53 Præfekt i Laon, men blev 1859
dømt til 2 Aars Fængsel p. Gr. a. bedragerske
Finansspekulationer. Foruden fl. Romaner har
han skrevet talrige hist. Værker, bl. hvilke maa
nævnes: <i>Les Suédois depuis Charles XII jusqu'à
Oscar I</i> (1841) og i <i>Histoire de mon temps</i> (6 Bd,
1855—65).
</chapter>

<chapter name="Beaune">
<b>Beaune</b> [bo.n], By i det østlige Frankrig,
Dept Côte-d'Or, <sp>Arrondissementet B.</sp>,
ved den lille Flod Bouzoise og ved Foden af
Côte-d'Or, 220 m o. H., er Knudepunkt paa
Lyon-Banen og har (1911) 13409 Indb., nogen
Industri (Destillerier og Klædefabrikker) samt
stor Vinavl og Handel med de bekendte
Bourgogne-Vine; hele Landskabet, <sp>Beaunois</sp>, er
den Del af Burgund, der er mest berømt for
sine røde og hvide Vine (Corton, Volnay,
Romanée, Pomard, Montrachel, Meursault o. s. v.),
em af de bedste Sorter er den fra B. selv. B. er
en smuk By og har bevaret mange interessante
gamle Bygninger, af hvilke den mærkeligste er
Hospitalet St Esprit, der er grundlagt 1443
af Nicolas Rolin, Kansler af Burgund, og
er særdeles vel bevaret, skønt hovedsagelig
