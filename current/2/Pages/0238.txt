endelig Paafuglen vild. Blandt Krybdyrene er
Slangerne talrige. Ligesom i Afrika findes
Pythoner og dernæst talrige Arter af Snoge og
Hugorme. Landskildpadder, Sumpskildpadder
og Flodskildpadder findes i Mængde. I Floderne
findes dernæst Gavialer og Krokodiller. Blandt
Fiskene maa fremhæves Krybefiskene (<i>Anabas</i>),
Maller, Aal (f. Eks. <i>Symbranchus bengalensis</i>),
Slangehoveder (<i>Ophiocephalus</i>), Smerlinger.
Insektlivet er meget rigt. Foruden de for
Mennesker saa ubehagelige Myg og Termitter maa
fremhæves de store og pragtfulde
Sommerfugle, blandt hvilke Svalehalerne hører til de
smukkeste, dernæst store og pragtfulde Arter
af Pragtbiller.

<sp>Den sydindiske Subregion</sp> i
Sydindien og paa Ceylon ligner i sin Dyreverden
det øvrige Forindien, men besidder tillige en
Del ejendommelige Former, saaledes Spidsegern
(<i>Tupaja</i>), nogle Abearter, Mus og c. 80
ejendommelige Arter af Fugle. En hel Familie af
Slanger (<i>Uropeltidae</i>) og fire andre Slægter af
Slanger er ejendommelige for denne Subregion.
Fælles for Afrika, Sydindien og det malajiske
Archipel er Halvaberne, Næshornsfuglene
(<i>Buceros</i>) og <i>Loricolus</i>-Papegøjerne.

<sp>Den indokinesiske Subregion</sp>
slutter sig nær til den indiske. Paa Grund af den
tyndere Befolkning er Dyrelivet her rigere end
i Forindien og endnu flere Arter af store Dyr
er bevarede. Elefanten findes i større Mængde.
Den indiske Tapir (<i>Tapirus indicus</i>), graa paa
Bugen, hvid paa Ryggen, lever i Skovene i
Bagindien og paa Borneo. I Birma forekommer fire
Arter af Næshorn, to enhornede, to tvehornede.
Tiger og Panter er almindelige. Blandt Aberne
findes foruden de i Forindien forekommende
tillige Slægten <i>Macacus</i>.

<sp>Den malajiske Subregion</sp> er den
rigeste i Asien. De enkelte Øer og Øgrupper er
dog ofte ret forskellige i Henseende til
Dyreverdenen. Rigest paa Arter er Sumatra, Java og
Borneo,, som kun er adskilte fra Fastlandet ved
lavt Vand, der ved Jordoverfladens Oscillationer
en ell. anden Gang siden Tertiærtiden kan have
været Land og har tilladt Udveksling af
Dyrearter. Filippinerne derimod, som er adskilt fra
de andre Øgrupper ved dybere Vand, er meget
fattig paa Landdyr. En Ejendommelighed for
det malajiske Archipel er de mange Arter af
Menneskeaber. Orang-Utanen (<i>Simia satyrus</i>)
lever i de sumpede Skove paa Borneo. Paa
Java forekommer den brune Ungko (<i>Hylobates
agilis</i>), paa det nordlige Sumatra den 1 m høje
Siamang (<i>Hylobates syndactylus</i>) og paa Malaka
<i>Helobates lar</i> og <i>lenciscus</i>. Halvaberne er
repræsenterede af flere Arter. Lemurer findes paa
Sumatra, Borneo og Java, Tarsiider paa
Sumatra og Borneo. Den ejendommelige Flyvemaki,
som i Reglen henregnes til Insektæderne,
forekommer paa Sumatra, Borneo og Java. Af store
Hovdyr findes et tvehornet Næshorn (<i>Rhinoceros
sumatrensis</i>) paa Sumatra og Borneo, medens
en enhornet Art (<i>Rhinoceros javanicus</i>) lever
paa Java. Tapiren lever paa alle de tre store
Øer, medens Elefanten kun forekommer paa
Sumatra og Borneo. Tigeren er indskrænket til
Sumatra og Java. Et af de mærkeligste Dyr i
disse Egne er Dværghjorten (<i>Tragulus
javanicus</i>), saa stor som en Kanin. En nærstaaende
Slægt findes i Vestafrika. Skældyr (<i>Manis
javanica</i>) findes paa Java, den malajiske Bjørn paa
Sumatra og Borneo. Fuglene paa Malaka,
Borneo og Sumatra tilhører for største Delen samme
Arter, derimod har Bangka en Del
ejendommelige Arter. Betegnende for Øerne er
Næshornsfuglen (<i>Buceros bicornis</i>), og den paa Malaka,
Borneo og Sumatra levende Argusfasan (<i>Argus
giganteus</i>), endelig <i>Edolius remifer</i> og <i>Corydon
sumatranus</i>, Mankeduer (<i>Calloenas</i>),
Strudsvagtelen (<i>Rollulus coronatus</i>) fra Sumatra.
Ogsaa et stort Antal Slanger og Øgler befolker de
indiske Øer. Store og smukke Insekter
forefindes i Mængde. Javas Dyreverden er noget
afvigende fra de andre Øers. Tre Aber, en Hjort
og et Vildsvin er endemiske for Øen ligesom
12 Arter af Fugle; derimod mangler 25 Slægter
af Fugle, som findes paa Borneo og Sumatra.
Java synes saaledes tidligere at være skilt fra
Fastlandet, end de to andre Øer.

<sp>Den australske Region</sp>. Celebes, de
smaa Sunda-Øer og Molukkerne er et
Overgangsomraade, hvor indiske og australske Dyreformer
mødes. Medens Wallace satte Grænsen mellem
de to Regioner ved Lombokstrædet,
Mangkassarstrædet og Celebessøen, har mange senere
Zoologer villet skyde Grænsen længere mod Ø.
Paa de smaa Sundaøer har Pattedyrene et
overvejende indisk Præg, men Arterne er meget faa.
Der findes f. Eks. een Abe (<sp>Macacus
cynomolgus</sp>), to Viverrer (<i>Paradoxurus
hermaphroditicus</i> og <i>Viverra tangalunga</i>), Spidsmus af
Slægten <i>Crosiduna</i>, det javanske Hulepindsvin
(<i>Hystrix javanica</i>), en Hjort paa Timor (<i>Cervus
timoriensis</i>). Over for disse indiske Former staar
af australske kun en Pungabe (<i>Phalanger
orientalis</i>) paa Timor og de længere mod Ø. liggende
Øer. De nyere Undersøgelser viser ogsaa, at hos
Fuglene er Slægtskabet med Indien ligeledes
større end med Australien. Paa Celebes findes
yderlig faa Pattedyr, som næsten alle er endemiske.
Mærkelig er en Bøffelart (<i>Anoa depressicornis</i>),
som er funden fossil i de pliocene Siwalik-Lag
i Forindien. Dernæst forekommer paa Øen to
Aber (<i>Macacus maurus</i> og <i>Cynopithecus niger</i>),
Spøgelseaben (<i>Tarsius Spectrum</i>), to Svin (<i>Sus
celebensis</i> og <i>Babirussa alfurus</i>) og tre Arter
af Pungaber (<i>Phalangista</i>). En Hjort og en
Viverre, som ikke er endemiske, anses for indførte
af Mennesker. Fugleverdenen paa Celebes er
nærmere beslægtet med den indiske end med
den australske. Ø. f. Celebes faar Dyreverdenen
et stærkere australsk Præg. Kakaduer og
Honningsugere (<i>Meliphagidae</i>) findes allerede paa
Celebes og Timor, paa Molukkerne kommer
Paradisfuglene til, saaledes paa Batjan <i>Semioptera
Wallacei</i>, o. fl. a. australske Slægter, i Reglen
dog i særlige Arter. I Bjergskovene paa Ceram
lever en Kasuar, ved Kysterne Talegallahøns.
Blandt Pattedyrene findes flere Arter
Pungaber (<i>Cuscus</i>), samt et Flagrepungdyr (<i>Belidens
ariel</i>), det papuanske Vildsvin (<i>Sus papuanus</i>).
Af Former, som peger mod Vest, findes <i>Babirussa</i>
paa Buru, <i>Viverra tangalunga</i> og Spidsmus.

A. er meget rig paa <sp>Husdyr</sp>. I det nordl.
A. er Rensdyret og Hunden de eneste Husdyr.
