[1852], skrevet for Skuespillerinden Rachel)
begyndte A. sin lange Række Prosakomedier, hvori
han med Lune og skarp Satire blotter det
moderne Samfunds konventionelle Fordomme og
hyklerske, ja løgnagtige Moral. Sammen med
Jules Sandeau skrev han <i>La pierre de touche</i>
(1854) og <i>Le gendre de M. Poirier</i> (1855), et af
hans fortræffeligste Stykker, udmærket ved stor
komisk Kraft. Derpaa fulgte <i>Le mariage d'Olympe</i>
(1855), der i Modsætning til Dumas'
»Kameliadamen« skildrer Demimondedamen som en lav
og fordærvet Sjæl, der forgæves søger at hæve
sig af sin Fornedrelse, og de sammen med <i>É.
Foussier</i> skrevne Lystspil: <i>La ceinture dorée</i>
(1855), <i>Les lionnes pauvres</i> (1858) og <i>Un beau
mariage</i> (1859). I Beg. af Tredserne kastede A.
sig mere og mere over Behandlingen af politiske
og sociale Spørgsmaal. I <i>Les effrontés</i> (1861) ser
vi en Børsmatador beherske den offentlige
Mening gennem en venal Presse, og i Fortsættelsen
af dette Stykke: <i>Le fils de Giboyer</i> (1862) skildres
en Art moderne Tartuffe; det fremkaldte en Regn
af Modskrifter fra det klerikale Parti. I <i>Maître
Guérin</i> (1864) skildres den bedragerske Advokat,
i <i>La contagion</i> (1866) Parisersamfundets
Raaddenskab, fremkaldt af Børssvindel og
Kokotteregimente. Rækken fortsattes med <i>Le
post-scriptum</i> (1869), <i>Lions et renards</i> (1869), <i>Jean de
Thommeray</i> (1873) med Sujet efter Sandeau's
Roman af samme Navn, <i>Mme. Caverlet</i> (1876) og
<i>Les Fourchambault</i> (1878), en Familiekomedie,
der skildrer, hvorledes en naturlig Søn redder
sin Fader, der for længst har glemt ham, fra
Ruin og Vanære og ved sit Højsind ydmyger
den legitime Søn; dette Stykke er A.'s sidste;
det opnaaede en betydelig Succes. Hans <i>Théâtre
complet</i> udkom 1889 i 7 Bd. — A. indtager
en meget fremragende Plads bl. 19. Aarh.'s
Dramatikere; hans Stykker er ikke altid fast og
afsluttet byggede, Stilen er ofte uensartet; men
hans varme Sandhedskærlighed og skarpe
Iagttagelsesevne gør ham til en af det realistiske
Dramas bedste Forfattere. (<sp>Litt.</sp>:
<sp>Pailleron</sp>, <i>É. A.</i> (1889); <sp>Morillot</sp>, <i>É. A., étude
biographique et critique</i> [Grenoble 1901]).
<i>S. Ms.</i>
</chapter>

<chapter name="Augit (se Pyroxengruppen)">
<b>Augit,</b> se <sp>Pyroxengruppen</sp>.
</chapter>

<chapter name="Augitandesit (se Andesit)">
<b>Augitandesit,</b> se <sp>Andesit</sp>.
</chapter>

<chapter name="Augitdiorit (se Diorit)">
<b>Augitdiorit,</b> se <sp>Diorit</sp>.
</chapter>

<chapter name="Augitit">
<b>Augitit,</b> en meget basisk, vulkansk Bjergart,
væsentlig bestaaende af Augit, med lidt Magnetit,
Titanjern, Apatit, ofte Titanit, Haüyn o. s. v.,
med ell. uden lidt Glas. Strukturen er i Reglen
porfyragtig ved udskilte Strøkorn af Augit i en
tættere Grundmasse. Bjergarten er altid meget
mørk, sort ell. grønsort, brunsort og tung (over 3
Gange tungere end Vand). Herhen hørende
Bjergarter findes udbredte paa det grønne
Forbjergs Øer, i Venezuela, paa Sydhavsøerne;
ogsaa i Böhmen o. a. St. er A. forefundet, overalt
kun i liden Masse.
<i>O. B. B.</i>
</chapter>

<chapter name="Augitporfyrit">
<b>Augitporfyrit</b> (<sp>Augitporfyr</sp>). Under dette
Navn er sammenfattet en <sp>Gruppe</sp> af
vulkanske (palæovulkanske) Bjergarter, der
udmærker sig ved en basisk Sammensætning,
porfyragtig Struktur og ved en rigelig Forekomst
af Indsprængninger af Augit i en finkornet ell.
tæt Grundmasse af Plagioklas, Augit, Magnetit
ell. Titanjern. Saadan A. optræder som Gange
og Dækker ved Predazzo og Monzoni i Tyrol,
mange Steder i Kristianiatrakten i Norge o. fl.
Steder.
<i>O. B. B.</i>
</chapter>

<chapter name="Augitsyenit (se Syenit)">
<b>Augitsyenit,</b> se <sp>Syenit</sp>.
</chapter>

<chapter name="Augittrakyt (se Trakyt)">
<b>Augittrakyt</b>, se <sp>Trakyt</sp>.
</chapter>

<chapter name="Augment">
<b>Augment</b> [a^ug-] (lat.: »Forøgelse«) kaldes i
Sprogvidenskaben den Forstavelse, paa Græsk <i>e</i>,
paa Sanskrit <i>a</i>, der under Verbalbøjningen træder
foran visse Fortidsformer; efter den
almindeligste Antagelse har det opr. været et
selvstændigt Ord.
<i>O. Jsp.</i>
</chapter>

<chapter name="Augmentation">
<b>Augmentation</b> [a^ug-] (lat.), Forøgelse,
Forstørrelse, i d. æ. Musik Forstørrelsen af
Nodeværdierne og en dermed Indtrædende
langsommere Bevægelse; benyttes som tekn. Musikudtryk
for at betegne den i Løbet af et Musikstykke
indtrædende Gentagelse af et Tema med
fordoblede Nodeværdier, saaledes at det altsaa
fremtræder med det halve af den opr. Hurtighed,
f. Eks.:

Tema:
<img></img>

Augmentation:
<img></img>

<i>S. L.</i>
</chapter>

<chapter name="augmentere">
<b>augmentere</b> [a^ug-] (lat.), forøge.
</chapter>

<chapter name="Augsburg">
<b>Augsburg</b> [↱a^uksburk], Hovedstad i bayersk
Regeringsdistrik Schwaben, 490 m o. H., midt paa
den schwabisk-bayerske Højslette, mellem
Wertach og Lech, der forener sig lidt ndf. Byen,
Knudepunkt for Jernbanelinierne
Pleinfeld—A.—Buchloe, Regensburg—Ingolstadt—A. og
Ulm—A.—München, har (1910) 102487 Indb. (hvoraf
næsten 3/4 er Katolikker, c. 1200 Jøder og Resten
Protestanter), har Garnison og er Sæde for
Distriktets Regeringsmyndigheder og en Biskop. A.
er en vigtig <sp>Industriby</sp>, Hovedsæde for
Sydtysklands Tekstilindustri (c. 10000
Tekstilarbejdere) og for Tysklands
Acetylengas-Industri og har betydelige Maskinfabrikker,
Støberier, Papirfabrikker m. m. Bogtrykkeri og
Litografi er højt udviklede. En stor Del af Wertachs
og Lechs Vand ledes gennem Byen og anvendes
som Drivkraft. <sp>Handelen</sp> er meget betydelig,
skønt den i Middelalderen var endnu større; der
findes en Børs, Filialer af Rigsbanken og den
kgl. Bank m. m. Store Markeder finder Sted
Apr.—Maj og i Oktbr. Boghandelen er meget
anselig. A. bestaar af den øvre og den nedre Stad,
samt Jakob-Forstaden o. fl. nyere Forstæder.
De 1703 nedlagte Fæstningsværker er omdannede
til Bulevarder. Den smukkeste af Gaderne er
den brede Maximilian-Gade; her ligger det
gamle og prægtige Fuggerhaus, der i
Aarhundreder har været beboet af Slægten Fugger, og
