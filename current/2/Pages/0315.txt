astronomiske Regneinstitutter, hvis den ikke
dyrkes samtidig med den iagttagende A. paa
selve Observatoriet. Den <sp>nautiske A.</sp>, den
<sp>geografiske A.</sp> og <sp>Kronologien</sp> er
specielle Grene af A.'s Anvendelse i praktisk
Øjemed. A.'s Hjælpevidenskaber er Matematik,
saavel den rene som den anvendte (Mekanikken) og
Fysik.

Da ingen Historie kan bestaa uden
Tidsregning, og ingen Tidsregning kan være uden astron.
Grundlag, kan man lige saa lidt sige, hvor gl.
A. er, og hvor dens Vugge har staaet, som man
kan angive Menneskeslægtens Ælde og den Egn
af Jorden, hvorfra den er udgaaet. Dens tidligste
Historie kan forfølges helt op i Sagnenes
Tidsalder. Selv hos de ældste Folkeslag findes et
astron. Studium udviklet, men nogen
videnskabelig Karakter havde det ikke. A. dyrkedes
hovedsagelig for Kronologiens Skyld. Det var
saaledes Tilfældet i Kina, hvorfra man har de
ældste Optegnelser om Solformørkelser og
Observationer af Kometer, ligesaa i det gl. Babylon,
Ægypten og Indien. <sp>Grækerne</sp> er det, som
først i den <sp>Alexandrinske</sp> Skole bringer de
astron. Resultater, de havde hentet fra Babylon
og Ægypten, til et samlet videnskabeligt System,
idet de da fik Forstaaelsen af, at A. maatte
bygges paa en matematisk Fortolkning af de
indvundne Observationer. Før denne Tid havde
ogsaa de, som deres Læremestre, nøjedes med
de kronologiske Data, et agerdyrkende Folk fandt
nødvendige at kende for sit Ve og Vel.
<sp>Timocharis</sp> og <sp>Aristyl</sp> er de første
videnskabelige Astronomer, <sp>Eudoxos</sp> giver den første
matematiske Forklaring af Vandrestjernernes
Bevægelse og den første Stjernefortegnelse, som
<sp>Aratos</sp> har gengivet i bunden Stil.
<sp>Aristarch</sp> hævder et heliocentrisk Verdenssystem,
<sp>Eratosthenes</sp> foretager efter rigtige
Principper den første Gradmaaling, <sp>Archimedes</sp>
udvider Matematikken, <sp>Apollonios</sp> grunder
Epicykelteorien. Men over alle de alexandrinske
Astronomer rager <sp>Hipparch</sp>, der ved sine
grundlæggende Arbejder, byggede paa matematisk
Basis, er denne Videnskabs Fader. Ved Hjælp af
Observationer hovedsagelig hentede fra Babylon
bestemmer han Længden af Solaaret, udleder
de vigtigste Uregelmæssigheder i Maanens
Bevægelse, beregner de første Tabeller for Solen
og Maanen, udarbejder en Fortegnelse over
mere end 1000 Stjerner og finder Præcessionen.
Alle hans astron. Arbejder er gaaede tabt; de er
bevarede paa anden, Haand af <sp>Ptolemaios</sp>,
der er Oldtidens største Astronom efter Hipparch
og dennes Arvtager. De 300 Aar, som ligger
imellem dem, har ingen Astronom af Bet. at opvise.
Nævnes bør dog <sp>Kleomedes</sp>, der havde den
rigtige Forstaaelse af Refraktionen,
<sp>Posidonios</sp>, der paaviste Grunden til Tidevandet, og
<sp>Sosigenes</sp>, der ordnede den julianske
Kalender. Ptolemaios har sammenstillet Hipparchos'
og sine egne Observationer til det System, der
forudsætter Jorden som Centrum. I sin <i>Almagest</i>
har han overleveret os alt, hvad hans
Forgængere og han selv har bidraget til A.'s Udvikling;
gennem 1400 Aar var det den Kilde, hvortil hele
den astron. Verden søgte. Foruden sit store
Hovedværk har han gjort sig fortjent ved sin
Opdagelse af Evektionen og sin sindrige Metode
til at bestemme Maanens Parallakse. Efter
Ptolemaios fortjener kun <sp>Theon</sp> og hans lærde
Datter <sp>Hypatia</sp> at nævnes. Hipparchos' og
Ptolemaios' Aand inspirerede ikke mere den
alexandrinske Skole, der forfaldt mere og mere,
og de sidste Rester af det engang saa glimrende
Akademi gik til Grunde, da Alexandria 641 faldt
i Muhammedanernes Hænder. Fl. Aarh. gik hen,
uden at en eneste nævneværdig Astronom træder
frem for at overtage Arven efter Grækerne.
<sp>Romernes</sp> Interesse for A. strakte sig ikke
uden for, hvad Kalenderen behøvede. Først da
<sp>Araberne</sp> havde endt deres Erobringstog,
begyndte videnskabelig Interesse og Virksomhed
at vaagne i Bagdad, Kairo og Cordova, men noget
større Fremskridt kan man ikke paavise i denne
Tid. Hvad Araberne har arvet fra Inderne og
Grækerne, har de ikke beriget med ny Ideer, de
har kun omplantet paa deres Grund, hvad disses
Skribenter har efterladt. For saa vidt har de
gjort sig fortjente af Videnskaben, som de
derved har opbevaret os Oldtidens videnskabelige
Værker. I A. har de leveret gode og kritiske
Observationer, men uden at hæve sig over
Ptolemaios' Ideer; meget værdifulde er disse
Observationer, da de er omtr. de eneste, man har i
de 1400 Aar mellem den gr. og vor Tidsalders
A.; de har oversat de vigtigste astron. Arbejder
fra Græsk. Beg. hermed blev gjort af Kalifen
<sp>Al-Mamun</sp>, Harun-al-Rashid's Søn, der lod
<i>Almagest</i> oversætte; for øvrigt er han bekendt
ved en Gradmaaling, han lod udføre paa
Mesopotamiens Slette, ligesom han lod bygge
Observatorier i Bagdad og Damaskus. Af mere bekendte
Astronomer fra denne Tid nævnes <sp>al-Battani</sp>,
<sp>Abu'l-Wafa</sp> samt Matematikeren <sp>al-Biruni</sp>,
den originaleste og dybeste Tænker. Fra
Perseren <sp>al-Sufi</sp> har vi en værdifuld Stjernekatalog,
og fra <sp>Ibn Yunus</sp> i Kairo de højtskattede
Hakimidiske Tabeller. Da Bagdad i 13. Aarh.
faldt i Mongolernes Hænder, viste de sig
venligsindede mod A. og gav <sp>Nassir-al-Din</sp>
Midler til at bygge et Observatorium i Maragha, hvor
han sammen med andre Astronomer udarbejdede
en Stjernekatalog, beregnede de Ilkhaniske
Tabeller og leverede Oversættelse af de gr.
Matematikere. 2 Aarh. senere grundede Herskeren af
Samarkand, Tamerlan's Barnebarn, <sp>Ulugh
Beg</sp>, i sin Residens et Akademi og et
Observatorium, hvor han selv observerede; Resultaterne
heraf er nedlagte i hans værdifulde
Stjernekatalog.

Medens Videnskaberne saaledes fandt deres
Tilhold i Østen, laa hele Europa i det dybeste
Mørke. Først i 11. og 12. Aarh. begyndte det
at dæmre; nu og da havde vi enkelte Aander, der
lyste som Stjerneskud i en mørk Nat; de følte
Trang til en højere Kultur og forlod af den
Grund deres Fædreland for hos Araberne, som
fordum Grækerne hos Ægypterne og
Babylonierne at høste Kundskab. Man studerede de arab.
Skr, men uden at bringe Videnskaben videre.
Temmelig alene staar saaledes <sp>Alfons X</sp>, der
samlede Astronomer fra alle Verdens Kanter om
sig og gav dem sit Slot i Toledo til Bolig, hvor
de udarbejdede de <sp>Alfonsinske</sp> Tabeller.
Først med 15. Aarh. oprinder en ny og
