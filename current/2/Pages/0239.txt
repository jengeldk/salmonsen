I Centralasien er den tvepuklede Kamel
uerstattelig som Lastdyr, medens Dromedaren
Indtager dens Plads i Forasien. I Persien mødes
de to Arter. Hesten er oprindelig
hjemmehørende i A. ligesom i Europa, medens
Æslet maa antages at være indført fra Afrika.
Faaret findes i mange Varieteter og er
Nomadernes vigtigste Husdyr. De tibetanske Faar er
særlig kraftige og bruges som Lastdyr. Geden
antages at stamme fra A. Svinet holdes over
næsten hele A. undtagen i de muhammedanske
Lande. Af Okser findes tæmmet flere Arter. I
Tibet og Centralasiens andre Højbjerge holdes
Jakokser, der er nyttige ved deres Mælk, deres
Uld og som Lastdyr. Zebuen i Sydøstasien er en
Varietet af det tamme Kvæg. Bøflen (<i>Bos
bubalus</i>) holdes ligesom et Par andre Oksearter
(<i>Bos arni</i> og <i>Bos kerabau</i>) som Trækdyr og
som Arbejdsdyr paa Markerne. Elefanterne
forplantes i Forindien ikke i Fangenskab, saaledes
at der stadig maa fanges vilde Eksemplarer. I
Bagindien forplantes de derimod almindelig i
tam Tilstand. Flere Spindere holdes for Silkens
Skyld, først og fremmest Silkespinderen
(<i>Bombyx mori</i>), dernæst den kinesiske Egespinder
(<i>Anthera Pernyi</i>), den japanske Egespinder
(<i>Anthera yamamai</i>), Ailanthusspinderen
(<i>Saturnia cynthia</i>).
</chapter>

<chapter name="Asien (Befolkning)">
<sp>Befolkning</sp>. A. er fra gammel Tid
betragtet som Menneskehedens Vugge, uden at
man dog har kunnet føre videnskabeligt Bevis
derfor. Historien lærer os om store
Folkevandringer inden for A., og et Blik paa et Folkekort
viser os, at beslægtede Stammer findes spredte
over mer ell. mindre fjernt liggende Egne,
medens de fleste Lande i A. huser Folkeslag af
mere ell. mindre heterogent Slægtskab.
Vandringer og Raceblandinger har altsaa spillet den
samme Rolle for A.'s Befolkning som for de
andre Verdensdeles. I Nutiden er man klar over,
at Menneskeracernes Antal er stort, og at næppe
noget Menneske er af ublandet Race.
Kendskabet til de asiatiske Racer er imidlertid yderst
ringe, og vi skal i det følgende nøjes med at
inddele Menneskeslægten i tre store
Racegrupper; den <sp>eranske</sp>, den <sp>negroide</sp> og den
<sp>mongoloide</sp>.

<sp>Den eranske Racegruppe</sp>. Folkeslag,
inden for hvilke den eranske Races Præg er
overvejende, bebor hele den sydvestlige Del af
A. Som overvejende eranske kan regnes først
og fremmest de Folkeslag, som tilhører den
indoeuropæiske, den semitiske Sprogæt og forsk.
smaa Sprogætter i Kaukasus. Overvejende
eranske, men stærkt blandede med et negroid
Element, er en Del Folkeslag af den dravidiske
Sprogæt. Inden for den tyrkiske Sprogæt findes
Folkeslag, hvor det eranske Racepræg er stærkt
fremtrædende, og andre Folkeslag, hvor det
mongoloide Racepræg er lige saa tydeligt, og
mellem disse to Yderligheder forekommer alle
Mellemformer. Endelig findes Stammer spredte
omkring i hele A., hos hvilke man hos mange
Individer kan træffe en Legemsbygning, som i
stærkere ell. svagere Grad nærmer sig til den
Type, der i Almindelighed, opstilles som den
normale for Eranerne. Saadanne Stammer er f.
Eks. <sp>Ainoerne</sp> i Japan, <sp>Miaotseerne</sp> i
Kina, og enkelte malajiske Smaastammer. Af en
fysiognomisk Lighed at ville slutte til virkeligt
Raceslægtskab, er imidlertid ikke berettiget, saa
længe nøjagtige Undersøgelser ganske mangler.
Til den <i>indoeuropæiske Sprogæt</i>
hører det store Flertal af de asiatiske Folkeslag,
som slutter sig til den eranske Racegruppe. Til
denne Sprogæt hører foruden de syv europæiske
tre asiatiske Sprogstammer: den armeniske,
den persiske og den indiske. Det <sp>armeniske</sp>
Sprog tales i Armenien og Kaukasien, medens
det ret betydelige Antal Armeniere, som har
bosat sig i det vestlige Lilleasien og i
Konstantinopel, anvender Tyrkisk som Omgangssprog.
Armenierne tilhører den gregorianske Kirke. Til
den <sp>persiske Sprogstamme</sp> hører først
og fremmest <sp>Perserne</sp>. Nutidens Persere, de
saakaldte <sp>Tadsjiker</sp>, er ikke ublandede
Efterkommere af Oldtidens Persere. Til forsk.
Tider er arabiske og tyrkiske Nomader trængt
erobrende ind i Landet og har blandet sig med
de oprindelige Indb. Foruden i Persien tales det
persiske Sprog af Tadsjikerne i Afghanistan og
Turan. Forhen har Persisk ogsaa været
Omgangssprog i Østturkestan, men har her maattet
vige for Tyrkisk. Oprindelig af persisk
Herkomst er ogsaa Parserne i Forindien, som
bekender sig til Zoroaster's Lære. De ind. Parsere
har dog forlængst antaget Gudjarati-Sproget. Til
den pers. Sprogæt hører endelig <sp>Kurderne</sp>,
<sp>Lurerne</sp>, <sp>Osseterne</sp>, <sp>Taterne</sp>,
<sp>Afghanerne</sp> og <sp>Belutsherne</sp>. Kurderne
er et Nomadefolk, som bor i Bjergegnene i det
østl. Lilleasien, Armenien, de vestl. Dele af
Persien og i Khorasan. Kurderne er af meget
heterogen Raceblanding. Mod V. er de
overvejende langskallede, mod Ø. kortskallede.
Iblandt dem findes mange med blaa Øjne og
blondt Haar. Ved deres røveriske Tendenser er
de blevne en Svøbe for den bosiddende
Befolkning i de Egne, hvor de bor. Lurerne er nær
beslægtede med Kurderne. De lever som Hyrder
i Luristans Bjerge i det vestl. Persien.
Osseterne er et Bjergfolk i Kaukasus, Taterne bor
i Landskabet Talysh paa Grænsen mellem
Persien og Kaukasien. Afghanerne er overvejende
Nomader og er det herskende Folk i Afghanistan,
medens Belutsherne udgør Hovedmassen af
Befolkningen i Belutshistan. I Pamir og tilgrænsende
Bjerglande findes endelig Stammer, hvis Sprog
hører til denne Sprogstamme, saaledes
<sp>Galtschaerne</sp> ved Sarafschan-Flodens Kilder, samt
Befolkningen i Landskaberne Darvas, Karategin,
Roshan, Shugnan, Wachan og Badakshan. Bl.
disse Bjergstammer træffes mange blonde og
rødhaarede Individer. Deres Sprog skal staa det
gammelbaktriske nær. Til den <sp>indiske
Sprogstamme</sp> hører et stort Antal Sprog,
som tales dels af Kulturfolk, dels af mindre
kultiverede Bjergfolk. Til de sidste hører
<sp>Kafirerne</sp>, som bor i Kafiristan i det nordøstlige
Afghanistan. De kalder sig selv Siaposjer,
hvilket betyder de mørkklædte, og er Hedninger.
Ø. f. disse i det nordindiske Landskab Tshitral
bor <sp>Darderne</sp>. I Nordindien hører til denne
Sprogstamme et stort Antal Kultursprog
foruden flere mindre Dialekter. Kultursprogene er:
<sp>Kashmiri</sp> i Kashmir, <sp>Pandshabi</sp> i
