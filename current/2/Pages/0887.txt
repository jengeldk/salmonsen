malet à fresko). B. var en solid og dygtig
Portrætmaler; til den preuss. Konges Galeri af
Portrætter af berømte Lærde og Kunstnere malede
han bl. m. a. Thorvaldsen (i Nationalgaleriet i
Berlin et andet, tidligere, Thorvaldsen-Portræt),
Schelling, A. v. Humboldt, Cornelius.

Nedenn. 4 Kunstnere er alle Sønner af Karl B.

2) <sp>Oskar</sp>, Maler, f. i Berlin 31. Juli 1828,
d. smst. 10. Novbr 1883, Elev af Faderen, har
især udmærket sig som solid, træfsikker og
meget produktiv Portrætmaler (P. v. Cornelius
[Antwerpens Museum], den tyske Kronprins,
Grev Moltke m. m. fl.).

3) <sp>Reinhold</sp>, Billedhugger, f. i Berlin 15.
Juli 1831, d. 4. Aug. 1911 samme Sted. Han
blev uddannet paa Berlins Akademi, senere
under Wichmann og Rauch og gjorde gentagne
Gange Studierejser til Rom, hvor særlig
Michelangelo's Værker (og Samlivet med Böcklin)
virkede frugtbringende. I Rom skabte B. den
priskronede »Pan trøster Psyche«; derpaa fulgte
»Faunfamilien«, Schiller-Mindesmærket i Berlin
(afsløret 1871), »Venus trøster Amor«, »Merkur
og Psyche« (Nationalgal., Berlin),
»Sabinerindernes Rov« (se Fig. i »Billedhuggerkunst«),
Statue af »Borussia« til Ruhmeshalle,
Marmormonumentet for A. v. Humboldt, udmærkede
Buster (i Ruhmeshalle m. v.), den mægtige
»Schlossbrunnen« (1891, Berlin) o. m. a. Fra
senere Tid er Kejser Frederiks
Marmorsarkofag i Potsdam og hans vældige, ret svage,
Monumentalarbejder: Nationalmindesmærket for
Kejser Vilhelm I (1892—97) og
Bismarck-Monumentet i Berlin m. v. B.'s Kunst bragte atter,
under Paavirkning fra Bernini og Schlüter,
Barokken i Kurs i Berlin; den har et stærkt,
naturalistisk Præg, er varmblodig og fantasirig,
virker ved i høj Grad maleriske Midler, er ofte
kendetegnet ved Voldsomhed i Udtrykket,
svulmende Former, udpustede, stærkt flagrende
Klædebon.

4) <sp>Adalbert</sp>, Maler og Kobberstikker, f.
5. Marts 1836 i Berlin, d. 21. Jan. 1888 i Nervi,
var først Kobberstikker (dygtige
Sortekunstblade) og uddannede sig som Maler særlig efter de
gl-ital. Kolorister. Hans bekendteste Arbejder:
»Moderen med Barnet« (1864, Nationalgal. i
Berlin), »Amor finder Psyche« og »Volkslied«.
Mange Portrætter. Hans Hustru, <sp>Luise B.</sp>,
f. <sp>Parmentier</sp> fra Wien, er en talentfuld
Landskabs- og Arkitekturmalerinde.

5) <sp>Karl</sp>, Billedhugger, f. 23. Novbr 1845 i
Berlin. Han er Elev af sin Broder, Reinhold,
og viser særlig Evne for Gengivelse af det
naivt-graciøse. Bekendte Arbejder: Buste af
Beethoven (1866), den yndefulde Marmorgruppe
»Søskende« og »Faunen med Drengen paa Skødet«
(Berlins Nationalgal.); desuden en Mængde
Monumentalskulptur.
<i>A. Hk.</i>
</chapter>

<chapter name="Begasse (se Sukker)">
<b>Begasse,</b> se <sp>Sukker</sp>.
</chapter>

<chapter name="Begblende (d. s. s. Uranbegmalm)">
<b>Begblende,</b> d. s. s. <sp>Uranbegmalm</sp>.
</chapter>

<chapter name="Begeijn, Abraham Jansz">
<b>Begeijn</b> [b<sub>ə</sub>↱gæ^in] (ell. <sp>Bega</sp>), <sp>Abraham
Jansz</sp>, holl. Maler og Raderer, f. 1637 ell.
1638 i Leiden, d. 1697 i Berlin, hvortil han 1688
kaldtes som Hofmaler af Kurfyrst Frederik.
Den flinke Maler har især malet ital.
Landskaber med Staffage af Hyrder og Kvæg, i N.
Berchem's (ell. Asselyn's) Smag. Et Par
Billeder i Kunstmuseet i Kbhvn. Man har faa,
men gode Raderinger af ham.
<i>A. Hk.</i>
</chapter>

<chapter name="Begejstring">
<b>Begejstring</b> betegner det særlige Præg af
Affekt, som forsk. intellektuelle, æstetiske og
etiske Følelser, der i Alm. ikke har
Sindsbevægelsens Karakter, under særlige
Omstændigheder kan antage. B. forudsætter altid, at et
kompliceret Bevidsthedsindhold 1) optræder
stærkt lystbetonet, og 2) p. Gr. a. de
foreliggende Omstændigheder medfører en mærkbar
Forandring af Jeget, hvilket altid er Betingelsen
for, at en Følelse skal blive Affekt (s. d.). Paa
intellektuelt Omraade vil Følelsen af
Overensstemmelse, Klarhed kunne medføre B., naar
en enkelt Tanke giver Forklaring paa en hel
Række hidtil uopklarede Modsigelser, saa at
Individet derved føler sit aandelige Jeg beriget.
Æstetisk Nydelse kan blive til B., naar den
forbinder sig enten med Forundring over det
nye, usædvanlige ved Objektet ell. med
Beundring for den producerende Kunstners Evner.
Endelig vil ogsaa en bestemt Opgave, Handling,
kunne vække B., naar dens Udførelse for Jeget
stiller sig som en uafviselig Pligt- ell. Æressag.
Men en stærk B. er ingenlunde nogen Garanti
for, at Individet virkelig skrider til Handling;
ofte udlades den opbrusende Følelse gennem
Affektytringerne uden at faa varigere Følger.
<i>Alfr. L.</i>
</chapter>

<chapter name="Begfakkel (se Beg)">
<b>Begfakkel,</b> se <sp>Beg</sp>.
</chapter>

<chapter name="Begga">
<b>Begga,</b> Pipin af Landen's Datter, gift med
Biskop Arnulf af Metz's Søn, Ansegisel, ved
hvem hun blev Moder til Pipin af Heristal og
Stammoder til Karolingerne. Hun døde 698
i det af hende stiftede Kloster i Andenne ved
Maas, blev senere kanoniseret. Hendes
Helgendag er 17. Decbr.
</chapter>

<chapter name="Beggiatoa">
<b>Beggiatoa</b> er en til Traadbakterierne
(<i>Trichobacteriaceæ</i>) hørende Slægt, der
danner farveløse, ugrenede Traade af Celler,
som ikke er omgivne af nogen fælles Skede,
men er i Stand til at foretage ejendommelig
krybende ell. pendulagtige Bevægelser. Den
omfatter fl. vel adskilte Arter, som <i>B. minima</i>, <i>media</i>,
<i>alba</i> og <i>mirabilis</i>, der væsentlig adskiller sig
ved deres Cellers forsk. Størrelse (Diameter),
som er paafaldende konstant for hver enkelt
Art og henh. 1—2,5 μ, 2,5—4 μ, 4—5,5 μ og
indtil 40 μ tykke. B. hører ogsaa til den biol.
Gruppe, der kaldes <sp>Svovlbakterier</sp>, som
udmærker sig ved at benytte Svovlbrinte som
et vigtigt Næringsstof, hvorfor deres naturlige
Forekomst er betinget af dette Stofs
Tilstedeværelse, og de da træffes, f. Eks. hvor Tang
ligger og raadner i lavt stillestaaende Vand ved
Kysterne, ved svovlbrinteholdige Kilder o. l.
Svovlbrinten iltes af disse Bakterier til frit Svovl,
der aflejres som Korn ell. Draaber i Cellernes
Indre, og derefter iltes videre til Svovlsyre,
som udskilles og kan føre til Aflejring af
svovlsure Salte (som Gips). Sandsynligvis udnytter
de da den Energi, der frigøres ved disse
Iltningsprocesser, paa lgn. Maade som dette
ellers sker ved det normale Aandedræt.
<i>Fr. W.</i>
</chapter>

<chapter name="Begharder (se Beginer)">
<b>Begharder,</b> se <sp>Beginer</sp>.
</chapter>

<chapter name="Beginer">
<b>Beginer,</b> Enker og Jomfruer, der lever et
religiøst Samliv. P. Gr. a. de mange Krige,
Cølibatet og Lavstvangen, der hindrede mange
