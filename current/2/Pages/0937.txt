Kunster. Han stillede sig i Spidsen for et
Selskab af ligesindede, der vilde frembringe en
Fornyelse af holl. Digtning ved at indføre en
større Simpelhed og Inderlighed i det poetiske
Udtryk. Under Pseudonymet Zelandus udgav
han »Gezangen mijner jeugd« (1782),
»Vaderlandsche gezangen« (1784) og »Gezangen« (1785).
Hans smukkeste Arbejde, der ogsaa længst har
bevaret sig i Nationens Erindring, er Digtet
»Roosje«. Han døde, netop som han stod i
Begreb med at overtage et Præsteembede. Hans
efterladte Papirer og Breve er udg. i Udvalg
af Forf. <sp>van Vloten</sp> (Middelburg 1878).
<i>A. I.</i>
</chapter>

<chapter name="Bellamy, Edward">
<b>Bellamy</b> [↱be£<sub>ə</sub>mi], <sp>Edward</sp>, amer. Forf.
(1850—98), bekendt navnlig ved sin utopiske
Roman <i>Looking backward, 2000—1887</i> (1888),
der har fundet en uhyre Udbredelse og er
overs. til en Mængde Sprog (ogsaa til Dansk
ved Fr. Winkel-Horn, 1889). Forf. udkaster
heri et tillokkende Billede af et
Fremtidssamfund, hvor den socialistiske Ledelse af
Produktions- og Distributionsprocessen er traadt i St
f. Privatejendommen og den fri Konkurrence.
B.'s Bog bidrog i høj Grad til at popularisere
Socialismen baade i Amerika og andetsteds.
Foruden en Fortsættelse af dette Værk,
<i>Equality</i> (1897) skrev B. en Del novellistiske
Arbejder af mere alm. Art.
<i>K. V. H.</i>
</chapter>

<chapter name="Bellangé, Hippolyte">
<b>Bellangé</b> [bælã↱зe], <sp>Hippolyte</sp>, fr.
Slagmaler, f. i Paris 17. Jan. 1800, d. smst. 10. Apr.
1866, Elev af Gros, malede, under Paavirkning
af Charlet, Billeder fra Soldatens Liv, dels
ligefremme Slagbilleder (fra Napoleonskrigene)
— ofte i beskeden Maalestok — dels hyggelige
Scener fra den enkelte Krigers Liv med stærk
Betoning af Krigerlivets rent menneskelige
Side. 1834 slog han igennem paa Salonen med
»Napoleon I's Tilbagekomst fra Elba«; et
Hovedværk er »Slaget ved Wagram« (Versailles,
1837). I Versailles 14 større Værker af B.; af
Genrebilleder anføres: »Rekruttens Afsked«,
»Soldatens Hjemkomst« (begge i
Leipzig-Museet). Han efterlod sig c. 600 Litografier,
desuden mange Akvareller. (<sp>Litt.</sp>: <sp>Adeline</sp>,
<i>H. B. et son Œuvre</i> [Paris 1880]).
<i>A. Hk.</i>
</chapter>

<chapter name="Bellano">
<b>Bellano,</b> By i Norditalien, Prov. Como, ligger
58 km NNØ. f. Como ved Comosøens østlige
Bred i smukke Omgivelser. (1911) 3487 Indb.
B. driver Silke- og Jernindustri. Ved B.
danner Floden Pioverna et 64 m højt Vandfald.
<i>H. P. S.</i>
</chapter>

<chapter name="Bellarmin, Robert Frants Romulus">
<b>Bellarmin,</b> <sp>Robert Frants Romulus</sp>,
Jesuiterordenens lærdeste Teolog og
Romerkirkens dygtigste Polemiker, f. 1542 i
Montepulciano i Toscana, d. 1621 i Rom. 1560 traadte
han ind i Jesuiterordenen, studerede Teologi i
Padua, blev 1569 sendt til Löwen for at danne
en Modvægt mod Bajus (s. d.), og 1576 blev han
sendt til Rom for at læse over
Kontroverspunkterne i <i>Collegium Romanum</i>. Resultatet
af hans Forelæsninger er hans berømte Værk:
<i>Disputationes de controversiis fidei adversus
hujus temporis haereticos</i> I—II (1581—93, paa
Tysk af Gumposch, 1844—53), der er det
udførligste Forsvar for den rom.-kat. Lære, især
ovf. Protestanternes Angreb, og er en Parallel
paa det dogmatiske Omraade til Baronio's
<i>Annales</i> paa det kirkehistoriske. Skønt
Pavemagten i høj Grad fremhæves, blev denne Bog
alligevel en Tid sat paa <i>Index</i> p. Gr. a. nogle
Udtalelser om, at Pavens verdslige Magt ikke
hviler paa guddommelig, men paa menneskelig
Ret. Under Clemens VIII, der brugte ham ved
Udgaven af Vulgata, blev B. 1592 Rektor for
<i>Collegium Romanum</i>, 1599 Kardinal, 1602
Ærkebiskop af Capua og var lige ved at blive
Pave 1605. B. har skrevet en i fl. Sprog overs.
Katekismus <i>Christianae doctrinae applicatio</i>.
Jesuiterordenens Anstrengelse for at faa ham
helligdømt mislykkedes. B.'s samlede Værker
(I—VII) udkom i Köln 1619. Hans Selvbiografi
udg. af Döllinger og Reusch (Bonn 1887).
<i>L. M.</i>
</chapter>

<chapter name="Bellary">
<b>Bellary</b> [be↱£a.ri.] (<sp>Balhari</sp>, <sp>Valahari</sp>),
<sp>Distrikt</sp> i den indobritiske Provins
Madras, 14900 km<sup>2</sup> med (1911) 969436 Indb.,
hvoraf de fleste er Hinduer, henved 90000
Muhammedanere og c. 4000 Kristne. Det er et
jævnt, skovløst og tørt Plateauland. B. hører
til de Distrikter, der led mest ved
Hungersnøden 1876—78. Distriktets <sp>Hovedstad</sp> af
samme Navn ligger 480 m o. H. ved en
Sidelinie af Banen Madras—Bombay og har (1911)
58247 Indb. I den nordlige Del af Byen med
to Forter (det øvre og nedre) bor Europæerne,
medens den lave, sydøstlige Del af Byen (<sp>Pet</sp>)
kun er beboet af Indfødte; her findes en Del
Hindutempler og Moskeer. 38 km NV. f. B.
ligger Ruinerne af <sp>Bisnagar</sp>. Distriktet og
Byen B. har været i Englændernes Besiddelse
siden 1800.
<i>M. V.</i>
</chapter>

<chapter name="Bellas">
<b>Bellas</b> [↱bæl<sub>ə</sub>∫], By i Portugal, Prov.
Estremadura, ligger 10 km NV. f. Lissabon. (1900)
3612 Indb. B. har et Slot samt jernholdige
Mineralkilder, der bruges til Bade. Fra B.
udgaar Lissabonsi Vandledning, <sp>Agoas de B.</sp> ell.
<sp>Agoas livres</sp>.
<i>H. P. S.</i>
</chapter>

<chapter name="Bellatrix">
<b>Bellatrix</b> (lat., »kvindelig Kriger«), Stjernen
γ i Orion.
</chapter>

<chapter name="Bellavista">
<b>Bellavista,</b> By i Argentina, Prov. Corrientes,
ligger 112 km Ø. f. Corrientes paa venstre Bred
af Parana. (1895) 4126 Indb. B. har
Floddamperstation og driver Handel med Træ,
Sydfrugter, Sukker og Tobak.
</chapter>

<chapter name="Bellavitis, Justus">
<b>Bellavitis,</b> <sp>Justus</sp>, Greve, ital. Matematiker,
f. 1803 i Bassano, d. 1880. Han studerede tidlig
selvstændig Matematik under meget trange
Kaar. 1841 blev han Prof. i Matematik i
Vicenza og levede senere i Padua som Prof. i
Deskriptivgeometri, højere Algebra og
analytisk Geometri. Foruden mange Arbejder i
Tidsskr har han forfattet Lærebøger i
Deskriptivgeometri, analytisk Geometri og Algebra. I
den af ham opfundne »Æquipollensregning«
opererer han med rette Linier i Planen med
givne Længder og Retninger og udleder en
Mængde Sætninger ved at udføre geometriske
Additioner, Multiplikationer og Divisioner med
disse Linier.
<i>Chr. C.</i>
</chapter>

<chapter name="Bellay, Joachim du">
<b>Bellay</b> [bæ↱læ], <sp>Joachim du</sp>, fr. Forf.
(1525—60). Paavirket af Ronsard udsendte han
1549 sit berømte Skr. <i>Défense et Illustration de
la langue françoise</i> og et Bd Sonetter og Oder,
der gennemgaaende er uden Værdi. Han rejste
derefter til Rom, hvor han opholdt sig i nogle
Aar som Sekretær hos sin Fætter Kardinal du
