af de siniske Sprog er endnu ikke naaede slet saa
vidt i Udvikling. Det <sp>kinesiske Sprog</sp>
danner en særlig Sprogstamme. Kinesisk er
imidlertid ikke et enkelt Sprog. I det uhyre Rige
tales Dialekter saa forskellige, at Folk fra
fjerntliggende Provinser er ganske ude af Stand
til at forstaa hverandre. Det ejendommelige
Skriftsprog med Ordtegn i Stedet for Lydtegn
gør det dog muligt for alle Kinesere at gøre
sig forstaaelig skriftligt. En anden Sprogæt
dannes af det <sp>anamesiske</sp> Sprog og
<sp>Mon-Sproget</sp> i Landskabet Pegu i Birma. Til den
<sp>tibetobirmanske</sp> Sprogstamme hører
<sp>Tibetansk</sp>, <sp>Birmansk</sp> og et stort Antal
Smaastammers Sprog i Bjerglandet mellem
Tibet og Birma. Meget udbredte er de til den
<sp>siamesiske Sprogstamme</sp> ell.
<sp>Thai</sp>-Sprogene hørende Sprog. Herhen hører først
og fremmest <sp>Siamesisk</sp>, dernæst
<sp>Laos-Sproget</sp>, som tales ved Mekong,
<sp>Shan-Sproget</sp>, der tales i de mange smaa
Fyrstendømmer, som ligger paa Grænsen mellem
Siam, Birma og Kina, og endelig Sprogene hos
en Mængde Smaastammer i det sydl. og vestl.
Kina. Hvad Race angaar, er de siniske Folk
meget forskellige. Blandt Kineserne findes flere
indbyrdes forskellige Racetyper, og langskallede
Individer er ikke sjældne. I Bagindien er
Befolkningen, navnlig mod V., kendelig bleven
blandet med Indvandrere fra Forindien. Paa
Malaka og de indiske Øer lever Folkeslag, som
hører til den <sp>malajiske Sprogæt</sp>. Videre
er denne Sprogæt udbredt over det sydl.
Formosa, Stillehavets Øer og Madagaskar. Man har
i ældre Tid villet tale om en malajisk Race,
men er der noget, som er karakteristisk for
Malajerne, skulde det netop være den totale
Mangel paa Race. Malajerne er en i høj Grad
heterogen Samling af mere ell. mindre stærkt
blandede Folkeslag, hvis Fællesskab kun er
sprogligt Slægtskab. Hos de asiatiske Malajer
er det mongoloide Racepræg ret fremtrædende,
hos Kulturfolkene dog stærkt blandet med et
eransk Raceelement, som skyldes Indvandring
fra Forindien. Den indiske Indflydelse havde i
Oldtiden sat sig et Spor i den stærke Udbredelse,
som de to indiske Religioner, Hinduismen og
Buddhismen havde blandt de malajiske Folk. I
Middelalderen maatte disse Religioner vige for
Islam. Buddhismen er forsvunden fra Øerne, og
Hinduismen har kun holdt sig paa Øen Bali.
Uden for A. tales malajiske Sprog af de fleste af
de negroide melanesiske Folk paa Ny Guineas
Kyster og paa de melanesiske Øer, endelig af
Polynesierne paa Smaaøerne i det Stille Hav,
Folk, som i visse Træk i deres Legemsbygning
minder om de eranske Racer. Et af de vigtigste
malajiske Folk er <sp>Malajerne</sp> paa Malaka og
paa Kysten af Sumatra. Fra deres oprindelige
Hjemstavn har de bredt sig som Sømænd og
Handlende til de fleste af Øernes Kystegne. Da
det malajiske Sprog tillige er stærkt afslebet og
let at lære, benyttes det som almindelig
Talesprog i Samkvemmet mellem forskellige
Folkeslag og mellem Europæere og Indfødte. Paa
Sumatra bor endvidere <sp>Atschinesere</sp>,
<sp>Retschanger</sp>, <sp>Lamponger</sp> samt det
hedenske Kulturfolk <sp>Battaerne</sp> i Øens Indre.
Paa Java lever de tre muhammedanske
Kulturfolk, <sp>Sundanesere</sp>, <sp>Javanesere</sp> og
<sp>Maduresere</sp>, paa Bali de hinduiske
<sp>Balinesere</sp>, paa Timor de mørkfarvede
<sp>Timoresere</sp>. Det Indre af Borneo bebos af de
hedenske, for deres Grusomhed bekendte
<sp>Dajaker</sp>. Det vigtigste Folkeslag paa Celebes er
<sp>Bugineserne</sp>. Medens Kystbefolkningen paa
de fleste Øer er muhammedansk, findes der paa
mange af Øerne i det Indre en lavere kultiveret,
hedensk Befolkning, som af Kystbeboerne
kaldes <sp>Alfurer</sp> ell. <sp>Harafurer</sp>. Dette Navn
betyder blot Indlandsmennesker og har intet
med disses Race at gøre. Paa nogle Øer er
Alfurerne utvivlsomt mongoloide, andre Steder
minder de noget om den eranske Race, andre
Steder er de negroide. Paa Filippinerne er de
kristne <sp>Tagaler</sp> det vigtigste Folk. I det
Indre af Luzon findes foruden negroide
Stammer de lavtstaaende mongoloide <sp>Igoroter</sp>.

A. udmærker sig fremfor de øvrige
Verdensdele som Hjemstavn for alle de store
Verdensreligioner. I Kina udviklede
<sp>Aandedyrkelsen</sp> sig til en Kulturreligion, og ud fra dens
Aand er Konfutse's Moralfilosofi opstaaet. I
Indien er de fantastiske Religionssystemer
<sp>Hinduismen</sp> og <sp>Buddhismen</sp> med de til dem
knyttede spekulativt filos. Systemer opstaaede, og fra
Vestasien stammer de monoteistiske Religioner,
<sp>Jødedommen</sp>, <sp>Kristendommen</sp> og <sp>Islam</sp>.
A. huser ligesom det nærliggende nordøstlige
Hjørne af Afrika Verdens ældste Kulturcentre.
Fra ældgammel forhistorisk Tid stammer den
<sp>babyloniske</sp> Kultur i Vestasien, den
<sp>kinesiske</sp> Kultur og den <sp>indiske</sp>. Fra disse
tre Kulturcentrer har de højere Kulturer bredt
sig til Siderne, indtil de mødtes og begyndte
at paavirke hverandre. I Nutiden begynder
imidlertid den europæiske Kultur at paavirke
de gamle østerlandske Kulturformer, og den
undgaar ikke paa mange Maader at virke
omskabende paa dem.
</chapter>

<chapter name="Asien (Politiske Forhold)">
<sp>Politiske Forhold</sp>. A.'s Folkemængde
er over 800 Mill. Mennesker. Folketællinger
foreligger fra Japan og en Del af de europæiske
Kolonier, deriblandt britisk Indien, Java og
Filippinerne. Fra Kina foreligger kun mindre
paalidelige Tællinger, medens Folketællinger ikke
har fundet Sted i de muhammedanske Stater og
i Kolonier, hvor det europæiske Herredømme
endnu ikke er konsolideret. Noget over
Halvdelen af A.'s Areal med noget mindre end
Halvdelen af Befolkningen staar under
europæisk Herredømme. <sp>Portugiserne</sp> var den
første europæiske Magt, som (1503) vandt
Besiddelser i A. De erobrede dog ikke større
Landstrækninger, men nøjedes med at beherske
Handelen ud fra enkelte faste Pladser. Da
Hollænderne og Englænderne i 17. Aarh. blev
herskende paa Søen, svandt Portugisernes
Herredømme efterhaanden ind til de smaa Rester,
som endnu er tilbage. <sp>Spaniernes</sp>
Kolonisation begyndte 1521, da Magalhães kom til
Filippinerne, som lagdes under den sp. Krone.
1898 afstod Spanierne denne Øgruppe til de
<sp>forenede Stater</sp>. <sp>Hollænderne</sp>
anlagde 1619 Batavia og udvidede herfra deres
Herredømme over de portugisiske Besiddelser
