— Dog omfatter denne Bestemmelse ikke
Bayern. I Frankrig hjemler L. 3. Apr. 1878 B. i
Tilfælde af væbnet Oprør og ydre Krig, men
derhos kan i Nødsfald Præsidenten, efter at have
hørt sit Statsraad og i Overensstemmelse med
dets Betænkning, erklære B., men Kamrene skal
da af sig selv træde sammen inden 2 Dage
for at tage den endelige Bestemmelse. I de
nordiske Riger findes ingen tilsvarende Love; dog
har Guvernøren paa de dansk-vestindiske Øer
ifølge Koloniallov 6. Apr. 1906 § 12 Ret til i
Nødstilfælde paa sit Ansvar at erklære Øerne
ganske ell. til Dels i B. og at udøve
uindskrænket Myndighed.

B.'s Virkninger er meget omfattende. Naar
den <sp>fuldt ud</sp> indtræder, suspenderes de alm.
borgerlige Myndigheders Magt, og denne gaar
over til de militære Autoriteter; de alm.
borgerlige Love maa i fl. Retninger vige for
Krigslovene, hvorved navnlig Straffene betydelig
skærpes, og forsk. statsborgerlige Rettigheder,
saasom Pressefrihed, Forsamlings- og
Foreningsret, undergaar meget væsentlige
Indskrænkninger, ligesom der endelig til
Paakendelse af visse, særdeles farlige Forseelser,
saasom Forræderi, Mytteri, Drab, Røveri og
Plyndring, Forstyrrelse af Jernbane- og
Telegrafanlæg, Brandstiftelse, Forledelse til Rømning,
oprettes særlige, udelukkende ell. dog væsentlig
af Militærpersoner beklædte Domstole, der
forhandler summarisk og uden Appel (Standretter),
blot at Dødsstraf udkræver den
Øverstbefalendes Stadfæstelse, og som har Kompetence uden
Hensyn til, om den Anklagede er Militær ell.
Civil. — Det er dog ikke altid, at samtlige de
foranførte Virkninger ledsager B.; ofte sættes
kun enkelte af dem i Kraft, og Forholdet
betegnes da som »den lille B.«, der efter
Belejringsdekretets Indhold selvfølgelig kan modtage
mange Gradationer.
<i>(C. V. N.). K. B.</i>
</chapter>

<chapter name="Belejringstrain">
<b>Belejringstrain</b> [-træŋ], Navn paa en i
Fredstid organiseret Del af en Hær, der indeholder
Skyts, Ammunition, Køretøjer, Skanseredskaber
m. m., bestemt til at anvendes ved Belejringen
af Fæstninger. Sammensætningen og Størrelsen
af disse B. er forsk. i de forsk. Lande, og
Organisationen af dem er en saadan, at man, naar
man skal belejre en bestemt Fæstning, efter
dennes Størrelse og Styrke hertil kan anvende enten
et ell. fl. B. ell. mindre Dele af et saadant
Train. Et B. indbefatter af Skyts et vist Antal
lange Kanoner, et vist Antal korte Kanoner og
et vist Antal Morterer, idet hver Type indgaar
i Trainet i forskellige Kalibre. I Frankrig
indeholder et B. 180 Kanoner (c. 70 % lange
Kanoner, c. 11 % korte Kanoner, c. 19 % Morterer);
i Tyskland haves nogle Train, der indeholder
240 Kanoner (c. 50 % lange Kanoner, c. 20 %
korte Kanoner, c. 30 % Morterer), andre, der
indeholder 40 Kanoner (c. 30 % lange, c. 50 %
korte og c. 20 % Morterer), og atter andre paa
40 Kanoner (50 % lange, 50 % korte).
<i>H. H.</i>
</chapter>

<chapter name="Belem">
<b>Belem</b> 1) [b<sub>ə</sub>↱lẵ<sub>i</sub>], Forstad til Lissabon. —
2) bras. [b<sub>ə</sub>↱lē<sub>i</sub>], Hovedstad i den bras. Stat
Para.
</chapter>

<chapter name="Belemniter">
<b>Belemniter</b> er cylindriske, fingerformede,
kegleformede ell. kølleformede Kalkskaller, som
har tilhørt en nu uddød Gruppe af tiarmede
Blæksprutter. Paa Skallens (<i>Rostrum</i>'s)
Overflade ses undertiden grenede Aftryk af
Blodaarer, hvilket viser, at Skallen har været
indesluttet i Belemnitdyrets Krop. Skallen er
opbygget af fine Kalkspattraade, som er ordnede
omkr. en hyppigst ekscentrisk liggende
Længdeakse. Farven er hyppig gulbrun p. Gr. a.
indblandede bituminøse
Stoffer. I Forenden
af Skallen findes en
kegleformet
Fordybning, <sp>Alveolen</sp>, i
hvilken der har
siddet en tynd,
tragtformet Skal,
<sp>Phragmoconen</sp>, der ved
konkave Skillevægge
var delt i mange
Kamre. Gennem alle
disse strakte sig nær
Bugsiden et Rør,
<sp>Sipho</sp>, paa samme
Maade som hos de
nulevende Nautiler.
Paa Rygsiden
fortsatte Phragmoconen
sig fortil i et tyndt
fremadtil afrundet
Blad <i>Proostracum</i>. I
enkelte Tilfælde har
man foruden Skallen
tillige fundet Aftryk
af selve
Belemnitdyret; Hovedet var lille
og fortil udrustet med 10 korte, med Kroge
besatte Arme; ogsaa af en Blæksæk er der fundet
tydelige Spor. — B. er udmærkede
Ledeforsteninger og optræder ofte i stor Mængde i
Aflejringer fra Jura- og Kridtperioderne. De
forsvinder dog allerede noget før
Kridtperiodens Afslutning, idet de ikke er fundne i daniske
Aflejringer. I Skrivekridtet findes meget
hyppig Skallen af en B., <i>Belemnitella mucronata</i>,
<sp>Vættelys</sp> (Fig. 1), som paa sin Underside
bærer tydelige Aftryk af Aarer; under Istiden
er disse Skaller sammen med andre
Kridtforsteninger ofte blevne indblandede i Grus- og
Lerlag. I lidt ældre Kridtdannelser, træffes
ofte Arter af Slægten <i>Actinocamax</i> (f. Eks. <i>A.
westfalicus</i> i det bornholmske Grønsand og <i>A.
mammillatus</i> [Fig. 2] i den østskaanske
Gruskalk). Hos denne Slægt har Rostrums Forende
en bladet Struktur, og Phragmoconen omsluttes
kun i ringe Grad af Rostrum, da Alveolens
Dybde er forholdsvis lille. — Tidligere
knyttede der sig adskillig Overtro til Vættelysene
(se Tordenkile).

<img>Fig. 1. Fig. 2.
Belemniter.</img>
<i>J. P. R.</i>
</chapter>

<chapter name="Belén">
<b>Belén</b> [wæ↱læn], By i Argentina, Prov.
Catamarca, ligger 180 km NV. f. Catamarca. (1895)
2201 Indb. B. er en gl By, der omgives af
Vinhaver og Kornmarker. Byen er i Argentina
bekendt for sin Tilvirkning af Ponchos.
</chapter>

<chapter name="Beletage">
<b>Beletage</b> [↱bæl<sub>e</sub>ta´sj<sub>e</sub>, fr. bæle↱ta.з] den første
og fornemste Etage oven over Stueetagen, ofte
skilt fra denne ved et lavt Mellem-Stokværk,
en Mezzaninetage.
</chapter>

<chapter name="Belfast (By i Irland)">
<b>Belfast</b> [↱be£fa.st], By i det nordøstlige Irland,
Landskabet Ulster, Hovedstad i Antrimshire,
