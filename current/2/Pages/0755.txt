<chapter name="Baryglossi">
<b>Baryglossi</b> (gr.), d. s. s. <sp>Barylali</sp>,
besværlig, utydelig Tale.
</chapter>

<chapter name="Baryka, Piotr">
<b>Baryka,</b> <sp>Piotr</sp>, polsk Forfatter
(1600—75), skrev en af sin Tidsalders bedste polske
Komedier, <i>Z chtopa król</i> (Bonden forvandlet til
Konge), der tryktes i Krakov 1637. Han
behandler heri samme Emne som Holberg i »Jeppe
paa Bjerget«: en drukken Bonde forklædes og
gøres til Konge for siden igen at blive bragt
tilbage i sine vante Forhold. Stykket, der er i 3
Akter med Prolog, Epilog og Intermedier,
udmærker sig ved sit rene og gode Sprog og den
livfulde Karakteristik af de optrædende
Personer.
<i>H. C-e.</i>
</chapter>

<chapter name="Barysil">
<b>Barysil</b> (<sp>Barysilít</sp>), et heksagonalt Mineral
af Sammensætning Pb<sub>3</sub>Si<sub>2</sub>O<sub>7</sub>, Harstigsgruben,
Vermland.
<i>O. B. B.</i>
</chapter>

<chapter name="Baryt">
<b>Baryt</b> (<sp>Tungspat</sp>), et Mineral af
Sammensætning BaSO<sub>4</sub>, svovlsur Baryt. Det
krystalliserer rombisk; Krystallerne er meget varierende
i Form; særlig store og smukke Krystaller
findes i Cumberland. Det spalter efter tre
Retninger, af hvilke den ene staar vinkelret paa
de to andre, der igen danner c. 102° med
hinanden. Det er i ren Tilstand farveløst, men ofte
farvet af fremmede Indblandinger, navnlig
blaaligt ell. brunligt. Haardheden er 3, Vægtfylden
4 1/2, hvad der er usædvanlig meget for et
Mineral med Glasglans (deraf Navnet). B. er et alm.
Mineral, der foruden som Krystaller ogsaa
findes i kornede og tætte Masser paa Gange, dels
alene, dels sammen med andre Mineraler,
navnlig ofte sammen med Malme. B. er det vigtigste
Udgangspunkt for Fremstilling af
Baryumforbindelser, navnlig anvendes den til hvid Farve
(blanc fixe) og til Forfalskning af Blyhvidt, Mel
m. m. Her i Landet findes B. i mindre
Mængder som Konkretioner i plastisk Ler og som
smaa, tinformede, med Svovlkis imprægnerede
Krystaller i den bornholmske Alunskifer.
<i>O. B. B.</i>
</chapter>

<chapter name="Baryt (d. s. s. Baryumoxyd)">
<b>Baryt,</b> d. s. s. <sp>Baryumoxyd</sp>.
</chapter>

<chapter name="Barytfeldspat (se Feldspat)">
<b>Barytfeldspat,</b> se <sp>Feldspat</sp>.
</chapter>

<chapter name="Barytgrønt">
<b>Barytgrønt,</b> <b>mangansurt Baryt</b>,
fremstilles ad tør Vej f. Eks. ved at sammensmelte
Kalihydrat, Bariumnitrat og Manganilte og
varme Massen til Glødhede, ell. ad vaad Vej
ved til en Opløsning af mangansurt Kali at
tilsætte Klorbaryum ell. Baryumnitrat og gløde
det udvaskede og tørrede Bundfald. Det smukke
Farvestof, som er meget bestandigt, anvendes
en Del i Tapetfabrikationen.
<i>Carl J.</i>
</chapter>

<chapter name="Barytgult (d. s. s. Baryumkromat)">
<b>Barytgult,</b> d. s. s. <sp>Baryumkromat</sp>.
</chapter>

<chapter name="Barythvidt">
<b>Barythvidt</b> (<sp>Permanenthvidt</sp>, ogsaa
kaldet <i>Blanc fixe</i>), se <sp>Baryumsulfat</sp>.
</chapter>

<chapter name="Barythydrat (se Baryumhydroxyd)">
<b>Barythydrat,</b> se <sp>Baryumhydroxyd</sp>.
</chapter>

<chapter name="Barytocølestin">
<b>Barytocølestin,</b> Mellemformer mellem
Mineralerne Baryt og Cølestin.
</chapter>

<chapter name="Barytokalcit">
<b>Barytokalcit,</b> Mineral fra Alston-Moor i
Cumberland, af Sammensætning BaCO<sub>3</sub>,CaCO<sub>3</sub>;
er mærkeligt ved at krystallisere monoklint,
altsaa forsk. fra begge de i Dobbeltsaltet
indgaaende Enkeltforbindelser.
<i>O. B. B.</i>
</chapter>

<chapter name="Baryton">
<b>Baryton,</b> 1) som <sp>Mandsstemme</sp> (fr.
<i>bassetaille</i> ell. <i>concordant</i>) saavel i Klang som i
Omfang en Mellemting mellem Tenor og Bas
(s. d.), den hyppigst forekommende
Mandsstemme; den forener Bassens Værdighed og
Kraft med Tenorens Glans og er ofte i
Besiddelse af en fængslende, indsmigrende
Stemmeklang. I Modsætning til den dybe Basstemme,
der fortrinsvis repræsenterer den værdige Ro
og Alvor, skal B. kunne være et Udtryk for de
mest forskelligartede Karakterer og Følelser
(man sammenligne f. Eks. saadanne
Barytonpartier som Figaro i »Barberen« og »den
flyvende Hollænder«, Don Juan og Wotan i
»Valkyrien«, Hans Heiling og Hans Sachs i
»Mestersangerne«) og er derfor mere
modulationsdygtig, mere bevægelig og letløbende. Dens
Omfang er som Regel fra (store) <i>A</i> ell. <i>G</i> til
(enstrøgne) <i>f'</i> (<i>g'</i>), men man skelner mellem
<sp>Tenor-Baryton</sp> og <sp>Bas-Baryton</sp>, alt
efter som den i Klang og Omfang mere nærmer
sig Tenoren ell. Bassen, ligesom
Tenor-Barytonen udmærker sig, ikke alene ved en lysere
Farve, men ogsaa ved Evnen til med Fordel at
kunne anvende sin <i>voix mixte</i> (s. d.), medens
Bas-Barytonen karakteriseres ved sin mørkere
Baskarakter og den fremherskende Kraft og
Fylde i Dybden. Grænsen mellem
Tenor-Baryton og Heltetenor er derfor ikke let at trække,
navnlig i den nyere Tid, hvor de store
Heltetenor-Partier (navnlig i Wagner's Operaer)
udkræver en Kraft og Klang i de dybe Toner, som
ikke findes hos de virkelige Tenorer.

2) et <sp>Strygeinstrument</sp>, der nu er
forældet, men som i 18. Aarh. spillede en stor
Rolle (ital. <i>Viola di Bordone</i> ell. <i>Bardone</i>). Det
var omtr. af samme Størrelse som den nuv.
Cello og kan efter hele sin Konstruktion opfattes
som Basinstrument til <i>Viola d'amour</i>, for saa
vidt som den havde 7 Strenge, under hvilke der
var anbragt et Antal (9—24) Staalstrenge, der
sattes i Svingninger og derved klang med, naar
Instrumentet blev spillet, ell. som ogsaa blev
anslaaede med Tommelfingeren paa venstre
Haand. De øverste Strenge var stemte i <i>H</i>, <i>E A
d f h e'</i>. Fyrst Nikolaus Esterhazy, Haydn's
Beskytter, var en stor Ynder af B., og Haydn har
derfor skrevet et stort Antal Kompositioner (175)
for dette Instrument, af hvilke dog ingen er
trykt, medens de fleste er gaaede til Grunde ved
Ildsvaade. Instrumentet blev allerede bygget i
17. Aarh., bl. a. af A. Stainer (1660).

3) et <sp>Messingblæseinstrument</sp>
(Barytonhorn ell. Eufonion) med tre Ventiler. Det
har en blød og fuld Tone, noteres i Basnøglen
og har et Omfang fra (store) <i>C</i> til (enstrøgne) <i>b'</i>.
Det anvendes i Militærmusikken, for en Del som
Erstatning for den forældede Basbasun.

4) i Sammensætning med Navne paa
Instrumenter angiver B. disses Toneleje, f. Eks.
Barytonklarinet etc.
<i>S. L.</i>
</chapter>

<chapter name="Barytonnøgle">
<b>Barytonnøgle</b> kaldes F-Nøglen paa
Nodesystemets tredie Linie <img></img> og angiver denne
som Plads for [lille] <i>f</i>; nu ude af Brug.
<i>S. L.</i>
</chapter>

<chapter name="Barytonon">
<b>Barytonon</b> (gr.), et Ord, hvis Endestavelse
er ubetonet, se <sp>Oxytonon</sp>.
</chapter>

<chapter name="Barytpapir">
<b>Barytpapir</b> er Papir, behandlet med
barytholdig Gelatine (Baryumsulfat). Det benyttes til
Fremstilling af en Del fot. Papirer
(Celloidinpapir, Klorsølvgelatinepapir og de fleste
Bromsølv- og Klorbromsølvpapirer). Barytlaget
tjener til at hindre den lysfølsomme Emulsion i at
