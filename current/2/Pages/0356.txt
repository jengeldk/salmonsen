Liv, der har rørt sig i den gamle isl. Koloni
i Grønland.
<i>F. J.</i>
</chapter>

<chapter name="Atlant">
<b>Atlant,</b> kraftig, mandlig, oftest skægget
Figur, indsat som plastisk bærende Led i en
Bygning, under Bjælkeværk ell. en bærende
Konsol. Betegnelsen er hentet fra
Forestillingen om <sp>Atlas</sp> (gr.),
der i det yderste Vesten bærer
Himmelhvælvingen paa sine
Skuldre og ophøjede Arme. Figuren
varierer en Del; den kan være
staaende, knælende ell.
siddende, hel Figur ell. blot Overkrop,
Arme og Hoved foroven paa en
Murpille, I Oldtiden anvendtes
de af og til f. Eks. paa
Zeus-Templet i Akragas (Beg. af 5.
Aarh. f. Kr.) og paa
Dionysos-Teatrets Scenebygning i Athen.
Fra Oldtiden optoges de i Renaissancens og
nyere Tids Kunst. De tilsvarende kvindelige
Figurer kaldes <sp>Karyatider</sp>.

<img>Atlant. (Pompeji, Lille Teater).</img>
<i>H. A. K.</i>
</chapter>

<chapter name="Atlanta (se Kølsnegle)">
<b>Atlanta,</b> se <sp>Kølsnegle</sp>.
</chapter>

<chapter name="Atlanta (By i U. S. A.)">
<b>Atlanta</b> [at↱£änt<sub>a</sub>], By i U. S. A., Hovedstad
i Staten Georgia, ligger 875 km SV. f.
Washington, 330 m o. H. i en sund og frugtbar Egn.
(1910) 154839 Indb. mod 89872 i 1900. A. har det
saakaldte Clark University, en teknisk Højskole
og et Univ. for Farvede. Paa Statskapitolet huses
et Bibliotek paa 50000 Bd samt en geol.
Samling. Byen har store Bomuldsspinderier,
Jernstøberier og Sporvognsfabrikker, driver Handel
med Korn og Bomuld og er Knudepunktet for
talrige Jernveje. Ved A. stod 23. Juli 1864 et
heftigt Slag mellem Unionstropperne under
Sherman og de Konfødererede under Hood.
Byen overgav sig 2. Septbr til Sherman.
<i>H. P. S.</i>
</chapter>

<chapter name="Atlanterhavet (d. s. s. Atlantiske Ocean)">
<b>Atlanterhavet,</b> d. s. s. <sp>Atlantiske Ocean</sp>.
</chapter>

<chapter name="Atlantic">
<b>Atlantic</b> [<sub>ä</sub>t↱£änt<sub>i</sub>k], By i U. S. A., Stat Iowa,
ligger 115 km VSV. f. Des Moines ved
Nishnabatona River. (1900) 4560 Indb. A. er
Baneknudepunkt.
</chapter>

<chapter name="Atlantic city">
<b>Atlantic city</b> [<sub>ä</sub>t↱£änt<sub>i</sub>k-↱sit<sub>i</sub>], By i U. S. A.,
Stat New Jersey, ligger 90 km SØ. f. Filadelfia.
(1910) 46150 Indb. A. c. ligger paa en 16 km
lang og 1 km bred Ø i en Strandsø og er et meget
besøgt Badested.
<i>H. P. S.</i>
</chapter>

<chapter name="Atlantico">
<b>Atlantico,</b> et af de 15 Dept., hvori den
sydamerikanske Republik Columbia siden Apr. 1905
er delt. A. er 2800 km<sup>2</sup> med (1911) 114887
Indb. ell. 41 pr km<sup>2</sup>.
<i>H. V.</i>
</chapter>

<chapter name="Atlantiderne">
<b>Atlantiderne,</b> gr., Atlas' Døtre, =Pleiaderne.
</chapter>

<chapter name="Atlantis">
<b>Atlantis,</b> gr., Vidunderlandet i Oceanet V. f.
Europa, omtales af Platon i 2 Dialoger, Kritias og
Timaios: Filosoffen Kritias har paa tredie Haand
hørt Fortællingen om A. af Solon, der atter
havde den fra ægyptiske Præster i Saïs i
Ægypten: A. var en mægtig Ø i Havet uden for
Herakles Søjler, saa stor som to Verdensdele,
med en talrig og højt udviklet Befolkning,
dygtig i Kanalvæsen, Bygningskunst og andre
praktiske Videnskaber, med mægtige Fyrster, som
herskede ogsaa over Middelhavets vestlige
Lande. Men saa var de 9000 Aar før Solon
under Forsøget paa at trænge yderligere frem mod
Ø. blevne slagne af Ægyptere og Atheniensere,
hvilke sidste da havde de Samfundsformer, som
Platon ansaa for ideelle. Snart efter forsvandt
A. ved Jordskælv og Oversvømmelse paa en Dag
og en Nat.

Allerede i Oldtiden var man ikke vis paa, om
Fortællingen var ren Digtning ell. beroede paa
virkelig (ægyptisk) Tradition. I hvert Fald
vedblev den at spille en vis Rolle og skal være
blevet afbildet paa Athena's Peplos ved
Panathenæer-Toget. Ogsaa i nyere Tid er
Forestillingen om A. som Vidunderlandet vedblevet at
leve og har fremkaldt lærde Undersøgelser.
Birkerod (<i>De orbe non novo</i>, 1683) mente, at A. var
Amerika, som fønikiske Sømænd var naaede til;
Rudbeck mente (i <i>Atlantica</i>), at det var
Midgaard. Sandsynligvis er Fortællingen Platon's
frie Digtning; dog kan Elementer fra Sagn have
spillet ind, som ogsaa Tanker om Perserriget,
som Athen besejrede, og mulig ægyptiske
Traditioner om lgn. Kampe. (<sp>Litt.</sp>: <sp>Knötel</sp>,
»Atlantis und das Volk der Atlantea« [1893]; ogsaa
<sp>A. Humboldt</sp> skrev om A.).
<i>H. A. K.</i>

Om de geologiske og palæontologiske
Hypoteser, der knytter sig til A., se <sp>Lemuria</sp>.
<i>J. P. R.</i>
</chapter>

<chapter name="Atlantiske Ocean">
<b>Atlantiske Ocean,</b> den Del af Verdenshavet,
der som et bredt Sund strækker sig mellem
Amerika mod V., Afrika og Europa mod Ø. Som
Nordgrænse betragtes enten den Indsnævring,
som under c. 80° n. Br. findes mellem Grønland
og Spitsbergen, ell. den undersøiske Ryg, som
fra Grønland over Island og Færøerne strækker
sig til Skotland. I sidste Tilfælde betragtes
den N. f. denne Ryg liggende Del af A. som et
selvstændigt anden klasses Hav, <sp>Nordhavet</sp>.
Sydgrænsen er det sydlige Polarfastland fra
Nordspidsen af Grahams-Land til Kapstadens
Meridian. Mod N. staar A. i aaben Forbindelse
med Ishavet, mod NØ. med Barents-Havet
mellem Spitsbergen og Norge, mod NV. med
Davis-Stræde og Baffins-Bugten og gennem disse atter
med Ishavet. Mod SØ. og SV. staar A. i aaben
Forbindelse med det Indiske og det Stille Ocean.
A. har et Areal af c. 80 Mill. km<sup>2</sup> med en
Vandmasse paa c. 300 Mill. km<sup>3</sup>, hertil kommer
Nordhavet med et Areal paa 2 Mill. km<sup>2</sup>.

Nordhavet danner et selvstændigt Havbækken
med Dybder, som over den største Del af
Arealet ligger mellem 2,5 km og 3,5 km. Længst
mod N., mellem Spitsbergen og Grønland, findes
den største Dybde, 4846 m. Den eneste oceaniske
Ø er Vulkan-Øen Jan Mayen. Kysterne er
overalt prægede af Istidens Gletschererosion og
opløste i Fjorde og Skær. Mod S. begrænses
Nordhavet af <sp>Wyville-Thomson-Ryggen</sp>,
som bærer Island og Færøerne. I
<sp>Danmark-Strædet</sp> mellem Grønland og Island gaar en
Rende, hvis Tærskel dog ikke ligger dybere end
700 m. Tærsklen mellem Island og Færøerne
naar kun til 500 m, hvorimod der mellem
Færøerne og Skotland findes en Rende med en
Dybde af næsten 1000 m.

Gennem A. i snævrere Forstand strækker sig
en lang undersøisk Ryg fra N. til S., som deler
Oceanet i fl. Bækkener. Den begynder som
<sp>Reykjanæs-Ryggen</sp>, der fra Fladsøen ved
Islands sydvestlige Kyst strækker sig mod S.
Længere mod S., under 53° n. Br., ligger paa
Havbunden <sp>Minia-Bjergene</sp>, hvis højeste Top
ligger 1157 m under Havfladen, et ujævnt
Klippelandskab med Spor af vulkansk Virksomhed.
