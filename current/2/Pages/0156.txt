Værker var en »Diadokernes Historie«, hvoraf
et Brudstykke haves, og <i>Parthica</i> om
Parthernes Kampe med Romerne. (<sp>Litt.</sp>: <sp>Bolla</sp>,
<i>Arriano di Nicomedia</i> [Torino 1891]).
<i>K. H.</i>
</chapter>

<chapter name="Arriaza y Superviela, Juan Bautista de">
<b>Arriaza y Superviela</b>
[a↱r.jaþa-i-supær-↱vjæla], <sp>Juan Bautista de</sp>, spansk Digter
(1770—1837). A. begyndte sin Løbebane som
Søofficer, men maatte tage sin Afsked 1798 p.
Gr. a. en Øjensygdom. Han blev saa Diplomat
og var Legationssekretær i London og Paris.
Efter at være kommet hjem 1807 virkede han
med Mund og Pen for at opflamme Folket mod
de fr. Undertrykkere. Men i de flg. Aar stillede
han sit Talent til den indenlandske Tyran,
Ferdinand VII's Tjeneste, saa at han blev en
formelig Hofpoet; naturligvis lønnedes han rigelig
med Æresposter, Ordener o. a. klingende
Vidnesbyrd om den kgl. Bevaagenhed. — A. hører
som Digter til 18. Aarh.'s »klassiske« Skole.
Han havde umaadelig let ved at skrive Vers,
og hans Lyrik behandler alle mulige Emner. Det
værdifuldeste har han vel ydet i sine litterære
Satirer og i sine patriotiske Hymner og Oder,
saaledes <i>Oda al combate de Trafalgar</i> (hvori
der blot er lovlig mange antikke Guder og
Godtkøbs-Metaforer), <i>Profecia del Pirineo en Julio
de 1808</i> og især den pompøse <i>Elegia al Dos de
Mayo en 1808</i>, til Forherligelse af
Madridbefolkningens Rejsning mod Napoleon's Tropper.
<i>E. G.</i>
</chapter>

<chapter name="Arrièregarde">
<b>Arrièregarde</b> [a↱r<sub>i</sub>ær-], en Troppeafdeling,
der under Tilbagegang følger en marcherende
Troppestyrke i en vis Afstand, for at holde
Fjenden borte fra Styrkens Gros og skaffe dette
Tid til uhindret at udføre sin Bevægelse, samt
hindre Fjenden i at faa Indblik i Forholdene
ved Troppestyrken. Ligger det ikke i
Troppestyrkens Hensigt at unddrage sig en Fægtning,
skal A. skaffe Grosset Tid til, naar Fjenden
nærmer sig, at gøre sig kampberedt og indtage
Stilling; er det derimod ønskeligt at undgaa
Kamp — hvilket navnlig vil være Tilfældet, naar
Tilbagegangen sker efter et tabt Slag, under
Forfølgning af Fjenden — skal A. dække
Grosset ved at opholde denne. Saa vidt muligt bør
den søge at naa dette Maal uden Kamp f. Eks.
ved Anbringelse af passive Forhindringer paa
Fjendens Fremrykningslinie, Ødelæggelse af
Veje, Broer o. l. Er dette ikke tilstrækkeligt til
at sinke Fjendens Fremrykning, maa Opgaven
løses ved Fægtning —
<sp>Arrièregardefægtning</sp> — i hvilken det drejer sig om at
vinde Tid. Denne Fægtning føres derfor i Alm.
defensivt, idet man undgaar en alvorlig Kamp,
ell. dog indretter sig paa at kunne afbryde den;
i visse Tilfælde kan det dog blive nødvendigt,
at A. ofrer sig for Hovedstyrken.
Bestræbelserne maa være rettede paa at tvinge Fjenden
til tidsspildende, omgaaende Bevægelser og
Udvikling af sin Styrke, hvorfor A. saa vidt muligt
opsøger Stillinger med stærke Hindringer i
Fronten, idet det er gunstigt, om der herved
kan vindes saa megen Tid, at A. kan trække sig
bort, forinden dens Fodfolk er blevet indviklet
i Fægtningen; ofte vil den dog være bundet i
sit Valg ved Hensynet til at skulle fastholde en
bestemt Vej, som Grosset benytter. — A.'s
Styrke og Formation er i Reglen som en
Avantgardes, men retter sig for øvrigt efter Opgaven
og maa ofte bero paa, hvilke Tropper der
overhovedet er intakte i det Øjeblik, den formeres.
Den sammensættes navnlig af Artilleri og
Rytteri med det nødvendige Fodfolk og en Styrke
Pionerer. Et talrigt Artilleri er ønskeligt for
paa et tidligt Tidspunkt at bringe Forfølgeren
til Udvikling og gøre Fodfolkets Kamp
unødvendig; ligeledes vil i Reglen alt det Rytteri, der
haves til Raadighed, blive afgivet til A., da det
er magtpaaliggende ikke at tabe Forbindelsen
med Modstanderen, for ikke at blive overrasket
af denne ved ubemærkede Bevægelser mod
Flankerne.
<i>(A. K.). B. P. B.</i>

A. (Søv.), den agterste Del af en Orlogsflaade.
I Sejlskibsperioden deltes en Flaade i 3
Eskadrer: Avantgarden, <i>corps de bataille</i> og A.,
hver under Kommando af en Admiral. Flaadens
Øverstkommanderende hejste sit Flag i <i>corps de
bataille</i>, den næstældste Admiral i Avantgarden
og den tredieældste i A. Naar Flaaden forenedes
i Kølvandsorden, naturlig Orden, indtog de 3
Eskadrer Plads i ovenn. Rækkefølge.
<i>H. E.</i>
</chapter>

<chapter name="Arrieta, Juan Emilio">
<b>Arrieta</b> [a↱r.jæta], <sp>Juan Emilio</sp>, spansk
Komponist (1823—94), studerede i Milano og fik
der sin første Opera opført, men vendte 1848
tilbage til sit Hjemland. A., der 1857 blev Lærer
ved, senere Direktør for Konservatoriet i
Madrid, har komponeret en Række Operaer og
Operetter (<i>Zarzuelas</i>).
<i>W. B.</i>
</chapter>

<chapter name="Arrighi, Jean Toussaint A. de Casanova">
<b>Arrighi</b> [ari↱gi], <sp>Jean Toussaint A. de
Casanova</sp>, Hertug af Padova, fr. General
(1778—1853), Slægtning af Bonaparte, blev 1805
Brigadegeneral, 1808 udnævnt til Hertug af
Padova. 1813 var han Chef for den store Armés
3. Kavalerikorps og forsvarede Leipzigs
Forstæder under Slaget her. Efter Napoleon's
Tilbagekomst 1814 blev han Pair og Guvernør paa
Korsika, forvistes 1815, men fik Amnesti 1820
og blev 1849 valgt til Medlem af den lovgivende
Forsamling, hvor han optraadte som ivrig
Bonapartist. Ved sin Død var han Senator og
Guvernør for Invalidehospitalet. — Hans Søn
<sp>Erneste</sp> (1814—88) blev af Louis Napoleon
udnævnt til Præfekt i Versailles (1849) og til
Senator (1853); 1859 var han en kort Tid
Indenrigsminister og efter 1870 en af Lederne for det
bonapartistiske Parti.
</chapter>

<chapter name="Arrius, Quintus">
<b>Arrius</b> [↱ar-], <sp>Quintus</sp>, rom. Prætor (73
f. Kr.), deltog Aaret efter sin Prætur i Krigen
mod Spartacus og tilføjede en Del af
Gladiatorernes Hær et knusende Nederlag ved Bjerget
Garganus; han døde Aaret efter. En anden, lidt
yngre Mand af samme Navn var en dygtig Taler,
jævnaldrende med Cicero.
<i>H. H. R.</i>
</chapter>

<chapter name="arrivere">
<b>arrivere</b> (fr.), ankomme, tildrage sig.
</chapter>

<chapter name="arrogant">
<b>arrogant</b> [fr. arå↱gã] (lat.), anmassende.
<sp>Arrogance</sp> [da. -↱gaŋs<sub>ə</sub>, fr. arå↱gã.s],
Anmasselse, Hovmod.
</chapter>

<chapter name="arrogatio (se Adoption)">
<b>arrogatio</b> (lat.), se <sp>Adoption</sp>.
</chapter>

<chapter name="Arrol, Sir William">
<b>Arrol</b> [↱ärå£ ?], <sp>Sir William</sp>, eng.
Jernkonstruktions-Ingeniør og -Entreprenør, f. 1839
i Houston (Skotland), d. Febr 1913. A. kom som
Dreng i Smedelære, blev 24 Aar gl Formand i en
Kedelsmedie i Glasgow og begyndte 5 Aar senere
selv som Kedelfabrikant. Han kom dog snart ind
paa Udførelsen af Jernkonstruktioner og
arbejdede sig hurtigt op, saa hans Fabrik,
<i>Dalmarnock Ironworks</i> i Glasgow nu er og længe har
