<i>Cladonia</i>, <i>Cetraria</i>, <i>Umbellicaria</i> o. a. Lichener.
Mellem Laverne vokser Græsser, Urter og
Dværgbuske, for største Delen af samme
Arter som i Mostundraen. Paa Flyvesand vokser
en Art Marehalm (<i>Elymus mollis</i>), og i den
sydl. Del af det arktiske Omraade danner
Dværgbirken og forsk. smaa Pilearter Krat.

2) <sp>Den sibiriske Naaleskovregion</sp>.
Skovens Nordgrænse falder omtr. sammen med
10°-Isotermen for Juli. I det yderste Vesten
af Sibirien forløber den lidt S. f. Polarkredsen,
men ved Mundingen af Jenissei er den naaet
op til 70° nordl. Br., som den derpaa omtr.
følger med Tunger mod S. overalt, hvor
Terrainet hæver sig noget højere. I Lena-Flodens
Dal naar Skoven endog næsten ud til Ishavets
Kyst. Længere mod Ø. gaar Skovgrænsen
atter noget mod S. og naar Berings-Havet lidt S.
for Polarkredsen. Skovgrænsen dannes af Lærk
(<i>Larix sibirica</i>). Den sibiriske Naaleskov (<i>Taiga</i>)
danner et uhyre Skovomraade, som dog mange
Steder afbrydes af store Mosestrækninger. I de
nordl. Egne dannes Skoven af Lærk, Birk
(<i>Betula odorata</i>), Gran (<i>Picea obovata</i>), Fyr
(<i>Pinus cembra</i> og <i>silvestris</i>), Bævreasp, El og
Pil. I Underskoven vokser <i>Linnæa borealis</i>,
<i>Ledum palustre</i>, <i>Vaccinier</i>, <i>Rhododendron
parviflorum</i>, Dværgbirk, <i>Lyonia calyculata</i>,
<i>Pedicularis sceptrum</i> o. fl. Arter. Jo længere man
kommer mod S., jo rigere bliver Floraen. Til
de øvrige Naaletræer kommer Ædelgran (<i>Abies
sibirica</i>). I Transbaikaliens Skove optræder en
Del Arter, som ikke forekommer i det vestl.
og nordl. Sibirien, f. Eks. <i>Larix dahurica</i> og
<i>Picea ajanensis</i>, desuden forekommer sibirisk
Ædelgran, Skovfyr, Birk, Bævreasp og andre
Poppelarter. Med Skovene veksler rige Enge.
Karakteristisk for Skovene i Altai og
Transbaikalien er en Del smukt blomstrende Buske
og Urter, f. Eks. <i>Pyrus baccata</i>, <i>Robinia
Caraghana</i>, Kaprifolier (<i>Lonicera tatarica</i> og
<i>coerulea</i>), <i>Clemalis integrifolia</i>, mange Orchideer,
Arter af <i>Aconitum</i>, <i>Pæonia</i> o. a.
Ranunculaceer, <i>Heracleum</i> o. a. store Skærmplanter.
Paa Østsibiriens Kystbjerge findes store
Kratskove, dannede af <i>Pinus cembra</i> var. <i>humilis</i>,
El (<i>Alnus incana</i> og <i>fruticosa</i>) og Enebær
(<i>Juniperus dahurica</i>). Paa Kamtschatka dækker
Kratskoven Kystbjergene mod N. og V. indtil
en Højde af 300 m o. H., men paa Østkysten
og i de lune Dale i det Indre findes Skove af
Birk (<i>Betula Ermanni</i>), <i>Larix dahurica</i>, <i>Picea
ajanensis</i> og <i>sitchensis</i> samt <i>Tsuga</i>. De to
sidste Former er fælles med det vest.
Nordamerika. Skovene afbrydes ofte af prægtige
Enge med Græsser og høje Urter, f. Eks. Arter
af <i>Heracleum</i> og <i>Angelica</i>, <i>Spiræa kamtschatka</i>,
<i>Epilobium angustifolium</i> og <i>Senecio
canabifolius</i>. Skovene og Moserne i Sibirien er rige
paa spiselige Bær, især Blaabær, Tyttebær,
Multebær, Bær af <i>Rubus arcticus</i>, Ribs og
Solbær. I den sydl. Halvdel af Sibirien lykkes
Kornavl. Korngrænsen ligger omtrent ved 62°
nordl. Br. Kun længst mod Ø. bevirker den
kolde Sommer ved Kysterne af det ochotskiske
Hav, at Korngrænsen gør en Bøjning mod S.
og først naar Kysten ved c. 50° nordl. Br.

3) <sp>De vestasiatiske, løvfældende
Skoves Region</sp> omfatter Nordkysten af
 Lilleasien, det vestl. Kaukasien,
Nordskraaningen af Elburs-Bjergene o. fl. Bjergstrækninger
i Forasien. Dette Skovomraade slutter sig
floristisk til Skovomraaderne paa Krim og paa
Balkan-Halvøen, men udmærker sig ved en
endnu større Artsrigdom. Almindelige i
Skovene er flere Arter af Eg, Ahorn, Avnbøg,
Lind, Ask og Poppel, fremdeles Platan, Kastanje,
Valnød. Blandt Slægter, som mangler
i Europa kan nævnes <i>Pterocarya</i>, <i>Albizzia</i>,
<i>Liquidambar </i> og <i>Hamamelis</i>. Skovene er rige
paa Slyng- og Klatreplanter, især Klematis,
Vinranker, <i>Smilax</i> og Vedbend. I Underskoven
vokser i de lavere Egne flere stedsegrønne
Buske, saasom Laurbær og <i>Cerasus
laurocerasus</i>. I de højere Bjerge veksler Løvskoven
fl. St. med Naaleskov. Saaledes danner <i>Abies
nordmanniana</i>, <i>Picea orientalis</i> og <i>Juniperus
excelsa</i> store Skove i Kaukasus. Over Skovgrænsen
 findes Krat af <i>Rhododendron caucasicum</i>,
 <i>Azalea flava</i>, Enebær, Roser o. a. Buske.

4) <sp>De østasiatiske, løvfældende
Skoves Region</sp> omfatter Mandshuriet og
det nordl. Kina indtil omtr. 32 Gr. nordl. Br.
Paa Øerne strækker denne Region sig i
Lavlandet fra Midten af Sachalin til omtr. 35°
nordl. Br., men naar paa Bjergene ned paa
Øen Kiushiu. Floraen i denne Region er nær
beslægtet med Floraen i tilsvarende Region i
Vestasien og i Europa, men er endnu langt
rigere paa Arter. I Mandshuriet findes megen
Skov, hvis vigtigste Træarter er <i>Quercus
mongolica</i>, <i>Tilia mandschuria</i> og <i>cordata</i>, <i>Acer
spicatum</i> og <i>Mono</i>, <i>Juglans mandschurica</i> og
<i>Pirus ussuriensis</i>. I Skovene findes mange
Buske, hvoribl. Hassel (<i>Corylus heterophylla</i>).
Naaleskove er hyppigst i de højere Bjergegne
og dannes af Gran (<i>Picea ajanensis</i>), Fyr
(<i>Pinus mandschurica</i>) og Lærk (<i>Larix dahurica</i>).
Medens Skovene mest findes i Bjergene,
breder Græssteppe og Agerland sig over Sletterne.
I Nordkina er Skoven næsten overalt ryddet,
og i dens Sted finder man paa udyrkede
Bakker Krat af løvfældende Buske, f. Eks. <i>Lycium
chinense</i>, <i>Zisyphus Kaempferi</i> og <i>Vitex incisa</i>.
Paa Bjergene i de tyndtbefolkede Provinser i
det Indre af Landet er der dog fl. St. bevaret
smukke Skove. Blandt Nordkinas vigtigste
Træarter kan fremhæves <i>Pinus bungeana</i> og
<i>massoniana</i>, <i>Aesculus chinensis</i>, Popler, Elm,
Morbærtræ, Papirmorbær (<i>Broussonetia papyrifera</i>),
<i>Paulownia imperialis</i>, <i>Catalpa Bungei</i>,
<i>Ailanthus glandulosa</i>, <i>Sophora japonica</i> og
<i>Gleditschia chinensis</i>. Blandt Lianerne maa
fremhæves den i Europa saa hyppigt dyrkede
<i>Wistaria chinensis</i> med pragtfulde lyseblaa
Blomsterklaser. I Japan findes i Modsætning til Kina
megen Skov, og Skovfloraen er ogsaa meget
rigere end i Kina. Karakteristisk for Japan er
Haraerne, Enge med Græsser, Urter og spredte
Buske, som dækker store Strækninger af
Bjergskraaningerne, især i en Højde af 500—1500 m
o. H. Over de løvfældende Skove findes i
Japans Bjerge en Naaleskovregion. I denne
Region dyrkes megen Hvede, Hirse og
Sojabønner, medens Risavlen er mindre betydelig. Af
