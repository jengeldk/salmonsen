Værk: de 88 Relieffyldinger (saakaldte Profeter,
Apostle, Dyder etc.) paa Marmor-Korskrankerne
i Firenzes Domkirke (en Del nu overførte til
Opera del Duomo); med stor dekorativ Sans
har han her anbragt de forsk. Figurer, holdte
i fladt Relief. Et Ler-Relief (Model til
Marmoreksemplaret i Opera del Duomo i Firenze) i
Berlins Museum viser hans Selvportræt.
<i>A. Hk.</i>
</chapter>

<chapter name="Bandini, Angelo Maria">
<b>Bandini</b>, <sp>Angelo Maria</sp>, florentinsk Lærd
(1726—1800). Han tilhørte Gejstligheden og
levede sin meste Tid i Firenze, dog ogsaa nogle
Aar i Rom. Da det Marucelli'ske Bibliotek blev
gjort tilgængeligt for Offentligheden, blev det
overdraget B. som Bibliotekar at ordne alt, og
fra 1756 var han Bibliotekar ved det laurentinske
Bibliotek i Firenze. B. var en elskværdig
og godgørende Mand og har især som Bibliograf
indlagt sig megen Fortjeneste af Videnskaben,
navnlig ved <i>Specimen litteraturae Florentinae
saeculi XV</i> (2 Bd, 1747—51), <i>De Florentina
Juntarum typographia</i> (ɔ: om Bogtrykkerfamilien
Giunta, 1791) og <i>Catalogus codicum manuscriptorum
graecorum, latinorum et italorum bibliothecae
Laurentianae</i> (8 Bd i Fol., 1764—78) med
et Tillæg i 3 Bd (1791—93), omfattende de
Forøgelser, Biblioteket havde modtaget under
Storhertug Leopold. B. er ogsaa Forf. til forsk.
Arbejder af filologisk, arkæol. og hist. Indhold,
deriblandt <i>De obelisco Augusti Caesaris</i> (1750),
Udg. af fl. gr. Digtere og Levnedsskildringer af
Amerigo Vespucci, Filippo Strozzi, Kardinal
Bassarion o. a.
<i>(E. G.). E. M-r.</i>
</chapter>

<chapter name="Bandit">
<b>Bandit</b> (af ital. <i>bandito</i>, landsforvist),
Landstryger, Røver. Banditvæsenet slog særlig
Rødder i Italien, hvor Bander af Røvere og Mordere
sluttede sig sammen i et formeligt Forbund med
bestemte Love og Vedtægter og paa Tider, da
Statsmagten var svækket, tog saaledes Opsving,
at de endog undertiden kom til at fungere som
en Slags Politi; B. (<i>bravi</i>, de tapre) afsluttede
formelige Kontrakter med større Ejendomsbesiddere
o. a. om Ydelse af Sikkerhed (Lejdebrev)
imod en vis Sum Penge. I Slutn. af 16. Aarh.
fik Sixtus V delvis Bugt med dem; men
Banditvæsenet blomstrede snart op igen, gik i
19. Aarh. ofte Reaktionens Ærinde (Kirkestatens
og de neapolitanske B.) og er endnu ikke
helt udryddet (se <sp>Camorra</sp> og <sp>Mafia</sp>).
<i>A. Gl.</i>
</chapter>

<chapter name="Bandjermassin">
<b>Bandjermassin</b> (<sp>Bandshermassing</sp>),
nederlandsk-ind. <sp>Residentskab</sp> (ogsaa
kaldet <sp>Zuider- und Oosterafdeeling</sp>),
omfatter den sydøstlige Del af Borneo og har et
Areal af 414172 km<sup>2</sup> med (1905) 782726 Indb.,
i det Indre af Landet mest hedenske Dajaker,
ved Kysten muhammedanske Malajer og
Buginesere samt faa Tusinde Kinesere, nogle
Arabere og Europæere. En Del af Residentskabet er
det forhenværende Sultanat B., hvis Hovedstad
var Martapura. Landet var Vasalstat af det
mægtige hinduiske Rige Madshapahit paa Java,
blev uafhængigt i Slutn. af 15. Aarh., antog
Islam i 17. Aarh., blev holl. Vasalstat 1787,
annekteredes 1857. Hovedstaden i Residentskabet,
B., ligger ved venstre Bred af Barito-Floden,
38 km fra dens Munding, 16708 Indb. (1905),
beskyttet af Forter, Sæde for en Militærkommandant,
livlig Handelsby, som udfører Peber,
Kaffe, Tobak, Bomuld, Guttaperka, Træ, Voks,
Kul og Petroleum. Der indføres Korn, Salt,
Industrivarer.
<i>M. V.</i>
</chapter>

<chapter name="Bandlysning (se Band)">
<b>Bandlysning</b>, se <sp>Band</sp>.
</chapter>

<b>Bandola</b> [wan↱dåla], et lutagtigt Instrument
med et større ell. mindre Antal Staal- ell.
Tarmstrenge; ligesom de ganske tilsvarende
Instrumenter Bandura, Pandora, Bandonion, Mandora,
Mandola etc. omtr. identisk med Mandolinen.
<i>S. L.</i>
</chapter>

<chapter name="Bandoler">
<b>Bandoler</b> (fr. <i>bandoulière</i>), Læderrem over
Skulderen til at bære et Vaaben, en Patrontaske
o. l., et Akselskærf som hos Svejtsere,
Skovbetjente o. l. At bære Kappen <i>en bandoulière</i>
ɔ: et militært Udtryk for at bære den oprullede
Kappe over Skulderen.
<i>(E. P.). C. Q.</i>
</chapter>

<chapter name="Bandolervin">
<b>Bandolervin</b>, en god Rødvin fra Provence.
</chapter>

<chapter name="Bandoline">
<b>Bandoline</b>, forskellige Toiletmidler, der
benyttes til at gøre Haaret stivere, for at
Frisuren skal holde sig bedre. Foruden
Stangpomade benyttes hertil forsk. Slags Planteslim,
der tilberedes ved at henstille f. Eks. 1 Del
Kvædekerne med 40 Dele Rosenvand ell. 1 Del
Tragant med 20 Dele Rosenvand, af og til ryste
godt, si Blandingen, parfumere og undertiden
farve den.
<i>K. M.</i>
</chapter>

<chapter name="Bandon Bridge">
<b>Bandon Bridge</b> [↱bänd<sub>ə</sub>n-↱bridз], <sp>Bandon</sp>,
irsk <sp>Drohed</sp>, By paa Irland, ligger 21 km
SV. f. Cork ved Floden Bandon. (1911) 3122
Indb. B. B. har Møller og Bryggerier og driver
Handel med Korn, Smør og Fisk. B. er
grundlagt 1608.
<i>G. Ht.</i>
</chapter>

<chapter name="Bandong (se Preanger Regentskaber)">
<b>Bandong</b>, se <sp>Preanger Regentskaber</sp>.
</chapter>

<chapter name="bandoulière (se Bandoler)">
<b>bandoulière</b> [bãdu↱liæ.r] (fr.), se <sp>Bandoler</sp>.
</chapter>

<chapter name="Bandshermassing (se Bandjermassin)">
<b>Bandshermassing</b> [↱band∫<sub>ə</sub>r↱masin], se
<sp>Bandjermassin</sp>.
</chapter>

<chapter name="Bandssøndag">
<b>Bandssøndag</b> var i Gammeldansk (og endnu
paa Jysk) Navnet paa Søndagene umiddelbart før
Jul og Paaske, da man oplæste Navnene paa
dem, som var i Band.
<i>V. D.</i>
</chapter>

<chapter name="Bandtkie, Jerzy Samuel">
<b>Bandtkie</b> [↱bantk<sub>j</sub>æ], <sp>Jerzy Samuel</sp>,
polsk Filolog, f. i Lublin 1768, d. i Krakow 1835.
Hans Fader var en tysk Købmand. B. studerede
Filologi og Historie i Halle og Jena og var
1798—1811 Lærer i Polsk ved en Latinskole i
Breslau. Her udgav han dels paa Tysk, dels paa Polsk
fl. hist. Arbejder, bl. hvilke det vigtigste er »Det
polske Folks Historie« (1810, 3. Opl. 1835), en
»Polnisch-deutsches Wörterbuch« (1806, I—II)
samt en »Polnische Grammatik für Deutsche«
(1808, 3. Opl. 1824); skønt den støtter sig til det
lat. Sprogs Formlære, udmærker den sig i
Sammenligning med sine Forgængere ved
selvstændig Opfattelse og Grundighed. 1811 blev B.
Bibliotekar og Prof. i Bibliografi ved Akademiet i
Krakow. Denne Ansættelse gav Stødet til en
Mængde bibliografiske Arbejder, der alle
udmærker sig ved betydelig Lærdom og
Grundighed; især mærkes: »Det Jagielloniske
Universitetsbiblioteks Historie« (1821), samt to Værker om
de ældste polske Trykkerier <i>Historya drukarń
krakowskich</i> (1815), <i>Historya drukarń w
Królestwie Połskiem etc.</i> (1826).
<i>(St. R.). H. C-e.</i>
</chapter>

<chapter name="Bandura (se Bandola)">
<b>Bandura</b>, se <sp>Bandola</sp>.
</chapter>

<chapter name="Bandusiske Kilde">
<b>Bandusiske Kilde</b> (tidligere paa Grund af en
urigtig Læsemaade ofte kaldet <sp>Blandusiske</sp>),
Kilde i Nærheden af Horats' Gaard i Sabiner-Landet,
besunget af ham i en bestemt Ode (III, 13).
</chapter>
