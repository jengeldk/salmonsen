rovdyrlignende Uhyrer, Griffene, der søgte at vogte
det mod deres Angreb; Navnet A. skulde stamme
fra Skytherne og paa disses Sprog ligefrem
betyde enøjet. Anledningen til Sagnet synes at
maatte søges i eventyrlige Fortællinger om
Oprindelsen af det Guld, som efter
Kolonisationen af det Sorte Havs Kyster tilførtes Grækerne
fra Rusland og Sibirien. Især i den yngre
græske Kunst afbildes A. ofte i Kamp med
Griffene; de bærer barbarisk Dragt, med
Benklæder og lange Ærmer; trods Sagnets
Beretning fremstilles de ikke enøjede.
<i>C. B.</i>
</chapter>

<chapter name="Arimatæa">
<b>Arimatæa,</b> kendt i det ny Testamente som
Hjemsted for Josef af A., der begravede Jesus.
Stedet er antagelig identisk med Ramataim ell.
Rama, Samuel's Fødeby (1. Sam. 1, 1. 19 o. a.),
som laa paa Grænsen mellem Samaria og Judæa,
og søges i det nuv. <sp>Bêtrîma</sp>.
<i>J. P.</i>
</chapter>

<chapter name="Ariminum (se Rimini)">
<b>Ariminum,</b> se <sp>Rimini</sp>.
</chapter>

<chapter name="Arinos">
<b>Arinos,</b> Tapajoz' største Kildeflod, en Biflod
til Amazon-Floden i dennes højre Bred, i den
brasilianske Stat Matto Grosso, udspringer N. f.
Diamantino paa Arinos-Plateauet under 14° s.
Br. A. forener sig under 10° 20′ s. Br. med
Juruena og antager nu Navnet Tapajoz.
<i>M. V.</i>
</chapter>

<chapter name="Arion">
<b>Arion,</b> gr. Lyriker fra det lesbiske Metymna,
virkede c. 600 f. Kr. ved den korinthiske Tyran
Periandros' Hof og skal der til Ære for
Dionysos have opstillet det første dithyrambiske
Kor, hvoraf senere Tragedien udviklede sig.
Bekendt er Sagnet om, hvorledes A. paa
Tilbagerejsen fra Tarent blev kastet i Havet af
Søfolkene, men frelst af en ved hans Spil
hidlokket Delfin, der førte ham til Forbjerget
Tainaron, hvorfra han vendte tilbage til Korinth.
En under hans Navn bevaret Hymne til
Poseidon (optaget i Bergk's <i>Poëtae lyrici Graeci</i>,
4. Udg. [Leipzig 1872—82]) antages nu alm. for
uægte.
<i>K. H.</i>
</chapter>

<chapter name="Arion (se Arionidæ)">
<b>Arion,</b> se <sp>Arionidæ</sp>.
</chapter>

<chapter name="Arionidæ">
<b>Arionidæ,</b> en Fam. af Landsnegle, inden for
hvilken man træffer alle Overgangsformer fra
Slægter med veludviklet ydre Skal til saadanne
med en indre, ganske reduceret Skal, der kun
er repræsenteret af løst sammenhængende
Kalkkrystaller. Familien er udbredt over Europa,
en stor Del af Asien og Nordamerika. I
Nordeuropa findes kun Slægten <i>Arion</i>, hvis mest
kendte Repræsentant er den sorte Skovsnegl
(<i>A. ater</i> L.). Fra de to andre nøgne
Snegleslægter, der findes her i Landet (se <i>Limacidæ</i>)
kendes den paa sin afrundede bageste
Kropdel, der omtr. i Spidsen bærer en stor trekantet
Slimpore. Aandehullet paa Kappens højre Side
er desuden beliggende temmelig langt fortil,
og lige under dette findes Kønsaabningen. —
Det er etaarige Dyr, der særlig er paa Færde
om Natten. Føden bestaar væsentligst af
Planter, f. Eks. Svampe; men de forsmaar langtfra
dyrisk Føde. De store, ovale, med en
læderagtig Skal forsynede Æg aflægges i Jorden
under vissent Løv o. l.
<i>C. M. S.</i>
</chapter>

<chapter name="Arios (se Arianske Strid)">
<b>Arios</b> [↱a-], se <sp>Arianske Strid</sp>.
</chapter>

<chapter name="arioso">
<b>arioso</b> (ital.), en kort melodisk Sats, en Slags
Overgang fra Recitativ til Arie; forekommer
ofte i Midten ell. mod Slut. af et Recitativ.
</chapter>

<chapter name="Ariosti, Attilio">
<b>Ariosti,</b> <sp>Attilio</sp>, ital. Komponist
(1660—c. 1740), opr. Dominikanermunk i Bologna. For at
følge sit musikalske Kald fik han Dispensation
af Paven for sine Ordenspligter. Specielt lagde
han sig efter Operakomposition, var
Kapelmester i Berlin 1698 og de nærmest flg. Aar, drog
saa tilbage til Italien, hvor han en kort Tid var
Händel's Lærer, senere til Wien og 1716 til
London. Han har i alt skrevet c. 25 Operaer, men
kun <i>Coriolan</i> (1723) i London slog an i
betydeligere Grad. Derimod vakte han megen
Opmærksomhed med sit Violoncel- og <i>Viola
d'amore</i>-Spil. Et Hæfte Etuder for <i>Viola d'amore</i>,
udkomne 1728 i London, har endnu Interesse.
<i>A. H.</i>
</chapter>

<chapter name="Ariosto, Lodovico">
<b>Ariosto,</b> <sp>Lodovico</sp>, ital. Digter, f. 8. Septbr
1474 i Reggio (Emilien), d. i Ferrara 6. Juli
1533. Faderen var i Hertugen af Ferraras
Tjeneste; han ønskede, at Sønnen skulde uddanne
sig til Jurist, og
skønt A. ikke
havde megen
Lyst dertil,
maatte han
drive dette
Brødstudium i flere
Aar, indtil hans
Fader endelig
gav ham Lov til
at beskæftige sig
udelukkende
med
humanistiske Studier.
Men hans
ivrige Syslen med
Oldtidens Sprog
og Litt. afbrødes
temmelig snart
ved Faderens Død, og A. maatte nu tage sig af
Familiens Ledelse, bortgifte to Søstre og sørge
for sine yngre Brødres Opdragelse. 1503 fik han
en Ansættelse ved det ferraresiske Hof som
Kavaler hos Kardinal Ippolito af Este, Broder til
Hertugen. I de flg. Aar benyttedes han til
diplomatiske Sendelser, og som Kriger vandt han
Laurbær i et Søslag mod Venetianerne. Senere
kom han i den regerende Hertugs Tjeneste, blev
benyttet i forsk. Stillinger, bl. a. en Tid som
Guvernør i Garfagnana, og først i sine senere
Aar nød han den Ro, som passede bedst for
hans noget epikuræisk-magelige Natur, og fik
Lov til at blive i Ferrara, hvor han bestandig
syslede med Digtekunsten, ledede
Skuespilopførelser og byggede sig et smukt lille Hjem.
Afholdt af alle levede den elskværdige Digter
her, indtil en Blæresygdom gjorde Ende paa
hans Liv i hans 59. Aar. Han blev begravet i
Kirken San Benedetto, men senere flyttedes hans
Lig til Ferraras Bibliotek. 1875 fejredes en stor
Fest til hans Minde.

Det Digterværk, hvorved A.'s Navn væsentlig
er bevaret, er det store Epos <i>Orlando Furioso</i>
(den rasende Roland). A. digtede det 1505—16,
medens han var optaget af alle Haande
Forretninger i Kardinal Ippolito's Tjeneste; 1516
udkom det i Ferrara i 40 Sange, 1532 i forøget
Udg. (46 Sange), og 12 Aar efter Digterens Død
udkom et efterladt Fragment <i>I cinque canti</i>, der
sikkert var bestemt til at danne en Fortsættelse
af <i>Orlando</i>. Emnet er hentet fra den Sagnkreds,

<img>Lodovico Ariosto.</img>
