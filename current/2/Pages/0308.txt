nogen Sinde direkte medfører Døden. Skønt der
endnu ikke hersker fuldstændig Enighed om
Tydningen af dens Væsen, er det dog nu den
alm. Opfattelse, at den skyldes en i Anfald
optrædende, krampagtig Tilstand i Musklerne paa
de fineste Luftrørsforgreninger i Forbindelse
med en Katarr (en <i>Bronchiolitis exsudativa</i>),
fremkaldt gennem Centralnervesystemet ved en
Refleksvirkning fra Lungerne selv ell. et andet
Organ (f. Eks. Næsen) og er derfor at betragte som
en Refleksneurose. Den kan optræde uden
samtidig tilstedeværende katarralske Symptomer
(den saakaldte <sp>nervøse A.</sp>), men er i Reglen
indledet med og ledsaget af saadanne, begynder
derfor ofte med Snue og Hoste. Selve det
astmatiske Anfald indfinder sig pludselig, især om
Natten, og viser sig da som en højere ell. lavere
Grad af Aandenød, ved hvilken navnlig
Udaandingen er særlig besværet (ekspiratorisk
<i>Dyspnoe</i>), forbunden med hørlig Piben i Brystet og
ofte saa stærk, at den Syge ikke alene maa sætte
sig over Ende i Sengen, men ofte forlader denne
og griber fat i en ell. anden Genstand for at faa
Støtte for de besværlige Aandedrætsbevægelser,
undertiden søger hen til et aabent Vindue. Efter
at have varet i nogen Tid, flere Timer, endog
flere Dage, ophører Anfaldet lidt efter lidt, i
Reglen efter Ophostning af en sparsom Mængde
meget sej Slim. Anfaldene gentager sig med forsk.
Hyppighed, kan udeblive Maaneder, ja Aar, men
indfinder sig til andre Tider daglig. De hyppige
og stærke Anfald medfører ofte en betydelig
Svækkelse af Ernæringen og giver Patienterne
et ældet Udseende. Mellem Anfaldene føles ofte
intet Besvær; men i nogle Tilfælde lider de Syge
til Stadighed af Hoste, Opspytning og
Kortaandethed og er meget tilbøjelige til Katarrer.
Under Anfaldet udvides Lungerne betydelig, og en
saadan Lungeudvidning (<i>Emfysem</i>) kan blive
varig. I Opspyttet findes som Regel dels de
Charcot-Leyden'ske Krystaller, dels de
Curschmann'ske Spiraler, ejendommelige Dannelser,
opstaaede som Følge af Bronkiespasmen.
Behandlingen gaar dels ud paa at mildne Anfaldet, dels
paa at forhindre dets Gentagen. I førstnævnte
Henseende anvendes varme Drikke, Sengeleje,
Omslag paa Brystet, narkotiske Midler, enten
som Rygninger ved Afbrænden af Pulver ell.
Papir ell. Rygning af Cigarer
(<sp>Astmapulver</sp>, <sp>Astmapapir</sp>, <sp>Astmacigarer</sp>), der
som væsentlig Bestanddel indeholder
Strammonium og Salpeter, ell. som indvendige
Medikamenter (Kloral, Morfin). For at forebygge
Anfaldene maa de Syge især vogte sig for
Forkølelser; en gunstig Virkning er set af Jodkalium og
Anvendelse af pneumatiske Kure, især Ophold i
fortættet Luft (se <sp>Aandedrætskure</sp>). —
<sp>Den kardiale A.</sp> optræder ligeledes i
Anfald, der ligner dem ved Bronkialastma, ligesom
disse især indfinder sig om Natten, men adskiller
sig fra dem ved Manglen af den karakteristiske
Piben i Brystet, den særlig besværede Udaanding
og Lungeudvidningen. Derimod kan i Reglen
paavises en svækket Hjertevirksomhed. Anfaldet
er nemlig som Regel knyttet til en Lidelse af
Hjertet, hyppig en Følge af dets Forkalkning
(<i>Arteriosklerose</i>). Denne Form af A., hvortil
ogsaa slutter sig den <sp>uræmiske A.</sp>, optræder
derfor især i den højere Alder. Anfaldet lindres
ved Morfin ell. Opium, paavirkes derimod ikke
gunstig af Kloral. Mellem Anfaldene maa den til
Grund liggende Hjertelidelse behandles. (<sp>Litt.</sp>:
<sp>Liisberg</sp>, »Iagttagelser om Bronchialasthma«
[Kbhvn 1890]). — Om A. hos Husdyrene se
<sp>Engbrystethed</sp>.
<i>A. F.</i>
</chapter>

<chapter name="Astmacigarer, Astmapapir, Astmapulver (se Astma)">
<b>Astmacigarer</b> [↱ast-], <b>Astmapapir,
Astmapulver,</b> se <sp>Astma</sp>.
</chapter>

<chapter name="Astomi">
<b>Astomi</b> (gr.), Misdannelse, hvor Munden
mangler.
</chapter>

<chapter name="Aston, William George">
<b>Aston</b> [↱äst<sub>ə</sub>n], <sp>William George</sp>, eng.
Konsul og Orientalist, f. 1841 ved Londonderry,
Irland, ansattes 1870 som Tolk og Oversætter
ved Legationen i Tokio, blev Konsul i Hiogo
(Kobe) 1880—83 og Generalkonsul for Korea
1884—86. Forlod Tjenesten 1889 og har siden
skrevet forsk. Værker om jap. Sprog og Litt.:
<i>Short Grammar of the Japanese spoken language</i>,
4. Udg. 1888; <i>A Grammar of the Japanese
written language</i>, 3. Udg. 1905; <i>History of the
Japanese Literature</i>, 1899, den første gode europ.
Fremstilling. Har ligeledes givet en fortrinlig
Oversættelse af <i>Nihongi</i>, Japans gl. Sagnhistorie.
<i>F. de F.</i>
</chapter>

<chapter name="Aston-Manor">
<b>Aston-Manor</b> [↱äst<sub>ə</sub>n-↱mänə.], eng. Fabrikby
i Grevskabet Warwick ved Birmingham, har
(1911) 75029 Indb. og betydelig Fabrikation af
Maskiner, især Motorer og Cykler, Staalfjedre,
Værktøj o. s. v. Byen, der er vokset stærkt i
19. Aarh. (1851: 6400 Indb.), kan betragtes som
en Forstad til Birmingham. Slottet A. Hall,
opført 1618—35, tilhører nu Byen og indeholder et
Museum og et Kunst-Galeri.
<i>G. Ht</i>
</chapter>.

<chapter name="Astor">
<b>Astor</b> [tysk ↱a-, eng. ↱ästə], amer. Kapitalist
og Mæcenfamilie, der nedstammer fra:

1. <sp>John</sp> (Johan) <sp>Jacob A.</sp>, amer.
Storkøbmand, Søn af en Slagter i Walldorf nær
Heidelberg i Baden (1763—1848), udvandrede 1783 til
Amerika, hvor han slog sig paa Pelsværkhandel,
anlagde Faktorier herfor over store Dele af
Kontinentet og til sidst 1811 ved Columbiaflodens
Udløb Stapelpladsen Astoria, der skulde være
hans Centraldepot, men som blev erobret af
Engelskmændene 1813. Da den eng.-amer. Krig
(1812—14) lagde en Hemsko paa denne Handel,
begyndte A. Vareeksport til Kina. Sine vældige
Indtægter anvendte han for en stor Del til
Opkøb af Grund i det daværende New Yorks
umiddelbare Naboskab. A. efterlod sig 20 Mill. Doll., en
Formue, som ved Grundværdistigning senere
mangedobledes. Han testamenterede 400000 Doll.
til Grundlæggelse af et offentligt Bibliotek, det
senere <i>A. library</i> (s. d.) i New York. (<sp>Litt</sp>.:
<sp>Partow</sp>, <i>Life of J. J. A.</i> [New York 1865]).

2. <sp>William Backhouse A.</sp>, foreg.'s Søn
(1792—1875), indtraadte efter grundige Studier,
bl. a. ved tyske Universiteter, i Faderens
Forretninger paa Kina og forøgede desuden Formuen
ved fortsatte Grundspekulationer i og omkr. New
York. Han ledede Oprettelsen af A.-Biblioteket
og udvidede det ved betydelige Dotationer.

3. <sp>John Jacob A.</sp>, foreg.'s Søn (1822—90),
studerede ved Harvard og i Göttingen, deltog i
Borgerkrigen under General Mac Clellan,
overtog senere Familieformuen, som ved hans Død
for største Delen (mindst 100 Mill. Doll.) gik over
til hans eneste Søn.
