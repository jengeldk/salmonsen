flg. Aar gjorde Oprør mod Sultan Selim III,
fordi denne paatænkte Reformer i Hæren, og
afsatte ham og gjorde Mustafa IV til Sultan,
marcherede B. mod Konstantinopel; han kom
ikke tidsnok til at redde Selim, der blev dræbt,
men han afsatte Mustafa og gjorde Mahmud II
til Sultan 1808. Selv blev han Storvezir og
forsøgte at fortsætte Reformarbejdet, men under
et nyt Janitsharoprør omkom han, idet han
sprængte sig i Luften i sit omringede Hus.
<i>J. Ø.</i>
</chapter>

<chapter name="Baird, Spencer Fullerton">
<b>Baird</b> [bæ.<sub>ə</sub>d], <sp>Spencer Fullerton</sp>, amer.
Naturforsker, f. 3. Febr 1823, d. 19. Aug. 1887,
blev 1846 Prof. ved <i>Dickinson College</i> og 1850
Sekretær ved <i>Smithsonian Institution</i> i
Washington. Han har bl. a. skrevet <i>Mammals of
North America</i> (1859) og, foruden en Mængde
mindre, men betydningsfulde, Arbejder over
Fugleverdenen, sammen med <sp>Brewer</sp> og
<sp>Ridgway</sp> udg. det anselige 5 Bd's Værk
<i>History of North American Birds</i> (1875—84).
1871 blev han udnævnt til <i>Commissioner of Fish
and Fisheries</i> og indlagde sig i denne Stilling
store Fortjenester saavel af den videnskabelige
som af den praktiske Ichthyologi.
<i>R. H. S.</i>
</chapter>

<chapter name="Bairdia">
<b>Bairdia</b> [↱bærd<sub>i</sub>a] eller <sp>Estherialag</sp> kaldes
undertiden nogle i Mellem- og Sydtyskland
forekommende, til Keuperetagen (Triasformationen)
hørende, oftest glaukonitholdige Aflejringer,
hvori ofte findes Rester af Smaakrebs (<i>Bairdia,
Estheria</i>).
<i>J. P. R.</i>
</chapter>

<chapter name="Baireuth (d. s. s. Bayreuth)">
<b>Baireuth</b> [↱ba^irå^yt], d. s. s. <sp>Bayreuth</sp>.
</chapter>

<chapter name="Bairut (se Beirut)">
<b>Bairut</b>, se <sp>Beirut</sp>.
</chapter>

<chapter name="Baisch, Hermann">
<b>Baisch</b> [ba^i∫], <sp>Hermann</sp>, tysk Maler,
f. 12. Juli 1846 i Dresden, d. 1894 i Karlsruhe. Han blev
uddannet paa Kunstskolen i Stuttgart, modtog
i Paris 1868 stærke Impulser fra det moderne
fr. Landskabsmaleri, arbejdede under Ad. Lier
i München og blev en af Førerne for tysk
Friluftsmaleri. Hans stemningsfulde enkle
Landskaber, mest fra den bayerske Højslette, med
den smukke Behandling af Lys og Luft ses nu
rundt om i tyske Museer. 1881 blev han Prof.
ved Karlsruhes Kunstskole.
<i>A. Hk.</i>
</chapter>

<chapter name="Baise">
<b>Baise</b> [ba↱i.z] ell. <sp>Bayse</sp>, Flod i det sydlige
Frankrig, udspringer i Dept Hautes-Pyrénées,
løber næsten lige mod N., optager Gelise og
falder ved St-Léger i Garonnes venstre Bred.
Den har en Længde af 185 km, af hvilke c. 84
km (indtil St-Jean-Poutge) ved Hjælp af Sluser
er gjorte sejlbare.
<i>G. Ht.</i>
</chapter>

<chapter name="baisse">
<b>baisse</b> [bæs] (fr.), Nedgang i Prisen paa Varer
og Kursen paa Værdipapirer. Spekulation à la b.
er en Forretningsspekulation, der er baseret paa
Forventning om en Prisnedgang, og som derfor
bestaar i, at man sælger Varerne ell. Papirerne
til Levering paa et senere Tidspunkt i den
Tanke at købe billigere ind inden Leveringstiden.
En udviklet Baissespekulation kan derfor kun
finde Sted paa Børser og Markeder, hvor Køb
og Salg paa senere Levering finder Sted i større
Omfang, og særlig hvor Terminsforretninger
(s. d.) er organiserede. Naar Spekulation à la b.
er støttet paa en rigtig Beregning og kun
benytter legitime Midler, er den økonomisk gavnlig,
idet den bidrager til at udjævne store Spring
mellem Nutidens og Fremtidens Priser. Farlig
bliver Spekulationen, naar den er støttet paa en
urigtig Beregning, hvorved Spekulantens
Dækningsindkøb kan komme til at finde Sted ved
stigende Pris og derved yderligere drive denne
Vejret. <sp>Baissier</sp> er en alm. Betegnelse for
den, der spekulerer à la b. I Tyskland bruges
i samme Bet. Ordet <i>Contremineur</i>, og
Baissepartiet under eet benævnes <i>Contreminen</i>. I
England og Amerika kaldes Baissieren <i>Bear</i> (Bjørn),
medens den, der spekulerer à la hausse kaldes
<i>Bull</i> (Tyr). Med Bestemthed ved man ikke,
hvorfra disse Udtryk stammer, men en alm.
Fortolkning forklarer dem paa den Maade, at
ligesom Bjørnen slaar sit Offer til Jorden med
Labberne, medens Tyren slynger det op i Luften
med Hornene, saaledes søger Baissieren at slaa
Priserne ned, medens Haussieren søger at drive
dem i Vejret. Ligesom i Udlandet har der i de
senere Aar paa Kbhvn's Fondsbørs udviklet sig
en livlig b. ell., som det ofte benævnes,
<sp>Fiks</sp>-Spekulation, der nærmest har
Karakteren af Spil.
<i>(E. M.). C. Th.</i>
</chapter>

<chapter name="Baityler">
<b>Baityler</b> (<sp>Bætyler</sp>, gr. (βαίτυλος), vistnok
afledet af hebr. <i>bêtêl</i> ell. <i>bêtyl</i>, »Guds Bolig«,
hellige Stenfetischer, hvoraf Oldtidens Grækenland
kendte adskillige helt ned i klassisk Tid.
Det var Meteorstene (virkelige ell. formodede),
som antoges at være hellige og behandledes
med Ærefrygt. Troen paa saadanne Fetischer,
der ofte paa en ell. anden Maade sættes i
Forbindelse med Lynet, er alm. i primitiv Religion.
Til Grækenland er den antagelig kommet fra
Orienten, hvor den havde større Udbredelse
(B. = Fønikernes og Kartagenernes <i>Abaddir</i>).
Jordens Navle (Omfalos) i Delfoi var en
saadan Sten; til en anden smst. bevaret Sten
(særskilt: <i>Baitylos</i>) knyttedes den yngre
Forestilling, at det var den, Rhea havde givet Kronos
at sluge i St f. Zeusbarnet. Der ofres paa og
ved B. særlig ved Salvning med Olie (saaledes
ogsaa i Fortællingen om Jakob's Drøm, 1.
Mosebog 28, 18); oftest antoges de at være de
chtoniske Guder helligede; man kunde drømme sig
Orakelsvar ved dem ell. foretage Sonehandlinger.
En B. var Zeus Kappotas Sten ved
Gytheion, den »hellige Sten« ved Troizen,
»Stenfingeren« ved Melagopolis og fremdeles Kybele's
hellige Sten, som Romerne 204 f. Kr. modtog
fra Pessinus. Troen paa B. er beslægtet med
den religiøse Forklaring af Lynslaget
(»Tordenstenen«) og holdt sig endnu langt ned i
kristelig Tid.
<i>H. A. K.</i>
</chapter>

<chapter name="Baiøerne">
<b>Baiøerne</b> (<sp>Bay Islands</sp>, <sp>Islas de la
Bahia</sp>), nogle smaa, men meget frugtbare Øer
i Honduras-Bugten ved Nordkysten af den
mellem-amerikanske Republik Honduras. Den
største hedder Roatan (600 km<sup>2</sup>). Øerne opdagedes
1505 af Columbus paa hans fjerde Rejse. B. har
til forsk. Tider tilhørt Spanierne og Englænderne,
men har siden 1859 tilhørt Honduras.
Befolkningen bestaar til Dels af Karaiber.
<i>G. Ht.</i>
</chapter>

<chapter name="Baj (se Flonel)">
<b>Baj</b> [ba´j], se <sp>Flonel</sp>.
</chapter>

<chapter name="Baj, Tommaso">
<b>Baj</b>, <sp>Tommaso</sp>, ital. Kirkekomponist,
(c. 1650—1714), Medlem af, til sidst Kapelmester for
det pavelige Kapel i Rom. Hans Ry som
Komponist er væsentlig knyttet til et Miserere, som
udføres i Paaskeugen i det sikstinske Kapel
afvekslende med de i lgn. Stil udførte Misererer
af Allegri og Baini (s. d.).
<i>A. H.</i>
</chapter>
