mellem den enkeltes Præstation og det hele
Udbytte. Dette slaar til for de overordnede
Funktionærers Vedkommende, af hvis
Paapasselighed Forretningens Trivsel i særlig Grad er
afhængig, og disse lønnes da ogsaa meget
hyppigt med Tantième, men over for den alm.
Arbejder gælder det derimod kun sjældent. Hans
Andel i Totaludbyttet er i Alm. saa ringe, at
dette ikke paavirkes kendeligt af hans større
ell. mindre Omhu. Er dette derimod Tilfældet,
kan Systemet virke saare heldigt. Driftsherren
faar villige og paapasselige Arbejdskræfter og
Arbejderne en ofte rundelig Merfortjeneste.
Udbyttet maa dog ikke gerne være for stærkt
svingende med Konjunkturerne, og
Nettofortjenesten maa uden Vanskelighed kunne
fastsættes, ellers opstaar der let Splid. — En anden
Form, hvorunder man har søgt at lade Lønnen
rette sig efter Virksomhedens Udbytte, er den
saakaldte <sp>glidende Lønskala</sp>
(<i>sliding-scale</i>), hvorved Lønnen stiger og falder med
Produktpriserne. Systemet har fundet
Anvendelse i Kul- og Jernindustrien i England og
Nordamerika, men har ikke vundet Bifald.
Arbejdernes Løn kommer herved ikke til at bero
paa deres Flid og Dygtighed, men bliver
afhængig af Konjunkturer, hvorpaa de er uden
Indflydelse; det er et Forsøg paa at lægge en
Del af Driftsherrerisikoen over paa
Arbejderklassen, og dette vil Arbejderne kun sjældent
kunne taale. —

Arbejdslønnen udredes nu almindeligvis i
<sp>rede Penge</sp>. I ældre Tid bestod den for
en væsentlig Del i Kost og Ophold, hvortil
ikke sjældent kom forsk. Naturalydelser, Klæder,
Brug af Jord m. v. Kostsystemet anvendes for
det meste endnu for Tyende og Lærlinge og er
ogsaa ret alm. i Landbruget for den mere løse
Arbejdskraft. I Industrien er denne
Lønningsmaade derimod nu af ringe Bet. for de voksne
Arbejderes Vedkommende, og dens Anvendelse
indskrænkes mere og mere. Den modarbejdes
ogsaa af Fagforeningerne p. Gr. a. det
personlige Afhængighedsforhold, Systemet fører med
sig. Lønnen kan ogsaa udredes i
Levnedsmidler ell. andre Ting, som Arbejderne har Brug
for. Dette <sp>Truck-System</sp>, der navnlig
bredte sig i første Halvdel af 19. Aarh. inden for
den frembrydende Fabriksindustri, kan
undertiden anvendes af humane Grunde, idet
Arbejdsgiveren paa denne Maade skaffer Arbejderne
gode Varer til billige Priser eller sunde Boliger
til en lav Leje, men er dog ret alm. blevet
misbrugt. I de Lande, hvor Misbrugene særlig
gik i Svang (f. Eks. England), har man derfor
ogsaa søgt at begrænse det gennem
Lovgivningen.

A.'s Højde maales efter det Pengebeløb,
som den udgør, idet de eventuelle
Naturalydelser regnes efter deres Pengeværdi. Set fra
Arbejdernes Synspunkt kan man dog ikke blive
staaende ved denne nominelle Løn, men maa
ogsaa tage Hensyn til dens Købeevne (dens
reelle Værdi), der er afhængig af Priserne
paa de Artikler, Arbejderne efterspørger. Stiger
disse stærkere end Lønnen, er dennes reelle
Værdi for Arbejderne sunket. Heller ikke fra
Driftsherrernes Synspunkt er det den udbetalte
Pengeløn, det kommer an paa, men hvorledes
Forholdet er mellem Pengelønnen og Værdien
af det ydede Arbejde. Høj Løn behøver saaledes
ikke at betyde dyrt Arbejde ell. store
Omkostninger. Er Arbejdsproduktet forholdsvis endnu
mere værdifuldt, bliver Omkostningerne trods
den høje Pengeløn lave.

Arbejdslønnens <sp>Teori</sp> bestaar i en
Udredning af de Aarsager, der under de givne
økonomiske og sociale Forhold er bestemmende
for Lønnens Højde, idet man som overalt, hvor
det drejer sig om en teoretisk Udvikling, alene
har det rent faktiske for Øje, selv om en
Ændring heri vilde være saare ønskelig. Den Form,
hvorunder A. under vore Samfundsforhold
almindeligvis viser sig, er som allerede nævnt den
<sp>aftalte A.</sp>, der er den Betaling, som en
Arbejdsgiver yder en Arbejder for en ydet
Arbejdstjeneste. Denne er altsaa at opfatte som
en Pris, der i Lighed med Prisen for enhver
anden Vare under fri Konkurrence er bestemt
ved Forholdet mellem Tilbud og Efterspørgsel.
Tilbudet kommer fra Arbejderne, der er
henviste til at forskaffe sig det nødvendige til Livets
Ophold ved at arbejde for andre og herunder
søger at opnaa den højest mulige Løn i Forhold
til det ydede Arbejde. Efterspørgslen udgaar
fra Driftsherrerne (Arbejdsgiverne), og det
bestemmende for dem er Forholdet mellem A.'s
Højde og Arbejdsproduktets Salgsværdi.

Man har opr. ved Behandlingen af A.'s
Bestemmelsesgrunde været tilbøjelig til særlig at
fæste Opmærksomheden paa de Forhold, der
knytter sig til Udbudet af Arbejdskraft. Ricardo
mente saaledes, at Lønnen ikke i Længden
kunde holde sig over det absolut nødvendige
Minimum, fordi Arbejderne altid i
Overensstemmelse med den af Malthus formulerede
Befolkningslov vilde have en Tendens til at øge deres
Antal saa stærkt, som Forholdene tillod det,
og Socialisten Lassalle gav den samme
Tankegang Udtryk gennem sin »jernhaarde
Lønningslov«, ifølge hvilken A. under det
privatkapitalistiske System aldrig varigt kan hæves op over
Hungerstadiet.

Denne Betragtningsmaade er i ikke ringe
Grad paavirket af den Nødstilstand for de
brede Lag, der fulgte Fabriksindustriens
Gennembrud, men efterhaanden som de gode
Virkninger af 19. Aarhundredes økonomiske Opsving
ogsaa gav sig til Kende for Arbejderklassen,
maatte den opgives. Man mente dog vedblivende,
at det var gennem Udbudet af Arbejdskraft, at
A. reguleredes, men det Minimum, hvorunder
A. ikke varigt kunde holde sig, opfattedes ikke
lamgere som det fysisk nødvendige, men
derimod som bestemt ved Arbejdernes
sædvanemæssige Levefod (<i>standard of life</i>). At søge
den egentlige Forklaring til det stigende
Lønniveau heri, lader sig dog ikke gøre. Ganske
vist vil Arbejderne gøre den størst mulige
Modstand imod, at A. sættes ned under, hvad de
har vænnet sig til at bruge, men for saa vidt de
økonomiske Forhold gør det muligt, maa de
finde sig deri. Dermed være ikke sagt, at
Levefoden er uden Indflydelse paa Lønniveauet,
men Hovedreglen er dog naturligvis den, at det
