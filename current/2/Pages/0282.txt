igennem, og aabner Hanen. Vandet strømmer
ud forneden, og foroven suges Luft ind i
Flasken. Af den udstrømmede Vandmængde
kan man beregne den Luftmængde, der er suget
ind i Flasken, idet man tager Hensyn til Tryk,
Temp. og Fugtighedsforhold i Flasken. Denne A.
er meget anvendelig ved Luftanalyser. Til
Gennemsugning af større Luftmængder ell.
Frembringelse af stærkere Luftfortynding kan
<sp>Bunsen's A.</sp> anvendes. Denne bestaar af to Glasrør,
det ene inde i det andet, af hvilke det indre <i>e</i>
forneden løber ud i en fin Aabning, medens det ydre
<i>c</i> lige over for denne Aabning har en kort, c. 8
mm vid Fortsættelse <i>d</i>; det bærer desuden et
kort Siderør <i>w</i>. Med <i>d</i> forbindes Faldrøret, et 8
mm vidt Rør af Bly, der maa være betydelig over
10 1/3 m (Vandbarometrets Højde) langt, naar A.
skal fremkalde en hurtig og stærk Fortynding.
Røret <i>w</i> forbindes med en Vandledningshane.
Det indre Rør <i>e</i> staar i Forbindelse med
Manometret <i>f</i> og Beholderen <i>h</i>, hvilken sidste ved
Gummislangen <i>gk</i> er forbundet med det
Apparat, i hvilket Luften skal fortyndes. Klemhanerne
<i>a</i> og <i>b</i> tjener til Regulering af Vandtilførslen.
Har Vandet, som strømmer ind i Apparatet, den
rette Hastighed, saa suger det indre Rør <i>e</i> Luft
saa kraftig, at selv store Kar hurtig udpumpes
til den højeste Fortynding, Apparatet kan
frembringe. Løber Vandet for hurtigt ind, kan let en
Del af det gaa tilbage gennem Sugerøret <i>e</i>, men
det optages da af Beholderen <i>h</i>. Ved hurtig at
lukke Vandhanen kan man straks faa Apparatet
i regelmæssig Gang igen. Fig. viser, hvordan
man ved Bunsen's A. kan fremkalde et
luftfortyndet Rum i en Flaske og derved fremskynde
en Filtrering. Om de beslægtede Vand- og
Kviksølvluftpumper, se <sp>Luftpumpe</sp>.
<i>K. S. K.</i>
</chapter>

<chapter name="aspirere">
<b>aspirere</b> (af lat. <i>aspirāre</i>), udtale med
H-Lyd, med Aandestød (trække Vejret under Sang,
Reciteren o. l.); stræbe efter noget.
</chapter>

<chapter name="Aspirin (d. s. s. Acetylsalicylsyre)">
<b>Aspirin,</b> d. s. s. <sp>Acetylsalicylsyre</sp>.
</chapter>

<chapter name="Aspis (se Giftsnoge)">
<b>Aspis</b> [↱a-], se <sp>Giftsnoge</sp>.

I Middelalderens Dyresymbolik spiller A. en
stor Rolle, idet der, i Tilslutning til David's
Salme 58, 5 fortælles, at naar Slangetæmmeren
synger sine Sange for den, trykker den sit ene
Øre mod Jorden og tilstopper det andet med sin
Hale, hvilken Fortælling anvendes paa de
Ugudeliges Forhold til Guds Ord (se
<sp>Fysiologus</sp>).
<i>V. D.</i>
</chapter>

<chapter name="Aspius (se Karpefisk)">
<b>Aspius</b> [↱a-], se <sp>Karpefisk</sp>.
</chapter>

<chapter name="Asplenium">
<b>Asplenium</b> L. (<sp>Radeløv</sp>, norsk <sp>Burkne</sp>),
Bregneslægt (Gruppen <i>Asplenieae</i>) med hele
eller 1—flere Gange delte Blade, hvis Stilke
har 1 eller 2 foroven sammensmeltede
Ledningsstrenge, der danner en central og
cylindrisk Streng og ikke er tilleddede til
Rodstokken. Frugthobene er lige og
linieformede, og Sløret er fæstet langs den udvendige
Side af Frugthobene. Talrige (150—200) Arter,
spredte over store Dele af Verden. I Norden
findes nogle, til Dels sjældne, Arter, af hvilke
skal nævnes flg. <i>A. septentrionale</i> (L.) Hoffm.
(<sp>Nordisk R.</sp>, norsk <sp>Olafsskæg</sp>) har et
kort Rhizom og er 10—15 cm høj; Bladene er
tætstillede, langstilkede og gaffelformet
2—3-delte med smalle Afsnit, der er tandede i
Spidsen. Den vokser hist og her paa Bornholm og
er alm. paa Klipper i Norge, hvor den benyttes
til et folkeligt Lægemiddel. <i>A. Trichomanes</i> L.
(<sp>Rundfinnet R.</sp>, norsk <sp>Sort B.</sp>), 10—15 cm
høj, har enkelt fjersnitdelte Blade med mørkt
rødbrun Midtribbe og rundtakkede Afsnit, af
hvilke de midterste er størst. Den vokser i
Klipperevner og paa Stengærder; ikke hyppig i
Danmark, alm. i Norge. <i>A. viride</i> Huds. (<sp>Lys
B.</sp>) har dybere delte Afsnit og lysegrøn
Midtribbe; den findes i Norge, men er ej alm. <i>A.
Adiantum nigrum</i> L. (<sp>Sort B.</sp>), indtil 25 cm
høj, har krybende ell. opstigende Rodstok og
blanke 2—3-dobbelt fjersnitdelte Blade, hvis
trekantet-lancetdannede nederste Afsnit er størst;
Stilkene er brune, Sløret helrandet. I Danmark
kun paa Bornholm; i Norge i det vestlige. <i>A.
Ruta muraria</i> L. (<sp>Murrude</sp>, norsk <sp>Mur-B.</sp>)
har krybende Rodstok og er faa cm høj; dens
Blade er 2—3-dobbelt fjersnitdelte, mat grønne
og med grønne Stilke. Sløret takket. Meget
sjælden i Danmark (paa Kronborgs Mure,
Domkirken i Aarhus) og forekommer i det østlige Norge,
ellers ogsaa der sjælden. Alle de nævnte Arter
fruktificerer i Højsommeren og Eftersommeren.
Mange tropiske Arter giver Lægemidler mod
Orm. I Varmehuse dyrkes <i>A. Nidus</i> L.
(<sp>Fugleredebregne</sp>) med hele, lange og brede
Blade, der er blanke og læderagtige og er
stillede i en Rundkreds af Form som en Tragt ell.
af Lighed med en Fuglerede; den stammer fra
de østasiatiske Troper og vokser der som Epifyt
ell. paa Klipper.
<i>A. M.</i>

<i>A. Trichomanes</i>, <i>A. viride</i> o. a. kan dyrkes
paa Stenhøje.
<i>L. H.</i>
</chapter>

<chapter name="Aspre, Konstantin, Baron d'">
<b>Aspre</b> [↱d-aspr<sub>ə</sub>], <sp>Konstantin</sp>, Baron d',
østerrigsk General, f. 18. Decbr 1789 i Bryssel, d.
24. Maj 1850. Han indtraadte 1806 i den militære
Tjeneste og var i Felttogene mod Frankrig
ansat i Generalstaben; kommanderede 1830, imod
Insurgenterne i Romagna, et Regiment, blev
1840 Feltmarskal og 1846 Kommandør for 2.
Armekorps i Italien. I Krigen mod Sardinien
besatte han 28. Maj 1848, da Radetzky angreb ved
Mincio, Mantova og havde senere i Juni og Juli
en betydelig Andel i Sejrene ved Sona og
Sommacampagna, Custozza og Volta. I Aug. besatte
han Milano og Brescia. Efter 13. Marts 1849 at
være udnævnt til Felttøjmester, kæmpede han
21. Marts ved Mortara, 23. ved Novara og
afgjorde den sidstnævnte Sejr ved sit
haardnakkede Forsvar. Han kommanderede dernæst de i
Toskana intervenerende Tropper, besatte 8. Apr.
Parma og stormede 11. Maj Livorno. Han døde
som Kommandør for 6. Armékorps i Padua.
<i>(A. K.). B. P. B.</i>
</chapter>

<chapter name="Aspredo (se Maller)">
<b>Aspredo,</b> se <sp>Maller</sp>.
</chapter>

<chapter name="Aspromonte">
<b>Aspromonte,</b> et med Bøge og til Dels Graner
bedækket, vanskelig tilgængeligt Bjergstrøg, der
danner Kalabriens Sydspids. Umiddelbart bag
ved Reggio hæver det sig stejlt op fra Kysten og
naar i sin højeste Top, Montalto, en Højde af
1958 m. Her blev 29. Aug. 1862 Garibaldi efter
en kort Fægtning taget til Fange med sine Folk
af den ital. Oberst Pallavicini.
</chapter>

<chapter name="Aspropotamos">
<b>Aspropotamos,</b> Flod i Grækenland, udspringer
i Pindos-Kæden ved Peristeri og strømmer med
hovedsagelig sydlig Retning gennem Epirus og
Akarnanien og Ætolien, indtil den udmunder i
