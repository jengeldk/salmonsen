Side har man set hen til ham som den, der
ene evnede at virkeliggøre de radikale
Reformer, dristigere Mænd havde planlagt; fra højre
Side har man stolet paa hans Interesse for
Englands Stormagtsstilling og tilskrevet ham en
væsentlig Andel i, at Rustningerne blev
fremmede med en Verdenskrig for Øje. Just som
denne brød ud i Beg. af Aug. 1914, stod A. i en
meget vanskelig Stilling; han havde været nødt
til selv at overtage Krigsministerportefeuillen og
dermed det direkte Ansvar for Hærens
Optræden under Uroen i Irland, og det syntes en
uløselig Opgave paa een Gang at gøre
Nationalisterne til Pas og undgaa Borgerkrig. Men
Krigen dæmpede straks Modsætningerne, og
Premierministeren anerkendtes i de videste Kredse
som den bedst skikkede Leder for Nationen,
baade indad- og udadtil. (<sp>Litt.</sp>: <sp>Alderson</sp>,
<i>Mr. A.</i> [1905]; <sp>Elias</sp>, <i>The Right Hon. H. H.
A.</i> [1909]; <i>Speeches by the Rt. Hon. H. H. A.</i>
[1908]).
<i>P. L. M.</i>
</chapter>

<chapter name="Asra (se Beni Asra)">
<b>Asra</b> [alm. ↱as-], se <sp>Beni Asra</sp>.
</chapter>

<chapter name="Asrak">
<b>Asrak</b> [↱as-], <sp>Bahr-el-</sp>, se <sp>Nilen</sp>.
</chapter>

<chapter name="Assabbugten">
<b>Assabbugten,</b> Bugt af det Røde Hav paa Afrikas
Nordøstkyst, ligger 56 km NV. f. Bab-el-Mandeb
i den ital. Koloni Eritrea. A., der blev købt af
Sultanen af Raheita 1870, var Italienernes første
koloniale Erhvervelse i Afrika, men blev først
officielt annekteret 1881. <sp>Byen A.</sp> (c. 5000 Indb.)
ligger i en øde, vandfattig Egn, men har en
god Havn, der staar i Dampskibsforbindelse med
Massaua og har Telegrafkabel til denne og den
eng. Ø Perim.
<i>C. A.</i>
</chapter>

<chapter name="Assagai">
<b>Assagai,</b> <sp>Zagaie</sp>, Kaffernes og
Betschuanernes gamle Hovedvaaben, et Spyd med
Træskaft og Jernod, der fremtræder i to
Hovedformer, en lettere og en sværere. Den lettere
Form, der er den opr., er et let Kastespyd med
et c. 1,5 m langt, tyndt og forneden tilspidset
Træskaft og et c. 30—40 cm langt Jernblad, der
er indsat i Skaftet og yderligere fastholdes ved
en Skindbevikling. Det tit fortrinlig smeddede
Jernblad er snart tungeformet, snart bladformet
med en kortere ell. længere Hals. Dette
Kastevaaben anvendtes baade ved Jagten og i Krigen.
Hver Mand havde da et Bundt A. i Haanden
og udslyngede dem i en Afstand af indtil 30—40
m. Den sværere A.-Form er skabt af
Zuluerne, der omdannede A. til et svært Spyd, der
kun kunde bruges som Stødvaaben. I øvrigt
beholdt Jernbladet sin Form. Med dette Vaaben
tilkæmpede Zuluerne sig Herredømmet over en
stor Del af deres Nabofolk. — Foruden som
Vaaben brugtes A. i vid Udstrækning som Redskab
til Træudskæring, til Slagtning af Kvæg, til
Barbering af Kafferens Hovedbund o. a. m. Selve
Jernbladene tjente ogsaa som en Slags Penge
ell. Byttemiddel. Ved Ildvaabnenes
Fremtrængen er dog A. i næsten alle Henseender trængt
tilbage.
<i>H. P. S.</i>
</chapter>

<chapter name="assai">
<b>assai</b> (ital.), temmelig, meget, tilstrækkelig;
benyttes som forstærkende Tempobetegnelse,
f. Eks. <i>allegro assai</i>, meget hurtig.
</chapter>

<chapter name="Assal">
<b>Assal,</b> Sø i Østafrika, c. 25 km fra det
inderste af Tadschurra-Bugten (Bugten ved
Aden), beliggende i en mærkelig Depression, ikke
mindre end 174 m lavere end det Røde Hav. A.
er en Kratersø med en Eruptionskegle i Midten,
som kan ses ved lav Vandstand. Der indvindes
herfra betydelige Mængder Salt, der gaar til
Abessinien.
<i>C. A.</i>
</chapter>

<chapter name="Assam">
<b>Assam</b> [eng. ↱äs<sub>ə</sub>m ell. <sub>ä</sub>↱säm], Prov. i det
ind. Kejserrige, 129007 km<sup>2</sup> med (1911) 6713635
Indb., hvoraf 3,6 Mill. Hinduer, 1,9 Mill.
Muhammedanere, 1,1 Mill. Aandedyrkere, omfatter
Sletterne ved Brahmaputra fra denne Flods
Gennembrud gennem Himalajas sydlige Kæde til
Sammenløbet med den N. fra kommende Biflod,
Gadhar, under c. 90° ø. L. N. f. A. hæver sig
Himalaja, medens Garo Hills, Khasi Hills og
Naga Hills begrænser Sletten mod S. Landet er
meget fladt. Floderne flyder langsomt under
stærke Slangebugtninger og deles i mange Arme,
som omslutter sumpede Øer. Oversvømmelser er
hyppige. Klimaet er tropisk, men ikke saa hedt
som i Bengalen. Middeltemperaturen er i
Goalpara 17,3° for Jan. og 27,6° for Aug., i Sibsagar
14,6° for Jan., 28,6° for Juli. Regnmængden er
meget stor og mere ligelig fordelt paa Aaret end
i det øvrige Nordindien. Det gennemsnitlige
Nedslag er i Sibsagar 239,6 cm. Regntiden begynder i
Febr og varer til Oktbr. Jorden er frugtbar og
Vegetationen er yppig, men de mange Sumpe
begunstiger Malaria og Kolera. Landet er rigt
paa Skove, som huser mange vilde Dyr, saasom
Bøfler, Vildsvin, Hjorte, Næshorn, Elefanter,
Bjørne, Tigre, Leoparder, Paafugle o. a.
Hønsefugle og tillige mange Slanger. Indbyggerne er
Assamesere ell. Radshbongsier, et Folk, som
hører til den indoeuropæiske Sprogæt. Der dyrkes
Ris, Majs, Hvede, Sago, Sukkerrør, Tobak,
Bomuld, Opium o. m. fl. Kulturplanter. Ved
Sydskraaningen af Himalaja er Tedyrkningen af stor
Vigtighed. Som Arbejdere i Teplantagerne er
der indvandret mange Indfødte fra Bengalen. I
A. findes Kullejer, Petroleumskilder og Lag af
Kalksten. Der udføres især Ris, Te, Kalk, Lak,
Silke, Bomuld, Kautsjuk og Tømmer. A.
dannede forhen et Kongerige, som 1823 erobredes
af Birma, der 1826 maatte afstaa det til
England. Det dannede en Prov. af det ind.
Kejserrige indtil 1905, da det forenedes med Dele af
Bengalen til Prov. Østbengalen og Assam, men
blev 1912 atter en selvstændig Prov.
<i>M. V.</i>
</chapter>

<chapter name="Assamar">
<b>Assamar</b> dannes ved Ristning af Brød, Stivelse,
Gummi o. l. ell. ved tør Destillation af
Rørsukker. Ved at udtrække brunristet Brød med
absolut Alkohol, afdampe Udtrækket og koge
Inddampningsresten med noget Vand og Kalk faas
en vandig Opløsning, der fældes med Alkohol;
Filtratet fra det derved dannede Bundfald
inddampes og den tilbageblevne Rest udtrækkes
med Alkohol, hvorefter den dannede Opløsning
blandes med Æter; herved fældes Urenheder,
medens A. bliver i Opløsning. A. er, naar det
vindes paa denne Maade, en blød, ravgul Masse,
der smager ren bitter, er henflydende og
opløselig i Vand og Vinaand, men uopløselig i
Æter; det virker reducerende paa Guld- og
Sølvsalte. Fremstillet ved tør Destillation af
Rørsukker faas A. efter Rensning som en gulrød,
tyktflydende Sirup.
<i>O. C.</i>
</chapter>

<chapter name="Assami">
<b>Assami,</b> Betegnelse for den ariske Dialekt,
som tales af den opr. Befolkning i Prov. Assam
(mellem 1 og 2 Mill. Mennesker), og som er
nærmest beslægtet med Bengali, men en Del blandet
