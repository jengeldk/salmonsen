(1854) parodierede han Emner og Stil hos en lille
Gruppe Forf. (Bailey, Dobell og Alex. Smith).
Sammen med Theodore Martin udgav han 1855
<i>Bon Gaultier Ballads</i>, humoristiske og satiriske
Digte, som de to Forf. havde skrevet i <i>Punch</i>.
Det flg. Aar offentliggjorde han det fortællende
Digt <i>Bothwell</i>. Af hans Prosaarbejder kan
nævnes en hist. Skildring, <i>The Life and Times of
Richard I</i> (1840) og nogle Fortællinger (<i>Norman
Sinclar</i>, <i>The Glenmutchkin Railway</i>, <i>How I
became a Yeoman</i>). 1858 besørgede han en kritisk
sigtet, med Anmærkninger forsynet Udg. af
skotske Folkesange, <i>Ballads of Scotland</i>. Sammen
med Theodore Martin har han desuden oversat
en Del af Goethe's Digte, <i>Poems and Ballads of
Goethe</i>. 1845 blev han Prof. i Retorik og eng. Litt.
ved Edinburgh Univ. og beklædte dette Embede
til sin Død. Han indtog desuden en Hæderspost
som Sherif for Orkney- og Shetlandsøerne.
(<sp>Litt</sp>.: <sp>Theodore Martin</sp>, <i>Memoirs of
Will. E. A.</i> [Edinburgh 1867]).
<i>(Ad. H.) I. O.</i>
</chapter>

<chapter name="Ayuntamiento">
<b>Ayuntamiento</b> [ajunta↱m<sub>i</sub>æntå], Betegnelse
saavel for de sp. Byraad som for det Omraade,
hvorover disse udøver deres Myndighed.
Byraadets Formand (Borgmesteren) kaldes
<sp>Alcalde</sp> (s. d.).
<i>K. B.</i>
</chapter>

<chapter name="Ayuso, Francisco Garcia">
<b>Ayuso</b> [a↱juså], <sp>Francisco Garcia</sp>, sp.
Sprogmand, f. 1835 i Madrid, d. Maj 1897. Han
blev 1886 Prof. smst. i komparativ Filologi.
Studerede i Tyskland og gav sig navnlig af med
Sanskrit. Af hans Arbejder kan mærkes,
foruden nogle Grammatikker i Arabisk og nyere
europ. Sprog og et Par hist.-geogr. Bøger over
Asien, <i>El estudio de la filologia en su relación
con el sanskrit</i> (1871), <i>Ensayo critico de
gramática comparativa de los idiomas indo-europeos</i>
(2. Udg. 1886), <i>Estudio comparado sobre origen
y formación de las lenguas neo-sanscritas y
neolatinas</i> (1894) samt Oversættelser af Kalidasas'
Skuespil <i>Sakuntala</i> og <i>Urvasi</i>.
<i>E. G.</i>
</chapter>

<chapter name="Ayuthia (d. s. s. Ajuthia)">
<b>Ayuthia</b>, d. s. s. <sp>Ajuthia</sp>.
</chapter>

<chapter name="Az (se Kvælstof)">
<b>Az</b> (kem.), se <sp>Kvælstof</sp>.
</chapter>

<chapter name="Azaffi (se Asfi)">
<b>Azaffi</b>, se <sp>Asfi</sp>.
</chapter>

<chapter name="Azalea">
<b>Azalea</b> L., Underslægt af <i>Rhododendron</i>, lave
Buske med eenaarige, omvendt-ægdannede ell.
lancetdannede Blade. Blomsterknopperne
udmærker sig ved store Knopskæl; de anselige og
gerne pragtfuldt farvede Blomster er endestillede
og har en tragtformet Krone samt 5 ell. 10
Støvdragere. A. hører hjemme i det nordl. Amerika og
Asien; fl. Arter dyrkes som Prydplanter (se ndf.).
<i>A. procumbens L.</i>, se <sp>Loiseleuria</sp>.
<i>A. M.</i>

<i>A. indica</i> L. er en Koldhusplante, der i
Foraarstiden giver et rigt Flor af store, enkelte ell.
fyldte Blomster, hvis Farve kan variere fra
blændende hvid til dyb mørkerød og gul.
Formeringen skal lades uomtalt, da A. i Reglen altid
indføres i blomsterdygtige Eksemplarer, navnlig fra
Tyskland, hvor Klimaet er bedre egnet for
Tiltrækningen. Efter Afblomstringen omplantes
Planterne, hvortil bruges Lyngjord blandet med
Sand. Potten maa forsynes med godt Vandaftræk,
og man maa passe ikke at give for store Potter,
da det er af Bet., at Rødderne snart efter
Omplantningen igen naar ud til Pottens Sider. Efter
Omplantningen sættes de i et Rum med 4—6° og
skygges lidt. Midt i Juli ud flyttes de paa Friland
og nedgraves paa et Grusbed; jo mere Sol de
faar, desto bedre vil de ansætte Blomsterknopper,
men jo mere Skygge, desto smukkere vil
Bladene udvikle sig; man maa derfor vælge en
passende Middelvej. I Sommertiden overbruses
de daglig, og fra Tid til anden giver man dem en
Vanding med Gødningvand (Guano ell.
Hornspaaner). I Beg. af Septbr indflyttes A. i et
Væksthus ell. en Stue, hvor der holdes 4—6°, og
i Løbet af Vinteren vandes sparsomt. Af
Varieteter er der tiltrukket en stor Mængde.

Paa Friland dyrkes en Del A.-Arter, som
alle maa anbringes i Mosebede. Jorden udgraves
i 2/3 m's Dybde, og efter at Bedet er forsynet
med et godt Vandaftræk i Bunden, fyldes det
med en Blanding af Mosejord, Lyngjord og Sand.
<i>A. pontica L.</i> fra Lilleasien, en lidt over 1 m høj,
løvfældende Busk med store, guldgule Blomster
i Maj, er den Art, der længst har været dyrket i
Danmark. Ved Krydsning af denne med de tre
nordamerikanske Arter, <i>A. nudiftora L.</i>, hvidlig
ell. blegrød, <i>A. calendulacea</i> Mich., orangerød,
og <i>A. viscosa</i> med endnu mørkere, gule
Blomster, er der tiltrukket en Mængde Varieteter, der
gaar under Fællesnavnet Gentazaleer, som alle
udmærker sig ved deres pragtfulde Blomster i
alle Skatteringer fra hvidt til mørk blodrødt og
orange gult. Endelig maa nævnes <i>A. mollis</i> Bl.
fra Japan med store, tragtformede, gule Blomster.
Den overgaar Gentazaleerne i Blomsterrigdom,
ligesom den ogsaa er mere hurtigvoksende.
Der er tiltrukket en Mængde Varieteter med
orangefarvede, kødfarvede og rosafarvede
Blomster. Frilandsazaleerne blomstrer alle om
Foraaret, og særligt den sidstnævnte maa henregnes
til første Rangs Busketplanter for Parkanlæg og
mindre Haver. Om Vinteren maa der gives dem
en let Dækning med Granris e. l.
<i>L. H.</i>
</chapter>

<chapter name="Azalein (se Rosanilin)">
<b>Azalein</b>, se <sp>Rosanilin</sp>.
</chapter>

<chapter name="Azamgarh">
<b>Azamgarh</b>, <sp>Distrikt</sp> i de britisk-indiske
United-Prov., c. 5600 km<sup>2</sup> stort med (1911) 1492818
Indb., hvoraf en Fjerdedel Muhammedanere.
Distriktet udgør en Del af den store
Ganges-Slette, gennemstrømmes af Gogra og er
fortræffelig opdyrket. <sp>Hovedstaden</sp> af s. N. har
(1901) 18835 Indb.
<i>M. V.</i>
</chapter>

<chapter name="Azara, Don Felix de og Don José Nicolas de">
<b>Azara</b> [a↱þara], 1) <sp>Don Felix de</sp>, sp.
Naturforsker (1746—1811); i mange Aar opholdt
A. sig i Sydamerika og anlagde store
Naturaliesamlinger. Hans store Værk <i>Voyage dans
l'Amérique méridionale</i> udk. i Paris 1809 i 4 Bd; det
er vigtig navnlig for Paraguay's og Rio de la
Plata's Vedk.

2) <sp>Don José Nicolas de</sp>, foreg.'s Broder,
sp. Diplomat (1731—1804), var fra 1765
Sendemand i Rom og havde ikke ubetydelig Andel i
Jesuitterordenens Ophævelse. A. samlede sig et
stort og udvalgt Bibliotek og et betydeligt Antal
Malerier og Antikviteter og støttede paa alle
Maader Videnskaben og Kunsten. Da de Franske
indtog Rom 1798, flygtede A. til Firenze, hvorfra
han dog snart gik til Paris som sin Regerings
Sendemand. Som Gesandt i Paris stræbte han at
knytte Spaniens Interesser saa nøje som muligt
til Frankrigs. A. udgav sin Ven Rafael Mengs'
Værker (1780, 2 Bd) med en Levnedsskildring af
den store Maler.
</chapter>

<chapter name="Azarin">
<b>Azarin</b>, et kunstigt, gult, til Bomuldstrykning
tjenende Farvestof, der staar Azofarvestofferne
