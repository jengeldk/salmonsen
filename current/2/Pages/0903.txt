med (1910) 298710 Indb., deraf 73,4 %
Magyarer, 22,4 % Slovaker, 2,1 % Rumænere og 2 %
Tyskere. Hovedstaden er <sp>Gyula</sp>; Komitatet
gennemkrydses af 5 Baner. B. er et Sletteland,
der gennemstrømmes af Kørøs. Agerbrug
(Hvede, Tobak, Vin, Meloner) og Kvægavl (Heste,
Hornkvæg, Faar, Bier) er Hovednæringsvejene.
Floderne og Sumpene er rige paa Fisk.
<sp>Flækken</sp> B., 10 km NNØ. f. B.'s Csaba, er
Jernbaneknudepunkt, har Teglværker og Dampmøller og
(1910) 26875 Indb., mest reformerte Magyarer.
<i>G. Ht.</i>
</chapter>

<chapter name="Békés Csaba (se Csaba)">
<b>Békés Csaba</b> [↱be.ke.∫-↱t∫åbå], se <sp>Csaba</sp>.
</chapter>

<chapter name="Bekiner (se Beginer)">
<b>Bekiner,</b> se <sp>Beginer</sp>.
</chapter>

<chapter name="Bekkasiner">
<b>Bekkasiner</b> (<i>Gallinago</i>) kaldes en Slægt af
Sneppefugle (<i>Scolopacidæ</i>) med 24 Arter,
udbredte over det meste af Kloden. Det er
væsentligst mindre Fugle med et meget langt blødt
Næb, der i Spidsen er fladt, forsynet med
særlige Føleceller, overtrukne med en blød Hud.
B. er Skumringsfugle, med blød Fjerklædning
og lidet fremtrædende Farver; de lever paa
sumpede Steder, holder sig skjult om Dagen for
først om Aftenen at komme frem og søge Føde.

<sp>B.</sp> (<sp>Dobbelt B.</sp>, <sp>Horsegøg</sp>,
<sp>Hingstefugl</sp>, norsk: <sp>Enkeltbekkasin</sp>,
<sp>Myrsneppe</sp>, <sp>Mækregauk</sp>) (<i>G. scolopacina</i>
Degl. & Gerbe). Kroppen er kun lidt større end
en Stærs, Benene ikke særlig høje, gulgrønne af
Farve med lange Tæer; mest ejendommelig er
Næbbets, i Forhold til Fuglens Størrelse,
kolossale Længde; hos voksne Fugle kan det blive 74
mm langt. Farven paa Undersiden er hvid med
mørkere Pletter paa Brystet; Fjerene paa
Oversiden er brunlige med mørkere Pletter. Midt
over Issen og over Øjet gaar en lysere Stribe,
ned langs Ryggen i alt 4 brune Længdestriber.
Halefjerene er rødbrune med mørke
Tværstriber. Begge Køn i Sommer- og Vinterdragt er
væsentlig ens, ligesom de unge Fugle ligner de
gamle, kun har noget kortere Næb. B. findes som
Ynglefugl overalt i Nord- og Mellemeuropa, paa
Færøerne og Island, trækker om Vinteren til
Sydeuropa og Afrika. I Asien findes adskillige
nærstaaende Former, i Nordamerika <i>G. wilsoni</i>,
som væsentlig skiller sig fra B. ved at have 16
i St f. 14 Styrefjer. I Norge yngler B. overalt,
hvor der findes passende Mosestrækninger,
saavel paa Fjeldene som ved Kysten, mod S. og N.,
dog sparsomt i de allernordligste Egne. I
Danmark er den alm. Ynglefugl hele Landet over,
hvor der findes sumpede Engstrækninger,
Tørvemoser o. l. Allerede i Marts vender B. tilbage
sydfra, og i Marts-Apr. kan man paa klare Dage
iagttage Hannens besynderlige Parringsleg; i
store Buer flyver den rundt højt i Luften, lader
sig en Gang imellem med udbredte Vinger og
stærkt udspilet Hale styrte skraat nedad, for
straks efter igen at stige og fortsætte
Rundflyvningen; medens den saaledes flyver nedefter,
høres en Lyd som et Gedekids Brægen, en Lyd, om
hvis Oprindelse der har været ført megen Strid,
men som nu alm. antages frembragt ved Luftens
Pres imod de udbredte Styrefjer; medens
Hannen foretager disse Flyveøvelser, høres
Hunnens Skrig nede fra Engen, Uden for
Parringstiden lever Fuglen meget skjult, færdes om
Dagen mellem Rør og højt Græs, trykker sig mod
Jorden ved Tegn paa Fare. Om Aftenen søger
den sin Føde bestaaende af smaa Snegle, Larver
og Orme, som den henter op med sit lange Næb
fra blød Bund; hvor der findes B., vil man
overalt se det letkendelige Billede af de mange
Huller, som den med Næbbet efterlader i den bløde
Mosejord. Stemmen er et hæst Skrig, som den
udstøder, idet den flyver op, ellers kun sjældent.
Flugten er meget hurtig, men uregelmæssig, og
idet den skræmmes op, gør den, som velkendt
af Jægere, nogle Siksaksving, før den flyver lige
ud. Reden anbringes i en Siv- ell. Græsbusk,
er blot en Fordybning, udforet med lidt Græs.
Æggenes Tal er 4, gullige ell. grønlige af Farve,
med tætte, mørke Pletter. Gennemsnitsstørrelsen
er 39,6 X 28,1 mm. Hen paa Eftersommeren
drager B. bort, men de Bortdragende erstattes
af Skarer, der nordfra en kortere Tid gæster
Danmark. Den kan da findes i Hundredvis paa
en kortere Strækning, men synes ellers lidet
selskabelig, og ses sjældent i egl. Flokke. I Oktbr
har de fleste B. forladt Danmark, men nogle
holder ud Vinteren igennem og søger da til,
hvor der er Kildevæld, langs Bække o. l. Steder,
som sent fryser til. B.'s Kød er særdeles
velsmagende, og der er altid drevet ivrig Jagt paa
den; den jages her i Landet med Hund, for
hvilken den dog daarligt holder, og skydes, idet
den flyver op. Dens uregelmæssige Flugt gør den
til en af de vanskeligere Fugle at skyde. I
Sumpegne i Middelhavslandene, hvor den
overvintrer i tusindvis, fanges den ofte i Garn.

<sp>Tredækkeren</sp> (<sp>Toffel</sp>, norsk:
<sp>Dobbelt B.</sp>) (<i>G. major</i> Gm.), noget større og
plumpere bygget end B., har kortere Næb og lavere
Ben; Farven paa Oversiden ligner B.'s, men
paa Undersiden findes tætte sorte Tværstriber,
paa Vingedækfjerene større, hvide Pletter. Fra
B., som den undertiden ligner ret stærkt, kan
den altid skelnes ved, at de ydre Styrefjer
aldrig har rødligt Anstrøg, ved at Styrefjerenes
Tal er 16, og ved at kun den yderste Rand af
Yderfanen paa første Haandsvingfjer er hvid.
Tredækkeren yngler i det nordlige Rusland
og en Del af Sibirien, paa den
skandinaviske Halvø, i Danmark og Nordtyskland. I
Norge findes den over hele Landet, saavel
paa Højfjeldsmoser som paa sumpede
Strækninger paa Lavlandet. I Danmark har
Jylland altid været Tredækkerens
Yndlingsopholdssted, medens den paa Øerne kun er
forekommet enkeltvis, baade som Ynglefugl og i
Træktiden; tidligere ynglede den talrigt, særlig
i Midtjyllands Moseegne, men den tiltagende

<img>Dobbelt Bekkasin (<i>Gallinago scolopacina</i>).</img>
