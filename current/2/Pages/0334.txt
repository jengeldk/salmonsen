efter en bred Sadelindsænkning Areiopagos (115
m); tæt ved ligger mod <sp>S. Museion</sp> (147 m), i
SV. Pnyx og Nymfehøjen (110—105 m). NV. f.
Akropolis, uden for Oldtidsbyens Omraade og
kun berørende den moderne Bys Terrain ligger
den stejle Top Lykabettos (277 m). Attikes
Hovedstrøm, <sp>Kefisos</sp>, løber c. 2 km vestligere;
i Dalen SØ. for Højderne er Bækken <sp>Ilissos</sp>'
Flodseng, der sjælden (Vinter, Foraar) fører
Vand. Overhovedet er Stedet vandfattigt. Der
findes i Ilissos-Dalen og ved Akropolis enkelte
Kilder, som synes i Oldtiden at have været
vandrigere end nu, hvor Vandet tillige er delvis
udrikkeligt. Til alle Tider har Drikkevand
maattet føres til gennem Ledninger, delvis langvejs
fra, men selv dette er end ikke nutildags
upaaklageligt.

Klimaet er tørt, med store
Temperaturforskelle, Luften for det meste klar og
gennemsigtig; det synes ikke at have forandret sig siden
Oldtiden. Sommeren kan være brændende hed;
Frost og Sne kan indtræffe om Vinteren;
Nedbøren falder sjældent og uregelmæssigt. Aarets
Middeltemperatur er 17,28° C, men i Aarets
koldeste Maaned, Jan., 8,04°, i den varmeste, Juli,
26,99°; inden for samme Døgn er iagttaget en
Forskel paa 20,7°; Skiftet er stærkest i Maj-Juni.

Nedbøren er beregnet til i Gennemsnit 408 mm,
altsaa meget ringe (paa Sicilien c. 590), skønt 98
Dage er »Regndage«; mest Regn falder i
Oktbr-Jan., i Sommertiden næsten ingen; 103 Dage
regnes skyfri, kun to helt overskyggede. Da ogsaa
Dugdannelsen næsten ganske mangler i de
varmeste Maaneder, hvor den stærkeste Fordampning
foregaar, hentørres om Sommeren al Vegetation.
Men af de nævnte Forhold følger, at Luften
næsten altid er klar og gennemsigtig. Dette giver
det attiske Landskab en overordentlig Skønhed,
der utvivlsomt ogsaa har medvirket til
Udformning af Folkets Karakter og Levesæt. Nord- og
Søndenvinde er fremherskende, Vestenvinden
sjælden.

<sp>Oldtidens Athen</sp>.

For Beboerne af den attiske Slette maatte
i de ældste Tider Agerbruget være
Hovederhverv, Skibsfart og Handel underordnet.
Bebyggelsen har samlet sig om Akropolis,
fordi Klippen let kunde omdannes til
Forsvar. Beliggenheden minder om andre gamle
Byers: Tiryns, Argos, Troja, samlet om en
naturlig Borghøjde, hvorved det a. H. t. Sørøvere
kan have været en Fordel, at den ikke laa helt
nær ved Havet. Bebyggelsen rækker mindst tilbage
til mykenisk Tid, Grækenlands Bronzealder,
antagelig XVI—XV Aarh. Omsluttet af en 4 1/2—6 m
tyk »kyklopisk« Borgmur, senere med et Forværk
mod V. (Pelargikon, Enneapylon) fandtes paa
Akropolis en Herskerborg, utvivlsomt ogsaa
Boliger for de til Herskerætten knyttede Slægter
saavel som Helligdomme. Sikkert var det paa
Akropolis, at »Erechteus' faste Hus« laa, hvortil
Pallas Athena i de homeriske Kvad siges at
begive sig. Medens Hovedopgangen til Borgen
sikkert til alle Tider har været fra V., hvor den
eneste nogenlunde farbare Tilgang findes, er der
paavist et Trappeanlæg mod NØ., udmundende
paa Klipperanden ved Rester af mykeniske
Bygningsværker, der opfattes som hidrørende fra
Fyrsteborgen. En anden Trappe førte vistnok
allerede da i NV. til Kilden <sp>Klepsydra</sp> paa
Klippesiden. Men ligesom Bærerne af den
mykeniske Kultur næppe har været Stedets ældste
Beboere, er det ikke dem, der har baaret og
præget den flg. Tid. Hovedmængden er
Befolkningselementer af ioniske Stammer, og det bliver
disse og ikke »Pelasgerne«, hvis Aand og
Tænkesæt behersker Udviklingen. Kun uegentligt og i
bedste Fald delvis kunde saaledes Athenienserne
betegne sig selv som »Autotochtoner«, der
bestandig havde boet paa Stedet.

Under Stammeheros'en <sp>Theseus</sp>' Navn
sammenfattedes senere den Sammenflytning af
Landsbyerne om og paa Akropolis, som man
mindedes ved Panathenæer- og Synoikiefesten, og
som har bragt Organisation, hvorved A. blev
Centrum for det hele attiske Landskab. Kun
Eleusis vedblev at bestaa som selvstændig By,
dog nøje forbundet med A. Medens »Højbyen« og
den gl. Borg endnu kan have været den Kærne,
hvorom man samlede sig, har i hvert Fald snart
efter dette Omraade været for snævert, og en
lavere By har dannet sig, især S. og SØ. for
Borgen, hvor allerede Thukydides mente at maatte
søge den, om Floden Ilissos og Kilden Kallirroë,
det Omraade som betegnedes af gl.
Helligdomme: Neleion, Lenaion, Dionysos »i Sumpene«,
Ge og den olympiske Zeus. Det var i denne gl.
By, der vistnok havde sit Torv (Agora) ved
Lenaion, at Eupatridernes aristokratiske Ætter
regnede sig for hjemmehørende. NV. og N. f.
Akropolis dannede sig Kvarterer for
Haandværkere og Handlende: <sp>Kerameikos</sp>, <sp>Melite</sp>,
<sp>Kollytos</sp>. Efterhaanden fik disse Bydele
Overvægten, og et nyt Agora, Kerameikostorvet,
blev Hovedhandelstorv med de 12 Guders Alter
hvorfra alle Vejlængder bestemtes, medens de
fleste religiøse Fester stadig havde deres Sæde i
den gl. By. I VII—VI Aarh. samledes derimod
Republikkens Hovedorganer sig om
Kerameikostorvet. Her holdtes Folkeforsamling, her var en
Rk. offentlige Bygninger, deriblandt
<sp>Prytaneion</sp>, Byens Raadhus, <sp>Buleuterion</sp>, hvor
Raadet samledes, <sp>Metroon</sp>, der i alt Fald
senere gemte Statsarkivet, <sp>Bukoleion</sp>, hvor
Ofringer fandt Sted, <sp>Leokorion</sp>, samt
Lokaler for de højeste Administrationer, Strateg- og
Archontembederne. Kun ringe og usikre Rester
er paaviste. Paa <sp>Areiopagos</sp> holdt det gl.
Raad, senere Domstol i Livssager, sine Møder. I
VI Aarh. har Byen faaet Murbefæstning, hvis
Omfang endnu delvis kan bestemmes ad indirekte
Vej, gennem Gravfund, idet Grave sikkert alt da
henvistes til Terrainet uden for Muren. I øvrigt
udførtes i VI Aarh. en Rk. Arbejder, der
fremmede Byens Udvikling. Saaledes ordnedes
Vandtilførslen, ved en Akvædukt fra Hymettos, og
Kilden Kallirroë omdannedes til en stor Fontæne,
Enneakrunos, Nikilden. Akropolis udbyggedes
stedse mere som Hellig- og Højtidsstedet, om det
end tillige bevarede sin Evne til Forsvar. Med
den stigende Handel og Søfart henvendes
Opmærksomheden stærkere paa Havnene, først
Reden ved Faleron, senere Havnen ved Peiraieus.

Foruden Borgmuren i ældste Skikkelse og
Bygningsfundamenterne mod NV. er paa Akropolis
en Del mykenisk Murværk fundet i NV., mellem
