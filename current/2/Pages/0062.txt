mistede han dog 1810 sin suveræne Stilling. Han
var imidlertid draget til Spanien i Spidsen for
sit eget Regiment og faldt 1811 i engelsk
Krigsfangenskab indtil 1814. Efter
Wien-Kongressens Beslutning blev han mediatiseret Fyrste
(Standesherre) under Kongeriget Hannover, men
var sædvanlig bosat i Bryssel.
<i>E. E.</i>
</chapter>

<chapter name="Arendal">
<b>Arendal,</b> Købstad i Nedenæs Amt, ligger ved
Nidelvens Udløb. Det var Trælasthandelen i 16.
Aarh., som bragte den udmærkede Havn i Ry
og ledede til bymæssige Anlæg, den fik dog ikke
Købstadrettigheder før 1723.
Fra 1. Jan. 1902 fik Byen
en betydelig Tilvækst, idet
det tilstødende Barbu
Herred (31. Maj 1900) da
indlemmedes i A., hvis
Befolkning 1910 udgjorde 9750
Indb. I Barbu ligger
Udgangspunktet for
A.—Aamli-Banen (besluttet 1894),
hvis første Del
A.—Froland blev aabnet 1898. A. var, indtil
Sejlfartøjerne ophørte at være de dominerende,
Norges første Søfartsby, og Trælast og Skibsfart
har i sin Tid bragt A. store Indtægter. Om end
Skibsfarten senere er gaaet noget tilbage, saa
havde den dog pr 31. Decbr 1912 113 Fartøjer,
hvoraf 62 Dampskibe med tilsammen 118000 t
at opvise, ligesom den i Forhold til
Folkemængden maa regnes for en af Landets rigeste Byer,
idet den antagne Formue 1913—14 androg til
22519400 Kr. Byen har fl.
Skibsassuranceforeninger, Søforsikringsselskaber og Banker samt et
Museum. Den staar i daglig
Dampskibsforbindelse med Øst- og Vestlandet og i ugentlig
Forbindelse med Newcastle, Grangemouth og
Rotterdam, samt i Telegrafforbindelse med
Ind- og Udland. Der er i den senere Tid gjort
Forsøg paa at skabe ny industrielle Virksomheder
ved Udnyttelsen af fl. bekvemt liggende Fosse.
1812 fik »A.'s Vasdrags Brugseierforening«
Tilladelse til Regulering af A.'s-Vasdraget,
omfattende <sp>Nisser</sp>, <sp>Vraavand</sp>,
<sp>Fyrisvand</sp> og <sp>Drangsvand</sp>, hvorved
Vandkraften blev øget til 97000 H. K.
<i>M. H.</i>

<img>Arendal.</img>
<table>
<td r>1<td><i>Raadhus</i>
<td r>2<td><i>Latinskole</i>
<td r>3<td><i>Theater</i>
<td r>4<td><i>Toldbod</i>
<td r>5<td><i>Hovedkirke</i>
<td r>6<td><i>Bryggeri</i>
<td r>7<td><i>Metodistkirke</i>
<td r>8<td><i>Almueskole</i>
<td r>9<td><i>Frikirke</i>
<td r>10<td><i>Arbeidsanstalt</i>
<td r>11<td><i>Distriktsfængsel</i>
<td r>12<td><i>Godshus</i>
</table>

<img>Arendal Bymærke.</img>
</chapter>

<chapter name="Arendalit">
<b>Arendalit,</b> d. s. s. Epidot (s. d.).
</chapter>

<chapter name="Arendrup, Christian Henrik">
<b>Arendrup,</b> <sp>Christian Henrik</sp>, dansk
Ingeniørofficer, f. 25. Marts 1837, d. 8. Juli
1913, blev Student 1856, indtraadte derefter paa
den militære Højskole og blev Sekondløjtnant
1859. I Krigen 1864 deltog han bl. a. i
Dybbølstillingens Forsvar, hvor han blev saaret 15.
Apr., og senere i Forsvaret af Als. 1867 blev han
Premierløjtnant, deltog derefter i Ordningen
af Søminevæsenet og blev 1870 Kaptajn og Chef
for den under Ingeniørtropperne oprettede
Sømineafdeling, i hvilken Stilling han med stor
