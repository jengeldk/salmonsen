<i>mère!</i> (1837); af hans egenhændige Stykker kan
nævnes: <i>Marcel</i> (1838) og <i>Benoit, ou les deux
cousins</i> (1842). Hans fortjenstfuldeste Værk er
imidlertid en Bog om Pariserteatrenes
Organisation og Historie: <i>La physiologie du théâtre</i>
(5 Bd, 1839—40).
<i>S. Ms.</i>
</chapter>

<chapter name="Auger, Louis Simon">
<b>Auger</b> [o↱зe], <sp>Louis Simon</sp>, fr.
Litteraturhistoriker (1772—1829), var til 1812 ansat i
Indenrigsministeriet, blev 1816 paa kgl. Befaling
Medlem af Akademiet, 1820 udnævnt til Censor
og 1826 livsvarig Sekretær ved Akademiet.
Uhelbredelig syg druknede han sig i Seinen. — A.
var først Vaudevilledigter, siden Medarbejder
ved forsk. Blade, men har navnlig gjort sig
fortjent som Udgiver og Biograf af fr. Forfattere,
f. Eks. af Rabelais, Molière, Racine og Voltaire.
Navnlig hans kommenterede Udgave af Molière
var et for sin Tid ret dygtigt Arbejde. Hans
Dagbladsartikler og biografiske Arbejder er for
en Del samlede under Titlen: <i>Mélanges
philosophiques et littéraires</i> (2 Bd 1828).
<i>S. Ms.</i>
</chapter>

<chapter name="Augereau, Pierre François Charles">
<b>Augereau</b> [o↱зro], <sp>Pierre François
Charles</sp>, fr. Marskal, f. i Paris 1757 i fattige
Kaar, d. 12. Juni 1816. Han tilbragte sine
Ungdomsaar i
Udlandet som
hvervet Soldat
og Fægtelærer,
men ved
Revolutionskrigens
Udbrud
vendte han
tilbage og tog
Tjeneste i den
fr. Hær, hvor
han hurtigt
svang sig op til
General. Han
var hensynsløs
og snarraadig i
Angreb og
forstod at indgyde
Soldaterne
Tillid og Mod, men
savnede omfattende Feltherreevne og slappedes
— ifølge Napoleon's Udsagn — baade efter Sejr
og Nederlag. Han var uden Dannelse og
Finfølelse og graadig efter Bytte, men havde tillige
Trang til at spille en politisk Rolle. Under det
ital. Felttog 1796 udmærkede han sig ved
Millesimo og Lodi og skal have haft en væsentlig
Del i Sejren ved Castiglione. 1797 sendte
Bonaparte ham hjem for at støtte Direktørerne i
Statskuppet 18. Fructidor; som Kommandant over
Paris' Armé overvældede og tvang han de
lovgivende Forsamlinger med stor Brutalitet. Han
skuffedes i sit Haab om at blive Direktør, og
efter Bonaparte's Statskup 1799 sluttede han sig
til ham trods sin Jakobinisme og udnævntes til
Marskal og Hertug af Castiglione. I Felttoget
mod Østerrig 1805, i Slaget ved Jena og i Slaget
ved Eylau, hvor han febersyg havde ladet sig
binde til Hesten, deltog han med stor Hæder; i
Spanien udmærkede han sig, svækket af Helbred
som han var, mest ved Plyndring og Grusomhed,
og siden viste han kun ved Leipzig sin gamle
Energi. Under Napoleon's sidste Kamp 1814
havde han faaet den vigtige Kommando over
Sydarmeen, men holdt sig uvirksom og svigtede
snart Kejseren ved en haanlig Proklamation, hvor
han løste Soldaterne fra deres Ed. Ludvig XVIII
gjorde ham til Pair; efter Napoleon's
Tilbagekomst fra Elba erklærede han sig først mod ham,
saa for ham, men blev afvist af Kejseren og
senere af Ludvig XVIII, da han efter Waterloo
tilbød ham sin Tjeneste. Det er ham dog til Ære,
at han vægrede sig ved at deltage i Krigsretten
over Ney.
<i>P. L. M.</i>

<img>P. F. C. Augereau.</img>
</chapter>

<chapter name="Augias (d. s. s. Augeias)">
<b>Augias</b> [da. alm. ↱a^u´-], d. s. s. <sp>Augeias</sp>.
</chapter>

<chapter name="Augiasstald">
<b>Augiasstald</b> [↱a^u´-], d. v. s. overvættes
Urenlighed og Uorden, se <sp>Augeias</sp>.
</chapter>

<chapter name="Augier, Guillaume Victor Émile">
<b>Augier</b> [o↱зie], <sp>Guillaume Victor Émile</sp>,
fr. dramatisk Digter, f. i Valence ved Rhône 17.
Septbr 1820, d. i Paris 25. Oktbr 1889. A., der var
en Dattersøn
af Pigault
Lebrun, opgav
tidlig sit
Jurastudium
for at
hellige sig til
Litteraturen.
Han begyndte
som Elev af
Ponsard, men
naaede langt
videre end sin
Lærer. 1844
opførtes paa
Odéon hans første
Lystspil <i>La
ciguë</i> (paa Dansk
»Gift«), der
gjorde
overordentlig
Lykke.
Allerede dette Stykke antydede A.'s
Ejendommelighed; det skildrer med frisk Lune,
hvorledes en Athener omvendes fra sit
Menneskefjendskab ved en skøn Slavindes uegennyttige
Kærlighed, og giver samtidig, under denne
antikke Maske, svidende Hib til vor Tids blaserede
Egoisme. Mindre Lykke gjorde <i>L'homme de bien</i>
(1845), en Skildring af, hvorledes en Svindler
slaar sig op som Hædersmand, og <i>L'aventurière</i>
(1848, omarbejdet 1860), som skildrer en
Kurtisane, der gerne vil forbedre sig, men ikke
accepteres af det gode Selskab. Derimod vandt
»Gabrielle« (1849) stærkt Bifald og Akademiets
Pris; det skildrer, noget sentimentalt, hvorledes
Ægtemanden sejrer over Galanen og gennem
Barnet paa ny knytter sin Hustru ubrydelig til
sig, idet hun i Tide gyser tilbage for brødefuld
Elskov. Disse Stykker er alle skrevne paa Vers,
ligeledes <i>Filiberte</i> (1853), et af hans fineste
Arbejder, en henrivende dramatisk Idyl, der
behandler den pur unge, hidtil upaaagtede Piges
Opvaagnen til kvindelig Magt og Herlighed, samt
<i>La jeunesse</i> (1858), en Slags Fortsættelse af
Ponsard's <i>L'honneur et l'argent</i>, og <i>Paul Forestier</i>
(1868). Disse Komediers jævne, regelrette
Bygning, anstandsfulde Ynde og sunde Naturlighed
dannede en heldig Modvægt til Romantikernes
hypergeniale Udskejelser; til Gengæld lastede
disse (f. Eks. Th. Gautier og Vacquerie) ham
for spidsborgerlig Hverdagsmoral og kaldte
Retningen <i>L'école de bon sens</i>. — Efter et mislykket
Forsøg inden for det hist. Drama (<i>Diane</i>

<img>G. V. É. Augier.</img>
