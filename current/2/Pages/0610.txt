i alt 35000 Geværer, 700 Sabler og 120 Kanoner;
1. Armé, under Kronprins Alexander, samlede
sig mellem Leskovats og Vranja med Kumanovo
som Maal, nemlig: 3 Linie- og 2 Reserve-Divisioner
samt Rytter-Divisionen, i alt 60000
Geværer, 4500 Sabler og 232 Kanoner;
3. Armé, General Jankovitsch, 1 Linie- og 2
Reserve-Divisioner, i alt 34000 Geværer, 1200 Sabler,
144 Kanoner, samlede sig ved Kursumlje med
Pristina som Maal; Ibar-Hæren, General Zivkovitsch,
2 Reserve-Divisioner, i alt 16000 Geværer, 400
Sabler og 56 Kanoner, skulde fra Kraljevo rykke
ind i Novibazar. Til Støtte paa venstre Fløj
gik den bulg. 7. Division, 40 Batailloner, 3
Eskadroner og 72 Kanoner, fra Dupnica-Samokov
frem mod Struma-Dalen.

De <sp>tyrkiske</sp> Stridskræfter ligeoverfor bestod
i Fredstid af 2. Hærinspektion: VII Armékorps i
Yskyb, VI i Monastir, V i Saloniki foruden 22.
og 23. selvstændige Division i Koziani og Janina.
Denne Stridsmagt forstærkedes af mindst 3
Redif-Divisioner (en fra Anatolien) af 1. Opbud
og 11 af 2. Opbud. Overbefalingen førte Ali
Riza Pasha, som tillige havde at forsvare sig
mod Montenegro og Grækenland, men han
ansaa Serbien for Hovedmodstanderen og
opstillede 4 Grupper imod det:

Centrum, Vardar-Hæren under Zekki Pasha
imellem Istib og Yskyb, VI Armékorps, Djavid
Bey, 2 Divisioner af VII Armékorps, Fethi
Pasha, 5 Redif-Divisioner og en Rytter-Division,
den sidste N. f. Kumanovo, i alt c. 50000 Mand,
116 Kanoner.

Vestgruppen, Ferik-Tevfik Pasha, een
Division af VII Armékorps og 2 Redif-Divisioner
ved Pristina-Giljane, c. 12000 Mand.

Østgruppen, V Armékorps og 2 Redif-Divisioner,
dels i Struma-Dalen, dels imellem Istib og
Strumnica, c. 40000 Mand, 60 Kanoner.

Ibar-Reserven, nogle Redif-Divisioner ved
Prilep.

Serbernes Hovedhær holdt sig til 20.
Oktober tilbage, hvorimod Fløjene allerede gik
frem 18. Oktbr. 2. Armé naaede uden synderlig
Modstand 22. Oktbr Kratovo og 3. Armé
Pristina-Giljane. Ibar-Hæren besatte 23. Oktbr
Novibazar og Dagen efter Sjenica. 1. Armé
mødte større Modstand, og dens Tête, c. 30000
Mand, blev s. D. angrebet af 35000 Tyrkere, som
dog maatte gaa tilbage. 24. Oktbr, da 1. Armé
var sluttet op, besluttede Kronprinsen at
angribe Kumanovo, inden VI Armékorps kunde
gribe ind. Han indledede Fægtningen ved en
voldsom Artilleriskydning og slog VIII
Armékorps fuldstændig. Kl. 10 var Kumanovo erobret
og rettedes Angrebet imod VI Armékorps, der
veg tilbage mod Kjöpryly. Da nu ogsaa 2. og 3.
Armé trængte frem, saa at VII Armékorps den
26. fordreves fra Yskyb, kom Tyrkerne i en
vanskelig Stilling og søgte i Hast at koncentrere
sig i Linien Prilep (V og VI Armékorps), Krusevo
(VII Armékorps), hvor Ali-Riza Pasha modtog
Forstærkning fra Albanien og Makedonien. Hans
Maal var at forsvare Monastir. Serberne havde
imidlertid ogsaa opstillet fl. Tropper og
formente, at 1. Armé, der raadede over 85000
Mand, var tilstrækkelig til at bryde Tyrkernes
Modstand; da Kjöpryly erobredes 29. Oktbr af 2.
Armé, sendtes derfor den serbiske Timok-Division
og endnu en Division m. m. til Adrianopel
for at deltage i denne Fæstnings Belejring;
3. Armé, der maatte afgive Morava-Divisionen,
skulde operere i Albanien og Gammel-Serbien,
San Giovanni di Medua besattes 17., Alesso 18.
(her toges 4000 Mand), Durazzo 29. Novbr og
Elbarsan 1. Decbr, medens General Zivkovitsch
12. Novbr naaede Djakova. Imidlertid fortsatte
1. Armé sin Fremrykning mod Monastir, i 3
Kolonner, idet dog en Brigade og største Delen
af Rytteriet sendtes til Saloniki; de naaede 15.
Novbr Dorijan uden Modstand, men et herfra
afsendt Rytterregiment erfarede, at Grækerne
alt havde besat Byen den 7. Fremrykningen
gav Anledning til flere Kampe, saaledes ved
Kicova Natten 5.—6. Novbr, hvor VII
Armékorps blev overrasket, og ved Prilep, som
erobredes den 5. om Aftenen. Men Tyrkerne tog
atter Stilling 10 km S. derfor, og da en heftig
Snestorm 6.—7. Novbr tillige gjorde Bjergvejene
ufremkommelige, maatte Angrebet paa
Monastir opsættes til 13. Novbr, hvilken Frist
Tyrkerne benyttede til at forstærke den derværende
30 km lange Stilling. De truedes dog tillige i
Ryggen af Grækerne, som kom fra Saloniki, saa
at en Division (18.) maatte afsendes derimod.
Serberne angreb saavel i Fronten som paa begge
Fløje, medens Rytteriet sendtes til Grækerne og
besatte Kenali. Der opnaaedes nogle Fordele
hin Dag; den 15. og 16. blev det tyrk. Centrum
tvunget tilbage, og 17. Novbr fandt den afgørende
Kamp Sted, hvorefter Monastir erobredes 18.
Novbr. Fethi Pasha slog sig igennem til Resnja,
men faldt 20. Novbr under en Kamp ved
Presba-Søen. Zekki Pasha mistede ved Medzili hele sit
Artilleri, men slap med 18. Division, forfulgt af
Grækerne gennem Pisodeni Passet til Janina.
Djavid Pasha blev med 1000 Mand og meget
Skyts taget til Fange ved Monastir. Tyrkerne
mistede desuden 7000 Mand, Serberne 5000
Mand. At ikke hele den tyrk. Hær blev ødelagt,
skyldtes, at 18. Diyision standsede Grækerne;
Serberne forblev i Monastir, hvor de to
Kronprinser mødtes. 4. Decbr afsluttedes en
Vaabenstilstand med Tyrkiet; men Albanien erklærede
sig nu uafhængig, støttet af Østerrig (hvis
Konsul i Prisrend havde lidt Overlast), hvilket ved
sin delvise Mobilisering indtog en truende
Holdning. De serb. Stridskræfter koncentrerede sig
derfor omkr. Yskyb, men holdt dog Alesso og
Durazzo vedblivende besatte.

<sp>Grækenland</sp>. Ved Krigens Beg. var
Hæren, som i Beg. af 1912 havde faaet en ny
Ordning, under Omdannelse med den fr. General
Eydoux som Raadgiver. Det opstillede en
Hovedhær under Kronprins Konstantin med
General Danglis som Stabschef, med 4 Linie- og 3
Reserve-Divisioner samt en Rytter-Division, i alt
c, 60000 Geværer, 1800 Sabler, 176 Kanoner, ved
Trikola-Larissa med Saloniki og Monastir som
Maal, samt Arta-Gruppen, General Zapundzakis
med 8. Division og Frivillige fra Kreta, i alt
10000 Mand og 16 Kanoner for at erobre Epirus
og Janina.

De ligeoverfor i Betragtning kommende
tyrkiske Stridskræfter bestod kun af 22. og
23. Division, og 2 Redif-Divisioner under Hassan
