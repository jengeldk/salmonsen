5) <sp>George John Douglas
Campbell</sp>, 8. Hertug af A. (1823—1900), spillede en
stor Rolle som liberal Politiker og var
Storseglbevarer under Ministerierne Aberdeen (1853) og
Palmerston (1859); under Gladstone var han
Statssekretær for Indien (1868—74) og
Storseglbevarer (1880—81), men fjernede sig senere fra
Gladstone som Modstander af Homerule. Han
har bl. a. skrevet: <i>Presbytery examined</i> (1848,
Forsvar for Presbyterianismen), <i>India under
Dalhousie and Canning</i> (1865); <i>The reign of
Law</i> (1870); <i>Primeval man</i> (1869).

6) Hans Søn <sp>John Sutherland
Campbell</sp> (1845—1914), ægtede 1871 Dronning Victoria's
4. Datter Luise (f. 1848) og var 1878—83
Generalguvernør i Kanada, hvor han og hans
Hustru blev meget populære. Han har bl. a.
skrevet: <i>Canadian Life and scenery</i> (1886) og <i>Queen
Victoria</i> (1901). — (Jfr <i>The house of Argyll and
the collateral branches of the Clan Campbell</i>
[1871]).
<i>J. L.</i>
</chapter>

<chapter name="Argyllshire">
<b>Argyllshire</b> [a<sub>ə</sub>↱ga^i£∫ə ell. ↱a<sub>ə</sub>ga^i£-], næststørste
Grevskab i Skotland, liggende paa Skotlands
Vestkyst. Det begrænses mod N. af Grevskabet
Inverness, mod Ø. af Perth og af Dumbarton
samt Loch Long og Firth of Clyde, mod S. af
Nord-Kanalen og mod V. af Atlanterhavet.
En Mængde Øer hører til A., af hvilke de
største er Islay, Jura, Mull, Tiree, Coll
og Rum; mest kendt er dog den lille Ø
<sp>Staffa</sp> (s. d.) med Fingalhulen, V. f. Mull.
A. er 8430 km<sup>2</sup> med (1911) kun 70901 Indb.
(Befolkningen har været i Aftagende siden 1831
p. Gr. a. Udvandring, især til Kanada). Kysten
er meget indskaaret med dybe Fjorde, der
kaldes <i>Lochs</i>; samme Betegnelse anvendes om de
talrige Indsøer. Af Halvøerne fremhæves
<sp>Ardnamurchan</sp> mod N., hvis vestligste Punkt
er Skotlands vestligste Forbjerg, mod S. ved
Loch Sunart skilt fra Halvøen <sp>Morvern</sp>, der
atter ved et smalt Stræde er skilt fra Øen Mull
og ved den dybe Loch Linnhe fra det øvrige
Land. Grevskabets Kerne er Landskaberne
<sp>Lorne</sp> og <sp>Argyll</sp> (med Hovedstaden
<sp>Inveraray</sp>), S. f. Loch Linnhe. Mod S. gaar Argyll
over i <sp>Knapdale</sp>, der fortsættes af Halvøen
<sp>Kintyre</sp>. Loch Fyne adskiller Argyll fra
Halvøen <sp>Cowall</sp>. Landet er overordentlig
bjergfuldt, og nogle Toppe hører til de højeste
i Storbritannien, saaledes Ben Cruachan (1079
m) og Ben Lui (1130 m), nær Grænsen mellem
A. og Perth. Der er ingen sejlbare Floder; den
længste Bjergstrøm er Orchy, der strømmer
ind i den smukke, mellem Lorne og Argyll
liggende Sø Loch Awe og forlader den som
Floden Awe. — A., der har et meget fugtigt Klima,
var tidligere rigt paa Skov, men er nu ganske
afskovet; I Omegnen af Inveraray har man
begyndt at plante Skov. Det meste af A. er
uskikket til Agerbrug; dog findes der enkelte
frugtbare Dale, hvor der især dyrkes Havre. Større
Bet. har Kvægavlen, især mod S.; i de højere
liggende Bjergegne drives en meget betydelig
Faareavl. Fiskeriet har stor Bet., især
Sildefiskeriet i Loch Fyne. Af Bjergværksdrift kan
nævnes Skifer- og Granitbrud samt lidt
Kulbrydning. Whisky-Brænderier findes mange
Steder. A. har ikke mange Jernbaner, men
forskellige Punkter af Kysten staar i regelmæssig
Dampskibsforbindelse med Glasgow.

<sp>Historie</sp>. A.'s Befolkning er keltisk. I 8.
Aarh. blev Argyll tillige med Man og
Hebriderne erobret af Nordmændene, men i 12. Aarh.
blev disse fordrevne af den indfødte Høvding
Somerled fra Argyll, Kintyre og nogle af Øerne.
1222 blev A. erobret af den skotske Konge
Alexander II; Huset Somerled havde endnu en
Aarrække A. i Len, men i 15. Aarh. gik Magten
over til Huset Campbell, der derefter blev
Jarler og Hertuger af <sp>Argyll</sp> (s. d.). —
Befolkningen i A. talte længe kun det gæliske
Sprog, som den endnu delvis har bevaret, og
Barderne sang paa Gælisk. Der findes en Mængde
keltiske Oldtidslevninger og middelalderlige
Borge.
<i>G. Ht.</i>
</chapter>

<chapter name="Argynnis">
<b>Argynnis,</b> Perlemorsommerfugl, en
Sommerfugleslægt tilhørende Fam. <i>Nymphalidæ</i>,
karakteriseret ved sin Farvetegning: Oversiden
af Vingerne rødgul ell. brungul med sorte
Pletter, Undersiden sædvanlig med sølv- ell.
perlemorfarvede Pletter. Larverne tornede, træffes
især paa Violer. I Danmark 9 Arter. — Se
Tavlen »Sommerfugle« Fig. 7—8.
<i>K. L. H.</i>
</chapter>

<chapter name="Argyraspider">
<b>Argyraspider</b> (gr.: »Sølvskjoldbærere«), en
Afdeling af den makedoniske Falanks,
Kernetropper, der var i stor Gunst hos Alexander den
Store og som Udmærkelsestegn bar et
sølvbeslaaet Skjold; efter hans Død tjente de først
Eumenes, derpaa Antigonos, der opløste
Korpset. Ogsaa den syriske Konge, Antiochos III,
havde A.; den romerske Kejser Alexander
Severus oprettede en lgn. Trup, hvis ene
Afdeling han endog gav Guldskjolde (derfor
benævnede <sp>Krysoaspider</sp>).
<i>K. H.</i>
</chapter>

<chapter name="Argyri">
<b>Argyri</b> (<sp>Argyriasis</sp>, <sp>Argyrosis</sp>) kaldes
den ved langvarig, indvendig Brug af
Lægemidler, som indeholder Sølv (Helvedsten),
fremkaldte, blaaliggraa Farvning af Huden og
synlige Slimhinder (Læber, Øjet). Ogsaa de
indvendige Organer farves paa samme Maade, og
naar A. en Gang er opstaaet, svinder den ikke
ved Ophør med Medikamentet og trodser
ethvert Forsøg paa at fjerne den. Den skyldes
Aflejring af Sølv i Hudens dybeste Lag og i de
forsk. Organers Substans. Ud over det hæslige
Udseende medfører A. i øvrigt ingen Ulempe.
<i>A. F.</i>
</chapter>

<chapter name="Argyriasis (se Argyri)">
<b>Argyriasis,</b> se <sp>Argyri</sp>.
</chapter>

<chapter name="Argyrit">
<b>Argyrit,</b> d. s. s. <sp>Sølvglans</sp>, se <sp>Blyglans</sp>.
</chapter>

<chapter name="Argyrodit">
<b>Argyrodit,</b> et Mineral, der udmærker sig
særlig ved sin kemiske Sammensætning, idet
det er den eneste Substans, hvori det sjældne
Grundstof <sp>Germanium</sp> er fundet i større
Mængde. Formlen er 3Ag<sub>2</sub>S . GeS<sub>2</sub>. Mineralet
findes ved Gruben Himmelsfürst ved Freiberg
og i Bolivia som nyreformige Klumper af
staalgraa Farve og metallisk Glans. Krystallerne er
monokline. Haardheden 2 1/2; Vægtfylden
6,08—6,11.
<i>O. B. B.</i>
</chapter>

<chapter name="Argyroid (se Nysølv)">
<b>Argyroid,</b> se <sp>Nysølv</sp>.
</chapter>

<chapter name="Argyrokastron">
<b>Argyrokastron</b> [↱ar-], tyrk. <sp>Ergeri</sp>, By i
det sydlige Albanien i det tidligere tyrkiske
Vilajet Janina, ligger 90 km NV. f. Janina og
har c. 6000 Indb. Byen ligger paa Vestsiden af
Drynos-Dalen paa et fremspringende
Bjergparti, og Husene er for en stor Del isoleret
