ved mindre Baner til en Kulgaard, d. v. s. en
brolagt ell. plankebelagt Oplagsplads, omgivet
med solidt Plankeværk til Støtte for Kulbunken.
Den lægges sædvanlig ved Omløbs- ell.
Remisesporet og har ind mod Sporet en Platform
i Højde med Tenderens Overkant, hvor fyldte
Kulkurve henstilles, saa Fyrbøderen kan styrte
Kullene ud i Tenderen. Ved større B. tilføjes
ofte en Svingkran til Ophejsning af Kullene.
I Kulgaarden lægges Spor, og Kullene læsses
i smaa Sporvogne med Bundklapper. Kranen
manøvreres ved Hjælp af Kæde, der spændes fast
i Lokomotivet, som skal have Kul; idet Maskinen
gaar frem, hejses Kulvognen op og svinges med
Kranen ind over Tenderen, hvor Bundklapperne
aabnes. Ved lange Ruter, hvor det paa en
Mellemstation gælder om at skaffe Lokomotivet Kul
i kortest mulig Tid, bygger man en Kulbro over
Sporet med Læssetragt, som Tenderen kan holde
under, medens Kullene styrtes ud fra Tipvogne,
der staar færdig læssede.

Anlæggene vedrørende Sikkerhedstjenesten
omfatter dels Signalgivningen, dels Sporskiftebetjeningen.
Signalerne gives fra Signalmaster,
Semaforer, om Dagen ved Vinger, hvis Stilling
betegner fri Indkørsel, langsom Fart ell. Stop,
om Natten ved farvede Lanterner (gul, grøn og
rød). Paa smaa Stationer, hvor man kun giver
Indkørselssignal, kan man nøjes med en enkelt
Semafor, ved større, hvor der gives baade Ind-
og Udkørselssignal, anbringes en Semafor ved
hver Ende af Stationen, og hvor fl. Linier løber
sammen til en Station, faar hver sit System af
Semaforer, der ofte anbringes paa en Signalbro
over Sporene, saa der kan dannes en Række
forsk. Signalbilleder. Hertil kan endnu komme,
at Hovedtogvejen gennem en større Station ofte
forsynes med Bloksignaler af lgn. Indretning
som de, der bruges paa fri Bane, men med
ganske kort Afstand mellem Blokposterne og
undertiden med elektrisk, automatisk Betjening, saa
et passerende Tog, ved at trykke en Kontaktskinne
ned, kan sætte Stoppesignal ved den lige
passerede Post og samtidig frigive det foregaaende
Bloksignal. Sporskiftebetjeningen foregaar
paa smaa Stationer ved Haandkraft;
Omlægningen af Sporskiftebukkens Vægtstang skyder
Tungerne over i en ny Stilling, hvori de fastholdes
af Vægtstangens Kontravægt; de vigtigste
Sporskifter i Hovedsporet aflaases, f. Eks. med
Hængelaas, saa Uvedkommende ikke kan skifte dem.
Ved større Stationer bliver den enkeltvise
Betjening af Sporskifterne utilfredsstillende, da den
baade tager for lang Tid og giver for stor
Mulighed for Fejltagelser. Betjeningen centraliseres,
idet Trækstængerne fra Sporskifterne i de
normale Togveje føres til et fælles Signalhus,
hvor alle Vægtstængerne til deres Betjening
stilles i Række sammen med de Vægtstænger,
hvormed Signalerne skiftes, saa alle de til en
bestemt Togvej hørende Sporskifter og Signaler
kan kobles sammen ved Tværrigler, der griber
ind mellem Knaster paa deres Trækstænger,
paa en saadan Maade, at Signalet for fri
Indkørsel først kan sættes, naar alle Sporskifter er
rigtigt indstillede, samt aflaaser alle disse
Sporskifter, idet det sættes, saa Sporskifterne
derefter ikke kan skiftes, før Semaforen igen viser
Stoppesignal. Centralbetjeningen kan gennemføres
ved Haandkraft, men ved de fleste store B.
bruger man nu elektrisk Drivkraft til at bevæge
Sporskiftetunger og Signaler, og kun Haandkraft
til Omstilling af de Vægtstænger, hvormed de
forsk. Strømkredse aabnes og sluttes. Man
opnaar derved ikke blot større Sikkerhed og Kraft
ved Betjeningen, men gør det tillige lettere at
aflaase Togvejens Signaler og Sporskifter paa
en saadan Maade, at Signialposten ikke selv
vilkaarlig kan afbryde en aaben Togvej ved at
sætte Stoppesignal, forinden Signalet — efter
Togets Ankomst — bliver frigivet fra Hovedbygningen.
Se i øvrigt <sp>Sporskiftesikring</sp>.

Anlæggene for Materiellets Vedligeholdelse
drejer sig dels om Vognenes Renholdelse og
Forsyning med Lys og Varme, dels om Udførelsen
af Reparationsarbejder. Renholdelsen af
Personvognene udføres som alm. Stuerengøring og
kræver ikke særlige Anlæg udover en elektrisk
Kraftledning til en Støvsuger. Hvor Opvarmningen,
som nu almindeligst, foregaar ved Damp
fra Lokomotivet ell. Dampkedlen i en
Varmevogn, kræver den ikke særlige Anlæg paa
Stationerne, saaledes som det tidligere var
nødvendigt, hvor man opvarmede Vognene ved
Pladejerns Fodskamler, fyldt med hedt Vand ell.
Gløder. Paa Endestationerne maatte da indrettes
Rum med Kedel ell. Ovn til Varmeskamlernes
Fyldning, og ligeledes paa visse Mellemstationer,
hvor de afkølede Skamler blev ombyttede med
varme. Eftersom Belysningen tilvejebringes ved
Petroleum, Gas ell. Elektricitet, bruges
Lamperum, Gasværk med Kompressor til Fyldning af
transportable Gasbeholdere med komprimeret
Gas, ell. Ladestationer til Ladning af Vognenes
Akkumulatorbatterier, ved større Banenet et
selvstændigt Elektricitetsværk, ved mindre en
Transformatorstation til Omsætning af et lokalt
Elektricitetsværks Strøm til den lavere Spænding,
man sædvanlig bruger til Vognbelysning.
Hvis selve Toget gøres til et ambulant
Elektricitetsværk med Lokomotivet som Drivkraft,
bortfalder de tilsvarende Stationsanlæg. Til
Renholdelse af Godsvogne maa etableres en
Vognvask paa de Stationer, hvor Udladning af
levende Kreaturer foregaar i større Maalestok, da
Kreaturvogne efter hver Transport skal vaskes
og desinficeres, f. Eks. ved indvendig Kalkning,
inden de maa benyttes igen. Til Vognvask
benyttes et Stykke Spor, hvis Skinner paa Klodser
løftes op over en lav, betonbelagt Grube med
Vandafløb og med Opstander for Trykvand, saa
Vognen kan spules med Slange. Hvor mange
Vogne skal vaskes daglig, bygger man Kedelhus
ved Siden af Vognvasken med Højdebeholder
for varmt Vand, der giver hurtigere Arbejde.

Til Udførelse af Vedligeholdelsesarbejder
bygges Værksteder, der ved mindre Baneanlæg
knyttes til Lokomotivremiserne og kun indeholder
en Smedie med Haandværktøj, samt ved
Hovedremisen Maskiner til smaat Arbejde og
Løftebukke til Løftning af Vogne og Lokomotiver,
naar Aksler og Lejer skal efterses. Ved Baner
med stort rullende Materiel kommer hertil en
Hjuldrejebænk, saa Banen selv kan besørge den
nødvendige Afdrejning af Hjulbandagerne, samt
ofte et Malerværksted til Udførelse af den
