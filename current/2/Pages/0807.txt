færre af dem bliver ufrugtbare. Frugtknuden,
der hyppigst er stilket, bliver en lang og smal
Bælg, indvendig med en kødet Masse om og
mellem Frøene. B., der har en stor Udbredelse
i begge Halvkuglers tropiske Egne og danner
en meget karakteristisk Bestanddel af Skovene,
særlig de klatrende Former, tæller c. 150 Arter,
af hvilke fl. er nyttige for Tropebeboerne,
saaledes <i>B. variegata</i> L. (For- og Bagindien), <i>B.
purpurea</i> L. (Indien), et c. 40 m højt Træ, <i>B.
tomentosa</i> L. (Kina og Indien) o. a. De tjener
til Fremstilling dels af Lægemidler, dels af
Tovværk (se <sp>Aptá</sp>) og Gummi, og Stammerne
anvendes som Gavntræ i forsk. Øjemed.
<i>A. M.</i>

<img>Bauhinia.</img>
</chapter>

<chapter name="Bauhinske Klap">
<b>Bauhinske Klap</b> [bo↱hæŋsk<sub>ə</sub>-] (<i>Válvula
Bauhini</i>), den af Anatomen Gaspard Bauhin først
beskrevne, klapformede Slimhindefold, der
adskiller Tyktarmen fra Tyndtarmen, og som tjener
til at forhindre Tyktarmens Indhold fra at gaa
tilbage til Tyndtarmen.
<i>S. B.</i>
</chapter>

<chapter name="Baujault, Jean Baptiste">
<b>Baujault</b> [bo↱зo], <sp>Jean Baptiste</sp>, fr.
Billedhugger, f. 1828 i La Crèche (Deux-Sèvres),
d. 1899, Elev af Jouffroy, har især vakt
Opmærksomhed ved Statuen »Det første Spejl« (1873;
et Eksemplar [Bronze] i Ny Carlsberg Glyptotek),
der ligesom »Galler med Mistelten« (1870)
købtes af Staten. B. har endvidere skabt Statuen af
Oberst Denfert-Bocherau til Belfort,
»Vercingetorix« m. v. (<sp>Litt.</sp>: <sp>H. Gelin</sp>, <i>Le sculpteur
B.</i> [Niort 1902]).
<i>A. Hk.</i>
</chapter>

<chapter name="Baukis">
<b>Baukis</b> var efter en oldgr. Fortælling en fattig
Kone i Frygien, der sammen med sin Mand
Filemon gæstfrit modtog Hermes og Zeus, da de
forklædte vandrede paa Jorden. Alle deres
Naboer havde ubarmhjertigt jaget Guderne bort.
Til Straf blev Egnen forvandlet til en Sø, hvori
Husene sank ned. Kun B. og Filemon
skaanedes; deres Hytte blev til et prægtigt Tempel,
de selv til Præster ved det. I høj Alderdom
blev de forvandlede til Træer, B. til en Lind,
Filemon til en Eg.
<i>C. B.</i>
</chapter>

<chapter name="Baula">
<b>Baula</b> [↱bö^ila], et stejlt, kegleformet, 910 m
højt Liparitfjeld ved Norðurár-Dalen i det
vestlige Island. Fjeldet har allerede længe ved
sin Form og sin Farve tiltrukket sig de
Rejsendes Opmærksomhed. B. ses i en vid Omkreds
og bestaar hovedsagelig af blegrød og gullig
Liparit, der stikker grelt af mod Omegnens
sorte Basaltfjelde. B. har en betydelig geol.
Interesse og er derfor ofte blevet besøgt af
Geologer; Liparitten kløves ofte i smukke Søjler,
der undertiden i Island bruges til Gravstene; en
Varietet af denne Liparit blev af Forchhammer
beskrevet som et særskilt Mineral, <sp>Baulit</sp>
(s. d.). Bedst er B. blevet beskrevet af Th.
Kjerulf i »Nyt Magasin for Naturvidenskaberne
VII«, S. 33—40.
<i>Th. Th.</i>
</chapter>

<chapter name="Baulit">
<b>Baulit</b> [ba^u- ell. bö^i-] (<sp>Krablit</sp>), en Slags
Liparit fra Baula paa Island, tidligere anset
for at være en Art Feldspat.
<i>O. B. B.</i>
</chapter>

<chapter name="Baumann">
<b>Baumann</b> (<sp>Jerichau-</sp>), se <sp>Jerichau</sp>.
</chapter>

<chapter name="Baumann, Oskar">
<b>Baumann,</b> <sp>Oskar</sp>, tysk Afrikarejsende, f.
25. Juni 1864 i Wien og uddannet som Geolog og
Naturhistoriker. 1885 deltog han i den
østerrigske Kongo-Ekspedition og undersøgte Fernando
Po i Guinea-Bugten. 1888 berejste han sammen
med Hans Meyer Usambara i Tysk Østafrika,
og 1891 virkede han som Fører for en tysk
Antislaveriekspedition i Egnen om Kilima
Ndjaro.
<i>C. A.</i>
</chapter>

<chapter name="Baumannshulen">
<b>Baumannshulen,</b> en fra ældre Tid bekendt
Drypstenshule ved Rübeland i Harzen. Hulen
er udformet i en Kalksten fra Devonperioden og
er særlig rig paa Drypstensdannelser.
<i>J. P. R.</i>
</chapter>

<chapter name="Baumbach, Karl Adolf">
<b>Baumbach,</b> <sp>Karl Adolf</sp>, tysk Politiker,
Broder til Digteren Rudolf B., (1844—96), var
1880—93 Medlem af den tyske Rigsdag, hvor han
hørte til det frisindede Parti, og blev 1890
Overborgmester i Danzig, samt som saadan Medlem
af det preussiske Herrehus. Han udgav 1882 et
lille »Staatslexikon« og skrev bl. a.
»Frauenarbeit und Frauenschutz« (1889).
<i>E. E.</i>
</chapter>

<chapter name="Baumbach, Max">
<b>Baumbach,</b> <sp>Max</sp>, tysk Billedhugger, f. 1859
i Würzen og uddannet i Berlin under R. Begas.
Han har bl. a. modelleret en Del dekorativ
Skulptur, »Harejagt« (1904, i Berlins
Tiergarten), Gruppen »Bønnen«, der især har skabt
ham hans Ry, Mindesmærket for Frederik III
(Wörth) o. a.
<i>A. Hk.</i>
</chapter>

<chapter name="Baumbach, Rudolph">
<b>Baumbach,</b> <sp>Rudolph</sp>, tysk Forfatter, f. i
Kranichfeld i Sachsen-Meiningen 28. Septbr
1840, d. 21. Septbr 1905, studerede
Naturvidenskab, især Botanik, og tænkte en Tid paa at
blive Universitetslærer, men paatog sig 1868 en
Huslærerplads hos en rig Købmand i Görtz, med
hvis Familie han rejste til Italien og 1870 til
Triest, hvor han bosatte sig som Privatlærer
og senere levede som Forf. Dette sidste var han
dog maaske næppe blevet, da hans beskedne
Naturel holdt ham tilbage fra al offentlig
Fremtræden, hvis ikke den tysk-østerrigske
Alpeklub, som han var Medlem af, igennem hans
Venner havde nødt ham til at sende Bidrag til
en humoristisk Digtsamling, den udgav under
Titlen: »Enzian, ein Gaudeamus für Bergsteiger«;
