Rang, saaledes det store Familiebillede, der 1872
indbragte ham Udstillingsmedaillen, endvidere
Portrætterne af Maleren Hilker, Billedhuggeren
Peters, General Krogh og Admiral Suenson.
Ogsaa som Historiemaler har han opnaaet
betydelige Resultater, som i det mægtige Hovedværk
»De Sammensvorne rider fra Finnerup Morgenen
efter Erik Glipping's Drab« (Frederiksborgmuseet),
i »Christian IV's Kroningstog« (smst.)
og i de to store Malerier, som Hærens Befalingsmænd
skænkede Kong Christian IX ved hans
Regeringsjubilæum, »Kongen besøger Skansen
Nr 2 paa Dybbøl i Apr. 1864« og »Hestgarden
indskibes til Krigen 1848«. Hovedværker fra den
senere Tid er endvidere det meget store »Heste
ved Stranden«, der 1892 optoges i den kgl.
Malerisamling, det store Landskabsbillede med Køer,
der 1897 erhvervedes af Sthlm's Museum,
»Husarangrebet paa den tyske Skanse ved Kolding«
(Kolding Raadhus, 1900), »Ryttere iler hjem for
en Byge« (1901), »Hestene vandes ved Aftentid«
(1903), »Heste i en Bondegaard« (Aalborg
Museum, 1906) og »Fuldblodshoppen Belisar« (1907),
desuden Portrætgruppe af Lensgrevinde Frijs
og Døttre til Hest, Enkedronning Louise (Valløe
1900), Kong Christian IX og Kong Georg af
Grækenland, Marinemaler Blache (Udstillingskomitéen
1904) og Kong Frederik VIII (Frimurerlogen 1908).
1872 blev B. Medlem af Kunstakademiet, ved
hvilket han 1887 blev Prof.; 1890—93 var han
dets Direktør. 1896—99 var B. atter Akademiets
Direktør, og han valgtes 1905, men fratraadte
Aaret efter p. Gr. a. Uoverensstemmelser med
Kultusministeren. B. har nydt den
sjældne Ære efter Opfordring at levere sit
Selvportræt til den berømte Samling af
Kunstnerbilleder i Uffizie-Galeriet i Firenze.
<i>S. M.</i>
</chapter>

<chapter name="bachelier (se Baccalaureus)">
<b>bachelier</b> [ba∫↱<sub>i</sub>e], se <sp>Baccalaureus</sp>.
</chapter>

<chapter name="Bachelier, Jean Jacques">
<b>Bachelier</b> [ba∫↱l<sub>i</sub>e], <sp>Jean Jacques</sp>, fr.
Maler (1724—1806), vandt sig et Navn som
dygtig Blomster-, Frugt- og Jagtmaler, benyttedes
stærkt af Hoffet, blev ansat som Leder af
Porcelænsmaleriet ved Sèvres' Statsmanufaktur
og oprettede 1766 en Tegneskole i Paris for
Kunsthaandværkere. Hans Forsøg med Voksmaleri
gav Anledning til hans Skr.: <i>Histoire et secret
de la peinture à la cire, contre le sentiment du
comte de Caylus</i> (Paris 1755).
<i>A. Hk.</i>
</chapter>

<chapter name="Bachelier, Nicolas">
<b>Bachelier</b> [ba∫↱l<sub>i</sub>e], <sp>Nicolas</sp>, fr. Arkitekt
og Billedhugger, f. i Toulouse c. 1485, d. efter
1566. Han var en Tid i Italien og blev her stærkt
grebet af Renaissancen og særlig M. Angelo's
Kunst, som han søgte at omplante i sin Fødeby;
denne har han beriget med Kirker, Paladser og
Skulpturer, saaledes »Maria's Død« i St Etienne
og »Kristi Fødsel« i Trinité. B. er Hovedmanden
for den rige Renaissancekunst i Toulouse, hans
Buste er opstillet i <i>Salle des Illustres</i> paa
Kapitolet i Toulouse.
<i>A. Hk.</i>
</chapter>

<chapter name="Bachelin, Auguste">
<b>Bachelin</b> [ba∫↱læ~], <sp>Auguste</sp>, schweizisk
Maler, f. 27. Septbr 1830 i Neuchâtel, d. Aug.
1890 i Bern. Efter Studietiden i Paris under
Gleyre og Couture malede B. Genrer og
Landskaber, helst begge i Forening; hans senere
Produktion har vel oftere spundet videre paa disse
Traade: Folkelivsscener fra Italien, Jagtscener,
ogsaa Rekonstruktioner af Schweiz' Urliv
(Pælebyggerscener) o. a., men han samlede sig
efterhaanden fortrinsvis om Militærlivet, og han er
blevet i høj Grad skattet for sine paa een Gang
storlinede, stemningsbaarne og gemytsrige
Skildringer fra schweizisk Historie; med bl.
Garibaldi's Friskarer 1859 og senere Deltager i den
tysk-fr. Krig gav han Selvoplevelsens Plus til
sine Krigsscener: »Schweizisk Infanteribataillon
besætter Grænsen 1857«; »Bourbaki overskrider
Schweiz' Grænse«; »Fændrik de Montmollin's
Død« (fra Schweizergardens Forsvar af
Tuilerierne 1792, i Museet i Neuchâtel); »Kamp mod
den fr. Republiks Tropper« m. v. B. optraadte
ogsaa som Forf. og Illustrator: <i>L'armée suisse,
Aux frontières</i> (1873) m. v.
<i>A. Hk.</i>
</chapter>

<chapter name="Bachelor (se Baccalaureus)">
<b>Bachelor</b> [↱bät∫<sub>i</sub>lə], se <sp>Baccalaureus</sp>.
</chapter>

<chapter name="Bacher, Wilhelm">
<b>Bacher</b>, <sp>Wilhelm</sp>, ung. jødisk Teolog og
Orientalist, f. 12. Jan. 1850 i Liptó-Szent-Miklos
i Ungarn (Søn af den som hebr. Forf. vel kendte
Simon B., d. 1891), studerede i Budapest og
Breslau, blev 1876 Rabbiner i Szegedin og er
siden 1877 Prof. i de bibelske Videnskaber ved
Rabbinerskolen i Budapest. Nogle af hans
talrige Skr er udgivne paa Magyarisk, de fleste
paa Tysk. Sammen med I. Bánóczi udgav han
1884—90 »Ungarsk-Jødisk Revue« (<i>Magyar Zsido
Szemle</i>). B. har udg. »Die Agada der
Palästinensischen Amoräer« (1892—99); »Die Agada der
Tannäiten« (1884—90); »Leben u. Werke der
Abulvalid« (1885); dennes hebraiske Ordbog i
Ibn-Tibbon's Oversættelse: <i>Sefer Haschoraschim</i>
(1893—99) og sammen med J. Derenbourg i
Paris den arab. Original af dennes hebraiske
Grammatik: <i>Kitab el Luma</i> (1886). B. har ogsaa
skrevet om den jød. Bibelexegese før
Maimonides (1892), om Maimonides' Bibelexegese (1896),
om den hebr. Sprogvidenskab i 10.—16. Aarh.
(1893); har udg. en hebr. pers. Ordbog fra 14.
Aarh. m. m.
<i>V. S.</i>
</chapter>

<chapter name="Bacherbjergene">
<b>Bacherbjergene</b>, sydøstlig Udløber fra de
noriske Alper, ligger i det sydlige Steiermark
S. f. Drau, skilt fra Karawankerne ved Missling.
B. bestaar af en Kerne af Granit, omgivet af
Gnejs og Glimmerskifer; men de skovklædte
Rygge hæver sig kun til 13—1500 m. Den højeste
Top er Schwarzkogel (1548 m).
<i>G. Ht.</i>
</chapter>

<chapter name="Bachet de Méziriac">
<b>Bachet de Méziriac</b> [ba↱∫æ-d-mezi↱r<sub>i</sub>ak], fr.
Matematiker, f. 1587 i Bourg-en-Bresse, d. 1638.
B. studerede Digtekunst i Rom og Paris og
optraadte selv som Digter, men nærede ved Siden
deraf en levende Interesse for talteoretiske og
algebraiske Opgaver, af hvilke han har udg. en
Samling med Titlen: <i>Problèmes plaisants et
délectables qui se font par les nombres</i> (1612,
forbedret og forøget Udgave 1624). Han uddrog af
Opgavernes Løsninger alm. Behandlingsmaader,
saaledes en fuldstændig Teori for den
ubestemte Ligning af første Grad, og havde derved
megen Bet. for den flg. Tids Talteoretikere. 1621
udgav han Diofant paa Græsk og Latin med
Porismer og Noter; desuden har han efterladt
nogle uudgivne aritmetiske Elementer.
<i>Chr. C.</i>
</chapter>

<chapter name="Bachke">
<b>Bachke</b> [↱bak.<sub>ə</sub>], norsk Familie, hvortil hører:

1) <sp>Ole Andreas B.</sp>, norsk Jurist og
Politiker, f. paa Røros 6. Maj 1830, d. i Kria
3. Jan. 1890. Efter at have taget jur.
Embedseksamen 1852 fortsatte han videnskabelige
Studier i Udlandet, før han 1856 nedsatte sig
som Overretssagfører i Kria, ved hvis Overret
