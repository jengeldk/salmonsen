stigende Kogepunkt vokser ogsaa Vægtfylden,
der kan variere mellem 0,64 og 0,75.

Den tekn. B. er en mek. Blanding af fl.
forskellige Kulbrinter, hvis Art og Mængde alt
efter den foreliggende Raapetroleums
Proveniens kan være ret forsk. Ved pennsylvansk
Petroleum vil B. hovedsagelig bestaa af
Paraffiner, altsaa Forbindelser af den alm.
Sammensætning C<sub>n</sub>H2n+2; saaledes kan, alt efter B.'s
Flygtighedsforhold, findes i større ell. mindre
Mængde Pentan, C<sub>5</sub>H<sub>12</sub> (Kogepunkt 36°), Heksan,
C<sub>6</sub>H<sub>14</sub> (Kgp. 69°), Heptan, C<sub>7</sub>H<sub>16</sub> (Kgp. 98°) og
isomere Forbindelser. B. af russ. Oprindelse
vil navnlig indeholde de saakaldte Naftener,
ringformede Forbindelser af den alm.
Sammensætning C<sub>n</sub>H<sub>2n</sub>, f. Eks. Pentametylen, C<sub>5</sub>H<sub>10</sub>
(Kgp. 50°), Metyl-Pentametylen, C<sub>5</sub>H<sub>9</sub>.CH<sub>3</sub>
(Kgp. 70°) og Heksametylen, C<sub>6</sub>H<sub>12</sub> (Kgp. 81°).
I galizisk B. vil begge de to forsk. Rækker
kem. Forbindelser findes repræsenteret. I langt
ringere Mængder kan ogsaa forekomme
aromatiske Forbindelser, f. Eks. Benzol, C<sub>6</sub>H<sub>6</sub> (Kgp.
80,4°) og Toluol, C<sub>7</sub>H<sub>8</sub> (Kgp. 110°) samt andre,
mindre godt kendte Stoffer. En Fraktionering
af en foreliggende Benzinsort i de kem.
Individer, hvoraf den bestaar, er et meget
besværligt Arbejde og udføres aldrig i Praksis.
Saavel Paraffiner som Naftener er meget
vanskeligt paavirkelige kem. Forbindelser og lader
sig kun i ringe Grad omdanne til andre
organiske Stoffer. Medens Benzol og de øvrige
aromatiske, letflygtige Stoffer — den saakaldte
Stenkulsnafta — der vindes ved Destillation af
Stenkulstjære, jo har faaet en saa enorm Bet.
som Raamateriale ved Fremstillingen af en hel
Række vigtige organiske Produkter, f. Eks.
Farvestoffer, farmaceutiske og fotografiske
Artikler o. s. v., har noget lgn. ikke været muligt
med B., takket være dens paafaldende ringe
Reaktionsevne. Den forsk. kem. Beskaffenhed,
som B. saaledes har alt efter Raapetroleumens
Oprindelse, vil i Reglen være uden Bet. for
Anvendelsen; værd at lægge Mærke til er dog,
at med samme Kogepunkt vil f. Eks. galizisk
B. have en Vægtfylde, der er c. 0,005 højere
end den pennsylvanske. Raaoliens samlede
Indhold af Benzinfraktionen vil derimod være
meget varierende alt efter Forekomststedet; ved
amer. Raapetroleum vil den i Reglen ligge
mellem 10—20 %, ved de russ. Sorter er den
i Reglen mindre, omkr. 5 %, ved galizisk
Raaolie, der i de senere Aar har faaet en stigende
Bet. for Europas Benzinforbrug, kan den endog
stige til c. 30 %. Foruden af Raaoliernes
Beskaffenhed vil dog den ved Destillationen
vundne Benzinmængde være noget afhængig af
Apparaturet og den Maade, hvorpaa
Destillationen foregaar, ved en »Cracking-Proces« (s.
d.) kan saaledes Benzinudbyttet forøges
betydeligt.

Det fremgaar af det foreg., at Forskellen
mellem de enkelte Handelssorter af B. er noget
flydende; svarende hertil er Navnebruget paa
hele dette Omraade af en meget uklar og
hyppigt vekslende Karakter. Flg. Oversigt giver
et Begreb om nogle Hovedsorter ved amer. og
galizisk Petroleum: »Gasolin«,
»Petroleumsæter«, <i>Benzinum Petrolei</i>, Vægtfylde
0,64—0,68, Kogepunkt 40—70°; »Let B.«, Vf. 0,68—0,69,
Kgp. 60—90°; »Petroleumsbenzin«,
»Automobilbenzin«, Vf. 0,69—71, Kgp. 70—120°;
»Motorbenzin«, Vf. 0,71—0,72, Kgp. 80—150°; »Ligroin«,
Vf. c. 0,73, Kgp. 120—135°; »Pudseolie«,
»Mineralsk Terpentin« (s. d.), Vf. 0,74—0,75, Kgp.
130—160°.

Hovedanvendelsen af B. er i de sidste Aar i
stedse stigende Grad blevet som Brændselsstof
for Eksplosions-Motorer, navnlig i Automobiler,
Luftfartøjer og Baade. Betydningsfuldt for
denne Anvendelse er navnlig, at
Energiindholdet i en given Vægt er forholdsvis meget
betydeligt — 1 kg B. afgiver ved fuldstændig
Forbrænding c. 11500—12000 kg° —, at
Forbrændingen med et passende Luftoverskud
er fuldstændig uden Soddannelse, og at endelig
B.'s Fordampningsevne allerede ved almindelig
Temp. er saa stor, at B.-Luftblandingen blot ved
en simpel Forstøvning af B. kommer til at
indeholde tilstrækkeligt af denne til, at
Blandingen bliver eksplosiv. Jo flygtigere B. er,
des højere er Energiindholdet, og des lettere
sker Forbrændingen. Luftforbruget til
fuldstændig Forbrænding af 1 kg B. er teoretisk c.
12,0—12,5 m<sup>3</sup>, maalt ved 0° og 760 mm, mindst
er det ved de lettest flygtige Sorter.

En Række Anvendelser af B., hvortil der
ogsaa forbruges betydelige Mængder, beror paa
dens Evne til at opløse Fedtstoffer. Den
anvendes saaledes til at ekstrahere Fedtet af
Knogler, ligeledes til Udtrækning af
Palmekernefedt af Palmekerner. Vigtig for denne
Anvendelse er foruden Opløsningsevnen for
Fedtstoffer, at B.'s Flygtighed muliggør at
befri saavel Fedtopløsningen som de fedtfri
Rester for B. ved Hjælp af Vanddamp, og at
den fortættede Blanding af Vand og B. hurtigt
og fuldstændigt udskiller den sidste, der vil
danne et Lag oven paa Vandet og altsaa let kan
genvindes; i Forhold til Svovlkulstof, der
tidligere anvendtes hertil, har B. den store Fordel
ikke at være sundhedsskadelig. Ogsaa
Anvendelsen til saakaldt »kemisk Vask« beror paa
Evnen til at opløse Fedtstoffer. De mindst
flygtige B.'er erstatter i stigende Grad
Terpentinolie under Navn af »min. Terpentinolie« som
Opløsningsmiddel for Harpikser, Lakker o. s. v.,
ogsaa som Pudsemiddel.

Inden for Belysningsteknikken gøres paa
talrige Maader Brug af B. En vigtig Anvendelse
er saaledes i Stenkulsgruberne til de saakaldte
»Davy's Sikkerhedslamper« (s. d.), der nu
næsten altid brænder B. Til egl. Stuebelysning
er det sandsynligt, at B. i Fremtiden vil finde
en ikke ubetydelig Anvendelse, idet det
nemlig har vist sig muligt ret let ved B.-Lamper
at nyttiggøre Glødenet-Princippet, hvad der ved
de egl. Petroleumslamper synes at støde paa
næsten uovervindelige Vanskeligheder. Til
Friluftsbelysning, navnlig af mere provisorisk Art,
f. Eks. paa Arbejdspladser, i Felten o. s. v.,
benyttes særlig Ligroinlamper uden Væge, idet
en Strøm af Benzindamp bringes til at strømme
ud af en Brænderaabning og antændes; en Del
af den ved Forbrændingen udviklede Varme
ledes gennem Brænderrøret til
Benzinbeholderen og faar stadig mere B. til at fordampe og
