<chapter name="Barchent">
<b>Barchent</b> er et 3—5 skaftet kipret Tøj, oftest
helt af Bomuld, altid tæt vævet, glat eller
mønstret. B. er enten glat ell. ruet. <sp>Glat B.</sp>,
<sp>Bolster</sp>, <sp>Dynevaar</sp>, er bleget ell. ubleget,
hvidt ell. med rød ell. blaa Bomuldsislæt. <sp>Ruet
B.</sp>, <sp>Bommesi</sp>, er vævet saaledes, at 2/3, 3/4
ell. 4/5 af den bløde Bomuldsislæt ligger frit
paa den ene Side og her er opruet, hvorved
der fremkommer en blød, uldagtig Overflade,
som paa det B., der bruges til Overtøj
(<sp>Multum</sp>, <sp>Beaverteen</sp> og <sp>Moleskin</sp>), tillige
er overskaaren som Klæde. Ruet B. bruges især
til Underlag for Voksdug, som Forstof og til
Undertøj. Til sidstnævnte Brug er det dog nu
meget fortrængt af Trikotvarer. Særlige Sorter
mønstret B. er <sp>Snore B.</sp> med ophøjede Ribber
og <sp>Piqué B.</sp> (<i>Flosspiqué</i>) med piqué-agtig
ophævede firkantede ell. lgn. Figurer.
<i>K. M.</i>
</chapter>

<chapter name="Barches eller Bérches">
<b>Barches</b> ell. <sp>Bérches</sp> kaldes Jødernes
Sabbatsbrød, der laves af fint Hvedemel og bestrøs
med Valmuefrø; der udtales over det nogle
Velsignelsesord, hebr. <i>berakot</i>, hvorfra Betegnelsen
antagelig stammer.
<i>J. P.</i>
</chapter>

<chapter name="Barclay, Alexander">
<b>Barclay</b> [↱ba.<sub>ə</sub>k£<sub>i</sub> ell. -k£e<sub>i</sub>], <sp>Alexander</sp>,
eng. Forf. og Gejstlig (c. 1475—1552). Han er
rimeligvis skotsk af Fødsel, men har vistnok
studeret i Oxford ell. Cambridge ell. begge
Steder. Ved Rejser i Frankrig og Italien
erhvervede han sig et grundigt Kendskab til disse
Landes Sprog. Hans mest bekendte Arbejde er
Satiren <i>The Shyp of Folys of this Worlde</i> (1509),
en Oversættelse og delvis Bearbejdelse af Brant's
»Narrenschiff«. Senere traadte han ind i Klostret
Ely og skrev her <i>The Myrrour of Good Maners</i>.
Han er Forf. af de første eng. <i>Eclogues</i> (1548),
til Dels Oversættelser og Bearbejdelser.
Desuden har han oversat Sallust's »Jugurthinske
Krig« paa Engelsk.
<i>(Ad. H.). I. O.</i>
</chapter>

<chapter name="Barclay, John">
<b>Barclay</b> [↱ba.<sub>ə</sub>k£<sub>i</sub> ell. -k£e<sub>i</sub>], <sp>John</sp>, nylatinsk
Digter og Satiriker, f. 1582 i Pont-à-Mousson,
d. 1621 i Rom. 1603 gik han til England, hvor
han vandt Jakob I's Gunst, hvem han dedicerede
1. Del af sin mod Jesuitterne rettede Roman,
<i>Euphormionis Satyricon</i> (London 1604). Han
udgav derefter <i>Conspiratio anglicana</i> (London 1605)
og en Beskrivelse af Europas Nationer, <i>Icon
animarum</i> (London 1614). Fra 1618 til sin Død
opholdt han sig i Rom. Hans Hovedværk,
<i>Argenis</i>, en politisk Allegori i Romanform med
vittige Hentydninger til Europas, særlig
Frankrigs, Tilstand paa Liguens Tid, blev oversat
paa de fleste europæiske Sprog og hørte til sin
Tids mest læste Bøger. (<sp>Litt.</sp>: <sp>Dalrymple</sp>,
<i>Sketch of the life of B.</i> [Edinburgh 1786];
<sp>Dupond</sp>, <i>L'Argénis de B.</i> [Paris 1875]).
<i>A. B. D.</i>
</chapter>

<chapter name="Barclay, Robert">
<b>Barclay</b> [↱ba.<sub>ə</sub>k£<sub>i</sub> ell. -k£e<sub>i</sub>], <sp>Robert</sp>,
Kvækernes største Teolog, f. i Edinburgh 1648, d.
1690. Han var af en gl berømt skotsk Slægt.
Hans Fader, der med Ære havde deltaget i
Trediveaarskrigen, gav ham en omhyggelig
Opdragelse og sendte ham for hans Uddannelses
Skyld til Paris. Her gik han under Paavirkning
af sin Morbroder over til Romerkirken. Da
Faderen, der imidlertid var blevet Kvæker, hørte
det, kaldte han ham straks hjem, og han vandt
efterhaanden Sønnen for sin Livsanskuelse. I
Kvækernes Forsamlinger følte B. Helligaandens
Nærværelse stærkere end noget andet Sted. I
<i>Theologiæ veræ christianæ apologia</i> (1676, ny
Udg. 1849) har B. sat Kvækernes religiøse
Subjektivisme i System, og han har forsvaret den i
forsk. Skr. W. Penn udgav 1692 B.'s samlede
Værker.
<i>L. M.</i>
</chapter>

<chapter name="Barclay, Thomas">
<b>Barclay</b> [↱ba.<sub>ə</sub>k£<sub>i</sub> ell. -k£e<sub>i</sub>], <sp>Thomas</sp>, Sir,
skotsk Politiker, f. 1853 i Dunfermline (Fife),
studerede Retsvidenskab i London, Paris og
Heidelberg, var 1876—82 Korrespondent for <i>Times</i>
i Paris, hvor han derefter etablerede en
international Advokatforretning og blev jur.
Konsulent for det eng. Handelskammer. 1899—1900
var han dettes Præsident og kunde i denne
Stilling øve megen Indflydelse saavel i den fr.
som den eng. kommercielle og politiske Verden.
Hans Virksomhed i Paris fik Bet. for den i disse
Aar stedfindende Tilnærmelse mellem de to Folk,
og 1901 kunde han indlede en formelig
Kampagne i England og Frankrig med Afslutning af
en eng.-fr. Forstaaelse som Maal. Hans Arbejde
blev et Led i Forberedelsen af den <i>Entente
cordiale</i>, som kom i Stand 1903. Som Anerkendelse
af hans Medvirken hertil fik han 1904
Knight-Titlen. 1903—04 rejste han desuden i
Nordamerikas forenede Stater med Afslutning af en
britisk-amerikansk Freds- og Voldgiftstraktat som
Mission. Som nyt Maal satte han sig Istandbringelse
af en tysk-engelsk Forstaaelse, forfægtede i
Aarh.'s første Aar denne Tanke i den eng. Presse
og indledede ved et Foredrag ved de tyske
Handelskamres Aarsmøde i Berlin Febr 1905 en
Række engelsk-tyske Sammenkomster, der stod i
Pacifismens Tegn. Senest Høsten 1912 fortsatte
han denne Propaganda paa tysk Grund og
arbejdede for at faa stiftet et <i>Anglo-German society</i>
til Fremme af indbyrdes Kulturpaavirkning de to
Lande imellem. B. har udfoldet en omfangsrig
publicistisk Virksomhed. Bl. hans Skr er de
vigtigste en større Haandbog i <i>Problems of
International Practice and Diplomacy</i> (1907), et
folkeretsligt Bidrag til Belysning af <i>The Turco-Italian
war and its problems</i> (1912) og et delvis
selvbiografisk Memoireværk: <i>Thirty years:
Anglo-french reminiscences</i> (1876—1906). <i>The Entente
cordiale from within, the story of its genesis
development and objects told by the man who
engineered it</i> (1914), hvori han søger at
dokumentere, at han er Ophavsmand til den fr.-eng.
Forstaaelse.
<i>K. V. H.</i>
</chapter>

<chapter name="Barclay de Tolly, Michael Andreas">
<b>Barclay de Tolly</b> [bark£æ-d<sub>ö</sub>-tå↱£i], <sp>Michael
Andreas</sp>, Fyrste, russ. Feltherre (i Rusland
kaldet <sp>Bogdanovitsch</sp>), (1761—1818),
tilhørte en opr. skotsk Familie, blev Officer 1778,
deltog med Udmærkelse i Tyrkerkrigene
1788—89, i Krigen mod Sverige 1790, mod Polen 1792
og 1794, blev 1798 Oberst og 1799 Generalmajor.
1806 kommanderede han Bennigsen's fremskudte
højre Fløj ved Pultusk og blev 1807 haardt saaret
ved Eylau. Som Generalløjtnant havde han
fremragende Andel i Finlands Erobring (1809) og
udnævntes til Generalguvernør her, blev Aaret
efter Krigsminister og fik 1812 Kommandoen
over den første Vestarmé i Krigen mod
Napoleon, ligesom det blev betroet ham at udføre
den af Phull udkastede Tilbagetogsplan. Efter
det uheldige Slag ved Smolensk maatte Kejser
Alexander dog, tvungen af det national-russ.
Parti, lade B. træde tilbage for Kutusov, under
