den vældige Mur om Byen Rom, der for en stor
Del endnu er bevaret; kun paa denne Vis kunde
Rigets Hovedstad nu sikres mod Barbarernes
Angreb.
<i>Kr. E.</i>
</chapter>

<chapter name="Aurelius, Marcus (se Antoninus)">
<b>Aurelius,</b> <sp>Marcus</sp>, se <sp>Antoninus</sp>.
</chapter>

<chapter name="Aurelius, Victor (se Victor)">
<b>Aurelius,</b> <sp>Victor</sp>, rom. Historieskriver, se
<sp>Victor</sp>.
</chapter>

<chapter name="Aurelle de Paladines, d', Louis Jean Baptiste">
<b>Aurelle de Paladines, d'</b> [d-å↱ræl-d<sub>ö</sub>-pala↱din],
<sp>Louis Jean Baptiste</sp>, fr. General, f. 9.
Jan. 1804, d. 17. Decbr 1877. Efter i en Rk. Aar
at have tjent i Algier deltog A. i det rom.
Restaurationsfelttog og udnævntes 1849 til Oberst.
Ved Statskuppet var A. atter i Algier,
proklamerede her Kejserdømmet og udnævntes kort
efter til Brigadegeneral, i hvilken Egenskab han
med Udmærkelse deltog i Krimkrigen. 1855 blev
han Divisionsgeneral, ledede under den ital. Krig
(1859) Troppernes og Materiellets Indskibning i
Marseille og gik 1869 over i Reserven. Oktbr
1870 blev han atter kaldet til aktiv Tjeneste som
Chef for 1. Loirearmé, sejrede over v. d. Tann
ved Goulmiers 9. Novbr og blev derefter
Øverstkommanderende for hele Loirearmeen; efter fl.
for Franskmændene uheldige Kampe og som
Følge af stærke Divergenser med Gambetta
maatte han imidlertid allerede i Decbr træde
tilbage fra sin Post. Efter Fredsslutningen 1871 fik
han Kommandoen over 14. Territorialdivision i
Bordeaux og indtraadte 1875 i Senatet. Han skrev
<i>Campagne de 1870—71; la première armée de la
Loire</i> (1872).
<i>Chr. Bl.</i>
</chapter>

<chapter name="aureole">
<b>aureole</b> [fr. åre↱ål] (af lat. <i>aurum</i>, »Guld«),
Straalekrone, Helgenskær; ifølge Thomas fra
Aquino en særlig Udmærkelse, der i det evige
Liv bliver Martyrer og Helgener til Del.
</chapter>

<chapter name="Aureolus, Gajus">
<b>Aureolus,</b> <sp>Gajus</sp>, rom. Provinskejser, en
af de saakaldte tredive Tyranner, var en
fremragende Rytterfører, der som saadan ydede
Kejser Gallienus de vigtigste Tjenester mod de
Hærførere, der havde tiltaget sig Kejsernavn.
267 lod han sig dog selv af Legionerne udraabe
til Kejser; men Gallienus rykkede straks imod
ham, og A. blev indesluttet i Milano. Under
Belejringen blev Gallienus myrdet (268); hans
Efterfølger Claudius overvandt A. ved den efter
denne opkaldte Bro over Adda, <i>Pons Aureoli</i>
(Pontiroli), og A. faldt i Kampen.
<i>Kr. E.</i>
</chapter>

<chapter name="Aures-Bjergene">
<b>Aures-Bjergene</b> (<sp>Djebel Aures</sp>), en Del
af Store Atlas i det østlige Algier, hæver sig i
sine højeste Toppe, Chelia og Mahmel, til en
Højde af 2330 m.
</chapter>

<chapter name="Aureus">
<b>Aureus</b> [↱a^u´-] (af lat. <i>aurum</i>, Guld), den
antikke rom. Guldmønt, maaske allerede udpræget fra
den anden puniske Krigs Tid, opr. = 100
Sestertier, af c. 8 g Vægt = c. 16 Kr. I Kejsertiden
blev den Hovedværdimaaler, medens Sølv og
Kobber blev Skillemønt (smlg. <sp>As</sp>).
Efterhaanden sank den i Værdi. I senere Kejsertid kaldtes
den <i>Solidus</i>, men havde kun godt Halvdelen af
den opr. Vægt (325 e. Kr. 4,55 g). Den bevarede
imidlertid i og uden for Romerriget sin Yndest
som en paalidelig, lødig Mønt; ikke faa er fundne
langt uden for Rigets Grænser, bl. a. i Norden.
— Ordet Solidus er bevaret i ital. <i>soldo</i> og fr.
<i>sou</i>.
<i>H. A. K.</i>

<img>Aureus (HADRIANVS AVG COS III PP. - AEGYPTIOS,
Fig. af Ægyptus, med Sistrum i Haanden; Ibis og Slange.
130 e. Kr.?</img>
</chapter>

<chapter name="au revoir">
<b>au revoir</b> [o-r↱vwa.r] (fr.), paa Gensyn.
</chapter>

<chapter name="Auri- og Auroforbindelser">
<b>Auri-</b> [↱a^u-] og <b>Auroforbindelser</b> [↱a^u-]
kalder man de til Guldtrioxyd og Guldmonoxyd
svarende Forbindelser, f. Eks. Auriklorid er
Guldtriklorid, AuCl<sub>3</sub>, Auroklorid er
Guldmonoklorid, AuCl.
<i>O. C.</i>
</chapter>

<chapter name="Aurich">
<b>Aurich</b> [↱a^u-], By i den preussiske Prov.
Hannover, Regeringsdistriktet A., ved Ems-Jade
Kanalen og Knudepunkt paa Jernbanen
Georgsheil-A., har (1910) 6297 Indb., to protestantiske
og en katolsk Kirke, en Synagoge, et Gymnasium,
et Lærerseminarium, Ølbryggerier og bekendte
Hestemarkeder. A. er Garnisonsby. Byen ligger
i en frugtbar Slette og har et holl. Udseende;
de gl. Fæstningsværker er erstattede af
Spadseregange. Slottet, som tidligere var Greverne af
Østfrislands Residens, bruges til
Regeringskontorer. — Regeringsdistriktet A. er 3107 km<sup>2</sup> med
(1910) 273957 Indb., deraf 248603 Protestanter,
12011 Katolikker og 2668 Jøder.
<i>G. Ht.</i>
</chapter>

<chapter name="Aurichalcit,">
<b>Aurichalcit,</b> et i Skorper af naaleformede
Krystaller optrædende Mineral af
Sammensætning 2(Zn,Cu)CO<sub>3</sub>.3(Zn,Cu)(OH)<sub>2</sub>. Farven er
bleggrøn, Haardhed ringe, Vægtfylden c. 3,5.
Forekommer ved Zink- og Kobbergruber ved
sekundær Dannelse.
<i>O. B. B.</i>
</chapter>

<chapter name="Aurichalcum">
<b>Aurichalcum</b> (lat.), Messing.
</chapter>

<chapter name="Auricula">
<b>Auricula</b> (lat.), det ydre Øre.
</chapter>

<chapter name="Auriculariaceæ">
<b>Auriculariaceæ,</b> en lille, til
Protobasidiomyceternes Underklasse hørende Familie, der i
Udseende meget minder om Bævresvampene, men
udmærker sig ved, at de lange, tynde Basidier
deler sig ved Tværvægge i sædvanlig fire Rum,
der hver udsender et Sterigma med en
Basidiespore. Den vigtigste Slægt er <i>Auricularia</i> Bull.
med c. 10 Arter, som mest hører hjemme i
Troperne; een Art, <sp>Judasøret</sp> (<i>A. sambucina</i>
Mart. = <i>Hirneola auricula Judae</i> Berk.), vokser
i Danmark paa Stammer og Grene af gl.
Hyldetræer; de 4—8 cm brede, i fugtig Tilstand
brunlige, sejgt geléagtige Frugtlegemer er konkave,
ofte øreformede, forsynede med Aarer og Folder;
de er paa Undersiden filtede, paa Oversiden
beklædte med det glatte Hymenium. Har tidligere
været benyttet som et udvendigt kølende Middel
(<i>Fungus Sambuci</i>) ved Hals- og Øjensygdomme.
<i>C. R.</i>
</chapter>

<chapter name="auriga">
<b>auriga</b> (lat.), »Tøjlefører«, Vognstyrer, Kusk,
særlig i Væddekørsler i Cirkus i romersk
Oldtid. De var i Reglen Slaver, kunde have
fyrstelige Indtægter, men nød ikke synderlig borgerlig
Anseelse. Undtagelsesvis kunde andre, selv
højtstaaende Mænd (Nero t. Eks. ved given
Lejlighed) optræde som a. Deres Bet. laa særlig i
den senere Oldtid; de optraadte i Farver (hvid,
rød, blaa, grøn) og fik ofte politisk Rolle. Modsat
den gr. Vognstyrers lange Dragt bar a. en kort
Tunica, der om Overkroppen var omsnøret med
