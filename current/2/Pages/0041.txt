Den ligeledes efter en L. af 12. Apr. 1910
udnævnte <sp>Forligsmand</sp> har til Opgave at
mægle i Interessekonflikter. Han udnævnes af
Indenrigsministeren efter Indstilling af den faste
Voldgiftsret, og kan, naar Arbejdsstandsning kan
befrygtes ell. alt er udbrudt, og Konflikten
skønnes at være af større samfundsmæssig Bet.,
indkalde Parterne til Forhandling, hvilken
Indkaldelse disse er pligtig at efterkomme.
Forligsmanden er Forhandlingsleder og kan, naar
han finder det formaalstjenligt, fremsætte et
Mæglingsforslag, der dog ikke maa
offentliggøres uden begge Parters Samtykke, medmindre
Arbejdsstandsning finder Sted. Forligsmanden
har siden 1910 udfoldet en ikke ringe
Virksomhed til Bilæggelse af Arbejdsstridigheder, og
større Arbejdsstandsninger er hidindtil
undgaaet. Institutionen synes allerede at have
vundet fast Fodfæste, og Loven, der udløb 1.
Apr. 1914, er da ogsaa i det væsentlige uændret
blevet forlænget til 1918.

Hvorledes Udviklingen vil forme sig i den
Tid, der kommer, lader sig naturligvis ikke
sige, men foreløbig peger den dog i Retning af
en stadig skarpere Adskillelse mellem Rets- og
Interessekonflikter, saaledes at de første
undergives retslig Afgørelse, og det saaledes alene
bliver Interessekonflikter, som kan føre til aaben
Strid. For disse sidste vil man næppe i den
nærmeste Fremtid i Europa komme ud over
Mæglingsstadiet, og der er foreløbig kun ringe
Udsigt til, at man nogetsteds vil følge i Ny
Zeelands Spor. Kun for »koncessionerede«
Virksomheder vil det muligvis ske, om der end
ganske vist her er den Vanskelighed, at
Arbejderne ogsaa for dette Omraades Vedkommende
er Modstandere af tvungen Voldgift i
Interessekonflikter. Derimod er det ikke usandsynligt,
at den Vej, som man tidligst er slaaet ind paa
i Victoria, og som senere paa et begrænset
Omraade er fulgt i England, vil blive betraadt
ogsaa i andre Lande. (<sp>Litt</sp>.: Beretning fra
Fællesudvalget af 17. Aug. 1908 ang.
Arbejdsstridigheder [1910]; <sp>N. Rygg</sp>, »Lovgivning ang.
Mægling i Arbejdstvistigheder i forsk. Lande«
[1909]; <sp>Zimmermann</sp>, »Gewerbliches
Einigungswesen in England und Schottland« [1906];
<sp>Aves</sp>, <i>Report on the wages boards and
industrial conciliation and arbitration acts of
Australia and New Zealands</i> [1908]; <sp>Pigou</sp>, <i>Methods
of industrial peace</i> [1905]; »Handwörterbuch der
Staatswissenschaften«: Artiklerne
»Gewerberichte« og »Einigungsämter«; <sp>Alex. Foss</sp>,
»Arbejdsgiverforeningernes Opgave« [»Nationaløkon.
Tidsskr.« 1908]; <sp>Oscar Johansen</sp>, »Om
Arbejdskampe« [»Nationaløkon. Tidsskr.« 1908];
<sp>A. Høyer</sp>, »Statsmagtens Indgriben i
Arbejdsforholdene« [»Nationaløkon. Tidsskr.« 1913]).
<i>K. R-H.</i>
</chapter>

<chapter name="Arbejdsstuer">
<b>Arbejdsstuer</b> (for Børn) er saadanne
praktiske Arbejdsskoler, hvor fattige Bybørn i den
lavere Skolealder kan finde Optagelse og
Tilhold i Fritiden fra Folkeskolen for under
Vejledning at beskæftiges med nyttigt Arbejde,
passende for deres Alder og Udvikling, samtidig med
at de belæres og underholdes ved Højtlæsning,
Fortælling, Fremvisning af Billeder o. l. A. er
fremfor alt beregnet paa Børn, som er udsatte
for at blive forsømte, fordi begge Forældre er
fraværende fra Hjemmet til Arbejde, ell. hvis
Moder ikke formaar ell. ikke vil føre det
nødvendige Tilsyn med dem. A.'s Maal er at redde
Børn fra Gadens, Tiggeriets og Lediggangens
Farer, og Erfaring viser, at dette i stor
Udstrækning lykkes, hvorfor de i de fleste moderne
Storbyer indgaar som et uundværligt Led i den
sociale Forsorg. A. oprettes som Regel efter
privat Initiativ af Veldædighedsforeninger og
nyder ofte nogen pekuniær Støtte af det
Offentlige. I Kbhvn blev den første A. oprettet
1872, i Kria 1886, i Sthlm 1887.
<i>K. V. H.</i>
</chapter>

<chapter name="Arbejdsstyrke">
<b>Arbejdsstyrke</b> er et Kunstord, der er
fremkommet i Anledning af de Forsøg over
Virkningen af Belastningsgentagelser for
Bygningsmaterialer, navnlig Jern og Staal, der først
er anstillede af <sp>Wöhler</sp> i Berlin 1859—70 og
<sp>Bauschinger</sp> i München 1880—90. Ved
disse Forsøg er det bl. a. paavist, at et Brud kan
fremkaldes, naar man lader Paavirkningen
svinge mellem en højere og lavere Grænse et
tilstrækkeligt Antal Gange (maaske millionvis),
selv om Paavirkningens højeste Værdi er
betydelig lavere end den, der er nødvendig til
Frembringelse af Brud, naar den virker som en
hvilende Belastning. Endvidere er det vist, at
der til en vilkaarlig lavere Grænse for
Paavirkningen svarer en bestemt højere Grænse,
saaledes at Materialet endnu netop lige kan
taale en Vekslen af Paavirkningen mellem disse
to i det uendelige (i alt Fald praktisk talt). Ved
Materialets A. (Arbeitsfestigkeit) forstaar man
denne højere Grænse for Paavirkningen
svarende til et vist Minimum. Den store Bet. af
disse Forhold for Dimensionsbestemmelsen af
Jernkonstruktioner, der er udsatte for Variation
i Paavirkningen, saaledes for Jernbroer,
Maskindele o. l., er umiddelbart indlysende og
har givet sig Udslag i Fremkomsten af et Utal
af Formler, hvormed Hensigten er at variere
Sikkerhedsgraden efter den større ell. mindre
Variation i Paavirkningen. Nutildags er man dog
mange (og maaske de fleste) Steder atter gaaet
bort fra direkte at anvende saadanne Formler
og tager blot mere skønsvis Hensyn til
Spændingens Variation ved Fastsættelsen af den
tilladelige Paavirkning.
<i>A. O-d.</i>
</chapter>

<chapter name="Arbejdstegning">
<b>Arbejdstegning</b> er det sidste Stadium, et
Projekt har at gennemgaa før Udførelsen.
Forinden er der udfærdiget Skitser og dernæst
Hovedtegninger, og efter disse sidste udføres
A. i stor Maalestok med alle Detailler tydelig
fremstillede og paaskrevne Maal — ved særlig
vanskelige Former ofte i naturlig Størrelse —,
saa at en nogenlunde dygtig Arbejder deraf
kan faa alle nødvendige Oplysninger for
Udførelsen. <i>A. O-d.</i>
</chapter>

<chapter name="Arbejdstid">
<b>Arbejdstid.</b> I den standende Strid mellem
Kapital og Arbejde, hvor som helst den viser
sig i Lovgivningen ell. paa Arbejdsmarkedet,
spiller Kravet om en kortere Arbejdsdag en
meget væsentlig Rolle. Arbejdernes
Organisationer rejser det atter og atter, og det
tillægges ofte af Arbejderne i langt højere Grad end
en højere Løn en principiel Bet. Det er saaledes
ret betegnende, at da man i Paris 1889
planlagde en aarlig Majfest, der skulde formes som
