<chapter name="Benjovski, Morits August, Greve af">
<b>Benjovski,</b> <sp>Morits August</sp>, Greve af,
bekendt Eventyrer (1741—86), f. i Ungarn,
deltog som østerrigsk Løjtnant i Syvaarskrigen.
1768 kæmpede han som polsk General med
stor Tapperhed mod Russerne, men blev fangen
og forvist til Kamtshatka. Her vandt han
Guvernørens Gunst, fik 1771 Friheden og ægtede
Guvernørens Datter. I Spidsen for 100 Fanger
bemægtigede han sig derpaa Fæstningen, forlod
Kamtshatka og kom paa et taget Skib til Macao.
1772 kom B. til Frankrig, hvor han fik det
Hverv at grunde en Koloni paa Madagaskar. Her
landede han 1774, fik fl. Høvdinger paa sin
Side og blev 1776 valgt til Konge. Da den fr.
Regering ikke vilde støtte ham, gik han til
England og fik dels der, dels i Nordamerika
privat Understøttelse og landede 1785 igen paa
Madagaskar, hvor han kort efter faldt. Hans
Autobiografi blev udg. 1790 i London i 2 Bd og
overs. paa Fransk og Tysk.
</chapter>

<chapter name="Benk, Johannes">
<b>Benk</b> [bæŋk], <sp>Johannes</sp>, østerrigsk
Billedhugger, f. 27. Juli 1844 i Wien, d. Marts 1914 smst.
Elev af Akademiet i Wien og af Hähnel i
Dresden, oprettede han 1872 sit eget Atelier i Wien.
Han har udfoldet en omfattende Virksomhed,
særlig ved dekorativ Skulptur til Ny-Wiens
Monumentalbygninger (Kolossalgruppen »Austria«
til Arsenalet o. m. a.) og ved Gravskulptur.
»Deutschmeister-Denkmal« (afsløret 1907) anses
for hans bedste Monumentalværk.
<i>A. Hk.</i>
</chapter>

<chapter name="Benkestok">
<b>Benkestok</b> (<sp>Benchestoch</sp>), en af
Norges ældste Adelsætter. Dens ældste kendte
Medlem er <sp>Tord B.</sp>, hvis Søn, Hr. <sp>Trond
Tordssøn B.</sp> til Talgø (Finnø Præstegæld,
Ryfylke), var norsk Rigsraad. Foruden paa
Vestlandet blomstrede Slægten fornemmelig i
16. Aarh. i Nordland, hvor den havde sit
prægtige Hovedsæde paa Melø Gaard (Rødø
Præstegæld) i Helgeland. I Mandslinien
forsvinder Slægtens Spor i 2. Halvdel af 17. Aarh.,
idet den ved denne Tid efterhaanden gik tabt
af sin Formue og sank ned i Bondestand.
Frasagn om Slægtens Rigdom og Glans har dog
holdt sig til nyere Tid i Nordland. Dens
Vaaben var et vertikalt delt Skjold, hvis første
Felt bar en halv blaa Lillie, medens Højrefeltet
ved en Skraabjelke fra øverste højre Hjørne
deltes i Halvfelter, blaat øverst, Sølv under;
over Hjelmen et Par Vesselhorn i blaat og Sølv.
Efter at den agnatiske Descendens var uddøet,
kan en lang Række Ætlinier paa Kvindesiden
forfølges ned til Nutiden. (<sp>Litt.</sp>:
<sp>Wilhelmine Brandt</sp>, »Slægten B.« [1904]).
<i>K. V. H.</i>
</chapter>

<chapter name="Benklæder (se Dragt og Pantalon)">
<b>Benklæder,</b> se <sp>Dragt</sp> og <sp>Pantalon</sp>.
</chapter>

<chapter name="Benkoelen (se Benkulen)">
<b>Benkoelen</b> [bæŋ↱ku.£<sub>ə</sub>n], se <sp>Benkulen</sp>.
</chapter>

<chapter name="Benkul">
<b>Benkul,</b> <sp>Bensort</sp>, <sp>Spodium</sp>, er et ved
Forkulning af Ben fremstillet Præparat, hvis
Hovedanvendelse begrunder sig paa dets Evne
til at absorbere forsk. i Vand opløste Stoffer.
Det finder saaledes Anvendelse i kemiske
Laboratorier til Affarvning af mange Vædsker og
benyttes i Industrien i stor Udstrækning i
Sukkerraffinaderier. B. finder ogsaa Anvendelse
som sort Farvestof, navnlig som Tilsætning
til Skosværte. Til Fabrikationen, der sker
ved Benenes Glødning uden Luftens Adgang,
benyttes især de tætteste og haardeste Dele af
Knoglerne. Benene maa først affedtes, fordi de
ellers giver de temmelig værdiløse saakaldte
Glanskul, og denne Affedtning maa helst
foretages ved Ekstraktion med Benzin e. l. og ikke,
som det ofte sker, ved Udkogning med Vand,
da der herved samtidig fjernes meget limgivende
Væv, medens dette netop under den paafølgende
Forkulning tjener til Dannelsen af Kulstoffet i
B. Forkulningen foretages enten i Jernskaale,
der stables oven paa hinanden, saaledes at en
altid tjener som Laag for den nedenfor
staaende, og indsættes i en staaende ell. liggende
Flammeovn, hvor de forbliver, til de igen er
afkølede, ell. man benytter lange Jernretorter,
af hvilke B. efter færdig Brænding tømmes ud
i lufttætte Beholdere — for ikke at antændes,
naar de i varm Tilstand kommer i Berøring
med Luften — og som dernæst hurtigst muligt
fyldes med frisk Raamateriale uden først at
afkøles. En meget heldig Egenskab ved B. er
den, at de lader sig benytte ofte, idet de Stoffer,
de har absorberet, atter kan fjernes, og dette
kan gentages saa længe, indtil B. saa at sige
er slidte op ved de mek. Manipulationer ved
Rensningen, den saakaldte <sp>Revivering</sp>. B.,
der har været benyttede til Rensning af
Sukkersaft, har af denne især optaget Farvestoffer,
Slim, Æggehvidestoffer, noget Sukker o. a.
organiske Stoffer, Kalk, især som
Kalciumkarbonat og Gips, og talrige andre uorganiske og
organiske Salte, og det er saaledes disse Stoffer,
der skal fjernes ved Reviveringen. Dette sker
for samtlige organiske Stoffers Vedkommende
derved, at de brugte B. hensættes under
saadanne Forhold, at der opstaar Gæring og
Forraadnelse i dem, hvorved de organiske
Bestanddele — dog naturligvis ikke Kulstoffet i B. —
vil omdannes til Stoffer, der dels bortgaar i
Luftform, dels er letopløselige i Vand, og som
fuldstændig og let sønderdeles og fjernes ved
den Glødning, hvormed Reviveringen slutter.
De uorganiske Stoffer fjernes ved Udvaskninger
med Saltsyre, Soda og Vand. Affaldet fra
Fabrikationen af B., navnlig Pulveret, naar
Benene brændes hele, og de ikke mere brugelige
B. kan p. Gr. a. det store Indhold af
Kalciumfosfat benyttes til Fremstilling af Gødning,
hvortil det dog ikke har saa stor Værdi som de raa
Ben. Pulveret anvendes som nævnt til Skosværte
og til sorte Farver samt til Polering af
Sølvarbejder.
<i>K. M.</i>
</chapter>

<chapter name="Benkulen">
<b>Benkulen</b> [bæŋ↱ku.£<sub>ə</sub>n] (<sp>Bangka Ulu</sp>, holl.
<sp>Benkoelen</sp>), nederl. ind. Residentskab paa
Vestkysten af Sumatra, 25100 km<sup>2</sup> med (1905)
204269 Indb. B. er en lang, smal Kyststrækning
mellem Bjergene og Havet, sumpet og usund,
men frugtbar. Der avles Ris, Peber, Kaffe og
Muskat. Hovedstaden B. (7000 Indb.) er i
Tilbagegang p. Gr. a. Havnens Tilsanding.
<i>M. V.</i>
</chapter>

<chapter name="Benlameller (se Ben)">
<b>Benlameller,</b> se <sp>Ben</sp>, S. 907.
</chapter>

<chapter name="Ben Lawers">
<b>Ben Lawers</b> [ben-↱£å.<sub>ə</sub>z], Tinde i de sydlige
Grampians-Bjerge i Skotland, i Nærheden af
Loch Tay, 1214 m høj.
</chapter>

<chapter name="Benlegemer (se Ben)">
<b>Benlegemer,</b> se <sp>Ben</sp>, S. 907.
</chapter>

<chapter name="Benlim (se Lim)">
<b>Benlim,</b> se <sp>Lim</sp>.
</chapter>

<chapter name="Benlliure y Gil, José">
<b>Benlliure y Gil</b> [wænl<sub>j</sub>i↱uræ-i-кil], <sp>José</sp>, sp.
Maler, f. 1. Oktbr 1855 i Cañamelas, Elev af
Akademiet i Valencia og af F. Domingo, har malet
en Mængde Genre- og Historiestykker, der har
