strømme til Brænderen. (Paa lgn. Maader
fungerer de meget udbredte B.-Loddelamper). Ved
»Luftgas« forstaas en Blanding af atmosfærisk
Luft og fordampet, meget letflygtig B., som
er saa rig paa B., at den ved Antændelse, naar
den strømmer ud af en alm. Gasbrænder, kan
brænde som alm. Belysningsgas med en rolig
Flamme og ikke — saaledes som man vel egl.
vilde vente — vil eksplodere. En saadan Gas,
der navnlig fremstilles af Gasolin, er i Følge
Sagens Natur let at fremstille; under forsk.
Navne, f. Eks. Aërogengas, Benoidgas o. s. v.
har den fundet en Del Anvendelse til Belysning
af Sanatorier, Herregaarde o. l.

En stor Ulempe ved B. er dens store
Brandfarlighed. I Modsætning til Petroleum vil B.,
der staar hen i Luften, altid — selv ved de
laveste i Praksis forekommende Temp. —
antændes, naar en Flamme kommer i Nærheden
deraf. I lukkede Rum, hvor B. i tilstrækkelig
Mængde og i tilstrækkelig lang Tid er i
Berøring med den tilstedeværende Luft, vil dennes
Indhold af Benzindamp blive saa stort, at en
Gnist vil antænde den, Luftblandingen er altsaa
eksplosiv. Ved større Benzinlagre anvender
man nu ofte den særlig af Martini og Hüneke
benyttede »farefri« Magasineringsmetode, hvor
Rummet i Beholderen over B. holdes stadig
fyldt med en uforbrændelig Luftart, f. Eks.
Kulsyre ell. Kvælstof. Ved at dække alle
Aabninger med tæt Metaltraadsvæv og indskyde
Traadvæv paa passende Steder i Ledningerne
— altsaa anvende Princippet fra »Davy's
Sikkerhedslampe« — kan man til en vis Grad
forhindre, at Flammen fra en eventuel opstaaet
Eksplosion forplanter sig ind i Beholderen.
Særlig brandfarlig har B.'s Anvendelse i de
»kemiske Vaskerier« vist sig at være, idet ved
Gnidningen mellem Tøjet, f. Eks. Uld, og B.
de to Stoffer, der begge er godt isolerende, vil
blive elektriske, Uld positivt, B. negativt, hvad
der let kan give Anledning til Dannelse af
elektriske Gnister. Efter Richter opløser man nu
i B. 0,01—0,1 % oliesurt Magnium; herved vil
Ledningsevnen af B. blive forøget, hvad der i
høj Grad har vist sig at formindske Faren for
Gnistdannelse.
<i>Carl J.</i>
</chapter>

<chapter name="Benzinolie (se Mineralolie)">
<b>Benzinolie</b>, se <sp>Mineralolie</sp>.
</chapter>

<chapter name="Benzochinon (d. s. s. Chinon)">
<b>Benzochinon,</b> d. s. s. <sp>Chinon</sp>.
</chapter>

<chapter name="Benzoë">
<b>Benzoë</b> er en Harpiks, der faas af et i
Bagindien og paa de ostindiske Øer voksende Træ,
<i>Styrax Benzoin</i>, der nu ogsaa forsøgsvis dyrkes
i Brasilien. Maaske leverer ogsaa <i>Styrax
Finlaysonianum</i> noget B. Denne flyder som en Balsam
ud af Træet, enten frivillig ell. af Indsnit, gjorte
i Barken, og stivner hurtig i Luften. Et Træ
leverer fra sit 6. til sit 16. ell. 18. Aar paa denne
Maade aarlig c. 1,5 kg B., der i Beg. er hvid,
derpaa gullig og ved gamle Træer kan blive
meget mørkfarvet. Bl. Handelssorterne skelner
man mellem flg.: <sp>Siambenzoë</sp> regnes for
den fineste og fremkommer dels som »Taarer«
(<i>B. in lacrymis</i>), uregelmæssige, mest flade,
svagt rødliggule, voksglinsende Draaber ell.
større, flade, fuldstændig homogene, indtil 20
cm lange Stykker af en fin, vanilleagtig Lugt,
der smelter ved 75°, dels som
<sp>Mandelbenzoë</sp> (<i>B. amygdaloïdes</i>), der bestaar af klare
Korn, sammenkittede af en brunrød, stærkt
glinsende Grundmasse. Den anses for finere, jo fl.
»Mandler« den indeholder. Grundmassen smelter
som Regel ved 95°, Mandlerne ved 85°.
<sp>Kalkuttabenzoë</sp> fremkommer som store,
smudsig graabrune, skøre Blokke (<sp>Blokbenzoë</sp>),
der er stærkt forurenede af Planterester og
Træsplinter og indeholder mange ganske smaa,
uregelmæssig hvide Mandler. Blokkene bærer
udvendig Indtryk af de Maatter, hvori de har
været nedpakkede. <sp>Penang</sp>- ell.
<sp>Sumatrabenzoë</sp> bringes i Handelen i Trætønder og
danner en chokoladebrun Masse, der lugter af
Storaks og i de øverste Lag indeholder langt fl.
Mandler end i de underste. B. indeholder,
foruden nogle Urenheder, 3 ell. 4 Slags Harpiks,
Benzoësyre, Kanelsyre og Vanilin. Den er
uopløselig i koldt Vand, men afgiver lidt
Benzoësyre og Kanelsyre til kogende Vand, kun delvis
opløselig i Æter, men fuldstændig opløselig i
Alkohol. Ved Ophedning smelter den og
udbreder derved en stærk, behagelig Lugt og Dampe
af Benzoësyre og undertiden Kanelsyre, der
irriterer Slimhinderne og frembringer Hoste.
Kanelsyre forekommer ikke i alle Sorter B.,
navnlig som Regel ikke i Siambenzoë, derimod
saa at sige altid i Penangbenzoë. Man kan
paavise den ved at pulverisere B., udkoge den med
Vand, filtrere, inddampe Filtratet noget og
derpaa opvarme det til Kogning med
Kaliumpermanganat; er Kanelsyre til Stede, vil den herved
omdannes til Bittermandelolie, der kendes paa
Lugten. B. bruges i Medicinen p. Gr. a. sit
Indhold af Benzoësyre, hvorfor en Paavisning af
Kanelsyre her er af Vigtighed og f. Eks.
Penangbenzoë paa Forhaand er udelukket fra
denne Anvendelse. I Danmark er kun
Siambenzoë officinel. I Teknikken bruges B. p. Gr. a. sin
Vellugt i Parfumeriet og til Fremstilling af en
Del Benzoësyre, der i øvrigt i det store
fremstilles af Toluol.
<i>K. M.</i>
</chapter>

<chapter name="Benzoëblomster (se Benzoësyre)">
<b>Benzoëblomster,</b> se <sp>Benzoësyre</sp>.
</chapter>

<chapter name="Benzoëdraaber">
<b>Benzoëdraaber,</b> <sp>Benzoëtinktur</sp>, er en
gullig Vædske af behagelig Lugt. Den fremstilles
efter den danske Farmakopé ved at udtrække
1 Del Benzoë med 5 Dele Vinaand. — B.
anvendes til kosmetisk Brug. Med Vand giver B.
en mælket Blanding, der, tilsat Rosenolie,
under Navn af »Jomfrumælk« undertiden benyttes
som Middel mod Fregner ell. til Forskønnelse
af Huden. — <sp>Sammensatte B.</sp> indeholder
foruden Benzoë tillige Aloe og Perubalsam. De
benyttes meget som Saardraaber.
<i>E. K.</i>
</chapter>

<chapter name="Benzoëfedt">
<b>Benzoëfedt,</b> <i>Adeps benzoatus</i>, tilberedes efter
den danske Farmakopé ved at digerere 1 Del
Siambenzoë med 50 Dele Svinefedt ved en
Temp. af c. 50° i 2 Timer, hvorpaa det smeltede
Fedt sis fra det uopløste Bénzoë. — B. er af en
behagelig Lugt og bliver ikke harskt ved
Henstand, hvorfor det ofte benyttes til Salver og
Pomader i St f. Svinefedt.
<i>E. K.</i>
</chapter>

<chapter name="Benzoëharpiks (se Benzoë)">
<b>Benzoëharpiks,</b> se <sp>Benzoë</sp>.
</chapter>

<chapter name="Benzoësyre">
<b>Benzoësyre,</b> <sp>Fenylkarbonsyre</sp>,
C<sub>6</sub>H<sub>5</sub>COOH, blev i Beg. af 17. Aarh. fundet i
Benzoëharpiks og 1785 fremstillet af <sp>Scheele</sp>
som Spaltningsprodukt af Hippursyre, der findes
i Planteædernes Urin. Dens Sammensætning blev
fastslaaet af <sp>Liebig</sp> og <sp>Wöhler</sp> 1832. — B.
