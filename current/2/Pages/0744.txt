Oboist, indtil han afgik med Pension (1797).
Hans skønne Tone og sjælfulde Foredrag var
berømt. — Hans ældre Søn, <sp>Frederik
Philip Carl August B.</sp>, f. i Kassel 1775,
d. i Kbhvn 22. Decbr 1804, var ligeledes en
særdeles skattet Oboblæser, der optraadte paa
Koncerter allerede fra 14 Aars Alderen. Ansat
i det kgl. Kapel 1789. Fra hans Haand haves,
delvis udkommet i Trykken, nogle Hæfter Sange
samt Koncerter for Obo, for Fløjte og for
Valdhorn. — Hans yngre Søn, <sp>Christian
Frederik B.</sp>, f. i Kbhvn 24. Febr 1787, d. i
Middelfart 17. Juli 1861, optraadte ligeledes tidlig
offentlig som Obovirtuos og blev, kun 15 Aar gl.
Medlem af det kgl. Kapel. 1804 foretog han med kgl.
Understøttelse en Kunstrejse til Udlandet, hvor
han optraadte som Virtuos i Berlin og
erhvervede sig et betydeligt Navn, som han senere
hævdede ved gentagen Koncertoptræden i
Kbhvn og fornyede Koncertrejser rundt omkr.,
til Holland, Tyskland, Sverige og de danske
Provinser. I Danmark virkede han tillige
betydningsfuldt som Lærer, ja stiftede her en
Skole, hvis skønne Tonedannelse endnu
berømmes (Chr. Schiemann). Af hans Kompositioner
mærkes to Koncerter og en Rondo med
Orkester, Sonater, Divertissements for Obo,
fremdeles en Ouverture samt en Symfoni for
Blæseinstrumenter. Han pensioneredes 1. Apr. 1841
og levede senere i Middelfart, ukendt og
forglemt i trange Kaar.
<i>A. H.</i>
</chapter>

<chapter name="Barth (norsk Slægt)">
<b>Barth,</b> norsk Slægt, der nedstammer fra en
antagelig fra Sachsen indvandret Bjergmand
<sp>Daniel B.</sp> (1607—56), der døde som
Overbjergmester paa Kongsberg. En af Slægtens
Linier (»Kragerø-Barthene«) afledes fra nævnte
Daniel B.'s Sønnesøn, Byfoged i Kragerø Daniel
B. (1674—1716). (<sp>Litt.</sp>: <sp>M. Sundt</sp>, »Familien
B.« [1891]; <sp>H. Krog Steffens</sp>, »Norske
Slægter« [1912]).
<i>K. V. H.</i>
</chapter>

<chapter name="Barth, Agnar Johannes">
<b>Barth,</b> <sp>Agnar Johannes</sp>, norsk
Forstmand, Søn af nedenn. J. B. B., f. 26. Aug. 1871
i Lillehammer, tog Skoveksamen 1893, var
1899—1901 Lærer i Skovtaksation ved Norges
Landbrugshøjskole paa Aas og har siden 1901 været
Skovforvalter i Inderøens, senere Stenkjær
Omraade (Indherred), og samtidig Bestyrer af
Stenkjær Skovskole. Han har bl. a. udg.: »De
for skog og mark skadelige og nyttige pattedyr«
(1898), »Grantørken, dens aarsaker og
forebyggelse« (1902), en prisbelønnet »Skogbrugslære,
I: Hugstsystemerne og skogens naturlige
foryngelse« (1905, oversat til Finsk 1909); II:
»Skogkulturen ell. den kunstige skogforyngelse« (1913);
»Skogtaxationslære« (1908, 3. Udg. 1915) og
1902—06, sammen med Thv. Kiær, »Forstligt
tidsskrift«.
<i>K. V. H.</i>
</chapter>

<chapter name="Barth, Auguste">
<b>Barth,</b> <sp>Auguste</sp>, Orientalist, f. 22. Marts
1834 i Strassburg. Han har skrevet en (senere
paa Engelsk overs.) ind. Religionshistorie, <i>Les
religions de l'Inde</i> (Paris 1879, en udvidet eng.
Udgave, London 1882) og <i>Inscriptions sanscrites
du Cambodge</i> (Paris 1885) i <i>Notices et Extraits
de la Bibliothèque nationale</i> (Udg. XXVII, 1.
Del). Af stor Interesse er ogsaa hans talrige
Kritikker af videnskabelige Værker paa den
ind. Oldtidslæres Omraade i <i>Revue critique</i>
(siden 1872) og hans kritiske Aarsberetninger
over ind. Religionsforskninger i <i>Revue de
l'Histoire des Religions</i> (siden 1880). Endvidere
har han skrevet fl. Artikler i <i>Journal Asiatique</i>
og i <i>Mémoires de la Société de linguistique</i>.
<i>(S. S.). D. A.</i>
</chapter>

<chapter name="Barth, Carl Georg Lange">
<b>Barth,</b> <sp>Carl Georg Lange</sp>, norsk
Ingeniør og Opfinder, Søn af nedenn. J. B. B., f.
28. Febr 1860 i Kria, uddannet ved Hortens
tekniske Skole og mekaniske Værksted. B.
udvandrede 1881 til Amerika, hvor han arbejdede som
Tegner ved forsk. mek. Værksteder og herunder
udtog fl. Patenter paa tekniske Opfindelser og
Forbedringer; 1897—1900 var B. Lærer i tekn.
Fag. Siden 1902 har han erhvervet stort Ry
som konsulterende Ingeniør og Organisator af
den efter sin Opfinder, F. W. Taylor, benævnte,
til den højeste Grad af Rationalitet udviklede
Driftsmetode <i>The Taylor system of scientific
management</i>, der med den højest mulige
Nytteeffekt af Maskine og Arbejder søger at forene
det størst mulige økonomiske Udbytte saavel for
Arbejder som for Arbejdsgiver. B. har skaffet
dette »videnskabelige« Driftssystem megen
Udbredelse over hele Nordamerika. (<sp>Litt.</sp>: <sp>F. W.
Taylor</sp>, <i>The Principles of Scientific
Management</i> [1911; tysk Udg. »Die Grundzüge
wissenschaftlicher Betriebsführung«, ved R. Roesler,
1913]).
<i>K. V. H.</i>
</chapter>

<chapter name="Barth, Carl Wilhelm Bøckmann">
<b>Barth,</b> <sp>Carl Wilhelm Bøckmann</sp>,
norsk Marinemaler, f. 9. Novbr 1847 i Kria,
uddannedes først til Marineofficer og blev 1871
Løjtnant i den norske Marine. Et Par Aar for
han ogsaa i Koffardifart. Fra 1880 studerede
han 3 Vintre hos Gude i Berlin og tog derefter
sin Afsked som Marineofficer for udelukkende
at blive Maler. B. er en meget populær
Marinemaler; et Billede af ham »Lodser« (1882)
tilhører Kunstmuseet i Kria. Han har været
Medlem af Nationalgaleriets Direktion.
<i>E. L-w.</i>
</chapter>

<chapter name="Barth, Christian Gottlieb von">
<b>Barth,</b> <sp>Christian Gottlieb</sp> von,
württembergsk Præst og Forf. (1799—1862),
studerede Teologi i Tübingen, hvor han blev
paavirket af den af Bengel og Oetinger prægede
teologiske Retning, der plejede teosofiske
Interesser og ventede Herrens nære Komme.
Under Forudsætning heraf stiftede B. (1819) den
første akademiske Missionsforening, og hele sit
Liv satte han ind paa at fremme den ydre
Mission. Ved forsk. Skr søgte han at faa
Ungdommen i Tale, og i Lighed med de eng.
Traktatselskaber fik han grundlagt »Calwer
Verlagsverein«. 1824—38 var han Præst i
Möttlingen ved Calw, Resten af sit Liv levede han
i Calw, rastløs virksom for Missionen,
Forlagsforeningen og Udgivelsen af Bøger og Blade for
Børn og unge Mennesker. (<sp>Litt.</sp>: <sp>G.
Weitbrecht</sp>, »Dr B. nach seinem Leben und
Wirken« [Stuttgart 1875]).
<i>L. M.</i>
</chapter>

<chapter name="Barth, Heinrich">
<b>Barth,</b> <sp>Heinrich</sp>, tysk Afrikarejsende, f.
i Hamburg 16. Febr 1821, d. i Berlin 25. Novbr
1865. Han studerede 1839—44 Sprogvidenskab
og Arkæologi og fattede paa en Rejse til Italien
(1840) Planen til en Undersøgelsesrejse til
Middelhavskystlandene. 1845—47 berejste han alle
Landene paa Middelhavets Syd- og Østkyst
fra Marokko til Konstantinopel. Rejsens
Resultater nedlagde han i »Wanderungen durch die
Küstenländer des Mittelmeers ausgeführt in
