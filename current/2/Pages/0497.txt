Basis for de babitiske administrative Indretninger,
Kalenderen etc.). Eskatologiske Spekulationer
træder kun lidet frem hos ham; mere beskæftiger
han sig med Ordningen af det fremtidige
Babi-Samfund (human Etik, Forbud mod
Vin, Opium og Tobak, Højnelse af Kvindens
sociale Stilling, Slørets Bortfjernelse, Reform
af Retsplejen, Afskaffelse af Tortur og Dødsstraf).
Beskyldningerne mod B. for Kommunisme
og Kvindefællesskab beror paa Misforstaaelser
af deres Lære. Blandt Bab's Skrifter
er det bekendteste den arabiske Bajan
(ɔ: »Forklaring«; fr. Oversættelse: <i>le Béyan
arabe, trad. par A.-L.-M. Nicolas</i>, Paris 1905).
Bab beskæftigede sig meget med Tanken om den
Profet, der skulde komme efter ham, »den, som
Gud vil lade opstaa«. Han havde selv udpeget
til sin Efterfølger Mirza Jahja, kaldet Subh-i-Ezel
(»Evighedens Morgengry«). Denne flyttede
Sektens Centrum fra Persien til Tyrkiet, først til
Bagdad, senere til Adrianopel. Her optraadte
1866—67 hans Halvbroder Behaullah som »den,
som Gud vil lade opstaa« og berøvede snart
Subh-i-Ezel de fleste af hans Tilhængere. Efter
en Række Stridigheder mellem dem lod den
tyrk. Regering dem internere, Subh-i-Ezel i
Famagusta paa Cypern, Behaullah i Acre i Syrien.
Den førstnævnte døde først 1912, den anden
1892. Behaullah har kun i ringe Grad
ændret Bab's Lære, hans Opgave var mere af
praktisk end af teoretisk Art. Han var en fremragende
Personlighed, en stor Organisator og
Agitator, der forstod at give Bab's Idealisme
praktisk Form, idet han tillige tilførte det
babitiske Program fl. af de store Fremskridtstanker,
der beskæftiger Europa, saaledes Teorierne om
Krigs Afløsning ved international Voldgift og
om Indførelsen af et Verdenssprog. B. var under
Nasir-ed-din's Regering ofte Genstand for lokale
Forfølgelser. Da Nasir-ed-din blev myrdet 1896 af
en revolutionær Fanatiker, udspredte den
shiitiske Gejstlighed Rygtet om, at hans Morder
var en Babi, et Rygte, som længe kurserede i
Europa. Muzaffar-ed-din stillede sig tolerant over
for B. Under den revolutionære Bevægelse i
Persien stod Subh-i-Ezel's Tilhængere paa Folkepartiets
Side, Behaullah's holdt sig derimod
neutrale. Babismen ell., som den efter sin
Fornyer Behaullah ofte kaldes, <sp>Behaismen</sp>, har
ogsaa vundet Indpas i Vesten, først i Amerika;
siden har der dannet sig Babi-Menigheder i
Frankrig, England og Tyskland. Navnlig har
Behaullah's Søn og Efterfølger som Sektens
Leder, Abd-el-Beha, med Iver dyrket Propagandaen
i Vesten. (<sp>Litt</sp>.: To Artikler af <sp>E. G.
Browne</sp> i <i>Journal of the Royal Asiatic Society</i>
[1889]; <sp>A. Nicolas</sp>, <i>Seygèd Ali Mohammed
dit le Bâb</i>, 1—2 [Paris 1905—08]; <sp>H. Roemer</sp>,
»Die Bâbî-Behâî« [Potsdam 1912]; Artikel af
<sp>Arthur Christensen</sp> i »Nordisk Tidsskr.«
[1911]).
<i>A. C.</i>
</chapter>

<chapter name="Babiner">
<b>Babiner</b> [russ. ↱bab<sub>i</sub>n<sub>a</sub>], russiske brunsorte
Katteskind af ringe Værdi, der benyttes til For.
</chapter>

<chapter name="Babinet, Jacques">
<b>Babinet</b> [babi↱næ], <sp>Jacques</sp>, fr. Fysiker
(1794—1872), besøgte den polytekniske Skole i
Paris og siden Artilleriskolen i Metz, hvorfra han
gik som Officer til Artilleriet. Denne Stilling
opgav han dog allerede 1814 og blev derefter
Prof. i Matematik i Fontenay le Comte. Senere
blev han Prof. i Fysik i Poitiers og endelig
under Restaurationen ved Collège St Louis i Paris.
1840 fulgte han efter Dulong i det fr. Videnskabsakademis
fys. Afdeling. Han dyrkede især med
Held den miner. og meteor. Optik, men har
ogsaa arbejdet i Varmelære og Magnetisme, ligesom
han har konstrueret fl. fys. Instrumenter, af
hvilke »Babinet's Hane« og »Babinet's Kompensator«
til Undersøgelse af elliptisk polariseret
Lys er mest kendte. Hans fleste videnskabelige
Arbejder findes i <i>Comptes rendus</i>; hans Bidrag
til <i>Revue des deux Mondes</i> og <i>Journal des
Débats</i> udkom samlede under Titlen <i>Etudes et
lectures sur les sciences d'observation</i> [Paris
1855—65, 8 Bd).
<i>K. S. K.</i>
</chapter>

<chapter name="Babinet's Punkt">
<b>Babinet's Punkt</b> [babi↱næs-], kaldes det
Sted paa Himlen, hvor Himmellyset ikke er
polariseret, og som findes omtr. lige saa højt
(nogle og 20°) over Solen, som Arago's ligeledes
neutrale Punkt findes over Solens Modpunkt.
Afstanden fra Solen til B. P. er afhængig af
Mængden af Urenheder i Atmosfæren, og som
det synes, efter Sammenstillinger af <sp>Busch</sp>,
svarer Ændringer i Afstanden nøje til Ændringerne
i Virksomheden paa Solen (Solpletterne),
dog med en Forsinkelse paa c. 1 Aar. Denne
Sammenhæng er en væsentlig Støtte for Teorien
om, at Solen udsender Støv, der bl. a. kan
optages af Jordens Atmosfære.
<i>D. la C.</i>
</chapter>

<chapter name="Babington, Antony">
<b>Babington</b> [↱bäb<sub>i</sub>ŋt<sub>ə</sub>n], <sp>Antony</sp> (1561—86),
en ung kat. eng. Adelsmand, der 1586 traadte
i Spidsen for en Sammensværgelse, som gik ud
paa at myrde Dronning Elisabet og befri Maria
Stuart. Elisabet's Minister Walsingham
opdagede Planen, og derved fik man Bevismidler
mod Maria Stuart i Hænde. B. meddelte nemlig
Dronningen sine Planer, og hun takkede ham
derfor. Da Walsingham havde erfaret de
Sammensvornes Navne, lod han dem, som ikke
flygtede, henrette (20. Septbr 1586). Maria Stuart
erklærede i øvrigt Brevene for uægte, og der er
derom ført en omfangsrig litterær Strid.
</chapter>

<chapter name="Babingtonit (se Pyroxengruppen)">
<b>Babingtonit</b> [bä-], se <sp>Pyroxengruppen</sp>.
</chapter>

<chapter name="Babinske Republik">
<b>Babinske Republik</b>, et Selskab, stiftet c. 1560
af en polsk Adelsmand, Pszonka, paa hans Gods
Babin i Nærheden af Lublin, hvis Medlemmer
dels under munter Skæmt slog Gækken løs, dels
i en spøgende Form revsede hverandres Smaafejl.
Det var organiseret ligesom den virkelige
Stat ɔ: den polske Republik, idet enhver maatte
overtage et bestemt Embede (som Minister,
Senator o. s. v.), og netop et saadant, som han
egnede sig mindst til. Selskabet vandt stor
Tilslutning og talte bl. sine Medlemmer fl. af
Rigets ypperste Mænd. Dets Eksistens lod sig
paavise endnu i Slutn. af 17. Aarh.
</chapter>

<chapter name="Bab-Iskender (se Bab-el-Mandeb)">
<b>Bab-Iskender</b>, se <sp>Bab-el-Mandeb</sp>.
</chapter>

<chapter name="Babisme (se Babier)">
<b>Babisme</b>, se <sp>Babier</sp>.
</chapter>

<chapter name="Bablah">
<b>Bablah</b> er Frugterne, sædvanlig Ledbælge, af
forsk. Arter <i>Acacia</i>, der p. Gr. a. deres. Indhold
af Garvestof benyttes til Brun- og Sortfarvning
og til Garvning af lettere Lædersorter. Man
skelner mellem 1) <sp>Ostindisk B.</sp> (<i>Babula</i>,
<i>Babool</i>, <i>Bambolah</i>, <i>Burbura</i>}, af <i>Acacia arabica var.
indica</i>; Handelsvaren bestaar oftest af de enkelte
Led af Frugten med mørkebrune, gulrandede
Frø. Bælgene er paa Overfladen besatte med en
