Flæskets Form afpasset Stykke simpelt, vævet
Jutestof, <sp>Hessian</sp>, og dernæst sammenbindes
med Hyssing (se <sp>Svineslagterier</sp>).
<i>(C. V. S.). Th. O.</i>
</chapter>

<chapter name="Bacon, Delia">
<b>Bacon</b> [be<sub>i</sub>kn], <sp>Delia</sp>, amer. Forfatterinde
(1811—59). Ved en Artikel i <i>Monthly Magazine</i>
(Jan. 1856): <i>William Shakespeare and his Plays,
an Inquiry concerning them</i>, hvis Tanker hun
nærmere uddybede i Bogen <i>The Philosophy of
the Plays of Shakespeare unfolded. With a
Preface by Nathaniel Hawthorne</i> (London og Boston
1857), blev hun Ophav til det saakaldte
Shakespeare-Bacon Spørgsmaal (se <sp>Shakespeare</sp>).
<i>I. O.</i>
</chapter>

<chapter name="Bacon, Francis">
<b>Bacon</b> [be<sub>i</sub>kn], <sp>Francis</sp>, eng. Filosof og
Statsmand, f. 22. Jan. 1561 i London, d. 9. Apr.
1626 i Highgate, var yngste Søn af nedenn. Sir N. B.
Gennem sin Moder, en højtbegavet Dame, var han
beslægtet med Lord Burleigh, hvis Protektion kunde
have hjulpet den ærgerrige Mand i det politiske Liv.
1573—76 studerede han i Cambridge, og rejste
umiddelbart derefter med sin Broder Anthony og den
eng. Gesandt, Sir Amyas Paulet til Paris. 1579 døde Faderen
pludseligt uden at have faaet Tid tilat gøre et
Testamente, der sikrede den yngste Søn; nu
arvede B. kun en forholdsvis lille Del af
Formuen, og hele Livet igennem maatte han kæmpe
med Pengevanskeligheder. Hertil kom, at hans
mægtige Onkel mere modarbejdede end hjalp
ham. Han begyndte sin Karriere 1580 og blev
Advokat 1582; to Aar efter blev han Medlem af
Parlamentet. Rimeligvis 1588 stiftede han
Bekendtskab med Jarlen af Essex, der søgte at
bevæge Dronning Elisabeth til at gøre B. til
<i>Attorney-General</i>, et Haab, der imidlertid glippede
1595. For at hjælpe ham i hans vanskelige
økonomiske Stilling skænkede Jarlen ham et
Grundstykke, der repræsenterede en lille Formue. 1597
begyndte B. sin litterære Løbebane, idet han
udgav »Essays« (1. Udg. indeholdt to Essays og
tillige Afh. <i>Colours of good and evil</i> og
<i>Meditationes sacræ</i>; Udgaven 1612 indeholdt 38
Essays, til hvilke Udgaven 1625 føjede 20 ny). Et
rigt Parti blev ikke til noget, og 1598 blev B.
arresteret for Gæld. I Tiden omkr. 1594 synes
han imidlertid at have vundet lidt Gunst hos
Dronningen og have faaet noget med Kronens
Sager at gøre; omtr. samtidig kølnedes
Venskabet mellem ham og Essex. Efter at have
været Vicekonge i Irland, gjorde Jarlen 1601
et desperat Oprørsforsøg, og B.'s Rival, Coke,
skulde føre Processen imod ham. Han gjorde det
daarligt, og B. maatte paa Embeds Vegne gribe
ind. I Virkeligheden havde han sikkert ønsket
at redde sin tidligere Ven; men det kom til at
se ud, som det var B., der fældede ham.
Dronningen overdrog ham at skrive den officielle
Redegørelse, som B. imidlertid maatte korrigere
efter hendes Ønsker. 1604, Aaret efter Dronningens
Død, udgav B. en Apologi, der udførligt
gjorde Rede for hans Forhold til Essex, og som
sikkert i Samtidens Øjne befriede ham for
Skinnet af Falskhed over for den tidligere Ven.
Antageligt paa samme Tid falder Affattelsen af
<i>Valerius terminus</i>, der giver hans første filos.
Program, og Fragmentet <i>Filum labyrinthi</i>, der
gaar l samme Retning og danner Udkastet til
<i>Cogitata et visa</i>, der skriver sig fra 1607, og som
senere kom til at danne Kernen af første Bog
af B.'s Hovedværk. 1605 udgav han <i>The
advancement of learning</i>, der 1623 i udvidet
Skikkelse udkom paa Latin som <i>De dignitate et
augmentis scientiarum</i>. Af andre Arbejder fra denne
Periode maa nævnes <i>Parasceve</i> (udg. 1620
sammen med Hovedværket), <i>Redargutio
philosophiarum</i> og <i>De interpretatione naturæ sententiæ
duodecim</i>, der begge udtaler Tanker, der senere
blev udførte nærmere i Hovedværket (sidstnævnte
Arbejde særligt om <i>idola theatri</i>), <i>De sapientia
veterum</i> (1609), der søger at give en allegorisk
Fortolkning af de gr. Myter, og endelig
<i>Descriptio globi intellectualis</i> (1613), et Skr., der danner
Overgangen til <i>De dignitate et augmentis
scientiarum</i>. Efter Broderens Død 1606 giftede B. sig
med en uformuende Dame, Alice Barham, og
efter 10 Aars politisk Virksomhed under Jacob I
blev han endelig 1613 <i>Attorney-General</i>. Nu
steg han hurtigt; 1617 blev han Storseglbevarer,
1618 Lordkansler og <sp>Baron af Verulam</sp>.
B.'s politiske Standpunkt var
Hævdelse af den stærke Kongemagt med
Parlamentet som en væsentlig kun
raadgivende Faktor og udadtil en kraftig
(særlig mod Spanien rettet) Politik, som det dog ikke
lykkedes ham at tvinge igennem. 1620 udgav han
sit Hovedværk <i>Novum organum</i>, i hvilket
Traadene fra de fleste af hans tidligere Arbejder
samles, og Aaret efter udnævntes han til
Viscount of St Albans. Dette blev Højdepunktet;
3 Maaneder efter denne sidste Udnævnelse
lykkedes det hans Fjender, i første Række Coke
og Buckingham, at faa ham styrtet. Det var en
Række Anklager for Bestikkelighed, der fældede
ham. Han var syg, da Processen stod paa, og
maatte paa Kongens Anmodning opgive et
virkeligt Forsvar. At han, selv med Datidens Forhold
for Øje, skulde have haft rent Mel i Posen,
tør man sikkert ikke paastaa, og hans egne
Indrømmelser er ogsaa ret uforbeholdne; dog har
han sikkert ikke handlet anderledes end sine
Forgængere. Men 3. Maj 1621 dømtes han til en
Bøde paa 40000 £, til Fængsel, saa længe det
maatte behage Kongen, og til aldrig at kunne
træde ind i noget Embede ell. i Parlamentet.
Han mistede dog ikke sine Samtidiges Agtelse,
kom aldrig til at betale Bøden og sad kun 4
Dage fængslet i Tower. Sine sidste Aar levede han
paa sit Gods Gorhambury; her skrev han
<i>History of Henry VII</i> (1622), <i>Historia ventorum</i>,
<i>Historia vitæ et mortis</i>, <i>Historia densi et rari</i>

<img>F. Bacon.</img>
