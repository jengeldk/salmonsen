inden for Kirken været klar over, hvorledes
Forklaringen paa denne Kendsgerning skulde
gives. For den gr. Kirke var Tanken om A. opr.
ganske fremmed; idet man her betonede den
menneskelige Frihed og væsentlig betragtede
Synden som Forkrænkelighed, var det nærmest
kun Døden, som man henførte til Adam's
Syndefald som en Virkning for hele Slægten.
Anderledes i den lat. Kirke. Allerede Tertullian, der
antager en naturlig Forplantning af
Menneskesjælene fra Adam af, taler i Forbindelse
hermed om Syndighed i Udspringet, hvorefter alle
Sjælene fra Fødslen af fremviser en fordærvet
Natur, der forud for den bevidste Handlen er
Genstand for Guds Fordømmelse. Imidlertid
finder han dog ikke, at »den uskyldige Alder«
behøver nogen særlig Syndsforladelse; det er
først Cyprian, som har fremhævet
Nødvendigheden heraf og derved banet Vejen for en
Opfattelse af A. som virkelig Skyld, der ogsaa
senere bestemt bliver udtalt af Ambrosius. Men
det er dog først Augustin, der gennem sin
sejrrige Kamp med Pelagius staar som den egl.
Begrunder af den kirkelige Arvesyndslære. Den
sidste var ingenlunde nogen ukirkelig Person;
tværtimod kan det siges, at han med sin hele
moralistiske Interesse nærmest staar som
Repræsentant for den Betragtning, som tidligere
havde været den raadende inden for den gr.
Kirke. Det er heller ikke hans Mening helt at
ville nægte de slette Virkninger af Adam's
Syndefald; kun vil han fastholde den fri Villie i
dens fulde Integritet, saaledes at hvert
Menneske, lige frit stillet over for Synden som over
for Dyden, er i Stand til at vælge begge Dele;
det er ikke ved Forplantning, men alene ved det
slette Eksempel, at Synden fra Adam af udøver
sin Magt over Slægten; Adam selv var dødelig af
Naturen, og om end Mennesket siden efter har
svært ved at overvinde Synden, saa kan han
dog gøre det; ved Naturens Fordærvelse nødes
vi aldrig til at synde. Men det kan ikke nægtes,
at der i disse Tanker aabenbarer sig en indre
Modsigelse; det er en Kendsgerning, som heller
ikke Pelagius benægter, at det Onde langt mere
end det Gode har vakt Efterlignelsesdriften;
naar imidlertid det enkelte Menneske skal staa
ganske lige over for begge, hvorledes kan da
dette Faktum finde sin Forklaring? Men den
egl. Dom over Pelagius' System blev alligevel
fældet ved dets ukirkelige Karakter. Hvad Bet.
vilde der paa dette Grundlag vel kunne
tilkomme Naaden i det hele og Barnedaaben i
Særdeleshed? Der er med den fulde Erkendelse
heraf, at Augustin udvikler sine Tanker om A.
Adam's Fald har ikke blot skadet ham selv,
men ogsaa været afgørende for alle hans
Efterkommere. Dette begrundes paa dobbelt Maade.
Først i etisk Henseende: alle senere Mennesker
var i Adam og syndede i ham (Rom. 5, 12); han
staar i dette Tilfælde som handlende paa hele
Slægtens Vegne, som dens Repræsentant; for saa
vidt kan A. alene for sig selv uden aktuelle
Synder kaldes for frivillig Synd. Dernæst i fys.
Henseende: alle senere Mennesker nedstammer
fra Adam og har deres Oprindelse fra ham
gennem den kønslige Forbindelse, der som
indeholdende den onde Begærlighed, som er Syndens
Væsen, er særlig egnet til at forplante denne.
Heraf følger da, at A. som saadan fordømmer
dem, hos hvem den findes, altsaa ogsaa de tidlig
døde Børn; kun de, som ved Daaben faar
Forladelse for Synden, kan frelses ud af den
hele Fortabelsens Masse. Det er nu denne
Betragtning, som Kirken i det væsentlige har
akcepteret, for den lat. Kirkes Vedk. ved
Generalkonciliet i Karthago (418), for den gr. Kirkes
Vedk. ved Konciliet i Efesos (431), for saa vidt
som Pelagius' Lære her blev fordømt. Men der
er dog eet Punkt, som ikke blev medtaget, og
det sikkert med god Grund: det er den
augustinske Hævdelse af det naturlige Menneskes
<sp>fuldkomne</sp> Udygtighed til at vælge det
gode. Her vedbliver der at være et aabent
Punkt, og idet den hele Munkepraksis med sine
gode Gerninger viste i afgjort modsat Retning
af Augustin, blev det i Virkeligheden en
formidlende Retning, den saakaldte Semipelagianisme,
som blev den raadende i Middelalderen, saa at
den blev optaget af Skolastikken og senere
anerkendt af den rom.-kat. Kirkelære. Efter denne
sidste opfattes A. væsentlig paa negativ Maade
som et Tab af den opr. Retfærdighed, og da
denne nu er tænkt som en udefra tilkommende
overnaturlig Gave, i Kraft af hvilken den
tilstedeværende Begærlighed blev holdt i Tømme,
ses det, at den syndige Tilstand ikke kommer
til at medføre nogen egl. Forandring af selve
Naturen, der saaledes bestandig kan tænkes at
samvirke med Naaden. I Modsætning hertil
gjorde de tyske Reformatorer gældende, at A.
ikke blot er at bestemme paa negativ Maade
som et Tab af Gudsbilledet, men ogsaa paa
positiv Maade som en Forvendelse af hele
Naturen, der viser sig i, at Begærligheden, som
opr. var fremmed for Mennesket, nu
fuldkommen bestemmer dets naturlige Villie til det Onde.
Nogen fri Villie til det Gode bliver herefter slet
ikke tilbage i aandelige Ting; kun i de
borgerlige Forhold vil den augsburgske Bekendelse
vide af en naturlig Retfærdighed. Fra en vis
Side inden for Lutherdommen gjorde der sig
dog efterhaanden Betænkeligheder gældende
over for denne strenge Opfattelse; først
Melanchton og siden andre Teologer af hans
Retning gjorde sig til Talsmænd for en delvis
Anerkendelse af den menneskelige Villies
Medvirken til.det Gode. Imod denne mildere
Retning, som fik Navn af Synergisme (s. d.), stod
da den strengere Lutherdom, der fornemmelig
gennem Flacius hævede sig til Paastanden om,
at A. var identisk med Menneskets Natur og
udgjorde dennes Substans. Det er som en
Mægling mellem disse Yderligheder, at endelig
Konkordieformlen faststiller, at A. kun er noget,
som hænger ved Menneskenaturen og ikke er
selve dens Væsen, men at den dog har faaet
en saadan Magt, at der ikke i det naturlige
Menneske er blevet en Gnist af aandelig Kraft
til det Gode tilbage, saa at det af sig selv
kun kan modstaa Naaden, hvorfor det ogsaa
bliver sammenlignet med en Sten ell. Klods,
ja endog sættes som ringere end disse. Hermed
er Læren bragt til sin fuldkomne Afslutning;
det, som de ældre luth. Dogmatikere tilføjede,
var ikke andet end en begrebsmæssig
