Paa varme Solskinsdage forlader Billerne i
Tusindvis Træerne og summer ofte i umaadelige
Skarer i Luften for derpaa, efter en kort
Sværmetid, at slaa sig ned paa Skovpartier, der er
skikkede til at angribes. Denne Udflugt, Billerne
foretager, er ingen Parringsrejse, (♂ mangler
ofte Vingerne), men Hensigten med den er kun
at søge ny Ynglepladser.

Den mest frygtede B. er sikkert Typografen
(<i>Tomicus typographus</i>), som navnlig i Tyskland
har anrettet umaadelig Skade. I Danmark haves
c. 50 Arter, af hvilke flg. har vist sig at være
de skadeligste: <i>Hylastes ater</i> (Fyr og Gran),
<i>Hylesinus piniperda</i> (særlig Fyr) og <i>Tomicus
typographus</i> (Gran og Fyr). — De bedste Midler
til at forebygge massevis Optræden er hurtig
Afbarkning af faldne ell. hugne Træer,
Fældning af sygelige, samt Udlæggelse af saakaldte
Fangsttræer paa slige Steder, hvor Angreb kan
ventes. Efter Sværmningen slaar Billerne sig
ned paa disse Træer, borer sig ind i dem og
lægger deres Æg. Ved senere Afbarkning og
Opbrænding kan man ødelægge Afkommet og
saaledes formindske Angrebet det flg. Aar. Illustr.,
se Tavlen »Forstinsekter« Fig. 7, 8, 19 og 20.
(<sp>Litt.</sp>: <sp>Ratzeburg</sp>, »Die Forstinsekten« I
[1839]; <sp>Eichhoff</sp>, »Die europäischen
Barkenkäfer«; <sp>Judeich & Nitsche</sp>, »Lehrbuch der
Mitteleuropäischen Forstinsektenkunde«, 2. Abth.,
<sp>Lövendahl</sp>, »De danske B.« [Kbhvn 1898]).
<i>C. W.-L.</i>
</chapter>

<chapter name="Barkbrand (se Barkslag)">
<b>Barkbrand,</b> se <sp>Barkslag</sp>.
</chapter>

<chapter name="Barkdyret eller Steller's Søko">
<b>Barkdyret</b> ell. <sp>Steller's Søko</sp> (<i>Rhytina
stelleri</i>), en stor uddød Pattedyrart, henhørende
til Søkøernes Orden (<i>Sirenia</i>), men dannende en
særlig Familie med kun denne ene Slægt og ene
Art. I ydre Legemsform og alm. Bygning
lignede B. de andre Søkøer (s. d.), men adskilte
sig bl. a. ved flg.: Tænderne manglede helt,
men disse erstattedes i hver Kæbehalvdel af en
langstrakt, tyk, stærkt riflet Hornplade;
Hovedet var meget lille i Forhold til Kroppen;
Halen havde en tilspidset Finneflade til hver
Side; Forlemmerne korte og tykke; Skindets
yderste, tommetykke Overhudslag var nøgent,
men haardt og skrubbet, lgn. Egebark, hvoraf
Dyrets Navn; kun Forlemmerne var dækkede
med korte børstelignende Haar; Farven var
mørkebrun, somme Tider med hvide Pletter og
Striber. B. opnaaede en betydelig Størrelse,
indtil 12—16 m i Længde og c. 7 m, maalt om
Livet — B. havde kun et meget indskrænket
Udbredningsfelt, idet man i alt Fald kun har
kendt det som levende paa to Øer, Behrings-Ø
og Kobber-Ø, i det nordligste Stille-Ocean. Det
opdagedes her 1741, idet en russ. Ekspedition
under Ledelse af Behring strandede paa
Behrings-Ø, og det mærkelige Dyr beskreves senere
af den ledsagende tyske Naturkyndige, Steller;
de fandt det i overordentlig stor Mængde i
Øens lavvandede Bugter og mellem Skærene,
hvor det færdedes fredeligt i Flokke
ganske nær Land, afgnavende Algevegetationen:
langsomme og fuldkommen tillidsfulde, som de
var, dræbtes og fortæredes de i Mængde af det
strandede Mandskab; senere talrige russ.
Fangstekspeditioner, der udnyttede Behring's
Opdagelser, provianterede hensynsløst paa disse
kødfulde og velsmagende Dyr og fuldbyrdede i
Løbet af 27 Aar deres Udryddelse, idet, saa vidt
man véd, den sidste dræbtes 1768. Skeletdele af
de dræbte Dyr henlaa i lange Tider paa Øerne;
saaledes kunde Nordenskiöld 1879 paa sin Rejse
med »Vega« hjemføre 21 store Kasser, fyldte
med disse Dyrs Knogler.
<i>R. Hg.</i>

<img>Barkdyret (efter en Tegning fra 18. Aarh.).</img>
</chapter>

<chapter name="Barkebrød">
<b>Barkebrød</b>, Brød, som under Nødstilstande
har været fremstillet af finmalet Bark alene ell.
blandet med Mel.
<i>K. M.</i>
</chapter>

<chapter name="barkede Sejl">
<b>barkede Sejl</b> benyttes hyppig paa
Fiskerbaade og Smaaskibe. Sejlene bliver dyppede i
en Barklage, hvorved de faar en større
Holdbarhed, men mister deres hvide Farve. Efter
Varigheden af Barkningsprocessen bliver de
rødbrune, gulbrune ell. gullige.
<i>H. E.</i>
</chapter>

<chapter name="Barken">
<b>Barken</b>, <sp>Norra</sp> og <sp>Södra</sp> B., to smaa
sammenhængende Søer i den sydlige Del af det
sv. Landskab Dalarne, 101 m o. H. Gennem
<sp>Kolbäckså</sp> har B. ligesom de smaa Søer
<sp>Vessman</sp> og <sp>Åmänningen</sp> Afløb mod SØ. til
Mälaren; Aaens nedre Løb er gjort sejlbar ved
<sp>Strömsholmkanalen</sp>.
</chapter>

<chapter name="Barker, Robert">
<b>Barker</b> [↱ba.<sub>ə</sub>kə], <sp>Robert</sp>, eng. Maler,
Panoramamaleriets Opfinder (1739—1806), var opr.
Købmand, men opgav Handelsvirksomheden til
Fordel for Kunsten og kom ved sine Studier af
Perspektiven ind paa Panoramamaleriet. Med sit
Panorama af Edinburgh (udstillet 1788) brød
han Banen for denne ny Kunstgren, men det
var først ved senere Arbejder, som
Panoramaerne over London, Elba, Athen, Lissabon, den
russ. Flaade ved Spithead, at han fik ret
Fodfæste i Publikums Gunst. — Sønnen <sp>Henry B.</sp>
(1774—1856) var ligeledes Panoramamaler, hjalp
Faderen og bragte den ny Opfindelse rundt til
adskillige europæiske Storbyer.
<i>A. Hk.</i>
</chapter>

<chapter name="Barker, Thomas Jones">
<b>Barker</b> [↱ba.<sub>ə</sub>kə], <sp>Thomas Jones</sp>, eng.
Maler, f. 1815 i Bath, d. 1882 i London, var
først Elev af sin Fader, Genre- og
Landskabsmaleren Thomas B. (1769—1847), men kom tidlig
til Paris og her i Lære hos Horace Vernet, hvis
Stil og Emnebehandling han tilegnede sig i saa
høj Grad, at han har kunnet faa Navnet »den
eng. Horace Vernet«. Han vakte
Opmærksomhed ved sine Malerier paa Salonen i Paris, L.
Philippe bestilte »Ludvig XIV's Død« (ødelagt
ved Revolutionen 1848), og da han 1845 vendte
tilbage til sit Fædreland, fulgte Slag i Slag en
Række Krigsbilleder og Hestemalerier:
»Wellington's og Blücher's Møde ved Belle-Alliance«,
»Napoleon efter Slaget ved Bassano«,
»Wellington's Overgang over Pyrenæerne«,
»Wellington's Indtagelse af Pamplona«, »Episode fra
Slaget ved Balaklava« m. m. samt et af hans
bekendteste Arbejder »Hestevæddeløb paa Roms
Korso«. Som Tilskuer ved den fr.-tyske Krig
