pavelige Gesandtskab anførtes af <sp>Piano di
Carpini</sp>, som 1246 ankom til Sira Ordu (det
gyldne Telt) omtrent en Dagsrejse fra
Karakorum, Mongolkejserens berømte Hovedlejr.
Faa Aar efter rejste <sp>Andreas de
Lonjumel</sp> til Centralasien, og kort efter
(1253—55) den betydeligste af alle disse Gesandter
<sp>Michael Ruysbroek</sp>, hvis Navn ogsaa
ofte skrives <sp>Rubruk</sp> ell. <sp>Rubruquis</sp>.
Ruysbroek var Franciskaner og rejste som Gesandt
for den franske Konge Ludvig IX. I Maj 1253
forlod han Konstantinopel, rejste til Søs til
Krim, drog gennem Sydrusland til Volga, ad
hvilken han sejlede mod S. indtil omtrent den
50. Breddekreds. Derfra rejste han mod Ø.,
overskred Uralfloden og drog gennem
Kirgisersteppen og gennem Iliflodens Delta S. f.
Balkasch-Søen. I Decbr var han naaet til Ala Kul.
Derpaa overskred han den dsungariske Alatau
og drog gennem Dsungariet og Mongoliet til
Karakorum. Antagelig har denne Lejr ligget ved
Floden Orchon, en Biflod til Selenga. Blandt
Mongolerne fandt Gesandterne europæiske
Eventyrere, og Samkvemmet blev snart saa livligt,
at der paatænktes at oprette en Lærestol i det
mongolske Sprog ved Paris' Universitet. Her
saa de europæiske Rejsende ogsaa for første
Gang <i>Chitanerne</i> (Kineserne), om hvis Land
(<i>Kathai</i>) de fik Underretninger. Mongolernes
Herredømme over Mellemasien i 13. og 14.
Aarh. var gunstigt for disse Landes Udvikling,
idet der herskede almindelig Fred. Handelen
blomstrede op, og europæiske Købmænd og
Missionærer, især Franciskanere, berejste Kina.
En vigtig Handelsvej gik fra det asovske Hav,
langs Nordkysten af det kaspiske Hav, over
Ust-Urt-Sletten, S. f. Aralsøen, over de sydl. Kæder
af Tienshan til Kashgar i Østturkestan og
derfra til Kina. Denne Rute benyttedes især af de
italienske Købmænd. Missionærerne benyttede
mere den nordligere Vej gennem Dsungariet.
En tredje Vej gik over det røde Hav, S. om
Indien. Særlig Fortjeneste har Medlemmer af
den venezianske Familie <sp>Polo</sp> indlagt sig ved
deres mangeaarige Ophold i Centralasien og
deres udførlige Beretninger derom. <sp>Niccolo</sp>
og <sp>Maffio Polo</sp>, to Brødre, rejste (1254—69)
over Volga og Buchara til Karakorum og
tilbage, men man véd kun lidt om denne Rejse.
Vigtigere blev den Rejse, som Brødrene foretog
i Forening med <sp>Marco Polo</sp>, en Søn af
Niccolo. 1271 rejste de hjemme fra.
Gennem Turans Stepper drog de til Pamir,
overskred Bjergene, drog gennem Østturkestans
Ørkener, kom forbi Søen Lob-Nor, naaede
Satschou og drog derfra til Nordkina. Marco Polo
traadte i den mongolske Kejser Kublai Khan's
Tjeneste og blev 17 Aar i Kina, hvor han
opnaaede de højeste Embeder. Som Statholder,
Hærfører og Gesandt havde han Lejlighed til at
lære Kina og dets tributpligtige Stater i
Øst-Tibet, Jynnan og Nord-Birma at kende. 1292
tiltraadte Familien Polo Tilbagerejsen over
Sydasien, hvor de besøgte Bagindien, Java, Sumatra,
Nikobarerne, Andamanerne, Ceylon, Vestkysten
af Forindien, den persiske Havbugt, Persien,
Armenien og Lilleasien og naaede hjem 1295. I
en Krig mellem Venezia og Genova kom Marco
Polo i genuesisk Fangenskab, hvorunder han
1298 dikterede sine Rejseberetninger, som i lang
Tid var blandt de mest læste Bøger. Deres
Skildringer af Østens fabelagtige Rigdomme,
Stædernes Størrelse og Handel bidrog til at
fremme Rejselysten. Da Columbus to Aarh.
senere drog ud, var det for at finde en ny
Søvej til det af Marco Polo beskrevne <i>Zipangu</i>
(Japan), Peberstapelpladsen <i>Zaitun</i>,
Tsiwentschou ved Fukienstrædet, det rige Quinsay og
Hangtschou. I 14. Aarh. fortsattes
Forbindelsen mellem Europa og det østl. A. Endnu
medens Marco Polo var i Østasien, drog
<sp>Johannes Montecorvino</sp> ud som
Missionær, og 1306 blev han udnævnt til
Ærkebiskop i Peking. Et andet Bispedømme stiftedes
i Zaitun, og Skarer af Missionærer
oversvømmede Kina. Uheldigvis var en Del af de
katolske Missionærers Beretninger om Landet
meget fejlfulde, og navnlig <sp>Odorico
Pardenone</sp>, som rejste ud 1316 og i mere end 14
Aar opholdt sig i Østasien, tog sig det meget let
med Sandheden. Hans Beretninger er fulde af
Sagn, Fabler og Overdrivelser, hvilket gjorde
dem til de mest yndede og læste, næst efter
Marco Polo's. Endnu mere upaalidelige er de
Rejseskildringer, som skyldes Ridderen <sp>Johan
Mandeville</sp>. Muligvis har denne aldrig
været længere end i Ægypten. De øvrige synes at
skyldes Plagiat efter Pardenone o. a. Rejsende.
Imidlertid fandt hans Beretninger Tiltro og
læstes meget. Medens Kristendommen vandt
mere og mere Indgang i Kina, og pavelige
Legater, som <sp>Johannes di Marignola</sp>
fandt velvillig Modtagelse i Peking, og kristne
Klostre tiltog i Antal, kom pludselig et
Tilbageslag, som fuldstændig afbrød Forbindelsen
mellem Europa og Østasien. 1368 styrtedes
Mongolernes Herredømme i Kina, og de
efterfulgtes af det nationale Dynasti <sp>Ming</sp>, og efter
den Tid naar, paa enkelte Undtagelser nær,
ingen Efterretning fra Østasien til Europa. 1395
var <sp>Adam Schiltberger</sp> fra München
som Krigsfange i Persien og Turan. I 15.
Aarh. foretoges tre vigtigere Rejser.
<sp>Niccolo Conti</sp>, en veneziansk Købmand,
berejste, efter at han havde antaget Islam,
Forindien, Ceylon, Birma, Sumatra og Java.
Rimeligvis kom han ikke til Kina. Paa Hjemvejen
besøgte han Arabien. Omkring Midten af 15.
Aarh. gennemvandrede en anden Venezianer
<sp>Josafat Barbara</sp> Persien fra det kaspiske
Havs Kyster til Prunesstrædet og bragte
Efterretninger fra Indien. 1404 opholdt en spansk
Gesandt, <sp>Ruy Gonzales de Clavijo</sp>, sig
ved Timur Lenk's Hof.

<sp>Opdagelsestiden</sp>. I 15. Aarh. havde
<sp>Portugiserne</sp> arbejdet sig frem til at blive
Europas første søfarende Nation. Først
besejlede de Afrikas Vestkyst, 1486 omsejledes det
gode Haabs Forbjerg, og 1498 landede en
portugisisk Flaade, ført af <sp>Vasco da Gama</sp> i
Kalikut paa Malabarkysten. Hermed var den direkte
Forbindelse til Søs aabnet mellem Europa og
Sydasien, og nu begyndte Portugisernes
Opdagelser og Erobringer i Indien. Det første
portugisiske Fort blev bygget 1503 i Kotschin, 1509
erobrede <sp>Francisco de Almeida</sp> Diu,
