og uafhængig af Sophus Bugge's berømte
Paavisning af Sammenhængen mellem den
germaniske Mytologi og Kristendommen, kunde
sandsynliggøre, at de romerske Sibylliner har været
Forbilledet for den nordiske Vøluspa-Digtning,
ligesom han i Afh. »Midgaardsormens prototyper«
(i norsk »Hist. Tidsskr.«, 2. Rk, III, 1882)
paaviste, hvorledes oldkristelige Reminiscenser
og Forestillinger kendelig har paavirket de
norrøne Gude- og Heltesagn. B. havde saaledes til
Overflod dokumenteret sin videnskabelige
Kompetence, da han 1885 fik et ekstraordinært
Professorat i Kirkehistorie ved Kria Univ. Herved
kom hans senere Granskning til at samle sig om
Norges Kirkehistorie som Hovedemne.
Frugterne heraf blev: »Udsigt over den norske
Kirkes Historie efter Reformationen« (1885),
»Udsigt over den norske Kirkes Historie under
Katholicismen« (1887), senere suppleret med
»Den norske Kirkes Historie i det 16. Aarh.« (1895) og
»Den norske Kirkes geistlighed i reformationsaarhundredet«
(1897), det sidste Værk dog
væsentlig af personalhistorisk Interesse. 1883 var
B. sat ind i en Kommission til Bedømmelse af
Udkast til en ny Katekismusforklaring til
Afløsning af den dengang endnu anvendte, helt
forældede Pontoppidan'ske. Dette ledede til, at han
selv udarbejdede en ny Oversættelse af Luther's
lille Katekismus (1890) og en ny »Forklaring«
(1891), hvortil sluttede sig en paa Lærerstanden
beregnet »Vejledning« (1891), en
»Kirkehistorie for Folkeskolen« (1891) og en
videnskabelig Kommentar til disse Undervisningsbøger
i en omfangsrig Samling »Dokumenter og
Studier vedrørende den lutherske Katekismus'es
Historie i Nordens Kirker« (1893; Bd II udg. ved
Sig. Odland, 1899). Desuden deltog han fra 1892
i Kommissionen for en ny, norsk Bibeloversættelse,
fra 1896 som dens Formand.

Imidlertid var B. kommet ind i Politikken, som
han tidligere havde staaet fjern, idet han
2. Maj 1893—14. Oktbr 1895 var Kirkeminister i Emil
Stang's Regering. Stortingsflertallet belønnede
ham for denne Beredvillighed til at tjene den
konservative Sag ved at inddrage hans personlige
Professorat. Som Svar herpaa lod B. sig ved
sin Afgang demonstrerende beskikke til
Personelkapellan ved Trefoldigheds Menighed i
Kria, Fra denne, dog kun i Rang, underordnede
gejstlige Stilling sprang han saa til at blive den
norske Kirkes Primas, idet han allerede 6. Juli
1896 blev udnævnt til Biskop i Kria Stift. I denne
Egenskab repræsenterede han ved forsk.
Lejligheder den norske Kirke udad, saaledes ved
Indvielserne af Frelserskirken i Jerusalem 1898,
af Domkirken i Berlin 1905 og under en
Rundrejse til norske Menigheder i Amerika 1908,
ligesom han ledede den kirkelige Takkefest i
Anledning af Unionens Opløsning og holdt
Kroningsprædikenen i Trondhjems Domkirke 22.
Juni 1906. Nedbrudt af Sygdom tog B. Afsked
fra 1. Jan. 1913. Sine videnskabelige Arbejder,
havde han fortsat ogsaa i sin Biskoptid. Som
Udbytte af en mangeaarig Samlervirksomhed
rundt om i Landet fremkom bl. a. hans
kulturhistorisk og folkloristisk interessante, i sit Slags
monumentale Værk »Norske Hexeformularer og
magiske Opskrifter« (i »Videnskabsselsk. Skr«,
1901—02). Megen Opsigt vakte hans »Erindringer«
(1909), ikke mindst, fordi den stærke Subjektivisme,
om hvilke de bar Vidnesbyrd, blev mødt
med en alt andet end blid Medfart; den
frittalende Forf. saa sig da ogsaa i 3. Opl. af den
paa kort Tid i to Opl. bortrevne Bog foranlediget
til at ændre nogle af sine Udtalelser.
Endnu paa sit Dødsleje syslede han med
Sammenarbejdelsen af sine tidligere Skr i norsk
Kirkehistorie til en samlet Fremstilling af
»Den norske Kirkes Historie« (1912—13), som
populærvidenskabelig Haandbog; den ujævne
Redaktion og Mangel paa Hensyntagen til nyere
Undersøgelser bevirkede imidlertid, at dette Værk ikke
blev nogen væsentlig Berigelse af B.'s for øvrigt
værdifulde, af megen Lærdom baarne
Forfatterskab. I Norges Rigsarkiv havde B. deponeret
en Samling »Dagbøger« og Breve med den
Bestemmelse, at de først maa offentliggøres 50 Aar
efter hans Død.
<i>K. V. H.</i>
</chapter>

<chapter name="Bang, Balthasar">
<b>Bang</b>, <sp>Balthasar</sp>, dansk Lystspilforfatter,
f. i Kbhvn 18. Juli 1779, d. i Nøddebo 14. Oktbr
1856. B. var en Søn af Konferensraad O. L. de B.,
i dennes andet Ægteskab, og hørte som saadan
hjemme i Hovedstadens fineste Cirkler. Den
unge Mand, der var stærkt paavirket af Rousseau,
og som ikke for intet levede i Werther-Perioden,
foretrak imidlertid Landet for Byen;
Familien laa paa Landet i Kollekolle, hvor han
»med Blomster i Hatten og Kranse om Skulderen
i den mest begejstrede Eksaltation sang,
dansede, lo og græd, og var beruset af Henrykkelse
over Naturen og dens Skønhed«. Hans første
betydeligere Bog, »Adelaide v. Hartner« (1801),
bærer stærkt Præg af Forf.'s følsomme Gemyt.
Efter den obligatoriske Udenlandsrejse, hvor
Schiller ved hans Besøg i Jena trykkede et
»Digterkys« paa hans Pande, og hvor hans Hjerte
svulmede af Længsel paa Rousseau's Ø, giftede
han sig ved sin Hjemkomst med den teologiske
Prof. Claus Hornemann's Datter, Birgitte, og
førte hende straks ud til det lille, idylliske Bo,
han havde indrettet i Nøddebo ved Esromsøens
Vande, og hvor han sine Idealer tro holdt ud
hele Livet igennem, forenende Digterens og
Landmandens Liv. Trist var dog kun den Lod,
der blev ham til Del som Forf.; han fik vel de
fleste af sine Stykker opførte paa Teatret, men
de fristede næsten alle kun en sørgelig Skæbne.
»Lystspillet« (1809) blev stærkt angrebet af Pram,
»Uglspil« (1812) kastede Baggesen sig over som
»en Hoben uværdige Fjælebodsløjer«, og i
»Kriminalprocessen« (1823) nægtede Ryge at
spille Hovedrollen. En Del Lykke gjorde dog
»Laura« (1817), en Slags Skæbnetragedie med
stærk Schiller'sk Paavirkning. Det er klart, at
Eneboerlivet fjernt fra Hovedstaden ikke har
gavnet Digteren; hans Arbejder er ganske efter
de gl. æstetiske Kategorier; Kotzebue og Iffland
staar for ham som Mønstre for Lystspildigteren,
og disses borgerlige Skuespil ell. forlorne Idyller
med deres ret usmagelige Blanding af larmoyante
Optrin og plumpt komiske Scener stræber
han at efterligne. I »Kaprifolier« (I—II, 1826—27)
findes en Rk af hans ikke opførte Skuespil,
mellem hvilke navnlig »Kjøbenhavn« virker komisk
ved en barnlig Naivetet i Forening med fuldkommen
Mangel paa Kendskab til Scenens
