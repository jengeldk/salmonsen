skærmformede Kvaste; Blomsternes ofte stærkt
farvede Kroner er tilbagebøjede; Støvdragerne
har sammenvoksede Traade og bærer
kræmmerhusformede Bikroner, fra hvis Bund et
Legeme, der er trindt og spidst som et Horn, bøjer
ind mod Blomstens Centrum; Frøene har
rigelig Frøuld. Omtr. 60 mest nordamerikanske
Arter. <i>A. syriaca</i> L. (<i>A. Cornuti</i> Dcne.), som findes
forvildet i Middelhavslandene o. a. St. i Europa,
er en høj og rank Plante med modsatte og
kortstilkede, æg-lancetformede Blade og rosenrøde
Blomster; Frøulden bestaar af over 2 cm lange,
silkeglinsende Haar. Man har forsøgt at anvende
saavel dennes som andre Arters Frøuld til
Spinding og Vævning af Silke (<sp>Vegetabilsk
Silke</sp>), men uden gunstige Resultater; den har
stedse vist sig baade for svag og for skør. Roden
af <i>A. syriaca</i> bruges i Nordamerika mod
Brystkrampe, og endnu andre Arter siges at have
fundet Anvendelse mod forsk. Sygdomme.
<i>A. M.</i>

<i>A. syriaca</i> L. (Nordamerika), 2 m høj, med
vellugtende, lyst rosa Blomster i store Skærme.
Da den breder sig stærkt ved Rodskud, kan den
navnlig i Smaahaver blive et besværligt Ukrud,
hvis den ikke plantes paa Steder, hvor den let
kan holdes i Ave. Formeres ved Rodskud.
<i>L. H.</i>
</chapter>

<chapter name="Ascoli, Graziadio Isaia">
<b>Ascoli</b> [↱a-], <sp>Graziadio Isaia</sp>, italiensk
Sprogforsker, f. i Görz 16. Juli 1829, af jødisk
Herkomst, d. i Milano 21. Jan. 1907. Han var opr.
bestemt for Handelen, men drev allerede tidlig
saa ivrige Sprogstudier, at han kun 16 Aar gl.
udgav en Afh. om Slægtskabet mellem Friaulisk
og Rumænsk og 1854—55 <i>Studi orientali e
linguistici</i>, der gjorde hans Navn berømt.
1860—1902 var han Prof. i sammenlignende
Sprogvidenskab ved Univ. i Milano og har der
udøvet en betydelig Lærervirksomhed, ligesom han
ogsaa ved sine omfattende og forskelligartede
videnskabelige Arbejder har haft
gennemgribende Bet. for Sprogvidenskaben. Bl. de
Skrifter, der navnlig er komne den romanske
Filologi til gode, er der Anledning til at nævne
<i>Saggi ladini</i> (1873), som behandler det
churvælske (rætoromanske) Sprog; de danner 1 Bd
af det af ham redigerede Tidsskrift <i>Archivio
glottologico italiano</i>, der blev et Midtpunkt for
Studiet af ital. Dialekter. Fl. af A.'s Arbejder er
udkomne deri, saaledes <i>Italia dialettale</i>, <i>Schizzi
francoprovenzali</i> o. s. v. I <i>Lettere glottologiche</i>
og <i>Corso di glottologia</i> behandler han fonetiske
Spørgsmaal og paaviser bl. a. Tilstedeværelsen
af to Rækker Gutturaler i de indoeuropæiske
Sprog. Hans Forsøg paa at paavise keltisk
Indflydelse paa Sproget i de en Gang keltiske Lande,
Frankrig og Norditalien, bragte ham ind paa
Studiet af Oldirsk, og han udgav 1878 <i>Il codice
irlandese dell' Ambrosiana</i>. Han har desuden bl.
a. skrevet en Bog om Zigeunersproget,
»Zigeunerisches« (Halle 1865), og udg. og behandlet en
Samling gl. gr., lat. og hebr. Gravindskrifter.
Hans Forsøg paa at paavise et arisk-semitisk
Sprogslægtskab i <i>Il nesso ario-semitico</i>
(1863—64) kan næppe betragtes som heldigt. 1870
fik A. den Bopp'ske Præmie i Berlin, og 1901
overrakte Elever ham et Festskrift.
<i>(E. G.) E. M-r.</i>
</chapter>

<chapter name="Ascolichenes (se Laver)">
<b>Ascolichenes,</b> se <sp>Laver</sp>.
</chapter>

<chapter name="Ascoli Piceno">
<b>Ascoli Piceno</b> [↱askoli-pi↱t∫eno], Provins i
Mellemitalien, hører til Landskabet Marche,
bestaar af det gl. Markgrevskab Fermo og den
sydlige Del af Markgrevskabet Ancona og
grænser mod N. til Prov. Macerata, mod V. til
Perugia, mod S. til Aquila og Teramo og mod Ø. til
Adriaterhavet. Arealet er 2063 km<sup>2</sup> med (1910)
253635 Indb. ell. 122 pr km<sup>2</sup>. Prov. deles i to
Kredse, A. og Fermo. Mod V. er Landet et
Bjergland, der opfyldes af de rom. Apenniner (Monte
Vittore, 2477 m), mod Ø. udsender disse Bjerge
parallelle Højdedrag, der bliver lavere og lavere,
saa at Prov. efterhaanden bliver et frugtbart,
bakket Land, som sænker sig ned til Kystsletten,
der vandes af en Mængde Smaafloder, som
Chienti, Tenna, Aso og Tronto. I Dalene og den
frugtbare Kystslette avles Vin, Olivenolie, Figen,
Oranger, Hør, Hamp og Silke. Bjergene er rige
paa Brunkul, Alabast, Sølv- og Jernerts, fra
Kystsletten faas Porcelænsjord, fra Havet Salt.
Industrien er ikke betydelig. Langs Kysten gaar
den østitalienske Længdebane. — Provinsens
Hovedstad A. P. ligger 85 km S. f. Ancona nær
ved Prov.'s Sydgrænse ved Tronto i en Højde af
143 m o. H. (1901) 12583 Indb. A. P. er en gl. By
med Mure og Porte og Broer, hvilke sidste til
Dels stammer fra Romertiden. Byen har flere
monumentale Bygninger, bl. hvilke nævnes
Domkirken, der er bygget paa Fundamentet af et gl.
Herkulestempel, og <i>Palazzo Anziale</i> med et
Museum. A. P. er Bispesæde og driver en Del
Tilvirkning af Majolika, Glasvarer, Papir og
Silke. I Oldtiden var A. P. (<i>Asculum Picenum</i>)
Hovedstad for Picentinerne. 90 f. Kr. var det
A. P., der gav Signal til Forbundsfællekrigen,
hvorfor den Aaret efter blev erobret og ødelagt
af Konsulen Pompejus Strabo. 1878 led A. P.
under et Jordskælv.
<i>H. P. S.</i>
</chapter>

<chapter name="Ascoli Satriano">
<b>Ascoli Satriano</b> [↱a-], By i Syditalien, Prov
Foggia, ligger 40 km S. f. Foggia. (1901) 7932
Indb. A. S. er Bispesæde. Det er det gl. <i>Asculum
Apulum</i> ell. <i>Asculum Satrianum</i>, hvor Pyrrhus
279 f. Kr. vandt sin berømte Sejr over Romerne.
Byen blev i 12. Aarh. ødelagt af Robert
Guiscard's Søn Roger og naaede aldrig mere sin gl.
Bet.
<i>H. P. S.</i>
</chapter>

<chapter name="Ascomycetes (se Sæksvampe)">
<b>Ascomycetes,</b> se <sp>Sæksvampe</sp>.
</chapter>

<chapter name="Asconius">
<b>Asconius,</b> <sp>Q. A. Pedianus</sp>, rom.
Grammatiker (3—88 e. Kr.). For sine unge Sønner
forfattede han paa Grundlag af gode Kilder og
med Skarpsindighed og Grundighed historiske
Kommentarer til Cicero's Taler, hvoraf dog kun
Fortolkningerne til 5 Taler er bevarede i
fragmentarisk Tilstand (udg. af Kiessling og Schöll,
Berlin 1875, og Clark, Oxford u. A.). Under A.'s
Navn gaar med Urette Scholierne til Cicero's
verrinske Taler, smlg. <sp>Madvig</sp>, <i>De Asconii
Pediani commentariis in Ciceronis orationes</i>
(Kbhvn 1828).
<i>K. H.</i>
</chapter>

<chapter name="Ascotan">
<b>Ascotan,</b> Plads i den chilenske Prov.
Antofagasta paa Grænsen af Bolivia, ved den sydlige
Bred af Saltsøen af samme Navn, 3750 m højt,
ved Jernbanen fra Antofagasta til Huanchacha,
har 421 Indb. og et vigtigt Boraksværk.
</chapter>

<chapter name="Ascot Heath">
<b>Ascot Heath</b> [↱äsk<sub>ə</sub>t-↱hi.þ], Landsby og stor
Hedeslette i Berkshire (England), c. 9 km fra
Windsor, 5 km fra London, hvor der i Juni
afholdes berømte Væddeløb (<i>Ascot races</i>).
</chapter>
