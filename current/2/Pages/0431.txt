at have løst sin Opgave, sejlede han mod V. og
landede 19. Apr. 1770 paa Østkysten af A. i en
Bugt ved det nuv. Sidney. P. Gr. a. den rige
Vegetation kaldte han Bugten Botany Bay.
Videre mod N. opdagede han Port Jackson og
Moreton Bay, omsejlede Cape York,
gennemsejlede Torres-Strædet og konstaterede, at Ny
Guinea ikke hænger sammen med A. Overalt,
hvor Cook landede, tog han Landet i Besiddelse
for den eng. Krone. Tilbage stod nu kun at
undersøge den sydøstlige Kyst af A. 1772 besøgtes
Tasmanien af Franskmanden <sp>Marion</sp>, 1773 af
hans Landsmand <sp>Fourneaux</sp>, 1777 af Cook
paa dennes tredie Rejse. 1787 grundlagde
Englænderne en Koloni af Eventyrere og
Straffefanger ved Botany Bay. 1789 besejlede
Englænderne <sp>Bligh</sp> og <sp>Henry Cox</sp>
paa ny Tasmaniens Kyster uden dog at finde Bass-Strædet.
1791 foretog <sp>Vancouver</sp> en nøjere
Undersøgelse af Kysten fra Cape Chatham til Point
Hood. 1792—93 opholdt d'<sp>Entrecasteaux</sp>
sig paa Tasmanien. 1798 sejlede <sp>Bass</sp> ind i det
efter ham opkaldte Stræde til Sydspidsen af A.,
hvorfra han imidlertid mod Ø. vendte tilbage til
Port Jackson. Først paa deres Rejse fra Oktbr
1798 til Jan. 1799 omsejlede Bass og <sp>Flinders</sp>
Tasmanien og fastslog denne Ø's Adskillelse fra
A. 1800 kortlagde <sp>Grant</sp> Kysten mellem Cape
Nelson og 140° ø. L. 1801 opdagede <sp>Murray</sp>
Bugten Port Phillip, hvor senere Melbourne
anlagdes. 1802 fortsatte <sp>Baudin</sp> Grant's
Undersøgelse længere mod V. og fandt Encounter Bay
og Kangaroo Island, medens Flinders begyndte
ved A.'s Sydvestspids, Cape Leeuwin, og derfra
gik mod Ø. og sejlede ind i Spencer-Bugten til
dennes Bund. Hermed var Sydkysten i alt
væsentlig bekendt. Den lidet kendte Kyst mod
Nordvest undersøgtes 1817—21 af <sp>Phillip
Parker King</sp> fra Nordvestkap mod Ø. Han
besejlede endelig Nordøstkysten inden for det
store Voldrev, og endelig foretoges nøjere
Undersøgelser af Syd- og Sydøstkysten (1837—42)
af <sp>Wickham</sp> og <sp>Stokes</sp>.

Medens Kystomridset af A. i de første Aar af
19. Aarh. blev nogenlunde fastslaaet, var det
Indre af Landet fuldstændig ukendt. Fra
Kolonien Sidney, som var blevet anlagt kort efter
Kolonien ved Botany Bay, havde man undersøgt
Hawkesbury-Flodens Løb, men var standset ved
de Blaa Bjerge. Først 1813 overskredes disse af
<sp>Wentworth</sp> og <sp>Lawson</sp>, som paa den
anden Side af Bjergene fandt frugtbart Græsland
og to Floder, der kaldtes Lachlan og Macquarie
efter Guvernøren Lachlan Macquarie. 1817
forfulgte <sp>Oxley</sp> og <sp>Evans</sp> disse to Floders Løb,
indtil de hver udbredte sig til store
Sumpstrækninger. Under store Besværligheder oversteg de
atter Bjergene og ankom, 1818, til Sidney igen.
Vanskeligheden ved Bjergenes Overskridning og
Beretningerne om Indlandets øde Natur
indstillede Undersøgelserne nogle Aar. 1823 begav
<sp>Cuningham</sp> sig mod N. til Sletterne ved
Liverpool Range. 1827 undersøgte han Egnen om
det nuv. Brisbane. Samtidig undersøgte <sp>Hume</sp>,
<sp>Hilton</sp> og <sp>Howell</sp> Indlandet SV. f. Sidney,
opdagede Floden Murrumbidgee og gik over
Warragong-Bjergene til Port Phillip ved
Bass-Strædet. Kolonialregeringen havde imidlertid
besluttet sig til at lade Løbet af de Floder
udforske, som var set løbe mod det Indre af
Landet. 1828—30 begav <sp>Charles Sturt</sp> sig af
Sted og opdagede Darling- og Murray-Floderne,
hvilken sidste han fulgte til dens Udløb. 1831—35
foretog <sp>Thomas Mitchell</sp> nøjere
Undersøgelser af disse Floders Løb. 1836 gik han mod
S. til det nuv. Victoria. Paa Tilbagevejen fandt
han allerede Dalen ved Murrumbidgee taget i
Besiddelse af Kolonister og befolket af
Kvæghjorder. Endelig 1845 foretog Mitchell endnu en
Rejse til Udforskning af Darling's nordlige
Kildefloders Løb.

Imidlertid var Kolonien Sydaustralien blevet
grundlagt, og herfra begyndtes Opdagelsesrejser.
1839 rejste <sp>Edward John Eyre</sp> til
Nordspidsen af Spencer-Bugten og derfra ind i
Landet, hvor han opdagede Torrens-Søen og
Flinders' Range, og vendte derpaa mod Ø. til
Murray-Flodens Udløb. S. A. gik han mod V. til
Eyre-Halvøen. 1840 drog han atter fra Adelaide for
langs Sydkysten at naa til Vestaustralien. Han
fandt Torrens-Søen helt tør. Under de største
Vanskeligheder naaede han endelig til Albany i
Vestaustralien. 1843 drog <sp>Fromes</sp> fra Adelaide
og undersøgte Landet Ø. f. Flinders' Range. Ogsaa
fra den 1829 grundlagte Koloni i Vestaustralien
foretoges Opdagelsesrejser. 1830 undersøgte <sp>Dale</sp>
Swan Rivers Løb og trængte 160 km ind i
Indlandet. S. A. gik <sp>Bannister</sp> over Land fra
Perth til Albanes. Hvad man fandt i Indlandet,
var ikke oplivende; tørre Flodlejer, Saltsumpe
og Scrub. Desuagtet fortsattes Forsøgene paa at
trænge ind i Landet 1836 af <sp>Roe</sp>, 1842 af
<sp>Londor</sp> og <sp>Lefroy</sp>, 1848 atter af
Roe, 1861 af <sp>Harper</sp>, <sp>Clarkson</sp> og
<sp>Dempster</sp>. Ogsaa i den nordlige Del af Vestaustralien
foretoges Undersøgelsesrejser. 1837 forsøgte Sir
<sp>George Grey</sp> og <sp>Lushington</sp> forgæves at
trænge ind i Tasman Land, 1839 opdagede de
Gascogne River og vandrede herfra til Lands til
Perth. 1846 drog <sp>August Gregory</sp> til
Jackson Mountains; 1847 undersøgte han Landet
mellem Swan River og Arrowsmith River, 1848
Egnen om Murchison River, 1852 Egnen om
Sharks Bay. 1854 opdagede <sp>Robert Austin</sp>
Austin-Søen.

I det nordøstlige A. var Tyskeren <sp>Ludwig
Leichhardt</sp> virksom. 1844 foretog han sin
første Rejse fra Moreton Bay. Han fulgte
Condamine Rivers Løb, gik over Bjergene og naaede
til Carpentaria-Bugten. 1846 besluttede han at
gennemrejse A. fra Ø. til V., brød op fra
Newcastle i New South Wales, men maatte snart
opgive Rejsen af Mangel paa Levnedsmidler.
Næste Aar brød han atter op, men forsvandt,
uden at man hørte noget om ham. En Del
Ekspeditioner til at lede efter ham bidrog til videre
Udforskning af det nordøstlige A. Bl. senere
Foretagender i disse Egne maa nævnes
Nordmanden <sp>Lumholtz</sp>' Rejse i det nordøstlige
Queensland (1880—84).

Samtidig med, at Randlandskaberne i
Hovedtrækkene blev kendte, begyndte de store
Opdagelsesrejser i det ørkenagtige Indland. 1844
brød <sp>Stuart</sp> op fra Adelaide i Spidsen for en
stor Ekspedition. Han undersøgte Stanley Range
og Grey Range, V. f. Darling River, trængte mod
