der i allegorisk Form fremstiller de sufiske
Hovedlærdomme (udg. og oversat paa Fransk
af Garcin de Tassy (Paris 1857—63). Et andet i
Orienten meget yndet Skrift af A. er <i>Pend-name</i>
(ɔ: »Raadenes Bog«), der er udgivet og oversat
paa Fransk af S. de Sacy (<i>Le Livre des Conseils</i>,
Paris 1819). Af hans Samling af
muhammedanske Helgenbiografier, <i>Tezkiret-el-awlia</i>, har A.
Nicholson besørget en kritisk Tekstudgave i 2 Bd
(Leiden 1903—07). (<sp>Litt.</sp>: <sp>Browne</sp>, <i>A literary
History of Persia</i> II [1906]; <sp>Arth.
Christensen</sp>, »Muhammedanske Digtere og
Tænkere« [Kbhvn 1906]).
<i>A. C.</i>
</chapter>

<chapter name="Attavante, Marco">
<b>Attavante</b> (<sp>Vante</sp>), <sp>Marco</sp>, ital. Maler,
(1452—1517), var en af Datidens mest ansete
Miniaturmalere og fandt ogsaa rig Sysselsættelse
hos fyrstelige Mæcener, som Federigo af Urbino,
Mediceerne, ogsaa Matthias Corvinus fra
Ungarn. Han har forsynet Bibler, Messebøger og
Haandskrifter af klassiske Forf. med meget
livfulde »Illuminationer«, Initialer, Randtegninger
o. s. v., holdte i florentinsk Renaissancestil og
interessante saavel i malerisk Udførelse som i
Komposition; rige Arabesker, Dyreskikkelser,
Buster og Statuer danner tilsammen en Rk.
brogede, men med fin Formsans arrangerede
Ornamenter. I Katedralen i Lyon, Vatikanets og
Bryssels Biblioteker, i Markus-Biblioteket i Venedig
(Marcianus Capella's Haandskrift), i Biblioteket
Mediceo-Laurenziana i Firenze og m. a. St.
findes gode Prøver paa hans Kunst.
<i>A. Hk.</i>
</chapter>

<chapter name="attendere">
<b>attendere</b> (lat.), give Agt paa, lægge Mærke til.
</chapter>

<chapter name="Attenhofer, Karl">
<b>Attenhofer</b> [↱a-], <sp>Karl</sp>, schweizisk
Komponist (1837—1914), Elev af Musikkonservatoriet
i Leipzig, senere Dirigent for forsk.
Mandssangforeninger og fra 1879 tillige Organist og
Musikdirektør ved den kat. Kirke i Zürich, fik især
ved sine Kompositioner for Mandskor
(»Liederbuch f. Männergesang« 1882) Ry som en af
Schweiz' betydeligste Musikere, men har i øvrigt
ogsaa komponeret Sange, Klaverstykker,
Messer m. m.
<i>W. B.</i>
</chapter>

<chapter name="Attentat">
<b>Attentat</b> (af lat. <i>attentare</i>, antaste, angribe),
Forgribelse, Mordforsøg. Om Ordets
strafferetlige Bet. se <sp>Forsøg</sp>.
</chapter>

<chapter name="attention">
<b>attention</b> [atã↱s<sub>i</sub>ǡ] (fr.), Opmærksomhed,
Agtpaagivenhed.
</chapter>

<chapter name="Attenuation">
<b>Attenuation</b> (af lat. <i>attenuare</i>, at svække,
fortynde) betyder den Formindskelse i
Vægtfylde, som fremkommer, naar en sukkerholdig
Vædske forgærer. Særlig benyttes dette Udtryk i
Alkohol- og Ølfabrikationen. Den opr. Vædske
(Mæsken ell. Urten) er en Opløsning i Vand af
Sukker, kvælstofholdige Stoffer, Salte o. s. v., og
naar nu Sukkeret ved Gæringen omdannes til
Alkohol, der er lettere end Vand, og Kulsyre, der
til Dels bortgaar i Luftform, saa maa herved
selvfølgelig Vædskens Vægtfylde formindskes,
baade fordi den bliver fattigere paa faste, opløste
Stoffer, og fordi den bliver rigere paa Alkohol.
Ved Beregninger angaaende A. benytter man sig
aldrig af selve Vægtfylden, men af de til denne
svarende Saccharometergrader, der findes ved
Hjælp af et særegent Aræometer, Balling's
Saccharometer. Efter de opr. af Balling indførte
Betegnelser betyder <i>p</i> Saccharometergraden i
den opr. Vædske, <i>m</i> det samme i den forgærede
Vædske, og <i>p—m</i> er da den <sp>tilsyneladende</sp>
A. Udkoger man Alkoholen af den forgærede
Vædske og tilsætter saa meget Vand, at man
igen har den opr. Vægt, finder man
Saccharometergraden <i>n</i>, der er større end <i>m</i>, og ved
Hjælp af denne faas den <sp>virkelige</sp> A., <i>p—n</i>,
der altid er mindre end den tilsyneladende. I
Praksis nøjes man som Regel med at bestemme
den tilsyneladende A. og deraf den
<sp>tilsyneladende Forgæringsgrad</sp> <i>v</i>, idet man
sætter <i>p : p—m = 1 : v</i>, altsaa <i>v = (p—m)/p</i>; paa
samme Maade faas den
<sp>virkelige Forgæringsgrad</sp> <i>v</i><sub>1</sub> =
<i>(p—n)/p</i>. Disse Størrelser
afgiver et Maal for, hvor stor en Del af den opr.
Ekstrakt der er forgæret, og benyttes derfor til
Kontrolering af Fabrikationens Gang. Ved Hjælp
af disse og fl. Formler, der kan udledes af dem,
er man ved Hjælp af særlig dertil udarbejdede
Tabeller i Stand til ud fra to
Saccharometeraflæsninger at bestemme Alkoholindhold, Urtens
opr. Styrke og Forgæringsgrad, der har
Betydning for Fabrikationen. Bl. a. p. Gr. a. den
Variation, f. Eks. <i>a</i> er underkastet, ogsaa efter
den Sukkerarts Natur, der forgærer, og p. Gr. a.
at Saccharometret ikke er noget fuldt ud
nøjagtigt Apparat, kan der ganske vist aldrig opnaas
videnskabelig brugelige Resultater, men for
Praksis er denne af <sp>Balling</sp> opstillede
Attenuationslære af stor Bet.
<i>K. M.</i>
</chapter>

<chapter name="Atterberg, Albert">
<b>Atterberg</b> [↱αt.<sub>ə</sub>rbærj], <sp>Albert</sp>, sv.
Landbrugskemiker og -botaniker, f. i Hernøsand 1847,
studerede i Stockholm og Upsala, blev Docent i
Kemi samt Laboratorieforstander ved Upsala
Univ. 1874 og 1877 Direktør for den nyoprettede
kemiske Station og Frøkontrol i Kalmar. Som
Kemiker har A. givet Bidrag til Molybdæn-,
Beryllium-, Borsyre-, Naftalin- og
Ferrocyanforbindelsernes Kemi og selv paavist en Rk.
tidligere ukendte Forbindelser, navnlig i
Naaletræprodukter, saaledes <sp>Sylvestren</sp> i
Terpentinolie, <sp>Furfuran</sp> (Tetrafenol) og en Homolog
dertil, <sp>Sylvan</sp>, i Tjære o. s. v. Af betydelig
Rækkevidde i Landbruget er A.'s Paavisning af,
at Planternes procentiske Indhold af
Mineralstoffer staar i et vist Forhold til Jordbundens
Indhold heraf saaledes, at jo rigere (fattigere)
Jordbunden er paa et vist Næringsstof, desto
rigere (fattigere) bliver Afgrøden paa det samme
Stof, og omvendt jo rigere en Plante er paa et
givet Mineralstof i Sammenligning med det for
samme Art normale, desto mere har der staaet
til dens Raadighed deraf. Man bliver herved i
Stand til, paa Grundlag af Planteanalysen, at
drage vigtige Slutninger m. H. t. Jordens Rigdom
paa ell. Trang til de forsk. Plantenæringsstoffer
(se <sp>Jordbundsbedømmelse</sp>). I
Forbindelse hermed staar A.'s Paavisning af Kaliets
partielle Substituerbarhed med Natron i
Plantenæringen. Paa Landbrugsbotanikkens Omraade
har A. navnlig opstillet ny
Klassifikationssystemer for Havrens og Byggets Kulturformer, paa
Grundlag af ydre Kendetegn paa Kernen. — A.'s
Arbejder findes for største Delen spredte i sv.
og tyske Fagtidsskr.
<i>K. H-n.</i>
</chapter>

<chapter name="Atterbom, Per Daniel Amadeus">
<b>Atterbom</b> [↱α-], <sp>Per Daniel Amadeus</sp>
(det sidste Navn føjede han selv til), sv. Digter
og Æstetiker, f. i Östergötland 19. Jan. 1790, d. i
