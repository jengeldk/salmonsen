Fred og Forbund med de sydtyske Stater. Ikke
bedre Held havde han som Mellemmand ved de
hemmelige Underhandlinger, der førtes mellem
Napoleon III og Bismarck om et Forbund,
hvorved Frankrig
skulde have
Belgien og
Luxemburg
mod at give
Preussen fri
Hænder i
Tyskland. Ved selv
at underskrive
de hemmelige
Aftaler gav han
Bismarck et
Vaaben i
Hænde, som
denne efter
Krigens Udbrud
1870 ikke var
sen til at
bruge. Endelig
førte B., som
Maj 1869
var bleven Greve, Juli 1870 Underhandlingerne
i Ems med Kong Vilhelm om Prins Leopold af
Hohenzollern's Valg til Konge af Spanien. Han
røgtede dette kildne Hverv med Takt og
Klogskab og søgte at opnaa en fredelig og
hæderlig Løsning; det lykkedes ham at udvirke, at
Prinsen afslog Tilbudet, men da han efter sin
Regerings udtrykkelige Paalæg krævede videre
Indrømmelser, mødte han en bestemt Afvisning
og gav saaledes uden egen Skyld Anledning til
Krigen. Til sit Forsvar skrev han 1871 <i>Ma
mission en Prusse</i> og udgav 1895—97 to Rækker
<i>Essais diplomatiques</i>. Efter sin Afskedigelse 1870
bosatte han sig paa sin Fødeø og blev 1877 valgt
til dens Departementsraad.
<i>E. E.</i>

<img>V. Benedetti.</img>
</chapter>

<chapter name="benedetto">
<b>benedetto</b> (ital.), velsignet, <i>b. da Sant'
Antonio</i>, ironisk Betegnelse for et enfoldigt
Menneske, efter Kirken Sant Antonio Abbate i Rom,
hvor Æslet og andre Husdyr paa Helgenens
Dag (17. Jan.) bliver velsignede.
</chapter>

<chapter name="Benedetto da Majano">
<b>Benedetto da Majano,</b> se <sp>Majano</sp>.
</chapter>

<chapter name="benedicamus Domino">
<b>benedicamus Domino</b> (lat.), »Lader os love
Herren«, en Formel i den kat. Gudstjeneste, der
navnlig benyttes ved Slutn. af Messen paa de
Dage, da <i>Gloria</i> ikke synges, i St f. <i>Ite missa est</i>
(s. d.).
</chapter>

<chapter name="benedicite">
<b>benedicite</b> (lat.), »udtaler Velsignelsen«,
Opraab til Bordbønnen i Klostrene; tillige de tre
Mænds Sang i Ildovnen (Daniel 3., 21.), der
som <i>Canticum trium puerorum</i> er optaget i
Breviaret.
</chapter>

<chapter name="Benedict">
<b>Benedict</b> [eng. ↱ben<sub>e</sub>dikt], <sp>Julius</sp>,
tysk-eng. Musiker (1804—85), var f. i Stuttgart og Søn
af en velhavende jødisk Bankier; hans Lærer var
Hummel, under hvis Vejledning B. uddannede
sig til en betydelig Klaverspiller; senere (1820)
nød han Carl Maria v. <sp>Weber</sp>'s
Undervisning, der efter B.'s egne Ord »behandlede ham
snarere som sin Søn end som Elev« og tog ham
med paa sine Koncertrejser. 1825 drog B. til
Italien som Kapelmester ved et Operaselskab og
tog senere fast Ophold i Neapel, hvor han
komponerede et Par Operaer i Rossini's Stil. 1838
forlod B. atter Italien for at drage til London,
hvor han, bortset fra en Kunstrejse til Amerika
med Jenny Lind (1850), forblev til sin Død og
blev i den Grad hjemme, at det næsten glemtes,
at han ikke var eng. født. Som Klaverspiller af
Rang og som Komponist af forskellige Operaer
(<i>The Bohemian girl</i>, <i>The Gipsys warning</i>, <i>The
Brides of Venice</i>, <i>The Crusaders</i> m. fl.), i hvilke
B. nærmest søgte at efterligne Weber, opnaaede
B. et stort Ry i England, i hvis Adelsstand han
blev optaget. B. har ogsaa skrevet et Par
Symfonier, Klavermusik, Sange o. s. v.; men kun
lidet af hans Produktion kendes uden for
England.
<i>W. B.</i>
</chapter>

<chapter name="Benedictionale">
<b>Benedictionale</b> (<i>Benedictionarium</i>), en Bog,
hvori de i den kat. Kirke brugelige
Benediktioner (Velsignelser, Indvielser) er opførte, og som
for en stor Del tillige findes i Ritualet (Agende).
</chapter>

<chapter name="Benedictsson, Victoria">
<b>Benedictsson,</b> <sp>Victoria</sp>, f. <sp>Bruzelius</sp>
(Pseudonym: <sp>Ernst Ahlgren</sp>), sv.
Forfatterinde, f. 6. Marts 1850 i Skaane, d. i Kbhvn 23.
Juli 1888; gift 1871 med den 28 Aar ældre
Postmester B. i Hörby. Ægteskabet var ikke
lykkeligt, dertil kom en alvorlig Sygdom, en
Hofteskade, der ikke blot holdt hende i Sengen lange
Tider ad Gangen, men jævnlig voldte hende store
Smerter og til Tider nødte hende til at bruge
Krykker. Hun søgte Tilflugt i litterært Arbejde,
men de Fordringer, hun stillede til Livet og
Menneskene, fremfor alt til sig selv, var større,
end at hun kunde finde dem tilfredsstillet; hun
sank hen i Mismod, og under et Ophold i Kbhvn
berøvede hun sig selv Livet. Hendes
Forfatterskab strækker sig kun over 4 Aar (1884—88),
men alt, hvad hun har skrevet, er præget af
hendes ejendommelige Personlighed og hendes
strenge kunstneriske Selvkritik. Det omfatter
dels to Romaner »Pengar« (1885) og »Fru
Marianne« (1887), dels mindre Skildringer, især
af skaansk Folkeliv: »Från Skåne« (1884) og
»Folklif och småberättelser« (1887); endelig et
lille Proverbe: »I telefon«. Hendes yngre Ven,
Axel Lundegård, har, dels i Forening med
hende, dels efter hendes Udkast, skrevet
Dramaerne »Final« og »Den bergtagna« samt
Romanen »Modern«. V. B. er i sin Sundhed og
Selvstændighed en ualmindelig sympatetisk
Forfatterpersonlighed. Skønt hun optræder midt i
Problemdigtningens og de litterære
Partistridigheders Tid, lader hun ikke sin Digtning træde i
noget Partis Tjeneste; hun skildrer Livet, som
hun ser det, med genial Iagttagelsesevne og
varm Deltagelse, oftest med en forfriskende
Humor. Hele hendes Produktion er overs. paa
Dansk. (<sp>Litt.</sp>: <sp>A. Lundegård</sp>, »V. B., en
själfbiografi ur bref och anteckningar« [1890];
<sp>E. Key</sp>, »Ernst Ahlgren« [1889]; <sp>M. Feuk</sp>, »E.
Ahlgren« [1913]).
<i>I. F.-H.</i>
</chapter>

<chapter name="benedictus">
<b>benedictus</b> (lat.: »velsignet«), Zacharias'
Lovsang (<i>Canticum Zachariae</i>, Luk. I, 68—79), bedes
i den kat. Kirke daglig i Breviarbønnen og
synges paa Festdage i Koret.
</chapter>

<chapter name="Benedikt">
<b>Benedikt</b> (<sp>Bent</sp>), Søn af Sven Estridsøn,
sluttede sig nøje til sin Broder, Knud den
Hellige, og søgte sammen med hans Mænd at værge
ham mod Oprørerne, da disse stormede Albani
Kirke i Odense for at dræbe ham. Haardt
saaret blev han efter Knuds Fald baaret til et
