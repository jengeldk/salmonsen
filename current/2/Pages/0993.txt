Overbestyrer, Grev F. Danneskjold-Samsø. Denne
Uenighed førte efterhaanden saa vidt, at B. blev
stillet for en Krigsret, hvis Flertal dømte ham,
men hvis Minoritet lige saa kraftig tog ham i
Forsvar. For at komme til Klarhed i Sagen lod
Kong Christian VI Sagen personlig forelægge
sig, B. fik Tilladelse til at fremkomme med et
skriftligt Indlæg, men førte heri et saa heftigt
Sprog, at han paadrog sig Kongens Unaade;
han blev afskediget og dømt til livsvarigt
Fængsel i Kastellet. Her forblev han til 1739, da han
paa Dokkens Indvielsesdag blev benaadet for
saa vidt, at han med et aarligt Underhold af
800 Rigsdaler forvistes til Æbeltoft, hvor han
døde.
<i>C. W.-S.</i>
</chapter>

<chapter name="Bensvulst (se Osteom)">
<b>Bensvulst,</b> se <sp>Osteom</sp>.

<chapter name="Bent">
<b>Bent,</b> dansk og norsk Mandsnavn, i Sverige
<sp>Bengt</sp>; Opkaldelse efter Helgennavnet
Benedictus. Den første, der bar det, var Svend
Estridsøn's Søn (d. 1086). Det tilsvarende Kvindenavn,
<sp>Bente</sp>, <sp>Bengta</sp> (Benedicta), er indvandret i
den sv. Kongeslægt med Bente Ebbesdatter af
Hvide-Slægten c. 1200 og blev snart efter alm.
i Sverige.
<i>A. O.</i>
</chapter>

<chapter name="Bent, James Theodore">
<b>Bent</b> [bent], <sp>James Theodore</sp>, engelsk
arkæol. Forsker, f. 30. Marts 1852, d. 5. Maj 1897
i London. Uden at være udpræget videnskabelig
Forsker har han gennem talrige Rejser
indsamlet og tilrettelagt et meget betydeligt
Materiale, for en stor Del fra vanskelig
tilgængelige Egne. Fra 1877 rejste han paa Karpathos,
Samos og Thasos i det græske Øhav,
Bahreïn-Øerne i den pers. Havbugt, foretog
Undersøgelser i Gara paa Arabiens Sydøstkyst og i
Sydøst-Afrika, i Abessinien og Lilleasien. 1891 foretog
han for det geogr. Selskab i London
Undersøgelser i Maschonaland i Sydafrika. Sine
Resultater meddelte han i talrige Afh. i
<i>Archaeological Journal</i>, <i>Journal of the anthrop. Institute</i>
og <i>Journal of hellenic studies</i> (saaledes i Bd X
Indskrifter fra Thasos) og i en Række Skr, af
hvilke skal anføres: <i>The cyclades, or life among
the insular greeks</i> (1885), <i>Sacred city of the
Aethiopians</i> (1893), <i>Ruined cities of
Mashonaland</i> (1892); <i>Genova, how the republic rose and
fell</i> (1885). Hans Hustru, der havde været B.'s
stadige Ledsager, udgav 1900 fra de sidste Rejser:
<i>Southern Arabia, Soudan and Sakrota</i>.
<i>H. A. K.</i>
</chapter>

<chapter name="Bentang">
<b>Bentang,</b> en stærk Tang med spidse Kæber
til at holde fast paa Bendele ved kirurgiske
Operationer. De mest anvendte Hovedformer kaldes
efter Opfinderne <sp>Ferguson's B.</sp> og
<sp>Ollier's B.</sp> (ikke at forveksle med en Afbider ell.
med Bensaks). De senere Aar med den
tiltagende operative Behandling af Benbrud har tilført
Kirurgien fl. Modifikationer af disse
Instrumenter, større og stærkere.
<i>E. A. T.</i>
</chapter>

<chapter name="Benterud, Svein Jørgensen">
<b>Benterud,</b> <sp>Svein Jørgensen</sp>, norsk
Mejeriinspektør, f. i Nes, Hallingdal, 22. Juni
1866, blev 1893 Mejerimester og har fra 1898
været knyttet til Landbrugsdepartementet som
Statens Mejeriinspektør. B. har planlagt og
gennemført Ombygning ell. Nyanlæg af en stor
Mængde Mejerier rundt om i Landet. 1904—09
var han Formand i »Den norske
Mejeriforening«, senere var han den drivende Kraft i
Grundlæggelsen af Kria Mælkeforsyningsselskab
og Organisationen af dettes Omsætning. 1901
grundlagde B. den af ham fremdeles
redigerede »Norsk Mejeritidende«; han har desuden
bl. a. skrevet en Lærebog i »Mælkens
Behandling« (1900, 2. Udg. 1905) og er Medforfatter af
et hist. Skrift om »Mejeridriften i Norge indtil
Aaret 1905« (1908).
<i>K. V. H.</i>
</chapter>

<chapter name="Bentham, George">
<b>Bentham</b> [↱bent<sub>ə</sub>m ell. ↱benþ<sub>ə</sub>m], <sp>George</sp>,
eng. Botaniker, f. 22. Septbr 1800 i Plymouth, d.
10. Septbr 1884 i London. Som Dreng tilbragte
han nogle Aar i Petrograd, fra 1814—26 boede
han i Sydfrankrig, hvor hans første bot.
Studier gjordes, og bestemte sig, da han 1826 vendte
tilbage til England, til at studere Jura, hvilket
han dog snart opgav for udelukkende at
hellige sig til Botanikken. Paa den Tid udsendte
<i>Horticultural society</i> sine Samlere til fjerne,
bot. lidet undersøgte Lande, og til Dels i
Forbindelse med <sp>Lindley</sp> foretog B.
Bestemmelsen af det sjældne og rige Materiale, hvorved
han lagde den første Sten til det Ry, han senere
skulde nyde som flittig og samvittighedsfuld
Florist og som skarpsindig og kundskabsrig
Iagttager. Ved den uhyre Materialesamling, som
talrige Rejsende og Botanikere senere
tilvejebragte, og som han dels købte, dels fik som
Gave, voksede B.'s Herbarium i Tidens Løb saa
mægtigt, at han 1854 fandt det rigtigt at skænke
det til Staten, og sammen med hans Vens, Sir
W. Hooker's Samlinger kom det til at danne
Grundlaget for Herbariet i Kew, der vel kan
kaldes Verdens største Institut i sin Art. Fra
London tog B. daglig herud og arbejdede; kun
faa Uger om Aaret tog han sig Ferie og
tilbragte da sin Tid paa Kontinentet, ofte for at
studere i Udlandets Museer. B. beklædte intet
offentligt Hverv, da hans store Formue tillod
ham at leve ganske for Videnskaben. Han var
en af de største Plantekendere, som
overhovedet har levet, og hans systematiske Skarpsyn
og naturhistoriske Taktfølelse skærpedes idelig
derved, at hans enorme Flid lod ham personlig
gennemarbejde saa store Plantegrupper og gøre
sig bekendt med saa mange Arter, Slægter og
Familier som ingen kritisk Systematiker før
ham. Hans Artsbegrænsning er den ældre
Skoles, hans morfologiske Sans var ikke altid
heldig, men han havde sin Styrke i
systematiserende Kritik og i Studiets plantegeografiske
Sider. Hans vigtigste Arbejder er monografiske
og floristiske: <i>Labiatarum genera et species</i>
(1832—36); Monografier af Polemoniaceerne
(1845), Scrophulariaceerne (1846) og atter
Labiaterne (1848) til De Candolle's »Prodomus«.
Af floristiske Arbejder fortjener særlig at
nævnes <i>Plantae Hartwegianae</i> (1839—57), <i>Flora
Australiensis</i> (1863—78, 7 Bd), <i>Flora
Hongkongensis</i> (1861) og væsentlige Bidrag til Brasiliens
Flora ved Behandlingen af <i>Leguminosae</i> for
Martius' <i>Flora Brasiliensis</i> (Bd XV., 1859—76).
Det mest betydningsfulde Værk, hvortil B. har
givet sit Navn, Frugten og Kvintessensen af
60-aarig bot. Erfaring, er dog utvivlsomt <i>Genera
plantarum ad exemplaria imprimis in herbariis
Kewensibus servata definita</i> (3 Bd, 1862—83),
som han har udarbejdet i Forbindelse med Sir
Joseph D. Hooker. Af dette monumentale Værk
har B. alene bearbejdet 128 af de 200 Familier,
der deri findes behandlede.
<i>V. A. P.</i>
</chapter>
