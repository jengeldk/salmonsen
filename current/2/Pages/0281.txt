<img><i>Aspidistra elatior</i>.</img>

strengt nødvendigt. Formeres ved Deling, og
det er gavnligt, hvis man straks kan anbringe
Planterne i en Bakke paa lidt Undervarme.
<i>L. H.</i>
</chapter>

<chapter name="Aspidium (se Polystichum)">
<b>Aspidium,</b> se <sp>Polystichum</sp>.
</chapter>

<chapter name="Aspidosperma (se Macaglia)">
<b>Aspidosperma,</b> se <sp>Macaglia</sp>.
</chapter>

<chapter name="Aspinwall (se Colon)">
<b>Aspinwall</b> [↱äsp<sub>i</sub>nwå.l], se <sp>Colon</sp>.
</chapter>

<chapter name="Aspirant">
<b>Aspirant</b> (af lat. <i>aspirāre</i>), en som søger
stræber efter noget (et Embede o. l.). Særlig
brugt bl. a. i den danske Hær om
Officerseleverne, i den norske Hær om de yngste
tjenestegørende Officerer i Generalstaben.
</chapter>

<chapter name="Aspirata">
<b>Aspirata</b> (lat.: beaandet). Under dette Navn
sammenfatter man tit alle de Lyd og
Lydforbindelser, der alm. omskrives mediet ell. andet
konsonantisk Bogstavtegn med efterfølgende <i>h</i>:
<i>kh</i>, <i>gh</i>, <i>th</i>, <i>dh</i>, <i>sh</i>, <i>mh</i> o. s. v. Men i mange
Tilfælde bruges jo disse Bogstavforbindelser som
Tegn for enkelte Lyd, saaledes <i>th</i> paa Engelsk,
og det er da urigtigt at tale om A., hvilket man
heller ikke skulde gøre, hvor en Konsonant
slutter den ene Stavelse, og <i>h</i> begynder den næste;
det er saaledes falsk at sammenstille
Sanskrit-A., <i>kh</i>, <i>th</i> o. s. v., saaledes som det ofte sker
med Lydforbindelserne i Dansk <i>Kækhed</i>, <i>Lethed</i>.
For i streng lydfysiologisk Forstand at tale om
A. maa man fordre, at Aandelyden følger
umiddelbart efter en Konsonant i samme Stavelse.
De alm. A. er <i>ph</i>, <i>th</i>, <i>kh</i>; gode Eksempler paa
disse Lydforbindelser har vi paa Dansk, skønt de
ikke betegnes i Skriften som saadanne; ethvert
<i>p</i>, <i>t</i>, <i>k</i> er nemlig i dansk Udtale aspireret.
Medens f. Eks. paa Fransk <i>p</i>, <i>t</i>, <i>k</i> er »rene« (ell.
skarpe) <i>tenues</i>, d. v. s. at der mellem disse Lyd
og Vokalen ikke slipper nogen Luft ud af
Munden, er ved de danske tilsvarende Lyd
Stemmeridsen aaben, og der skyder sig et Pust af
stemmeløs Luft ind mellem Konsonant og Vokal;
dette Pust er stærkere foran stærkt accentueret
Vokal end i svag Stavelse; smlg. <i>Pisk</i> med <i>episk</i>,
<i>to</i> med <i>Tobak</i>, <i>Pol</i> med <i>polere</i>; Nordmændene
aspirerer ikke saa stærkt som Danskerne. Ved
Overdrivelse bliver Pustet let til en selvstændig
Hemmelyd (aaben Konsonant); der opstaar
da en <i>Affrikata</i> (s. d.) — I Sanskrit findes
foruden disse <i>tenues aspiratae</i>, <i>ph</i>, <i>th</i>, <i>kh</i>, ogsaa
<i>mediae aspiratae</i>, der omskrives <i>bh</i>, <i>dh</i>, <i>gh</i>; om
disse Forbindelsers rette Udtale har der været
megen Strid og Uklarhed. Ogsaa i vor
Sprogæts Stammesprog har disse Lydforbindelser
spillet en stor Rolle; her skal anføres nogle
Eksempler, hvoraf man ser deres Behandling i nogle
af de vigtigste Sprog: opr. <i>bhero</i>, sanskr.
<i>bhárami</i>, gr. φέρω, lat. <i>fero</i>, got. <i>baira</i>, dansk
<i>bærer</i>; sanskr. <i>duhitar</i> (for <i>dhu</i>-), gr. θυγάτηρ,
got. <i>dauhtar</i>, dansk <i>Datter</i>; opr. <i>ghostis</i>
»fremmed«, lat. <i>hostis</i>, Udlænding, Fjende, got. <i>gasts</i>,
dansk <i>Gæst</i>.
<i>O. Jsp.</i>
</chapter>

<chapter name="Aspiration">
<b>Aspiration,</b> en Sproglyds Udtale med et Pust
ell. <i>h</i> efter, se <sp>Aspirata</sp>; man taler ogsaa f. Eks.
om Lyden <i>r</i>'s A., paa Græsk ῥ (<i>rh</i>) o. desl.
<i>O. Jsp.</i>
</chapter>

<chapter name="Aspiration (se Ventilationsanlæg)">
<b>Aspiration,</b> se <sp>Ventilationsanlæg</sp>.
</chapter>

<chapter name="Aspirationspsykrometer">
<b>Aspirationspsykrometer,</b> et meget benyttet
Apparat til Maaling af Luftens Fugtighed (se
<sp>Fugtighedsmaaling</sp>).
</chapter>

<chapter name="Aspirationstermometer (se Temperaturmaaling)">
<b>Aspirationstermometer,</b> se
<sp>Temperaturmaaling</sp>.
</chapter>

<chapter name="Aspirator">
<b>Aspirator,</b> Apparat til Frembringelse af en
Luftstrøm ved Sugning. Den simpleste A. er
<sp>Sugeflasken</sp>, en stor Flaske, der nær ved
Bunden er forsynet med et kort Siderør, som
kan lukkes med en Hane. Gennem en
tætsluttende Prop i Flaskens Hals gaar lufttæt et kort,
bøjet Glasrør. Man fylder Flasken med Vand,
sætter ved en Gummislange Glasrøret i
Forbindelse med det Apparat, som man vil suge Luft

<img>Bunsens Aspirator.</img>
