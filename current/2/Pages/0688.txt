Missionsmarken har B. sat dybe Spor, deres
Missionsselskab stiftedes 1792 af William Carey. Som
deres betydeligste Mænd maa nævnes Forf. af
<i>The pilgrims progress</i>, John Bunyan (d. 1688),
Prædikanten Spurgeon (d. 1892) og den eng.
Politiker Lloyd George.

B. er spaltede i en Mængde Partier.
Hovedspaltningen skete 1689 mellem
<sp>Generalbaptisterne</sp> (i Nordamerika <i>Free-Will-Baptists</i>),
som forkaster den calvinske
Prædestinationslære, og <sp>Partikularbaptisterne</sp> (i
Nordamerika <i>Regular-Baptists</i>), som fastholder
den. Fra de sidste er udgaaede <i>Seed-Baptists</i>
(Sædbaptisterne) ell. <i>Snake-Baptists</i>
(Slangebaptisterne), som mener, at de
ikke-prædestinerede stammer fra Børn, som Eva avlede med
Slangen (en religiøs Opdragelse af Børn kan
derfor ikke nytte noget), og <sp>Syvende-Dags-B.</sp>
ell. <sp>Sabbatarierne</sp>, der helligholder
Sabbaten for Søndagen. Fra <i>Free-Will-Baptists</i>, hos
hvem liberalere Meninger vandt Indgang, udskilte
de Ortodokse sig 1770 som
<i>General-Baptists-New-Connexion</i>. <i>Six-Principles-Baptists</i> holder sig til
Hebr. 6, 1—2, som deres eneste Trosbekendelse;
<sp>Campbellitterne</sp> ell. <i>Disciples</i> godkender
kun det som Trosforskrift, hvorfor et »saa siger
Herren« udtrykkelig kan anføres. B. i Danmark
har en Folkehøjskole i Gistrup ved Aalborg. Der
findes en baptistisk Prædikantskole i Kbhvn og i
Kria. De danske B.'s Blad hedder »Evangelisten«,
de norskes »Banneret«. (<sp>Litt.</sp>: <sp>John Romell</sp>,
»Baptisternas Historia i Sammandrag« [Sthlm
1893]; <sp>Henry C. Vedder</sp>, »B.'s Historie«,
overs. paa Dansk [Kbhvn 1894]; <sp>Chr. Brun</sp>,
»Baptismens Historie« [Bergen 1902]).
<i>L. M.</i>
</chapter>

<chapter name="Baptisterium">
<b>Baptisterium,</b> Daabskapel. I den første
kristne Tid døbte man, hvor Vand var for
Haanden, i en
Bæk ell. i en
Flod; men i
4. Aarh.
begyndte man
at bygge
særlige
Daabskapeller. I
Beg.
byggedes de kun
ved
Hovedkirken, da
Biskopperne alene
udførte
Daaben,
men senere
forekommer de
ogsaa ved de
øvrige
Kirker. Midt i
B., hvis
Grundform
er rund,
otte- eller
tolvkantet,
findes
Daabsbassinet
(<i>colymbethra</i>, <i>piscina</i>, <i>fons</i>). B. er i Reglen
smykket med Malerier, der hentyder til Johannes
Døber, og forsynet med et Alter. P. Gr. a.
Baptisanternes Mængde ved de særlige Daabstider maatte
B. være rummelige, man kunde endogsaa holde
Kirkemøder i dem. Da Barnedaaben blev alm.
og Overøsning traadte i St. f. Nedsænkning, blev
særlige Daabskapeller overflødige, og man
flyttede Døbefonten, som beholdt B.'s Grundform,
ind i Kirkens Forhal. De berømteste B. findes i
Rom (<i>S. Giovanni in Fonte</i>), Parma, Pisa,
Ravenna og det i Firenze med Ghiberti's
Bronzedøre.
<i>L. M.</i>

<img>Lateranets Baptisterium.</img>
</chapter>

<chapter name="bar">
<b>bar</b> [ba.<sub>ə</sub>] (eng.), 1) Skranke; Takt, Taktstreg;
efter eng. og amer. Mønster indrettet
Udskænkningslokale for spirituøse Drikke, særlig
tilberedte paa eng. og amer. Maade. 2) I Retssproget
bruges b. som Betegnelse for den Skranke, der
i offentlige Retslokaler er anbragt for at sondre
Dommerne og de Edsvorne ell. Nævningerne fra
den øvrige Del af Salen, hvor Sagførerne og
bag ved dem Tilhørerne har Plads. — I
figurlig Forstand overføres herfra Ordet til at
betegne Sagførerstanden i det hele i Modsætning
saavel til Publikum som til Dommerstanden, jfr
bl. a. Talemaaden <i>to be called to the bar</i> ɔ: at
blive udnævnt til Sagfører; <i>the bar and the
court</i> ɔ: Sagførerne og Dommerne, o. s. v. Smlg.
<sp>Barristers</sp>.
<i>K. Hch.</i>
</chapter>

<chapter name="Bar (Søn)">
<b>Bar</b> (syr. og aramæisk), Søn, d. s. s. det heb.
<i>Ben</i>, findes i mange Personnavne, f. Eks.
Barkokba (Stjernens Søn), Bartolemai (kødelig
Søn; Bartolomæus) o. s. v.
<i>V. S.</i>
</chapter>

<chapter name="Bar (Længdemaal)">
<b>Bar,</b> pers. Længdemaal = 1/32 Zer Schahi =
3,5 cm ell. 1/32 Zer Môkasar = 3,2 cm.
<i>Th. O.</i>
</chapter>

<chapter name="Bar (By)">
<b>Bar,</b> By i det russ. Guvernement Podolien
ved Rov, der falder i Bug, og ved Jernbanen
Shmerinka-Okniza, har (1897) 10614 Indb., fire
gr. og en rom. Kirke, et gr. Nonnekloster og
fl. Synagoger; endvidere Læderfabrikation og
Teglværker og Handel med Korn. B., der opr.
kaldtes <sp>Rov</sp> og 1452 ødelagdes af Tatarerne,
fik sit Navn i 16. Aarh. til Ære for den i Bari
i Apulien fødte Bona Sforza, den polske Kong
Sigismund I's Gemalinde, der lod Byen
genopbygge. Den blev 1648 og 1651 erobret af
Kosakkerne, 1672 af Tyrkerne, men kom 1699
tilbage til Polen. 28. Febr 1768 sluttedes her
<sp>Bar-Konføderationen</sp> (s. d.); ved Polens
anden Deling 1793 tilfaldt B. Rusland.
<i>G. Ht.</i>
</chapter>

<chapter name="Bar eller Le Barrois">
<b>Bar</b> ell. <sp>Le Barrois</sp> (<i>Barrensis pagus</i>),
en af Frankrigs gamle Prov., der ligger paa
begge Sider af øvre Meuse, et frugtbart og
skovrigt Landskab. I 10.—13. Aarh. hørte det
som en Del af Øvre-Lothringen til det tyske
Rige; men 1302 maatte Grev Henrik III af B.
anerkende den fr. Konge Filip den Smukke
som sin Lensherre for den Del af Landet, der
laa paa den venstre Bred af Meuse, og derved
deltes Landet i to temmelig lige store Dele,
<sp>Barrois royal</sp> og <sp>Barrois ducal</sp>.
Grev Robert af B. antog 1355 Hertugtitlen;
hans Søn Henrik skænkede sin fri Besiddelse,
<sp>Barrois ducal</sp>, til René af Anjou 1419,
hvorimod Lenet <sp>B. royal</sp> tilfaldt Frankrig.
Gennem René, der blev gift med Hertug Karl I
af Lothringens Datter, Isabella Este, blev B.
