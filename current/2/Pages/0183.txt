og en af Hertugen bygget, pragtfuld katolsk
Kirke.
<i>G. Ht.</i>
</chapter>

<chapter name="Arundel, Thomas Howard">
<b>Arundel</b> [↱är<sub>ə</sub>nd<sub>ə</sub>£ ell. <sub>ä</sub>↱rənd<sub>ə</sub>£], <sp>Thomas
Howard</sp>, Jarl af A., Surrey og Norfolk
(1585—1646), havde i Englands og Kongehusets
Tjeneste med vekslende Skæbne forsk. statslige og
politiske Hverv. Til vor Tid er den adels- og
ætstore Mands Navn bevaret ved hans
Grundlæggelse af den første anselige Samling af især
antik Kunst i Storbritannien. Paa Rejser
samlede han personlig og ved Agenter i Grækenland
og Lilleasien Marmorindskrifter og Statuer,
Gemmer, Mønter o. s. v., ligesom han samlede
Manuskripter og Malerier. Efter hans Død splittedes
Samlingerne for en stor Del efter kortere ell.
længere Tids Forløb. Marmorindskrifterne og en
Del Statuer skænkede hans Sønnesøn til Univ.
i Oxford, deriblandt den store og vigtige
Indskrifttavle: <sp>Marmor Parium</sp> (ell.
<sp>Arundelianum</sp>), med korte Beretninger om
Grækenlands Historie fra 1582 f. Kr. (Sagntid,
Kekrops) til 264 f. Kr. (dog mangler nu 354—264),
antagelig i Oldtiden opstillet paa Øen Paros.
Andre Dele af A.'s Samlinger findes i <i>Marlborough
house</i>, en Del af Manuskripterne danner
<i>Arundel collection i British Museum</i>. (<sp>Litt.</sp>: <sp>F:
Jacoby</sp>, »Das Marmor Parium« [1904]).
<i>H. A. K.</i>
</chapter>

<chapter name="Arundel-Society">
<b>Arundel-Society</b> [↱är<sub>ə</sub>nd<sub>ə</sub>£ ell. <sub>ä</sub>↱rənd<sub>ə</sub>£-s<sub>ə</sub>↱sa^i<sub>ə</sub>t<sub>i</sub>]. <i>A. S. for promoting of the knowledge
of art</i>, eng. Selskab, stiftet 1849 i London af
Kunstvenner i Mindet om <sp>Th. Arundel</sp>.
Selskabet har overensstemmende med sit Formaal
udgivet kunsthist. Monografier, samt
forskelligartede Reproduktioner af ældre Malerier og
Kunstgenstande.
<i>H. A. K.</i>
</chapter>

<chapter name="Arundinariæ">
<b>Arundinariæ</b> Michx., Slægt af Græsfam.
(Bambus-Gruppen), Halvbuske ell. høje Buske
med langstrakte og mangeblomstrede Smaaaks
i Top. C. 24 Arter i Amerika og Asien. Fl. Arter
dyrkes som Prydplanter. Af <sp>A. spathi flora</sp>
Ringall (NV. Himalaya) faas Piberør, der i det
nordlige Indien er en vigtig Handelsartikel.
<i>A. M.</i>
</chapter>

<chapter name="Arundo">
<b>Arundo</b> L., Slægt af Græsfam.
(Svingel-Gruppen) med høj, kraftig og næsten træagtig
Stængel og brede, flade Blade, derfor meget lig vor
alm. Tagrør; Smaaaksene er tætblomstrede, og
Dækbladene, der foroven ender med tre
Spidser, er ved Grunden tæt besatte med Haar. 6
Arter; af disse er <i>A. Donax</i> L., som vokser vildt
i Middelhavslandene paa fugtige Lokaliteter,
det største europæiske Græs; Stænglen naar en
Højde af 2—4 m og ved Grunden en Tykkelse af
2 cm, Bladene bliver 5—8 cm brede og meget
lange. Straaene anvendes til Hegn, til
Rørbelægning paa Trævægge og til Fletværk, Bladene til
Tækning, og Planten dyrkes i øvrigt til Pryd.
<i>A. M.</i>

<img><i>Arundo Donax</i>.</img>
</chapter>

<chapter name="Arup, Erik">
<b>Arup,</b> <sp>Erik</sp>, dansk Historiker, f. 22. Novbr
1876 i Slangerup. 1907 vandt han Doktorgraden
ved de omfangsrige »Studier i engelsk og tysk
Handelshistorie 1350—1850«,
Kommissionshandelens Udvikling i Teori og Praksis. Baade dette
Arbejde og talrige Afh. om ret forskelligartede
Emner viser stor Kundskabsfylde og megen
Originalitet. 1909 blev A. Arkivar i
Udenrigsministeriet, 1914 Departementschef i
Konseilspræsidiet.
<i>Kr. E.</i>
</chapter>

<chapter name="Arup, Jens Lauritz">
<b>Arup,</b> <sp>Jens Lauritz</sp>, norsk Biskop, f. i
Kristianssand 20. Apr. 1793, d. i Oslo Bispegaard
9. Apr. 1874. A. blev Student i Kbhvn 1811. For
at tjene sit Brød tog han en Post som
Skibssekretær paa et fr. Orlogsskib med dansk og
norsk Besætning, blev efter sin Hjemkomst 1813
Huslærer i Norge og Danmark, indtil han 1816
kunde fortsætte sine Studier, 1818 tage teol.
Eksamen med Udmærkelse i Kria og Aaret efter
opnaa en Stilling som Kapellan. 1825—45 var
han Præst i Drammen og sad som denne Bys
Repræsentant paa Stortinget i Sessionerne
1836—37, 1842 og 1845. Som Formand i
Kirkekomiteen i de to sidstnævnte Tingsamlinger havde
han en væsentlig Andel i den efter Samtidens
Opfatning meget liberale Dissenterlov af 1845.
Han medvirkede ogsaa til Udviklingen af den i
Datiden stærkt fremtrædende Frihandelspolitik.
Fra 1846 var A. Biskop i Kria Stift og lagde
som saadan stor administrativ Dygtighed for
Dagen. Han kronede som den norske Kirkes
Primas 1860 Karl IV i Trondhjems Domkirke.
Under Oskar I 1852—53 og 1857 var han
Medlem af den norske Interimsregering.
<i>K. V. H.</i>
</chapter>

<chapter name="Arup, Jens Simon Johannes">
<b>Arup,</b> <sp>Jens Simon Johannes</sp>, dansk
Veterinærkonsulent, f. 21. Marts 1844 i
Møllehusene ved Roskilde, d. 12. Oktbr 1911 i Kbhvn.
Efter 1863 at have taget Dyrlægeeksamen sejlede
A. i nogle Aar som Dyrlæge for Transporter af
Muldyr fra Sydamerika til Vestindien, hvorefter
han i 20 Aar var Distriktsdyrlæge i Salling og i
en Del Aar (1876—89) Næstformand og Formand
i den stedlige Landboforening. 1. Oktbr 1889
ansattes han som Danmarks Veterinærkonsulent
