Under Ludvig-Filip var han kgl. Bibliotekar
paa Slottet Compiègne, skrev en Del Romaner
fra Aristokratlivet, bl. a. <i>L'escadron volant de
la reine</i> (1836), <i>Un dernier souvenir</i> (1840) og
<i>Le comte de Rienny</i> (1845), samt et meget læst
Skr. <i>Histoire de Sicile sous la domination des
Normands</i> (1846, 2 Bd). Napoleon III anvendte
ham som officiel Krigshistoriker, og han skrev
en Række upartiske, samvittighedsfulde og i
Formen livlige Fremstillinger af de fr. Felttog:
<i>L'expédition de Crimée jusqu'à la prise de
Sébastopol</i> (1856, 2 Bd), <i>La campagne d'Italie</i>
(1859, 2 Bd); fremdeles <i>La marine française
dans la mer Noire et la Baltique</i> (1858), <i>Les
expéditions de Chine et de Cochinchine</i>
(1861—62, 2 Bd) og <i>La Mexique contemporaine</i>
(1862). Tillige skyldes B. en interessant
Skildring af Fægtekunsten og dens Historie: <i>Les
secrets de l'épée</i> (1862).
<i>S. Ms.</i>
</chapter>

<chapter name="Bazard, St. Amand">
<b>Bazard</b> [ba↱za.r], <sp>St. Amand</sp>, fr. Socialist
(1791—1832), grundlagde 1817
»Sandhedsvennernes Samfund« i Paris og 1820 den fr.
Carbonarisme, der hurtig naaede et Medlemstal af
200000. Han havde 1821 Del i
Sammensværgelsen i Belfort og maatte som dødsdømt en Tid
lang holde sig skjult. 1825 sluttede B. sig til
St Simonisterne og virkede med stor Iver for
at udbrede deres Lære, dels ved Artikler i
deres Ugeblad <i>Producteur</i>, dels ved Foredrag,
men især ved sin <i>Exposition de la doctrine de
Saint Simon</i> (1828), den bedste Fremstilling af
Systemet. Efter 1830 foreslog han at
gennemføre Systemet delvis ved at afskaffe Arveret til
Sidelinierne og bygge Veje og Skoler for de
derved indvundne Penge, men vilde ikke slutte
sig til Enfantin's Yderligheder om »Kvindens
Frigørelse«.
<i>E. E.</i>
</chapter>

<chapter name="Bazardžik (se Basardshik)">
<b>Bazardžik</b> [bazar↱t∫ek], se <sp>Basardshik</sp>.
</chapter>

<chapter name="Bazas">
<b>Bazas</b> [ba↱zas], By i det sydvestlige Frankrig,
Dept. Gironde, <sp>Arrondissement B.</sp>,
ligger ved Floden Beuve og ved Sydbanen, har en
smuk, gotisk Domkirke, Rester af Bymure fra
13. Aarh., fl. middelalderlige Bygninger og (1911)
4704 Indb., Vinavl og Kvæghandel. B. var paa
Romernes Tid Vasaternes Hovedstad og var
paa Merovingernes og Karolingernes Tid en
betydelig By; fra 5. Aarh. til 1790 var B.
Bispesæde. Omegnen, Bazadois, er rig paa Levninger
fra Oldtiden og Middelalderen.
<i>G. Ht.</i>
</chapter>

<chapter name="Baze, Jean D.">
<b>Baze</b> [ba.z], <sp>Jean D.</sp>, fr. Politiker
(1800—1881), blev 1821 Advokat i sin Fødeby Agen,
Dept Lot et Garonne, og valgtes 1848 til
Nationalforsamlingen, hvor han hørte til de
maadeholdne Republikanere. Han genvalgtes 1849
og var som Kvæstor Oktbr 1851 med til at
stille Forslag om, at Formanden kunde kræve
Tropper til at værge Forsamlingens
Sikkerhed. Ved Statskuppet 2. Decbr s. A. blev han
fængslet og var landsforvist indtil 1859, da han
nægtede at modtage Benaadning. B. var
deretter Advokat i Paris, valgtes 1871 til
Nationalforsamlingen og hørte først til det højre
Mellemparti, men sluttede sig 1875 til Republikken
og valgtes s. A. til livsvarig Senator.
<i>E. E.</i>
</chapter>

<chapter name="Bazeilles">
<b>Bazeilles</b> [ba↱zæ.j], Landsby i Dept les
Ardennes, Arrond. Sedan, ved Østbanen, nær højre
Bred af Maas, har c. 1300 Indb., Uldspinderi og
Maskinfabrik. B. blev aldeles ødelagt under
Slaget ved Sedan, da den var Støttepunkt for
den fr. Hærs højre Fløj.
<i>G. Ht.</i>
</chapter>

<chapter name="Bazin, François Emanuel Joseph">
<b>Bazin</b> [ba↱zæ], <sp>François Emanuel Joseph</sp>,
fr. Komponist (1816—78), var Elev af
Pariskonservatoriet og vandt som saadan
»Romerprisen«; hjemkommen fra Italien nedsatte han
sig som Sanglærer, senere (1871) blev han
Lærer i Harmonilære ved Konservatoriet, i
hvilken Egenskab han skrev en <i>Cours d'harmonie</i>.
B. har skrevet et mindre Antal Opera-comiques,
bl. hvilke <i>Maître Pathelin</i> (1856) og <i>Le voyage
en Chine</i> (1867) har kunnet hævde sig uden
for Paris, ogsaa paa nordiske Scener.
<i>W. B.</i>
</chapter>

<chapter name="Bazin, Jaques Rigomer">
<b>Bazin</b> [ba↱zæ], <sp>Jaques Rigomer</sp>, fransk
Demokrat og Forf., f. 1771 i Le Mans, d. 20.
Jan. 1820 (dræbt i Duel med en ung Officer).
Skønt afgjort Republikaner opponerede han i
sin Fødeby ivrig mod Rædselsherredømmet.
Han selv og hans Partifæller — Bazinisterne
— fængsledes af Konventskommissæren Garnier
og blev som Anklagede sendte til Paris, hvor
de først løslodes efter 9. Thermidor. Tro mod
Republikken og senere mod Napoleon virkede
han i Le Mans som Journalist og Folkelærer
og affattede mange demokratiske Flyveskrifter.
Hans Skr er samlede under Titlen <i>Lynx</i> og
<i>Suite du Lynx</i>. Desuden skrev han en Tragedie
<i>Charlemagne</i> (1807), <i>Lettres françaises</i> (1807),
<i>Lettres philosophiques</i> (1814), Novellen <i>Seïde</i>
(1816) og <i>Voltaire et Rousseau, conte si l'on
veut</i> (1817).
<i>S. Ms.</i>
</chapter>

<chapter name="Bazin, René">
<b>Bazin</b> [ba↱zæ], <sp>René</sp>, fr. Forf., f. i Angers
26. Decbr 1853, studerede Jura i Paris og blev
Professor i Retsvidenskab i sin Fødeby. Under
Pseudonymet <sp>Bernard Seigny</sp> udgav han
1884 Romanen <i>Stéphanette</i>, men vandt først ret
Anerkendelse ved den af Akademiet
prisbelønnede Roman <i>Une tache d'encre</i>. Sine
Provinsskildringer til forsk. Paris-Tidsskr samlede han
1896 under Titlen <i>En province</i>, sine
Rejseskitser til <i>Journal des débats</i> i <i>A l'aventure</i>
(1891), <i>Sicile</i> (1892), <i>Les Italiens d'aujourdhui</i>
(1894) og <i>Terre d'Espagne</i> (1895). Bl. hans
senere Romaner kan anføres <i>Madame Corentine</i>
(1893), <i>Humble amour</i> (1894), <i>La terre qui
meurt</i> (1899), <i>Le guide de l'empereur</i> (1901),
<i>Les Oberlé</i> (1900), <i>Donatienne</i> (1903, paa
Dansk ved J. Koch, 1911), <i>Le duc de
Nemours</i> (1905), <i>Le blé qui lève</i> (1907),
<i>La sarcelle bleue</i> (1908) o. fl. 1903 blev han
Medlem af Akademiet efter Legouvé.
<i>S. Ms.</i>
</chapter>

<chapter name="Bazin de Raucou, Anaïs">
<b>Bazin de Raucou</b> [ba↱zæ-d-rå↱ku], <sp>Anaïs</sp>,
fr. Historiker (1797—1850), har især syslet med
Frankrigs Historie i 17. Aarh. og derom skrevet
fl. flittige, om end lidet fremragende Arbejder,
saasom <i>Histoire de Louis XIII</i> (1837, 2. Opl.
1846, 4 Bd) og <i>Histoire de France sous le
ministère du cardinal Mazarin</i> (1842, 2 Bd).
<i>Kr. E.</i>
</chapter>

<chapter name="Bazley, Thomas">
<b>Bazley</b> [↱bäz£i], <sp>Thomas</sp>, eng. Politiker
(1797—1885), grundlagde 1826 et af de største
Bomuldsspinderier i Manchester med mere end
1000 Arbejdere og viste sin Iver for disse ved
at oprette Skoler og Læseværelser. B. var et
af de ældste og ledende Medlemmer af
<i>Anti-Cornlaw League</i>'n (1837—48), var 1845—59
Formand for Manchesters Handelsraad og 1858—80
uafbrudt en af Byens Repræsentanter i
Underhuset; desuden en af de tre Regeringskommissærer
