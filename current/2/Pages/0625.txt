de mange herskende Arbejdsstridigheder har
udfoldet en stor Virksomhed, der har ført ham
til at blive Medlem af den faste Voldgiftsret.
B. er endvidere Medlem af Industriforeningens
Bestyrelse og af Industriraadet samt Medlem af
Teknologisk Instituts Bestyrelse.
<i>R. B.</i>
</chapter>

<chapter name="Ballina">
<b>Ballina</b> [bä£<sub>i</sub>↱na.], By i det nordvestlige Irland,
beliggende i Grevskaberne Mayo og Sligo ved
Moy, 11 km ovf. dens Udløb i Killalabai, har
(1911) 4662 Indb., en lille Havn og Handel med
Landprodukter. To Broer fører over til
Forstaden <sp>Ardnaree</sp>, paa højre Bred af Moy, i
Grevskabet Sligo, Sædet for den kat. Biskop af
Killala. B. var den eneste Plads paa de britiske
Øer, som Franskmændene i Revolutionskrigen
(Aug. 1798) besatte.
<i>G. Ht.</i>
</chapter>

<chapter name="Ballinasloe">
<b>Ballinasloe</b> [bä£<sub>i</sub>n<sub>ə</sub>s<sub></sub>lo<sub>u</sub>], By i det vestlige
Irland, 55 km Ø. f. Galway ved Midland-Great
Western Jernbanen, deles af Shannons Biflod Suck i
to Dele, af hvilke den større paa højre Bred
hører til Grevskabet Galway, den mindre paa
venstre til Roscommon, og har (1901) 4904 Indb., der
driver Vognfabrikation, Garveri og Bryggeri. I
Oktbr finder her et Marked Sted, der varer i 5
Dage (over 60000 Faar og 13000 Stkr Hornkvæg).
</chapter>

<chapter name="Balling, Emanuel">
<b>Balling</b>, <sp>Emanuel</sp>, dansk Litterat, f. i
Præstø 13. Decbr 1733, d. 22. Jan. 1795. Efter at
have tilbragt sin Ungdom som Skriverdreng paa
Gaunø Godsforvalterkontor lykkedes det B., der
stræbte at faa sine Udsigter forbedrede og var
en kundskabssøgende Natur, 1761 at blive
Fuldmægtig hos <i>Notarius publicus</i> i Helsingør. Her
giftede han sig kort efter og blev for en Stund
Eddike- og Hvidtølsbrygger; Forretningen vilde
imidlertid ikke gaa for ham, og han slog sig da
paa Journalistikken, der skulde brødføde ham
Resten af hans Liv, i dens mere praktiske Form
ved Udgivelsen af »Øresundske Skipperlister«
(1767), der Aaret efter fik Form af »Helsingørs
Adresse Contoirs nye Efterretninger«; ved
Siden heraf oprettede han en alm. Skriverstue.
Den lille Købstad kunde dog ikke bære hans
litterære Foretagender, og 1771 tyede han til
Hovedstaden, hvor han forblev til sin Død, og
hvor han har oversat, selv produceret ell.
forestaaet Udgivelsen af en Legio efemere Arbejder.
Særlig er hans Navn knyttet til Redaktionen af
Agent Holck's »Kiøbenhavns Aftenpost«, som
han næsten udelukkende skrev 1772—83. Han
manglede den nødvendige Dannelse og Smag,
og de litterært Dannede spottede ham (Baggesen);
men dog havde han et ganske godt Greb
paa at kunne finde Emner, som var hentede fra
Hverdagslivet hos den kbhvnske Borgermand og
derfor interesserede denne. I kulturhistorisk
Henseende frembyder »Aftenpostens«
heterogene Indhold meget af Interesse for
Forskeren. Endelig bør det nævnes, at B., der i
hvert Fald har haft Fortjeneste af at vække
Læselysten hos Menigmand, var stærkt bevæget af
Oplysningstidens filantropiske Bevægelse; han
var Medstifter af »Selskabet for Borgerdyd« og
det »Søsterlige Velgørenhedsselskab« og
udkastede endog Plan til et »Ædelmodigheds
Selskab til de Gieldbundnes Frelse«. (<sp>Litt</sp>.:
<sp>F. Thaarup</sp>, »Den virksomme E. B.« [1795]).
<i>J. Cl.</i>
</chapter>

<chapter name="Balling, Jens Christian">
<b>Balling</b>, <sp>Jens Christian</sp>, dansk
Folkeskolelærer og Forf., f. 24. Apr. 1843 i Skive.
Dimitteret fra Jelling Seminarium 1863 gik han
straks over i praktisk Lærervirksomhed: en
kort Tid i Gedved, nogle Aar i Ræbild og 1867 i
Lindeballe, hvor han virkede, til han tog sin
Afsked 1906. — Han har udg.
»Ordsprogslærdom« (1877, 1890 og 1905); sammen med P.
Bojsen »Den ny Budstikke« (1879—82);
»Vægteren, et Folkeskrift til Oplysning og
Opbyggelse (1883—1905); »Paulus og hans Tid« (1892);
»Jerusalems Tempel« (1892); »Hverdagsprædikener«
(1895); »Bibelske Skildringer« (1898). En
Foredragsrejse i Amerika har han beskrevet i
»En Sommer i Amerika« (1902). Hele hans
Forfattervirksomhed hviler paa kristelig Grund.
1894—1906 var han Medlem af Bestyrelsen for
Danmarks Lærerforening.
<i>Fr. Th.</i>
</chapter>

<chapter name="Balliol College">
<b>Balliol College</b> [↱be<sub>i</sub>£<sub>jə</sub>£-kå£<sub>i</sub>dз ell. ↱bä£<sub>jə</sub>£-], et
af de ældste og største af de til Univ. i Oxford
hørende Kollegier, grundet 1282 af Lady
Dervorgilla, Enke efter John de Balliol, og opført
1284 paa Hjørnet af Broad- og Magdalene-Street.
Her ligger det endnu, men Bygningerne er langt
yngre. Det nuv. Kapel byggedes 1856—57 af
Butterfield i moderne, gotisk Stil, den smukke
Hal 1876 af Waterhouse. Til B. C. hører store
Haver.
<i>V. S.</i>
</chapter>

<chapter name="Ballist">
<b>Ballist</b> er Navnet paa en Kastemaskine, der
brugtes hos de gamle Romere, og med hvilken
der udslyngedes meget store Pile, undertiden
ogsaa Stene, sædvanlig i mere ell. mindre horisontal
Retning. B. bestod af et Stillads af Træ,
i hvis Midte befandt sig en halvcylindrisk Rende
af Træ, der kunde stilles under forsk. Hældninger,
og i hvilken Projektilerne anbragtes. Disse
udslyngedes langs Renden ved Hjælp af en
Streng, der kunde spændes ved en mekanisk
Udveksling i Lighed med en Buestreng, dog
med den Forskel, at Strengens Spændkraft ikke
som ved Buen frembragtes ved et Par Armes
Elasticitet, men ved, at Strengens Ender var
fastgjorte til den ene Ende af to Arme af Træ,
hvis anden Ende var anbragt mellem et Par
stærkt snoede Reb, saaledes at det var disse
Rebs Snoning, der gav Strengen sin Spændkraft,
idet de blev yderligere snoede, ved at Strengen
spændtes tilbage. B. kunde udkaste deres
Projektiler paa Afstande af indtil 450 m. Det synes
dog, som om Navnet B. til sine Tider har været

<img>Ballist.</img>
