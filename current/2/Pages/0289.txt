efter Gaarden, og Absalon overdrog den nu til
Sorø Kloster, der drev den som Ladegaard. Ved
Midten af 15. Aarh. købte Peder Oxe A. af Sorø
Kloster. I Slutn. af Aarh. blev Poul Laxmand
dens Ejer, og efter hans Død faldt den ifølge
Rigsraadets Dom (Novbr 1502) som forbrudt
Gods til Kronen. Poul Laxmand's Datter, Else
Gyldenstjerne, fik den dog af kgl. Naade udlagt
igen af Frederik I. 1560 kom A. paa ny under
Kronen. I Slutn. af 17. Aarh. begyndte
Flyvesandet at blive truende for Stedet. Beboerne
maatte ved Beg. af 18. Aarh. forlade Gaarden,
hvis Hovedbygning alt forinden, som det synes,
var gaaet til Grunde ved Ildebrand, og A.
nævnes nu ikke mere. Ved de Udgravninger, som
Frederik VII personlig ledede i Sommeren 1849,
kom A.'s Ruiner paa ny for en Dag. (<sp>Litt.</sp>: Ann.
f. nord. Oldkynd. og Hist., 1851).
<i>B. L.</i>

<sp>A. Overdrev</sp>, en c. 605 ha stor, i
Hovedsagen lavtliggende, fugtig Strækning VSV. f.
Tisvilde Hegn, blev 1884 indkøbt af Staten for
at anvendes til Skov. Naar undtages c. 110 ha,
som Skovvæsenet midlertidig har overladt
Militæretaten til de aarlige Fægtningsskydninger,
er Tilplantningen allerede for fl. Aar siden
tilendebragt og fuldstændig vellykket; den er
udført overvejende med Skovfyr og Rødgran samt
noget Birk.
<i>C. V. P.</i>
</chapter>

<chapter name="Asserstrup">
<b>Asserstrup,</b> Hovedgaard i Nørre Herred, N.
f. Nakskov. Som A.'s første Ejer nævnes 1350
Hr. Johannes Svinekul. Fra 1406 var den i næsten
200 Aar i Slægten Lunge's Eje. Den afbrændtes
af Svenskerne 1659. Gaardens nuv.
Hovedbygning er opført 1847—48.
<i>B. L.</i>
</chapter>

<chapter name="assertorisk">
<b>assertorisk</b> (lat.), egl. forsikrende, betegner
en Dom, som udtaler en objektiv Forvisning
om, at Forholdet er saaledes, men uden at deri
ligger, at det nødvendigvis er saaledes og ikke
kan være anderledes. Efter Kant er den a. Dom
en særlig Modalitet af Dommen, modsat den
apodiktiske og den problematiske.
<i>W. N.</i>
</chapter>

<chapter name="assertorisk Ed">
<b>assertorisk Ed</b> er en Ed, der gaar ud paa
at bekræfte Udtalelser ell. Paastande (<i>asserta</i>),
som den edsaflæggende Person forud er
fremkommet med. I Modsætning hertil taler man om
promissorisk Ed (Løfteed), naar en Person
edeligt lover at ville tale Sandhed ell. i øvrigt i
Fremtiden at ville forholde sig paa en bestemt
Maade (se <sp>Løfteed</sp>).
<i>P. J. J.</i>
</chapter>

<chapter name="Assertum">
<b>Assertum,</b> Paastand, bruges undertiden i vort
processuelle Sprog om en Paastand, som en af
Parterne fremfører under en Proces m. H. t. en
faktisk Omstændighed.
<i>V. B.</i>
</chapter>

<chapter name="Assessor">
<b>Assessor</b> (paa Dansk: Bisidder, Tilforordnet)
bruges i det nuv. norske og danske
Embedssprog om Medlemmer af de kollegiale, af flere
Dommere bestaaende Retter, hvis ledende
Formand fører Titel af Justitiarius ell. Præsident.

I <sp>Sverige</sp> bruges Benævnelsen A. om de
yngre Medlemmer af de 3 Hofretter (Svea
Hofret i Sthlm, Göta Hofret i Jönkøping og Skånes
Hofret i Kristiansstad), medens de ældre,
højere lønnede fører Titel af Hofretsraader.
Medlemmerne af den sv. Højesteret kaldes
Justitsraader.

Dommerne i de militære Retter benævnes
ogsaa oftere A., men i nyere Lovsprog, L. om
nogle Ændringer i den militære Retspleje af
8. Maj 1908, Bisidder ell. slet og ret Dommer.
<i>K. B.</i>
</chapter>

<chapter name="Assibilation">
<b>Assibilation</b> (lat.: Tilhvisling) kaldes
undertiden ogsaa <sp>Zetacisme</sp> og betegner en
Fremkomst af en Hvislelyd dér, hvor der
tidligere ikke var en saadan. I mange Tilfælde
udvikles Hvisleren af en Tungespidslyd; saaledes
indskydes let et <i>s</i> mellem et <i>t</i> og et <i>i</i> ell. <i>j</i>,
som det kan ses i den allerede tidlig (om end
først efter den klassiske Periode) Indtrædende
Udtale af den lat. Endelse -<i>tio</i> som -<i>tsio</i>, <i>natio</i>
som <i>natsio</i> o. s. v.; denne Udtale er bevaret i
ital. <i>nazione</i>, medens f. Eks. paa Fransk
<i>t</i>-Lyden er forsvundet; det samme er Tilfældet i
vor Udtale (<i>Nasjon</i>). Andre Eksempler ses i
ital. <i>Piacenza</i> af lat. <i>Placentia</i> og i den hyppige
Endelse -<i>entia</i>, som i tysk <i>Existenz</i>, dansk
<i>Eksistents</i>, <i>Eksistens</i> af lat. <i>existentia</i>. En beslægtet
Udvikling har vi i dansk <i>tj</i> i Ord som <i>tjene</i>,
<i>Tjære</i>, der af mange udtales omtr. som <i>tš</i>, smlg.
den sv. Udtale af samme Lydgruppe. — I andre
Tilfælde er det opr. Bagtungekonsonanter
(»Gutturaler«), der foran Fortungevokaler udvikler en
Hvislelyd; Beg. til Udviklingen bestaar i, at
Konsonantens Artikulationssted skydes fremad i
Munden, og først da fremkommer Snyltelyden.
Vi ser denne Udvikling foregaa paa
mangfoldige Sprogomraader og til forsk. Tider,
uafhængig af hverandre. Medens <i>k</i> i dansk
Rigsmaalsudtale i Ord som <i>kære</i> er en temmelig
ren Bagtungelyd, udtaler Jyderne det alm. med
Midttungen (»palataliseret«, <i>kjære</i>); i
Vendsyssel har vi fuldstændig A., idet Ord som <i>kære</i>,
<i>køre</i>, <i>Køer</i> udtales med <i>tš</i> (<i>tsch</i>, <i>tj</i>). Ligesaa paa
Bornholmsk, hvor man siger <i>tšyd</i>, <i>sartš</i> for
<i>Kød</i>, <i>Særk</i>. Vi ser igen det samme i sv. Udtale,
medens norsk ikke har egl. A., men en
ejendommelig aaben Konsonant, næsten som tysk
<i>ch</i>. Nogle Steder kan Udviklingen gaa videre,
saaledes i Dalarne, hvor man siger <i>Tsyrtson</i>
for <i>Kirken</i> (<i>Kyrkan</i>). Ogsaa uden for de
nordiske Sprog har vi talrige Eksempler paa A.
af opr. <i>k</i>, saaledes eng. <i>church</i> af oldeng. <i>cyrice</i>
(<i>c</i> udt. som <i>k</i>); ligesaa i <i>cheese</i>, smlg. tysk
<i>Käse</i>; <i>chin</i>, smlg. <i>Kind</i> o. s. v. En lgn. Udvikling
træffer vi i det med Engelsk nærbeslægtede
frisiske Sprog. — De Sprog, hvor A. er bedst
kendt, er dog maaske de romanske. I Latin
selv udtales <i>c</i> i den klassiske Periode som <i>k</i>
ogsaa foran <i>e</i> og <i>i</i>; vi ser dette af, at Datidens
Grammatikere ikke antyder to forsk. Udtaler af
dette Bogstav, samt af talrige sproghistoriske
Kendsgerninger, især af Behandlingen af talrige
Laaneord baade til og fra Latin. I de germanske
Sprog har vi saaledes en Række meget tidlige
Laaneord med beholdt <i>k</i>-Lyd: <i>Kejser</i>, tysk
<i>Kaiser</i>, af lat. <i>Cæsar</i>; <i>Kælder</i>, tysk <i>Keller</i>, af
<i>cellariam</i>; <i>Kiste</i>, tysk <i>Kiste</i>, af <i>cista</i>; <i>Kirsebær</i>,
tysk <i>Kirsche</i>, af <i>cerasus</i>, o. fl. Denne Udtale af <i>c</i>
har i de romanske Lande kun holdt sig i en
Dialekt paa Sardinien; ellers er A. indtraadt; fra
omtr. 6. Aarh. har Italienerne ikke længere
udtalt <i>Cicero</i> som <i>Kikero</i>, men som <i>tšitšero</i>; paa
Gammelfransk har vi den endnu længere fremme
i Munden liggende Forbindelse <i>ts</i> (<i>tsitsero</i>), den
samme Udtale, som Tyskerne endnu den Dag i
Dag har i deres Udtale af Latin og i yngre
