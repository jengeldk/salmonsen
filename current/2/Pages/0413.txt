<chapter name="aurum">
<b>aurum</b> (lat.), Guld; <i>a. chloratum</i>,
<i>hydrochloratum</i>, <i>hydrochloricum</i>, <i>muriaticum</i>, Guldklorid;
<i>a. chloratum (muriaticum) natronatum</i>,
Klorguldnatrium; <i>a. cyanatum</i>, Guldcyanid; <i>a.
foliatum</i>, Bladguld; <i>a. fulminans</i>, Knaldguld; <i>a.
graphicum</i>, Skrifterts; <i>a. mosaicum</i>, <i>musivum</i>,
Musivguld; <i>a. paradoxum</i>, Tellur; <i>a. potabile</i>,
hos Alkymisterne en Guldopløsning, senere en
Opløsning af Guldklorid i Æter; <i>a.
stanno-praecipitatum</i>, Guldpurpur.
<i>O. C.</i>
</chapter>

<chapter name="A. U. s.">
<b>A. U. s.,</b> Fork. af <i>Actum ut supra</i> (se <sp>actum</sp>).
</chapter>

<chapter name="Ausbruch">
<b>Ausbruch</b> [↱a^us-] er Betegnelsen for de Vine,
der faas af de bedste og mest modne Druer,
som man udsøger (»ausbrechen«) i Klaserne før
den alm. Vinhøst. A. kaldes dog især de ung.
Vine, navnlig Tokayer-Vine, der faas af
saadanne Druer og andre, som man har ladet sidde
paa Planterne og visne, hvorved de faar et stort
Sukkerindhold og en egen Aroma. En særlig
Slags A. er <sp>Essens</sp>, hvortil benyttes samme
Slags Druer, der imidlertid ikke presses, men
af hvilke Saften faar Lov til at løbe ud ved
deres egen Vægt. Selvfølgelig betegnes ogsaa
megen anden Vin i Handelen som A. uden at
have noget som helst tilfælles med ægte A.
<i>K. M.</i>
</chapter>

<chapter name="Auschwitz">
<b>Auschwitz</b> [↱a^u∫vits] (<sp>Osviecim</sp>), By i
Vestgalizien, ligger 245 m o. H. nær Solas Udløb
i Weichsel, er Knudepunkt paa Jernbanen
Wien-Krakau og har (1910) 10127 polske Indbyggere
(deraf næsten Halvdelen Jøder). — A. var
Hovedstad i Hertugdømmet A. og <sp>Zator</sp> (2478
km<sup>2</sup> med c. 200000 Indb.), som tilhørte en Gren
af den piastiske Linie af det polske Kongehus,
1457 kom ind under Polen, 1773 tilfaldt Østerrig
og 1818—66 hørte til det tyske Forbund, men
administrativt forblev under Galizien. 1866 blev
ved A. en preussisk Afdeling slaaet af
Østerrigerne.
<i>G. Ht.</i>
</chapter>

<chapter name="Auskultant">
<b>Auskultant</b> kaldes (i Danmark) en Person,
som ifølge særlig Autorisation bivaaner Retten
sammen med Dommeren, ikke for at deltage i
Sagens Behandling ell. Paadømmelse, men
derimod for at uddanne sig selv til
Dommervirksomheden. I ældre Tid var A. ikke ualmindelig
forekommende i vore kollegiale Retter, men vil
nutildags sjældnere træffes. — Uden for Danmark
anvendes Betegnelsen A. undertiden paa samme
Maade som hos os, men kan ogsaa være
Benævnelsen for visse under Retten ansatte
assisterende Embedsmænd.
<i>K. Hch.</i>
</chapter>

<chapter name="Auskultation">
<b>Auskultation</b> er i Lægevidenskaben den
Undersøgelsesmetode, ved hvilken man gennem
en Lytten til Legemets Overflade søger at komme
til Kundskab om normale ell. sygelige Forhold
i Organismens Indre. I Oldtiden kendte man kun
den ogsaa nutildags benyttede A., som bestod
i Frembringelsen af en Plaskelyd (<i>Succussio
Hippocratis</i>) ved en Rystning af den Syge, naar
der var samtidig Ansamling af Luft og Vædske
i Lungesækken. A. indførtes i øvrigt af den
berømte fr. Patolog Laennec (1816), er senere
blevet betydelig udviklet og udgør nu tillige med
den af Auenbrugger i Midten af 18. Aarh.
opfundne <sp>Perkussion</sp> (s. d.) den væsentligste
Del af <sp>Stetoskopien</sp> (Brystundersøgelsen).
A. er dog ikke indskrænket til Undersøgelsen
af Brystets Organer, man auskulterer ikke alene
Lunger og Hjerte (ogsaa Fostrets Hjerte gennem
Moderens Underlivsvæg), men ogsaa de store
Kar, Spiserør, Mave, Underlivsorganer, og kan
ogsaa have Nytte deraf ved Undersøgelsen af
sygelige Tilstande under Forhold, der ellers
ikke er Genstand for A., f. Eks. ved Paavisning
af Benbrud. A. udføres enten ved, at man
lægger Øret direkte til den Del af Legemet, man vil
undersøge (umiddelbar A.), ell. ved Hjælp af
dertil konstruerede <sp>Hørerør</sp> ell.
<sp>Stetoskoper</sp> (middelbar A.). Ved den førstnævnte af
disse Metoder er Opfattelsen noget tydeligere end
ved den anden, men den er ikke altid
anvendelig, dels af æstetiske Hensyn, dels fordi Øret
ikke altid kan adapteres nøjagtig til Stedet, f. Eks.
i Nøglebensregionen, især hos magre Individer,
dels endelig kan det være nødvendigt at
begrænse A. til en lille Plet, hvilket bedre sker
ved et Stetoskop. Den middelbare A. bruges
derfor især ved Undersøgelsen af Brystets
Forflade. Man auskulterer dels de normalt
forekommende Lyde og Toner (Aandedrætslyden,
Stemmen, Hjertetonerne, Blodets Bevægelser i de
store Puls- og Blodaarer, den ved Fødens
Nedsynkning fremkaldte Lyd i Spiserøret, Lydene
fra Indholdet
i Mave og
Tarm) dels
de under
sygelige
Forhold
opstaaede Lyde i
de samme
Organer. Man
kan forbinde
A. med
Perkussion,
saakaldt
Auskultationsperkussion
ɔ: auskultere den
ved
Perkussionen
frembragte Lyd.
Stetoskopet
var oprindelig en solid Stang, men er nu et
Rør, nedadtil tragtformet udvidet og opadtil,
hvor det lægges til Øret, bærende en plan ell.
mere ell. mindre fordybet Plade (se Fig.),
forarbejdet af Træ, Elfenben, Celluloid ell. Metal
(Aluminium). Materialet er af mindre væsentlig
Bet. Men man anvender ogsaa bøjelige
Stetoskoper (hvorved Autostetoskopi er mulig), hvor
Røret er erstattet af en Slange. Herved opnaas,
at man ved Synet kan kontrolere Undersøgelsen.
Undertiden anvendes to Slanger, en for hvert
Øre, og endende med en lille Tap, som kan
anbringes i Øregangen (Dobbeltstetoskop). Denne
sidste Form for Stetoskoper, det bøjelige
Dobbeltstetoskop, vinder mere og mere Indpas i de
senere Aar, ogsaa herhjemme.
<i>A. F.</i>

<img>Hørerør (Stetoskop).</img>
</chapter>

<chapter name="Auslese (d. s. s. Ausbruch)">
<b>Auslese</b> [↱a^us£e.z<sub>ə</sub>], d. s. s. <sp>Ausbruch</sp>.
</chapter>

<chapter name="a uso">
<b>a uso</b> (ital.), efter Sædvane. Ved en Veksel,
der udstedes a. u., er Forfaldsdagen bestemt
ved Sædvanen paa den Plads, hvor Vekslen
skal betales. Dette har Bet. ved de efter tysk
Vekselret gyldige Veksler, der lyder paa
Betaling ved et Marked eller en Messe. Efter de
