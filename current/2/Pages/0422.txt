findes tætte Skove af høje Løvtræer med
Underskov af Bregner og Cycadeer. Rotangpalmer
(<i>Calamus australis</i>) klatrer op i de høje Kroner
og bidrager til at gøre Skoven vanskelig at
gennemtrænge. Bl. Træerne kan særlig fremhæves
<i>Laportea moroides</i> (en Urticacé) og Arter af
<i>Cedrela</i>. Ogsaa i de regnrigeste Egne ved Kysten
af Nordaustralien og langs Vandløbene findes
Skove, men disse viger i nogen Afstand fra
Kysten for Savanner. Karakteristisk for disse er
Flasketræet (<i>Delabechia Gregorii</i>), som med sin
mægtige Stamme minder om det afrikanske
Abebrødtræ, fremdeles Arter af <i>Melaleuca</i> og
<i>Leptospermum</i>, <i>Acacia neurocaepa</i>, <i>Grevillea
chrysodendron</i>. Mellem de spredte Træer findes
Græsflader, som i Regntiden er yppigt grønne.

<sp>Den vestaustralske Makiregion</sp>
omfatter Kystegnene mod SV. fra c. 28° s. Br.
paa Vestkysten til det vestlige Hjørne af den
australske Bugt paa Sydkysten. Vegetationen
udmærker sig ved den store Udbredelse af
stedsegrønne Krat af Buske og lave Træer med
smaa, læderagtige Blade. Disse Krat svarer i
deres Livsbetingelser ganske til Middelhavsegnenes
Makier, selv om de ingen Arter har til fælles
med disse. I de vestaustralske Makier vokser
Proteaceer saasom Arter af <i>Petrophila</i> og
<i>Banksia</i>, <i>Eucalyptus</i>-Arter o. a. Myrtaceer,
Akacier, Casuariner, Epacrideer, Cycadeen <i>Eucephalartos</i>,
<i>Fraseri</i>, Lilietræet <i>Kingia australis</i>. De
vestaustralske Akacier har Phyllodier i St. f. Blade.
I den meget regnrige Bjergegn længst mod SV.
findes aabne Skove af Yarra Træ (<i>Eucalyptus
marginata</i>), hvis haarde Ved i stor Udstrækning
bruges til Jernbanesveller.

<sp>Den sydaustralske Makiregion</sp>
omfatter Sydaustraliens Kystegne fra det østlige
Hjørne af den australske Bugt omtr. til Grænsen
mellem Sydaustralien og Victoria. Makien
betegnes her <i>Mallee scrub</i>. I Lavlandet ved
Murray Flodens nedre Løb dannes de især af to
Eucalyptus-Arter (<i>E. oleosa</i> og <i>dumosa</i>).
Enkelte Træer saasom <i>Eucalyptus gracilis</i> og
<i>hemiphloia</i> samt <i>Callitris verrucosa</i>, en
Conifér, rager hist og her op over Buskadset. Andre Steder
er Floraen rigere, og der findes i broget Blanding
Arter af <i>Banksia</i>, <i>Grevillea</i>, <i>Castia</i>,
<i>Leptospermum</i>, <i>Exocarpus</i> o. s. v., alle Buske med
helrandede, læderagtige, smaa Blade, nogle
overtrukne med Voks og Harpiks. Bladene staar
lodret ell. skraat opad ligesom i Middelhavslandenes
Makier. I Makierne hersker en stor
Blomsterpragt. Et Sted dækker <i>Epacris impressa</i>
et stort Areal med hvide Blomster, et andet Sted
Straaler <i>Cæscia</i> med blaa Blomster, stedse finder man
en ell. anden Art i Blomst. V. f. Spencerbugten
finder man kun lave Krat af Eucalypter og
Myrtaceer. Paa Bjergene findes derimod Skove.
Saaledes vokser paa Mount Lofty Range aabne Skove
af <i>Eucalyptus globulus</i>, <i>rostrata</i>, <i>viminalis</i>,
<i>obliqua</i> og <i>odorata</i>. I disse Skove forekommer
ogsaa <i>Casuarina stricta</i>, Arter af <i>Leptospermum</i>
og <i>Melaleuca</i>, <i>Frenela robusta</i> og <i>rhomboidea</i>,
<i>Banksia marginata</i> og <i>Exocarpus cupressiformis</i>.
Hvor Jorden er god, findes et Græsdække, men
ingen Underskov. Ogsaa paa Flinders Range
findes Skove.

<sp>Den sydøstaustralske Skovregion</sp>
omfatter Kysten af Victoria og Bjergene i New
South Wales. I Bjergene findes endnu store
Urskove, i hvilke Træhuggerens Økse ikke er
trængt ind. Skovene dannes væsentlig af
<i>Eucalyptus</i>-Arter, især <i>E. pauciflora</i> og dernæst <i>E.
globulus</i>, <i>obliqua</i> og <i>amygdalina</i>, desuden ogsaa
af Arter af <i>Grevilla</i> og <i>Helicea</i>. Skoven er i
Reglen aaben med et grønt Tæppe af Græsser og
Urter. I fugtige Bjergkløfter naar den sin
største Yppighed. <i>Eucalyptus amygdalina</i> og
<i>obliqua</i> naar her en Højde af over 100 m. Under
disse vokser træagtige Bregner saasom <i>Alsophila
australis</i> og <i>Dicksonia antarctica</i>, som naar en
Højde af 10—15 m. Bundvegetationen bestaar
ofte milevidt af urteagtige Bregner af
mangfoldige Slægter, og andre urteagtige Bregner
vokser paa Træstammerne som Epifyter. Andre
Steder dannes Underskoven af Træbregner i
Forening med træagtige Compositeer som
<i>Helichrysum ferrugineum</i>, <i>Senicio Bedfordi</i> og Arter
af <i>Acacia</i>. Lianerne er mest urteagtige saasom
<i>Rubus macropodus</i>. Nogle Steder gøres Skoven
næsten uigennemtrængelig af et slyngende Græs,
<i>Tetrarena tenacissima</i>. I en Højde af 1200—1600
m dannes Skoven af <i>Eucalyptus Gunnii</i>,
<i>pauciflora</i> og <i>alpina</i> sammen med <i>Nothofagus
Cunninghami</i>, en Repræsentant for de antarktiske
Bøge. Skoven gaar til sidst over i Krat og hører
op. De højeste Dele af Bjergene er bevoksede
med Græs og Urter, hvoriblandt findes
Repræsentanter saavel for australske Slægter som for
saadanne, som er udbredte paa den nordlige
Halvkugle, f. Eks. <i>Carex</i>, <i>Alchimilla</i>, <i>Aster</i>,
<i>Helichrysum</i>, <i>Euphrasia</i>, <i>Botrychium</i>.

<sp>Den østaustralske Region</sp> strækker
sig ved Østkysten af A. fra 37° s. Br. til
Vendekredsen, men naar i Højlandet langt mod N. op
paa Cape York Halvøen. Hvor Regnmængden er
stor, især ved Kysten, findes stedsegrønne
subtropiske Skove, hvoraf dog mange har maattet
give Plads for Agerland. I disse Skove findes et
stort Antal Træer, hvoriblandt <i>Cedrela australis</i>.
den smukke Sterculiacé <i>Brachychiton acerifolium</i>
med højrøde Blomster, <i>Ficus macrophylla</i>,
<i>Banksia serrata</i>, Arter af <i>Eucalyptus</i>, <i>Melaleuca</i>,
<i>Grevillea</i>, <i>Casuarina</i>. Naaletræerne repræsenteres af
<i>Araucaria Bidwilli</i> og <i>Cunninghami</i> og <i>Callitris
verrucosa</i>. Ved Hervey Bay under 25° s. Br.
forekommer den ellers kun i det nordlige New
Zeeland voksende Kaurifyr (<i>Agathis dammara</i>).
Palmerne repræsenteres af <i>Livistona australis</i> og
den klatrende <i>Calamus australis</i>. Mange af
Skovenes Træer og Buske udmærker sig ved pragtfulde
Blomster, saaledes Koraltræet (<i>Erythrina
magnifica</i>) med dybtrøde Blomster, <i>Sterculia acerifolia</i>
med orangerøde Blomster, Christmasbusk
(<i>Ceratopetalum gummiferum</i>), Tulipanbusken
(<i>Telopea speciosissima</i>) og Arter af <i>Callistemon</i>,
alle med mer ell. mindre smukke Blomster. De fleste
af Træerne har lange, smalle, nedhængende,
blaagrønne Blade. Hvor Regnmængden er stor,
og Jorden er god, er Skoven tæt, yppig, rig paa
træagtige og urteagtige Bregner, men de fleste
Steder er den aaben med græsbevokset
Skovbund. I Lavningerne mellem Bjergkæderne, hvor
Regnmængden ikke er saa rigelig, viger Træerne
fra hverandre, og Skoven gaar over til Savanne.
