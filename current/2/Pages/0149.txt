forsk. af deres gamle Bravurnumre. (<sp>Litt.</sp>:
<sp>Edquist</sp>, »Uppsalastudenternas sånger« [1874]; <sp>A.
Lindgren</sp>, »Mus. studier« [1896]).
<i>S. L.</i>
</chapter>

<chapter name="Arpichord (d. s. s. Harpsichord)">
<b>Arpichord,</b> d. s. s. Harpsichord.
</chapter>

<chapter name="Arpino">
<b>Arpino,</b> By i Syditalien, Prov. Caserta, ligger
25 km NV. f. Cassino. (1901) 10607 Indb. A.
har et middelalderligt Præg med sine snævre
Gader. Den har kyklopiske Murrester samt rom.
Bygningslevninger. A. er en opr. volskisk og
senere samnitisk og rom. By <i>Arpinum</i>, der er
bekendt som Fødeby for Marius og Cicero.
<i>H. P. S.</i>
</chapter>

<chapter name="Arpino, il Cavaliere d'">
<b>Arpino,</b> <sp>il Cavaliere d'</sp> (egl. Giuseppe
<sp>Cesari</sp>), ital. Maler (1568—1640), fik sin
første Undervisning af Faderen og C. Roncalli,
studerede derpaa under G. Rocca og fik gennem
denne Adgang til en Del Haandtegninger af M.
Angelo, som han udnyttede i en Række Malerier,
der vandt stort Bifald. Adskillige Paver gav
ham store Bestillinger, Clemens VIII ophøjede
ham til Ridder og overdrog ham Ledelsen af
Udsmykningen af <i>S. Giovanni in Laterano's</i>
Tværskib, og hans Ry steg saa højt, at han i
Paris, hvorhen han fulgte Kardinal Aldobrandini
i Anledning af Henrik IV's Bryllup, blev
forestillet som Rubens' »værdige« Arvtager.
Imidlertid fik hans Storhed, endnu medens han var
i Live, et betydeligt Skaar, da Caracci'ernes og
Caravaggio's Skoler efterhaanden blomstrede
op, og Nutiden ser i ham næppe mere end en
flittig og begavet Manierist, hvis Produktion gik
adskillig mere i Bredden end i Dybden. De fleste
af hans talrige Arbejder befinder sig i Rom.
Freskerne i Konservatorernes Palads paa
Capitolium anses for hans Hovedværk.
<i>A. Hk.</i>
</chapter>

<chapter name="Arpinum (se Arpino)">
<b>Arpinum,</b> se <sp>Arpino</sp>.
</chapter>

<chapter name="Arqua">
<b>Arqua</b> [↱arkwa], <sp>A. del Monte</sp>, Landsby i
Norditalien, ligger 20 km SV. f. Padova ved
Foden af de euganeiske Høje og har c. 1400
Indb. I A. vises endnu det Hus, i hvilket
Petrarca boede og døde, og paa Kirkegaarden
findes hans Grav.
<i>H. P. S.</i>
</chapter>

<chapter name="Arquerit (se Amalgam)">
<b>Arquerit</b> [-ke-], se <sp>Amalgam</sp>.
</chapter>

<chapter name="Arracacia">
<b>Arracacia</b> Bancr. (<i>Aracacha</i> D. C.), Slægt af
Skærmplanterne, fleraarige Urter, hvis
Blomster mest ligner Skarntydens. <i>A. esculenta</i> D.
C., som har purpurrøde Blomster, vokser i
Venezuela og dyrkes a. H. t. den underjordiske
opsvulmede Stængel. Saavel denne som særlig
de mindre Knolde, der dannes paa Siden af den,
og som tjener til Plantens Formering, spises
baade stegte og kogte. De Forsøg, som man har
foretaget paa forsk. Steder i Europa for at
akklimatisere A., har alle været mislykkede.
<i>A. M.</i>
</chapter>

<chapter name="Arrah">
<b>Arrah</b> [↱a.ra], Hovedstad i Distriktet
Schahabad i den britisk-indiske Prov. Bengalen, ligger
ved East-India-Jernbanen og har (1901) 40170
Indb.
<i>M. V.</i>
</chapter>

<chapter name="Arrak">
<b>Arrak</b> [↱a-] (af arab. A. [↱a´<sub>a</sub>k] Sved) (<sp>Rak</sp>,
<sp>Al Rak</sp>) er en stærk alkoholholdig Vædske, som
vindes ved Gæring og Destillation af en
Blanding af Ris og Palmesaft ofte med Tilsætning af
Melasse og undertiden af forsk. Plantestoffer;
den fineste A. (<i>Taffia</i>) skal faas af Saften
(<i>Toddy</i>) af Kokospalmens Blomsterstand. Man
skelner mellem enkelt, dobbelt (<i>Api-Api</i>) og
tredobbelt A., af hvilke den sidste med et Indhold
af 50—60 % Alkohol er den, der næsten
udelukkende kommer til Europa. Mest udføres fra
Goa og Batavia, dernæst kommer Ceylon,
Madras og Siam, og Udførslen sker især til
Amsterdam, London og Hamburg. A. er farveløs ell.
gullig, klar, lugter ejendommelig aromatisk, men
er fri for enhver Fusellugt. Meget A. eftergøres
kunstig, især ved Hjælp af <sp>Arrakessens</sp>,
der som lugtende Bestanddel indeholder forsk.
Alkylsalte.
<i>K. M.</i>
</chapter>

<chapter name="Arrakan (d. s. s. Arakan)">
<b>Arrakan</b>, d. s. s. <sp>Arakan</sp>.
</chapter>

<chapter name="Arran">
<b>Arran</b> [↱är<sub>ə</sub>n], Ø i Firth of Clyde, hører til
det skotske Grevskab Bute og er 430 km<sup>2</sup> med
(1901) 4819 Indb., af hvilke 1900 endnu taler
Gælisk. A. er meget bjergfuld, navnlig mod N.,
hvor Goatfell naar 873 m. Den geol. Bygning er
særdeles indviklet. Arkæiske Dannelser,
bestaaende hovedsagelig af Skifer og Glimmerskifer,
udgør meget af Øens nordlige Halvdel, men er
gennembrudte af betydelige eruptive Masser fra
Tertiærtiden, som danner Øens vildeste og mest
storslaaede Bjerglandskaber. Den sydlige Del af
Øen bestaar derimod hovedsagelig af
palæozoiske Dannelser, især rød Sandsten fra
Devontiden og Kalksten og kalkholdig Sandsten fra
Kultiden, gennembrudt af eruptive Masser,
Basalt og Porfyr, fra Tertiærtiden. — Der dyrkes
paa A. Havre og Kartofler og drives en betydelig
Kvæg- og Faareavl. Fiskeriet har nogen Bet.
Der findes meget Vildt, som strengt fredes. Den
største Landsby er <sp>Brodick</sp> paa Østkysten;
i Nærheden ligger det gamle <sp>Brodick
Castle</sp>, Sæde for Hertugerne af Hamilton.
<sp>Lamlash</sp>, S. f. Brodick, har en udmærket Havn,
beskyttet af den lille Ø <sp>Holy Island</sp> (hvor
Skt Molios boede). A. har daglig
Dampskibsforbindelse med Ardrossan. Der findes paa A.
mange Mindesmærker fra den keltiske Oldtid.
Nordmændene havde i lang Tid fast Fod paa
Øen, indtil Hakon V's Nederlag ved Largs 1263.
Robert Bruce skal have levet længe skjult for
sine Fjender i en Hule, King's Cave, paa
Vestkysten af A.
<i>G. Ht.</i>
</chapter>

<chapter name="arrangere">
<b>arrangere</b> [araŋ↱sje´r<sub>ə</sub>] (fr. <i>arranger</i> [arã↱зe]),
ordne, indrette, særlig i <sp>Musikken</sp> at
bearbejde ell. udsætte et Musikstykke for andre
Instrumenter ell. Stemmer end dem, for hvilke det
opr. er skrevet; <sp>Arrangement</sp>, en saadan
Bearbejdelse ell. Udsættelse, f. Eks. Klaverudtog
af Operaer, Orkesterværker o. l., firhændig
Udsættelse af tohændige Originalkompositioner ell.
omvendt, o. s. v.
<i>S. L.</i>
</chapter>

<chapter name="Arranøerne (se Aranøerne)">
<b>Arranøerne</b> [↱ä.r<sub>ə</sub>n-], se <sp>Aranøerne</sp>.
</chapter>

<chapter name="Arras">
<b>Arras</b> [a↱ra(s)], Hovedstad i det nordfranske
Dept Pas-de-Calais og Sæde for en Præfekt og
en Biskop, har en udmærket Beliggenhed ved
den kanaliserede Flod Scarpe og ved den fr.
Nordbane i en frugtbar og veldyrket Egn. A. har
(1911) 26080 Indb. og en betydelig Industri
(Jernstøberier, Bryggerier, Trikotage m. m.) og
Handel med Korn og Kvæg. A. er en smuk By med
to store Torve, omgivet af prægtige gamle
Privatbygninger fra 16.—18. Aarh. i den
ejendommelige flamske Stil. Raadhuset med det 75 m
høje Klokketaarn i got. Stil er fra det 16. Aarh.;
mindre interessant er Domkirken, opført
1755—1833. Det gamle Abbedi Saint-Vaast rummer nu
Bispebolig, Præsteseminarium, Museum og
