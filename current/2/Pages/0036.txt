Udviklingen af Sporbygningen sig udelukkende
om A.; efter dette Tidspunkt (1820) træder
det permanente Jernbanespor i Forgrunden
og bliver efterhaanden Forbillede for A. (se
<sp>Jernbaner</sp>). Udviklingen af dette er dog
gaaet i to Retninger. Man har lagt
Hovedvægten paa Sporets Flyttelighed og bygget
det som <sp>transportabelt Spor</sp>,
samlet af Rammer, som hver bestaar af to
Stykker Vignolesskinner boltede ell. nittede til
Tværsveller af Træ ell. Jern, alt af lettest mulig
Konstruktion, saa en Sporramme kan bæres af
een ell. to Mand. Sporvidden er hyppigst 0,4—1
m, Skinnevægten sædvanlig 7—12 kg pr m,
Svelleafstand 0,8 à 1 m og Rammelængden 3—5
m med Hjælperammer paa 1 à 1,5 m's Længde
til gradvis Forlængelse af Sporet, krumme
Rammer til Fremstilling af Kurver, særlige
Sporskifte- og Sporkrydsningsrammer og Rammer
med Drejeskive ell. Vendeplade. Rammerne kan
samles til Spor med Laskeplader og Skruebolte
ell., hyppigere, med Hagesamlinger. Ved den
ene Ende af Rammen har Skinnerne faste
Tværtappe, ved den anden fastnittede Plader, der
ender i Hager, som kan skydes ind under
Tapperne i Enden af det lagte Spor, naar den ny
Ramme holdes lodret, og idet den lægges ned,
sluttes Forbindelsen, saa Skinnerne ikke kan
forskydes ell. trækkes fra hinanden. En Række
Fabrikker har specialiseret Fremstillingen af
transportabelt Spor, hver med sin patenterede
Skinneforbindelse. Som de mest bekendte kan
nævnes Décanville i Petit Bourg, Dolberg i
Rostock, Krupp i Essen. Transportabelt Spor er
beregnet paa at kunne lægges paa
Jordoverfladen med mindst mulig Planering af denne,
og ved Baner til let Transport, som Markbaner
(Roespor), indrettes Sporskifter og
Krydsninger ofte til Vogne med dobbelte Styrekranse paa
Hjulene, for at Sidehældning paa Sporet skal
volde mindre Vanskelighed. Ved tunge Varer,
som f. Eks. Jord, maa stærk Sidehældning altid
undgaas, og man nøjes da sædvanlig med
indvendige Styrekranse som ved alm.
Jernbanevogne.

Den anden Udviklingslinie for A. følger
nærmere det alm. Jernbanespor. For hver
Anvendelse bygges Sporet paa ny af temmelig lange
Skinner, der spigres paa Sveller og forbindes
med Laskeplader, men Udførelsen er gjort
billig og simplificeret, med tarvelige, ofte
halvrunde Arbejdssveller, Fladlasker og ofte gamle,
udrangerede Jernbaneskinner af 18—32 kg Vægt.
Sporvidde 0,6—1,435 m (Normalspor) og
Svelleafstand 1 à 2 m efter Skinnernes Bæreevne.
Ballast anvendes ikke, da Sporet skal kunne
forskydes, idet man trækker det samlede
Spor sidelæns. Denne Form af A. bruges
sædvanlig ved Jordarbejder, særlig paa Tippen og
i Graven, hvor man dog ofte tillige bruger
korte transportable Sporrammer, der
tilsammen svarer til en Skinnelængde, for at man
gradvis kan forlænge Sporet. Ved
Jernbaneanlæg, hvor Jorden tit skal flyttes langt, laaner
man ofte Skinnerne til det permanente
Banespor til Brug ved Jordflytning paa færdigt
Planrum mellem Grav og Tip. Svellerne udlaanes
aldrig, da de lider for meget ved Omspigring,
og et A. af Banens Skinner paalægges paa
særlige Arbejdssveller med saa ringe Afstand,
at man kan undgaa varig Bøjning af Skinnerne,
der vilde ødelægge dem til Brug i det
permanente Spor.
<i>A. L-n.</i>
</chapter>

<chapter name="Arbejdsstridigheders Bilæggelse">
<b>Arbejdsstridigheders Bilæggelse.</b>
Arbejdsstridigheder, hvorved forstaas Tvist mellem
Arbejdsgivere og Arbejdere om Arbejdsforholdet
ell. Vilkaarene herfor, kan enten være
<sp>Retsstridigheder</sp>, for saa vidt det drejer sig
om den rette Forstaaelse af ell. Brud paa
indgaaede Aftaler ell. Overenskomster, ell. ogsaa
<sp>Interessetvistigheder</sp>, der opstaar
ved Afslutningen af ny Overenskomster,
hvorved de fremtidige Arbejdsbetingelser (Løn,
Arbejdstid m. v.) fastsættes. Retsstridighederne
kan dernæst enten være <sp>individuelle</sp>, for
saa vidt Tvisten maatte bestaa i Uenighed
mellem den enkelte Arbejdsgiver og Arbejder, f.
Eks. om fortjent Løn, Berettigelsen af en
Afskedigelse o. s. v., ell. <sp>kollektive</sp>, hvis det
er den med Arbejderorganisationen til
Fastsættelse af Arbejdsvilkaarene i al Alm. afsluttede
Overenskomst, som menes misligholdt.
Interessetvistigheder er derimod altid kollektive, idet
den ene Part altid vil være en Flerhed af
Arbejdere, i Alm. en Fagorganisation.

M. H. t. de <sp>individuelle
Retsstridigheder</sp>, da henhører disse vel nok efter
hele deres Natur under de alm. Domstole, men
de vil dog kun i ringe Grad blive indbragt til
Afgørelse her, og egner sig heller ikke rigtig
hertil. Behandlingen ved de alm. Domstole er
for langsom, bekostelig og ubekvem. En
Uenighed af den her omtalte Art maa afgøres
hurtigt af Hensyn til Arbejderen, der hverken har
Raad ell. Lejlighed til at afvente Udfaldet af
en langvarig Proces, og da selve Tvisten
desuden i de allerfleste Tilfælde, maalt i Penge,
er af ringe Bet., maa Omkostningerne holdes
inden for meget snævre Grænser. Ved de alm.
Domstole vil man ogsaa for det meste savne den
særlige Indsigt i Arbejdsforhold, som helst
burde være til Stede. Man har derfor ogsaa i
adskillige Lande henlagt Afgørelsen af saadanne
Arbejdsstridigheder til specielle Domstole.
Tilløb hertil kan spores langt tilbage, og Formerne
har været ret forskellige, men det er dog
navnlig de Lægmands-Domstole, der kom i Brug i
<sp>Frankrig</sp> fra Beg. af 19. Aarh., og som er
fremgaaet ved Valg af de direkte interesserede,
Arbejdsgivere og Arbejdere, som har vundet
Udbredelse (<sp>Arbejdsretter</sp>). Den ældste
af disse <i>Conseils prud'hommes</i> (de brave Mænds
Raad) stiftedes 1806 i Lyon, men siden da er,
jævnsides med, at Institutionen gennem en lang
Række af Love (senest ved Lov af 27. Marts
1907) er blevet nærmere udformet og udviklet
i demokratisk Retning, Antallet vokset meget
stærkt, og der findes nu hen imod 200.
Arbejdsretten i Frankrig fungerer for et bestemt
stedligt og fagligt Omraade og bestaar af mindst
12 Medlemmer, der efter ganske ensartede
Regler vælges af henholdsvis Arbejdsgiverne og
Arbejderne; Retten vælger selv sin Formand.
Inden for Arbejdsretten nedsættes en
Forligskommission paa 2 Medlemmer, der skal søge
Sagen forligt; lykkes dette ikke, træder Retten
