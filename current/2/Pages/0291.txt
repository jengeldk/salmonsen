karakteristiske Stoffer og altsaa i Virkeligheden gaar over
til at blive Bestanddele af selve Legemet.

Alle disse Processer er uadskillelige knyttede
til Cellernes Livsvirksomhed. Medens de hos de
encellede Dyr alle foregaar i Cellelegemet
(Protoplasmet og Kernen), er hos de højere Dyr
visse af disse Processer særlig knyttede til
enkelte Organers Celler (Leveren, Bugspytkirtlen,
Muskelcellerne o. s. v.) og skal behandles
sammen med disse Organers øvrige Livsvirksomhed.
En stor Del er dog ogsaa hos de højere Dyr
fælles for alle levende Celler.

Resultatet af disse Processer er 1) Nydannelse
af Celleprotoplasma; 2) Dannelse af saadanne
Stoffer, som ikke egl. i snævrere Forstand
tilhører Cellerne ell. deres Protoplasma, men som
udgør nødvendige Bestanddele af Blodet, Lymfen
ell. Legemets Støttevæv; herhen hører Blodets
og Lymfens Æggehvidestoffer, Blodfarvestoffet
(Hæmaglobinet), Kirtelafsondringernes
Fermenter, Bruskens, Bindevævets og Benvævets
Mellemcellesubstans; og endelig 3) Dannelse af
Reservenæringsstoffer for Legemet (Fedt og
Glykogen).

Processernes Natur er meget lidet kendt. Da
de fleste af disse Stoffer er mere sammensatte
end Næringsstofferne, maa Dannelsen
hovedsagelig ske ved Synteser og under Varmebinding.
Disse Synteser foregaar imidlertid ikke direkte
og alene, men Haand i Haand med
Spaltningsprocesser, saaledes at det i Virkeligheden er
Spaltningsprodukter af Næringsstofferne, der
benyttes til Opbygning af Legemets kemiske
Bestanddele.

<sp>A. af Æggehvidestofferne</sp>: Efter at
Føden er undergaaet Behandling af Mavens og
Tarmens Fordøjelsessafter, er
Æggehvidestofferne forvandlede til Peptoner. De træder
imidlertid ikke i denne Skikkelse over i Blodet, i
hvilket det ikke selv efter æggehvidestofrige
Maaltider er lykkedes at eftervise Pepton. Det
er paa den anden Side ikke sandsynligt, at de i
Tarmvæggen omdannes til Æggehvidestoffer af
samme Natur som Blodets; langt sandsynligere
er det, at de undergaar yderligere Spaltninger.
Af de kvælstofholdige Stoffer bl. disse
Spaltningsprodukter danner en Del ved syntetiske
Processer, hvis Natur ikke er kendt, paa ny Æggehvide
(»Organæggehvide«), en anden Del
repræsenterer, for saa vidt som det ikke straks sønderdeles
fuldstændig og udskilles, Legemets
Reservenæring af kvæltofholdige Stoffer (den saakaldte
»cirkulerende Æggehvide«); den kvælstoffri Del
afsættes for største Delen som Fedt.

<sp>Fedtets A.</sp> Fedtet optages fra Tarmkanalen
for en Del som neutrale Glycerider, for en Del
som fri, fede Syrer og Sæber. Da der i Blodet
kun findes neutralt Fedt, maa der allerede i
Tarmkanalen foregaa en Syntese af de fri
Fedtsyrer og Glycerin. For øvrigt lider det som
neutralt Fedt ell. fri, fede Syrer optagne Fedt ingen
væsentlig <sp>assimilatorisk</sp> Omdannelse, men
afsættes — for saa vidt det ikke straks
sønderdeles — i Legemets Fedtvæv, hvis Beskaffenhed
derfor delvis kan forandres efter det nydte Fedts
Natur.

A. af <sp>Kulhydraterne</sp>. Kulhydraterne i
Føden optages fra. Tarmkanalen i Blodet
væsentlig i Skikkelse af <sp>Druesukker</sp>. Det saaledes
i Blodet (Portaaresysternet) optagne Druesukker
omdannes i Leveren til et stivelseagtigt Stof,
<sp>Glykogen</sp>, et Reservenæringsstof, der
ophobes i Leverens Celler og atter, alt efter
Legemets Behov, omdannes til Druesukker, af hvilket
der i det normale Blod altid findes 1—1,5 ‰.
<i>S. T.</i>
</chapter>

<chapter name="Assimilation (bot.)">
<b>Assimilation</b> (<sp>bot.</sp>). Hos Planterne foregaar
der som hos levende Organismer i det hele
taget en Optagelse af livløst, organisk ell.
uorganisk Stof, som i Planten omdannes ell.
assimileres, d. e. »gøres lig med« selve den levende
Plante. Stoffer, som kan assimileres, kaldes
Næringsstoffer for Planterne. A. af de forsk.
Næringsstoffer foregaar vel altid samtidig; for
Oversigtens Skyld betragter man imidlertid
hvert enkelt Næringsstof for sig og taler derfor
om Kulsyre-A. (s. d.), Kvælstoffets A. (s. d.),
Askebestanddelenes A. og organiske Stoffers A.
(se <sp>Næringsstoffer</sp>). — Ved A. i snævrere
Forstand forstaas ofte kun Kulsyre-A., d. e.
Omdannelsen af Kulsyre til organisk Stof, som
den foregaar hos grønne Plantedele i Lys.
<i>B. J.</i>
</chapter>

<chapter name="Assimilation (sprogv.)">
<b>Assimilation</b> (<sp>sprogv.</sp>) er et af de i alle
Sprogs Historie hyppigst forekommende
Fænomener; det bestaar i, at den ene af to Nabolyd
paavirker den anden, saa at den antager een ell.
fl. af den førstes Egenskaber. A. kan enten være
<sp>dvælende</sp> (fremadvirkende, progressiv), naar
en Lyd paavirker en flg. saaledes at en Stilling
af Taleorganerne holdes længere end den egl.
skulde, ell. <sp>foregribende</sp> (tilbagevirkende,
regressiv), naar det modsatte er Tilfældet,
hvorved man i en rask Jagen fremefter indtager en
Stilling af Taleorganerne, som egl. først skulde
komme senere, ell. endelig <sp>dobbeltsidig</sp>,
naar en Lyd antager noget, der er fælles for den
foregaaende og efterfølgende Lyd. A. kan
fremdeles være partiel ell. fuldstændig; i sidste
Tilfælde faar vi ofte skrevet Dobbeltbogstav, hvor
Udtalen dog kun har en enkelt Lyd, saa at
Virkningen af A. bliver den samme som ved
den ene Lyds Bortfald. Eksempler paa A. er:
<i>lille</i> af <i>litle</i>; <i>Jylland</i> af <i>Jydland</i>; <i>Bakke</i> smlg.
<i>Banke</i>; <i>drikke</i>, <i>drak</i> smlg. eng. <i>drink</i> og dansk
<i>Dranker</i>; <i>Himbær</i> for <i>Hindbær</i>; en A., der ikke
viser sig i Skriften, indtræder i dansk Udtale af
<i>l</i> og <i>r</i> som ustemte i Ord som <i>Klage</i>, <i>Plage</i>,
<i>Kræ</i>, <i>Træ</i>; en ejendommelig sammensat A. ser
vi i isl. Udtale af <i>jafnt</i> som <i>jamt</i> med ustemt
<i>m</i>, idet denne Lyd har sit labiale Element
fra <i>f</i>, sin Næselyd fra <i>n</i> og sin Stemmeløshed fra
<i>t</i>. Kendte Eksempler paa A. fra Latin er
Behandlingen af Forstavelsen <i>ad</i> foran forsk.
Forlyd: <i>assimilo</i>, <i>accuso</i>, <i>aggero</i>, <i>affero</i>, <i>attuli</i>,
<i>allatum</i>; smlg. ogsaa <i>intelligo</i> for <i>interligo</i>, <i>eundem</i>
for <i>eumdem</i>, <i>lector</i> af <i>lego</i>, <i>summus</i> for
<i>submus</i>, der allerede er assimileret for <i>supmus</i>.
Ved Overgangen fra det romanske Latin til de
romanske Sprog er A. overordentlig hyppig,
smlg. saaledes ital. <i>atto</i>, <i>sette</i>, <i>esso</i>, <i>inno</i> med lat.
<i>actum</i>, <i>septem</i>, <i>ipsum</i>, <i>hymnum</i>. I ikke faa
Tilfælde i forsk. Sprog kan A. indtræde mellem et
Ords Slutningslyd og det flg. Ords Forlyd; se
<sp>Sandhi</sp>. Vokalisk A. er ogsaa et velkendt
Fænomen; i hurtig dansk Udtale siger vi tit <i>li-i-i</i>
