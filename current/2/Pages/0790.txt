i Frankrig, hvor det indtil kort før Krigen
1870—71 i det store og hele blev udført efter de
Principper, der var angivne af den fr.
Ingeniørgeneral Vauban (1633—1707). Efter Vauban's
Principper konstrueres det b. G. saaledes: Paa
Midten af Polygonsiden <i>aa</i> (Fig. 1), der i Alm.
er c. 300 m lang, oprejses en vinkelret <i>de</i>, der
gøres lig 1/6 <i>aa</i>; fra de to Punkter <i>a</i>,
Bastionsspidserne ell. Bastionernes <sp>Saillanter</sp>,
trækkes <sp>Defencelinierne</sp> <i>ae</i>, og paa disse
afsættes Bastionens <sp>Facer</sp> <i>ab</i>, der gøres lig 2/7 <i>aa</i>;
fra de derved bestemte Punkter <i>b</i>,
<sp>Skulderpunkterne</sp>, nedfældes vinkelrette,
<sp>Flankerne</sp>, paa Defencelinierne, hvorved
<sp>Kurtinepunkterne</sp> <i>c</i> samt <sp>Kurtinen</sp> <i>cc</i>
bestemmes. Fra Flankerne vil det derfor altid
være muligt at bestryge den foran liggende
Grav, hvis ydre Side i Alm. var parallel med
Facerne. Ved at foretage tilsvarende
Konstruktioner paa Nabopolygonsiderne fremkommer
Bastionen <i>cbabc</i>, der undertiden lukkedes bagud
med en Strube, og som, efter som den var fyldt
med Jord ell. ej, betegnedes som en <sp>fuld</sp> ell.
<sp>tom (hul) Bastion</sp> (Fig. 2). Bastionen, der ofte
i Nederlandene forsynedes med en lavere
liggende Ildlinie, <sp>Faussebraie</sp>, udstyredes
undertiden med en <sp>Kavaler</sp>, som ragede op
over Ildlinien, og som tjente til Opstilling for
Skyts, samt med <sp>Afsnit</sp> (s. d.) mellem
Skulderpunkterne. Var Bastionen adskilt fra
Hovedvolden ved en Grav, opstod den
<sp>detacherede Bastion</sp>. For at trække Forsvaret i
Langdrag og for at beskytte den ofte paa
Gravens indre Side, <sp>Eskarpen</sp>, liggende
Beklædningsmur mod Artilleriild anlagdes paa
Gravens ydre Side, <sp>Kontreskarpen</sp>, en
lav, jævnt udad faldende Vold, <sp>Glaciset</sp>,
hvortil knyttede sig <sp>den dækkede Vej</sp>
med sine <sp>Vaabenpladser</sp>, og desuden i
Graven forskellige <sp>Udenværker</sp> med
Ildlinier for Fodfolk og Artilleri, der dog alle
gjordes saa lave, at de kunde beherskes fra
Hovedvolden. Medens saaledes <sp>Gravsaksen</sp>
(<sp>Tenaillen</sp>) dækkede Kurtinen, anvendtes
<sp>Halvmaanen</sp> (<sp>Ravelinen</sp>) foran
Gravsaksen og undertiden ogsaa foran Bastionernes
Saillanter, ell. der kunde foran Bastionen og
Halvmaanen anlægges <sp>Couvrefacer</sp> (Fig. 3)
for Fodfolk alene, ell. <sp>Contregarder</sp> baade
for Fodfolk og Artilleri. Samledes
Udenværkerne til en sammenhængende Linie, opstod
<sp>Enveloppen</sp>, der dog kunde have smalle
Gennemgange, <sp>Coupurer</sp>. Da det b. G. kun
vanskeligt lod sig tilpasse efter Terrainet,
maatte foran liggende farlige Punkter ofte
inddrages ved Hjælp af <sp>Horn</sp>- ell.
<sp>Kronværker</sp> (Fig. 4) bestaaende af en ell. to Bastioner,
hvis ydre Facer forlængedes ind til Glaciset.
Det b. G. skaber glimrende Betingelser for
Flankering af Graven, men har kun et svagt
frontalt Forsvar og er bl. a. p. Gr. a.
Bastionernes store Dybde uanvendeligt i Nutiden paa
alle fremadvendende Linier, derimod anvendes
det undertiden paa Struben af moderne Forter
for at skaffe Flankering af Strubegraven.
<i>Sch. P.</i>

<img>Fig. 1.</img>

<img>Fig. 2.</img>

<img>Fig. 3.</img>

<img>Fig. 4.</img>
</chapter>

<chapter name="Bastit eller Schillerspat">
<b>Bastit</b> ell. <sp>Schillerspat</sp> er et Mineral
med stærk bronzeagtig Glans, der fremkommer
ved Omdannelse af Bronzit ell. Enstatit; findes
bl. a. ved Baste i Harzen og forskellige Steder
i Norge.
<i>O. B. B.</i>
</chapter>

<chapter name="Bastkul (se Brunkul)">
<b>Bastkul,</b> se <sp>Brunkul</sp>.
</chapter>

<chapter name="Bastmaatter (se Bast)">
<b>Bastmaatter,</b> se <sp>Bast</sp>.
</chapter>

<chapter name="Bastnæsit">
<b>Bastnæsit,</b> et Mineral af Sammensætning
(Ce,La,Di) FCO<sub>3</sub>; krystalliserer heksagonalt, er
