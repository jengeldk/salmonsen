Forandringer, udviklede sig dog efterhaanden, især i det i
11. Aarh. af Rupenidernes Dynasti i Kilikien
grundede armeniske Rige. Denne nye Sprogform,
karakteriseret bl. a. ved Bortfald af <i>a</i>, i Ordenes
midterste Stavelser (<i>anvnel</i> »kalde«, oldarmenisk
<i>anvanel</i>), kaldes Middelarmenisk. Grænsen
mellem Middelarmenisk og Nyarmenisk sættes i
15. Aarh. Der eksisterer nutildags to forsk.
nyarmeniske Skriftsprog, et vestligt og et østligt.
De afviger fra hinanden ved visse
Ejendommeligheder i Formlæren; men desuden bestaar
der en Modsætning mellem den vestlige og den
østlige Udtale. De Tegn, der svarer til græsk
β, δ, γ, π, τ, κ, udtales i de østlige Dialekter
som <i>b</i>, <i>d</i>, <i>g</i>, <i>p</i>, <i>t</i>, <i>k</i>, hvilket ogsaa var den
oldarmeniske Udtale, men i de vestlige Dialekter
udtales de som <i>p</i>, <i>t</i>, <i>k</i>, <i>b</i>, <i>d</i>, <i>g</i> (herfra
stammer en ofte fremtrædende Uensartethed i
Gengivelsen af armeniske Ord ell. Navne). —
Ejendommelig for Armenisk allerede i dets ældste
Udviklingstrin er den stærke Forandring af det
gamle indoeuropæiske Lydsystem: <i>w</i> er blevet
til <i>g</i> (<i>gini</i>, »Vin«), <i>s</i> er tabt omtr. i de samme
Tilfælde, i hvilke det i Græsk og Iranisk er
blevet til <i>h</i>; <i>p</i> er blevet til <i>h</i> ell. reduceret paa
anden Maade; Lukkelydene har været
Genstand for Forskydninger, der minder om den
germanske Lydforskydning. Alle disse
gennemgribende Forandringer har fundet Sted i en
fjern Fortid; de var fuldbyrdede, førend
Armenierne blev udsatte for den første
Fremmedindflydelse, der har afsat sig Spor i Sproget.
Dette var den pers. Indflydelse, der har givet
sig Udslag i Optagelsen af et meget stort Antal
iraniske Laaneord, som for største Delen
stammer fra Parthertiden. Et langt ringere Antal
pers. Laaneord i Armenisk viser ved deres
sproglige Form hen til Sassanidetiden, da
Religionen havde sat et afgørende Skel mellem
de to Folk. I de første kristelige Aarh. har
Armenierne optaget i et forholdsvis ringe Antal
syriske og gr Ord. I den middelarmeniske
Periode indkommer nogle fr. Ord, i den
nyarmeniske Periode nogle tyrk. Ord. — Hvad
Sprogbygningen angaar, har Armenisk allerede i sin
ældste Periode et ejendommeligt regelmæssigt
Præg, og dette Præg er i Nyarmenisk endnu
mere fremtrædende: alle Substantiver har
samme Flertalsendelse (-<i>er</i>, -<i>ner</i>); Pluralis har
de samme Kasusendelser som Singularis;
Adjektiverne er indeklinable; der er en ganske fast
Ordstilling (Adjektiverne altid foran
Substantiverne; Forholdsordene er Postpositioner o. s.
v.), der ofte slaaende minder om den tyrkiske
Ordstilling. Denne mærkværdige regelmæssige
Sprogbygning er fremkommet ved en naturlig
indre Udvikling: den nyarmeniske Syntaks er
naturligt udviklet af den oldarmeniske, den
oldarmeniske af den fælles-indoeuropæiske. Om
fremmed Indflydelse er der ikke Tale; i det
højeste kunde man antage, at en Sproget
iboende Tendens var blevet styrket ved
Naboskabet med Tyrkerne.

Den grundlæggende sprogvidenskabelige
Behandling af Armenisk skyldes
<sp>Hübschmann</sp>, af hvis Arbejder »Armenische
Grammatik« I, 1—2 (Leipzig 1895—97) er det vigtigste.
Senere Arbejder, bl. a. af <sp>Meillet</sp> (i
<i>Mémoires de la Société de Linguistique</i>), <sp>Holger
Pedersen</sp> (i »Zeitschrift für vergleichende
Sprachforschung«), <sp>Lidén</sp> (»Armenische
Studien« [Göteborg 1906]). Hjælpemidler:
<sp>Petermann</sp>, <i>Brevis linguae Armeniacae grammatica,
litteratura, chrestomathia cum glossario</i>
(Karlsruhe og Leipzig 1872); <sp>Meillet</sp>, <i>Esquisse
d'une grammaire comparée de l'arménien
classique</i> (Wien 1903); <sp>Meillet</sp>, »Altarmenisches
Elementarbuch« (Heidelberg 1913); <sp>Karst</sp>,
»Historische Grammatik des
Kilikisch-Armenischen« (Strassburg 1901); <sp>F. N. Finck</sp>,
»Lehrbuch der neuostarmenischen Litteratursprache«
(Marburg 1902); C. Kainz, »Praktische
Grammatik der armenischen Sprache« (Wien [uden
Aarstal]). Ordbøger: <sp>Ciakciak</sp>, <i>Dizionario
armeno-italiano</i> (Venedig 1837); <sp>Calfa</sp>,
<i>Dictionnaire arménien-français</i> (Paris 1872) o. s. v.
<sp>Den armeniske Litt.</sp> begynder i 5.
Aarh. e. Kr. I Kristendommens første Tid stod
Armenien i litt. Henseende i et stærkt
Afhængighedsforhold til den gr. og syriske Verden. Det
var først Patriarken <sp>Sahak</sp> (d. 439), som i
Forbindelse med Alfabetets Opfinder <sp>Mesrop</sp>
brød denne Afhængighed. Meget hurtigt naar
Litt. derefter en rig Blomstring, dels gennem
Oversættelser fra Græsk og Syrisk (adskillige af
disse Oversættelser har særlig Bet. derved, at
vedk. Originaler senere er tabte), dels gennem
originale Arbejder, og det 5. Aarh. er den
armeniske Litt.'s Guldalder. Et af de første Arbejder
er Oversættelsen af Bibelen (fra Græsk), der i
sproglig Henseende betragtes som et
Mønsterværk. I øvrigt er det især hist. Værker, der
fremkommer. Armeniens Apostel Gregor
»Lysbringeren« faar sin Biograf i <sp>Agathangelos</sp>
(der ved en Fiktion betegner sig som samtidig
med Gregor); <sp>Lazar</sp> fra Pharpi skriver
Armeniens Historie fra 388—485; en
Levnedsbeskrivelse af Mesrop skyldes <sp>Koriun</sp>;
<sp>Elisæus</sp> er Forfatter til 5. Aarh.'s ypperste
hist. Værk, om Vardan's Krige med Perserne
449—451. Under <sp>Moses</sp> fra Khorene's Navn
haves et tidligere stærkt overvurderet Værk om
Armeniens Historie fra de ældste sagnagtige
Tider til de armeniske Arsakiders Fald 428 og
til Sahak's og Mesrop's Død, d. v. s. til 441;
efter Angivelserne i selve Værket maa denne
hist. Fremstilling være skrevet før 482, men
Sandfærdigheden af denne Datering er omtvistet.
Moses fra Khorene skrev ogsaa en Geografi og
en Retorik, og hans Brodersøn <sp>David</sp> »den
uovervindelige« studerede og bearbejdede den
gr. Filosofi. Som teol. Forf. maa fremhæves
<sp>Eznik</sp> fra Kolb, hvis »Gendrivelse af
Sekterne« endnu er af Bet. p. Gr. a. de deri
indeholdte Oplysninger om de forsk. Sekter. I 6.
Aarh. sygnede den armeniske Litt. hen, da de
pers. Konger forbød al Forbindelse med
Grækerne. Men i 7. Aarh. begynder en ny
Blomstringstid, der kulminerer i 12. Aarh., for
derefter næsten helt at høre op i 14. Aarh. Det
er en anselig Række af Forf., denne Periode
fra 7.—14. Aarh. har at opvise, uden at regne
det meget, som er gaaet til Grunde under alle
de Krige og Ulykker, der har hjemsøgt
Armenien. De Fag, der stadig dyrkedes mest, er
Historie og Teologi. Af Historieskrivere maa f.
