paavirket af den ital. Poesi og udmærker sig ofte
ved pragtfuld Diktion.
<i>E. G.</i>
</chapter>

<chapter name="Balbus">
<b>Balbus</b>, <sp>M. Nonius</sp>, hed to Romere, Fader
og Søn, hvis fortrinlige Rytterstatuer er fundne
i Basilikaen i Herculanum og nu gemmes i
Museet i Neapel.
</chapter>

<chapter name="Balch (se Balkh)">
<b>Balch</b> [balk], se <sp>Balkh</sp>.
</chapter>

<chapter name="bal champêtre">
<b>bal champêtre</b> [bal-∫ã↱pæ.trJ (fr.), landligt
Bal, Dans i det grønne.
</chapter>

<chapter name="Balchen, Albert Henrik Krohn">
<b>Balchen</b> [-k<sub>ə</sub>n], <sp>Albert Henrik Krohn</sp>,
norsk Præst og Politiker, f. 8. Oktbr 1825,
d. 12. Novbr 1908, <i>cand. theol.</i> 1848. Sognepræst fra 1858
i Trondhjem, 1867 i Sarpsborg, 1876 i Höland,
1884—97 i Larvik. B. repræsenterede 1868—76
Sarpsborg, 1886—91 Larvik og Sandefjord paa
Stortinget og var i alle disse Aar Medlem, delvis
ogsaa Sekretær ell. Formand i Kirkekomiteen;
desuden var han Medlem af Skattelovskommissionen
af 1884 og Folkeskolelovskommissionen
af 1885. Foruden en Del teol. Skr og talrige
Bidrag til Dagspressen, navnlig om kirkelige
Emner, skrev han en endnu utrykt, gennem en
lang Aarrække omstændelig ført Dagbog af
politisk-historisk Interesse.
<i>K. V. H.</i>
</chapter>

<chapter name="Balchen, Albert">
<b>Balchen</b> [-k<sub>ə</sub>n], <sp>Albert</sp>, norsk Jurist og
Socialøkonom, Søn af nedenn., f. 22. Oktbr
1874 i Vestre Aker, <i>cand. jur.</i> 1899,
Højesteretsadvokat 1910. B. tog 1907 den filos. Doktorgrad
med en Afh. om »Læren om den gunstige og
ugunstige Handelsbalance« (i »Statsøk. Tidsskr.«
og særsk., s. A.). B. har deltaget meget i den
offentlige Diskussion om politiske og økonomiske
Spørgsmaal, bl. a. ved Afh. »Ministeriet Hagerup
og unionspolitikken« (1903) og »Om det teoretiske
grundlag for nutidens toldpolitik« (i »Statsøk.
tidsskr.« 1908) foruden ved talrige Indlæg om
told- og handelspolitiske Reformer i Dagspressen,
navnlig i »Verdens Gang«, hvis Direktion
han siden 1910 har tilhørt. B. var 1908—12
Formand i »Den polytekniske forening«s
nationaløkonomiske Gruppe og har siden 1911 været
Sekretær for »De norske exportnæringers
landsforbund«, stiftet s. A.
<i>K. V. H.</i>
</chapter>

<chapter name="Balchen, Fredrik Glad">
<b>Balchen</b> [-k<sub>ə</sub>n], <sp>Fredrik Glad</sp>, norsk
Døvstummelærer, f. i Bergen 6. Apr. 1815, d. i
Kria 23. Apr. 1899. Han blev Student 1836 og var
i nogle Aar dels selvstændig Skolebestyrer, dels
Lærer ved Privatskoler for normale Børn i
Kria. 1847 foretog han med Statsunderstøttelse
en Rejse til Tyskland for at gøre sig bekendt
med den i Norges Døvstummeundervisning hidtil
ukendte Talemetode. Han opholdt sig særlig i
Weissenfels, hvor den berømte Hill dengang var
Forstander, og medbragte herfra en sikker
Overbevisning om Talemetodens Fortrinlighed. Ved
sin Hjemkomst til Kria begyndte han at undervise
nogle døvstumme Børn efter denne Metode,
og da hans Bestræbelser vandt alm. Anerkendelse,
og Staten traadte hjælpende til, kunde han
lidt efter lidt udvide sin lille Skole til et stort
Institut (Internat), der 1858 fik sin egen Bygning
paa »Schafteløkken« tæt uden for Kria og siden
forblev her, indtil han 1891 traadte ud af
Døvstummevæsenets Tjeneste. Da B. begyndte at
oplære Døvstumme, stod denne Art af
Undervisning ikke synderlig højt i Norge; ved Landets
eneste Døvstummeanstalt, det offentlige Institut
i Trondhjem, anvendtes saaledes kun Haand-
ell. Fingeralfabet og Tegn. At Talemetoden nu
er gennemført ved <sp>alle</sp> norske Institutter,
skyldes B. mere end nogen anden; i hans Skole har
denne Metode først vundet Fodfæste, og under
hans Ledelse er en stor Del Døvstummelærere
uddannede. B. har givet Stødet til forsk. vigtige
Forbedringer inden for sit Fag, og han har ved
sin Energi bibragt enkelte af sine Elever et
langt højere Maal af Kundskab end det i
Døvstummeskolen alm. (<sp>Litt</sp>.: <sp>Skavlan</sp>,
»Trondhjems Døvstummeinstitut« [Trondhjem 1875];
»Journal for Døve« [1. Aarg., Kria 1891]).
<i>F. B.</i>
</chapter>

<chapter name="Balcia">
<b>Balcia</b> (Baltia) omtales af Plinius som en
stor, ravrig Ø »tre Dagsrejser fra Skythernes
Kyst«. Det er maaske den samme, som af andre
Forf. kaldes <sp>Abalus</sp> ell. <sp>Basileia</sp>, men
saavel Navnets egl. Form som Øens virkelige
Beliggenhed er usikker. Da man mente, at den
laa i Østersøen, fik dette Hav Navnet »det
baltiske Hav« (<i>mare Balticum</i>), som forekommer
allerede hos Adam af Bremen og endnu ofte
anvendes. <i>Dominium maris Baltici</i>, Højhedsretten
over Østersøen, gjorde Danmark i 16. og 17.
Aarh. Krav paa.
<i>H. H. R.</i>
</chapter>

<chapter name="Balck, Victor Gustaf">
<b>Balck</b>, <sp>Victor Gustaf</sp>, sv. Officer og
Idrætsforkæmper, f. 25. Apr. 1844 i Karlskrona.
Efter nogle Aar til Søs kom B. paa Karlberg's
Krigsakademi, hvor han valgte at overgaa til
Hæren, og 1866 tog han Officerseksamen.
Allerede fra sine helt unge Aar syslede B. tidlig og
silde med Gymnastik og Fægtning og gik som
Løjtnant paa Gymnastiska Centralinstitutet, hvortil
han snart knyttedes som Lærer, senere
Overlærer, indtil han til sidst i et Par Aar var
Instituttets Chef. Født Organisator og en første Rangs
Kraft, begyndte han tidlig at stifte Foreninger
til Fremme af al Slags Idræt, saaledes »Sthlm's
Gymnastikforening«, som mange Gange med
Hæder har vist Ling's Gymnastik i Udlandet,
og »Föreningen för skolungdomens vapenövningar«,
hvis aarlige Kapskydninger er blevne en
Nationalfestdag. De senere Aars mest livskraftige
og ledende Idrætsorganisationer har meget
at takke B. for, saaledes »Centralföreningen för
idrottens främjande«, hvis Formand er
Kronprins Gustaf Adolf. Gang paa Gang har B. ledet
svenske Idrætsrejser til Udlandet, og overalt har
han evnet at repræsentere sit Land som ingen
anden. Ved store Festligheder paa hans
70-Aars Dag 1914 udnævntes han til General. Det
skyldes B.'s Initiativ og Energi, at de
olympiske Lege 1912 henlagdes til Sthlm, og som
Formand i Legenes sv. Komité var Æren for det
glimrende Resultat i meget høj Grad hans. B.
har dels alene, dels sammen med andre
redigeret »Tidskrift i Gymnastik« (1874—79),
»Tidning för idrott« (1881—93) og »Ny Tidning för
idrott« og har udg. »Ill. idrottsbok« I—III (1886—88).
<i>A. M. D.</i>
</chapter>

<chapter name="Baldakin">
<b>Baldakin</b> (ital. <i>baldacchino</i>, fr. <i>baldaquin</i>, egl.
et i Bagdad forfærdiget Guldbrokade), en
Pragthimmel ɔ: et af kostbare, rigt baldyrede Stoffer
forfærdiget, telt- ell. skærmagtigt Dække, enten
befæstet til en Væg ell. frit baaret af Søjler,
anbragt over en Trone, en Prædikestol, et Alter
ell. en Himmelseng. Ogsaa et lille, paa Konsoller
