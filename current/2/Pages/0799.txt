samt 1 <sp>aabent B.</sp> (paa øverste Dæk), hvis
Kanoner benævnedes <sp>Skanse</sp>- og
<sp>Bakskanoner</sp>. Fregatter havde l lukket B.
foruden Skanse- og Bakskanoner. I de store,
udenlandske Flaader fandtes Tredækkere med 3
lukkede B.
<i>H. E.</i>
</chapter>

<chapter name="Batteri (se elektrisk Batteri og galvanisk Batteri)">
<b>Batteri,</b> se <sp>elektrisk Batteri</sp> og
<sp>galvanisk Batteri</sp>.
</chapter>

<chapter name="Batteriport">
<b>Batteriport</b> (<sp>Søv.</sp>), Kanonport i ældre
Krigsskibe med lukket Batteri.
Batterikanonerne skød ud gennem hver sin B.,
der i Reglen var udskaaret i <sp>Bredsiden</sp>;
dog fandtes for og agter paa Batteriet Porte,
hvori Skyts enten var anbragt ell. kunde
anbringes; saadanne Kanoner kaldes da henh.
Boug- og Spejlkanoner.
<i>H. E.</i>
</chapter>

<chapter name="Batterivagt">
<b>Batterivagt</b> (<sp>Søv.</sp>), den Del af
Vagtmandskabet, der i et Krigsskib med lukket Batteri
havde Tilsyn med Ordenens Overholdelse paa
Batteriet. B. blev i Reglen kommanderet af
en Underofficer.
<i>H. E.</i>
</chapter>

<chapter name="Battersea">
<b>Battersea</b> [↱bätəsi.], Bydel i det sydvestlige
London, tidligere Sogn i Grevskabet Surrey, har
(1910) 188222 Indb. B. bestaar hovedsagelig af
Arbejderboliger og Fabrikker. Langs Themsen
mellem Albert og Victoria Broerne ligger B.
Park, 75 ha, med en Sø og en subtropisk Have.
<i>G. Ht.</i>
</chapter>

<chapter name="Batteur (se Bomuldsspinding)">
<b>Batteur</b> [da. ↱tø.´r, fr. -↱tö.r], se
<sp>Bomuldsspinding</sp>.
</chapter>

<chapter name="Batteux, Charles">
<b>Batteux</b> [ba↱tø], <sp>Charles</sp>, fr. Æstetiker
(1713—80), Prof. i Retorik i Rheims, senere
Prof. i gr. Filosofi ved <i>Collège royal</i> i Paris.
Resultatet af hans Forelæsninger blev det i sin
Tid meget berømte Værk <i>Traité des beaux-arts,
réduits à un même principe</i> (1746), senere
udvidet og kaldet <i>Cours de belles-lettres, ou
principes abrégés de la littérature</i> (1765, 5 Bd.). B.
gaar ud fra Aristoteles' Princip: Efterlign
Naturen! og definerer »Smagen« som den Følelse,
der angiver, om den skønne Natur er godt ell.
daarlig efterlignet i Kunstværket. Han blev
Grundlægger af den fr. Kunstfilosofi; hans Værk
gjorde stor Opsigt, ogsaa i Udlandet; dets
Principper antoges i Tyskland af Gottsched og
Schlegel. Nu er Bogen længst forældet med samt dens
dogmatiske Stivhed. B. oversatte desuden
Horats og redigerede den store Samling <i>Mémoires
concernant l'histoire, les sciences, les arts, les
mœurs et les usages des Chinois</i>, der fuldførtes
af <sp>Breguigny</sp> og <sp>de Guignes</sp>. 1761 blev
han Medlem af Akademiet.
<i>S. Ms.</i>
</chapter>

<chapter name="Batthyányi, Kasimir og Ludvig">
<b>Batthyányi</b> [↱båt<sub>j</sub>a.ŋi], 1) <sp>Kasimir</sp>, Greve,
ung. Statsmand, f. 4. Juni 1807, d. 13. Juli 1854,
blev, som mange andre ung. Adelsmænd,
opdraget i Udlandet og uddannede sig ved Rejser,
saa at han først efter sin Hjemkomst lærte at
tale Ungarsk. Siden 1840 var han paa
Landdagen en af Oppositionens Ledere, blev 1844
Formand for den af Kossuth stiftede Forening til
Beskyttelse af indenlandsk Industri (ved
udelukkende at bruge dens Frembringelser) og
understøttede gavmildt almennyttige
Foretagender. 1848—49 deltog han tappert i Kampene
mod Serber og Kroater, overtog Apr. 1849 efter
Ungarns Uafhængighedserklæring
Udenrigsministeriet og fulgte Aug. s. A. med Kossuth til
Tyrkiet. Her var han i to Aar interneret og
bosatte sig derefter i Paris, medens han selv
dødsdømtes, og hans Godser i Ungarn inddroges.

2) <sp>Ludvig</sp>, Greve, ung. Statsmand, f. 9. Apr.
1809 i Pressburg, henrettet i Pest 6. Oktbr 1849,
var allerede 1831 Medlem af en Deputation, der
bad Kejseren om Hjælp til Polakkerne, gjorde
siden store Rejser i Udlandet og lærte først
efter Hjemkomsten at tale Ungarsk. Det vakte
den største Opsigt, da han 1838 i Landdagens
Magnathus optraadte som Oppositionsmand, og
han talte i de flg. Samlinger især imod Grev
Apponyi's System, at styre Komitaterne ved
kongevalgte Embedsmænd. Opr. holdt han sig
nær til Grev Szechényi; men 1847 støttede han,
skønt selv Aristokrat, Kossuth's Valg til
Landdagen og var Marts 1848 i Spidsen for den
Deputation, som drog til Wien med Fordringer
om Ungarns Selvstyre. Han blev nu selv
Førsteminister i det af Landets ypperste Mænd
sammensatte Ministerium, stræbte alvorlig at
vedligeholde Forbundet med Østerrig og at opnaa
Forstaaelse med Kroaterne. 29. Juli havde han
i Wien en Sammenkomst med disses Ban,
Jellacic; men Kejserhoffets Tvetungethed og
Udmærkelse af denne Mand, der i Pest betegnedes som
Oprører, gjorde hans Stilling uholdbar. B. opgav
15. Septbr sin Ministerpost og gik 14 Dage
senere med en ny Deputation til Wien for at faa
Forstaaelsen genoprettet. Da dette ikke
lykkedes, tog han en kort Tid Del i Frihedskampen
og gik Jan. 1849 med andre Rigsdagsmænd til
den fremrykkende østerrigske Hærs Fører,
Fyrst Windischgrätz, men afvistes og blev kort
efter selv fængslet. 9 Maaneder efter dømtes han
af Krigsretten til at hænges, men søgte at undgaa
denne vanærende Dødsmaade ved at skære
Halsen over med en Dolk, som hans Hustru havde
sendt ham, og blev nu skudt i Stedet. Hans store
Godser inddroges; hans Enke, Antonia Zichy (f.
1816), og tre Børn drog til Udlandet; men 1868
gaves Godserne tilbage, og 1870 bisattes Liget
med stor Højtidelighed i et Mausoleum i
Budapest.
<i>E. E.</i>
</chapter>

<chapter name="Battiktryk">
<b>Battiktryk,</b> en Fremgangsmaade ved
Tøjtrykning, som navnlig benyttes i Østasien, og som
bestaar deri, at man før Udfarvningen
paatrykker Tøjet et tyndt Lag Voks, i hvilket de Fig.
der skal modtage Farven, er udsparede. Vokset
beskytter da den øvrige Del af Tøjet mod
Farven og fjernes senere ved Udkogning.
<i>K. M.</i>
</chapter>

<chapter name="Battist (d. s. s. Batist)">
<b>Battist,</b> d. s. s. <sp>Batist</sp>.
</chapter>

<chapter name="Battle">
<b>Battle</b> [↱bät£], By i det eng. Grevskab Sussex,
10 km NV. f. Hastings, bestaar af een eneste
Gade og har (1911) 2924 Indb. og omfangsrige
Ruiner af det glimrende Benediktinerkloster,
<sp>Battle-Abbey</sp>, som Vilhelm Erobreren
(1067) grundlagde paa det Sted, hvor Kong
Harald faldt i Slaget ved Hastings.
<i>G. Ht.</i>
</chapter>

<chapter name="Battle Creek">
<b>Battle Creek</b> [↱bät£-↱kri.k], By i U. S. A.,
Stat Michigan, ligger 65 km SV. f. Lansing ved
Floden B. C.'s Udløb i Kalamazoo River. (1910)
25267 Indb. B. C. har Sandstensbrud og
Fabriksvirksomhed.
<i>H. P. S.</i>
</chapter>

<chapter name="Batton, Désiré Alexandre">
<b>Batton</b> [ba↱tǡ], <sp>Désiré Alexandre</sp>, fr.
Komponist (1797—1855), var i Konservatoriet
Elev af <sp>Cherubini</sp> og vandt »Romprisen«.
Hans talentfulde Musik til forsk. Operaer, af
hvilke <i>La fenêtre secrète</i> er opført paa det kgl.
