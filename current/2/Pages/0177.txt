derfor gaa til mere langsomtbrændende Krudt af en
særlig Sammensætning, med store Korn af en
betydelig Tæthed (brunt Krudt, Chokoladekrudt);
i den senere Tid er man dog ogsaa for disse
store Kanoner gaaet til Anvendelsen af røgfrit
Krudt. Affutagerne til Kyst- og
Marineartilleriets Kanoner er Slædeaffutager af Jern ell. Staal;
a. H. t. de store Vægte, der skal behandles, har
man, efterhaanden som Kanonernes Størrelse
voksede, maattet anvende forsk. mek.
Hjælpemidler (Ophejsningsapparater for Projektilerne,
hydrauliske Bremser m. m.), hvorved Affutagerne
er blevne meget komplicerede. De store
Fordringer, der ved Anvendelsen af de store
Ladninger stilles til Kanonerne, har bevirket, at
man har ændret Fabrikationsmaaden af
Kanonerne, idet man i St. f. at støbe hele Kanonen
i eet Stykke (homogene Kanoner) sammenbygger
dem af et indre Rør, der omlægges med et ell.
fl. Lag Ringe, der lægges om med en vis
Spænding; ved denne Konstruktion har man opnaaet
betydelig større Styrke.

En Skytssort, der har udviklet sig meget stærkt
siden Midten af 19. Aarh., er
<sp>Maskinskytset</sp>. Vel har det været kendt under simple
Former allerede siden Ildvaabnenes første
Periode (Orgelskyts, Hagelgeschütz ell.
Geschreigeschütz, Espingoler), men det var først
Indførelsen af Enhedspatronen med Metalhylster,
der bevirkede, at Konstruktionen af Vaabnet
blev saa simpel, at det vandt almindelig
Indgang. Det var Amerikaneren Gatling, som
1862 først fremkom med sin saakaldte
Revolverkanon, og siden har Mitrailleuserne,
Maskinkanonerne og de hurtigskydende
Kanoner udviklet sig med rivende Hastighed og
er trængt ind baade i Felt-, Fæstnings-, Kyst-
og Marineartilleriet. 1884 fremtraadte
Amerikaneren Maxim første Gang med sin
<sp>Rekylmitrailleuse</sp>, hvor han benyttede
Tilbagestødet ved Skuddets Afgang til at besørge
Aabningen af Mekanismen og Ladningen med en
ny Patron. Rekylgeværer, Rekylmitrailleuser og
Rekylkanoner er nu indførte i de fleste Lande
som Maskinskyts.
<i>H. H.</i>

De første Skibskanoner var af Smedejern og
ladedes bagfra, idet Bagstykket var løst og kunde
fastklemmes med en Kile. Udviklingen i
Krudtfabrikationen bevirkede imidlertid, at de
primitive Bagladekanoner, der ikke kunde taale de
forøgede Paavirkninger, blev erstattede med
Forladekanoner, der støbtes i eet Stykke, de fleste af
Kobber, enkelte af Jern. Den første danske
Admiral, der førte en med Kanoner armeret Flaade,
var Peder Skram i Grevens Fejde 1534—36.
Kanonerne kaldtes »Stykkerne« ell. »Tøjet« og
var af meget uensartet Kaliber og Længde. De
største benævnedes »hele Kartover« og var
48-pundige ɔ: Vægten af den Jernkugle, de udskød,
hvilket nutildags omtr. svarer til en 19 cm
Kanon. De 24-pundige kaldtes »halve Kartover«
svarende til en 15 cm Kanon. Desuden havdes
18-, 16-, 12- og 8-pundige Kanoner, 6- og
4-pundige Nodslanger, 2- og 1-pundige Feltslanger
samt de endnu mindre Falkonetter og Hager.
Slanger var Benævnelsen paa meget lange
Kanoner, idet Løblængden var c. 40—50 Gange
Kalibret, hvilket betegnes ved L. 40—L. 50.

1644 bestod Flaaden af 40 Orlogsskibe og
Galejer, armerede med 409 »Stykker«. Christian
IV anlagde Støberier for Metalkanoner i Kbhvn
og paa Kronborg, men det billigere Jernskyts
vandt dog mere og mere Indpas. Der tilstræbtes
nu en større Ensartethed m. H. t. Skytsets
Installation om Bord. Tidligere anbragtes dette i
Flæng i Skibene, store og smaa Kanoner
imellem hverandre paa samme Batteri, og paa et
Togt kunde et Skib være armeret med
Bronzeskyts, paa det næste med Jernskyts.

Den alm. Skydemaade var
»Ricochetskydning« ɔ: der blev skudt uden Ændring af
Kanonernes Højdeindstilling, og Kuglen slog Smut
hen ad Vandet. Kun paa kort Afstand blev der
skudt med direkte Sigte og da i Reglen efter
Skibenes Sejl og Rejsninger. Hertil anvendtes
ofte i St. f. de alm. runde Jernkugler, Knipler,
Druer, Lænkekugler e. l., som bedre kunde fange
og overrive Tovværk og Sejl. Det forsøgtes ofte
at skyde det fjendtlige Skib i Brand med
glødende Kugler. Paa særlige Morterbatterier og
Bombarderfartøjer installeredes Morterer, der
udskød Bomber under meget høj Elevation,
og da denne ikke kunde forandres, maatte hele
Fartøjet flyttes, naar Afstanden skulde ændres.

1714 blev det bestemt, at Admiralskibe skulde
armeres med Metalkanoner, alle andre Skibe
med Jernkanoner. Det sværeste Skyts
reglementeredes til 36-pundige og af det øvrige
bibeholdtes kun 24-, 18-, 12- og 8-pundige. Ladningens
Vægt fastsattes til 1/3 af Kuglens. Dette Reglement
gjaldt uden væsentlige Forandringer helt op til
1850. Paa dette Tidspunkt bevirkede Kanonernes
Rifling, den cylindro-ogivale Granats Indførelse
og Krudtets Forbedring, at Ricochetskydning
blev forladt, og man gik over til den direkte
Granatild, der virkede meget ødelæggende over
for Træskibene. Men da de pansrede Træskibe i
Krim-Krigen 1853 havde vist deres overlegne
Modstandskraft, begyndte den Kamp mellem
Artilleri og Panser, der fortsættes den Dag i Dag.
Først omlagdes Støbejernskanonerne med
Staalringe, og derefter begyndte den eng.
Kanonfabrikant Armstrong at konstruere svære Smedejerns
Forladekanoner, der indførtes i den danske
Flaade i flg. Størrelser: 8″ (20 cm), 9″ (22,5 cm)
og 10″ (25 cm) Forladekanoner. I Frankrig og
Tyskland gik man allerede 1860 over til
Bagladekanoner, og disse indførtes i vor Flaade 1876,
idet der fra Firmaet Krupp i Essen blev
leveret 3 Stkr 15 cm Bagladekanoner til
Skonnerten »Ingolf«, og Flaaden fik derefter indtil
1895 alle sine større Kanoner fra dette Firma.
Den sværeste var den 14″ (36,5 cm) til
»Tordenskjold«.

Da Smedejernspansret imidlertid blev erstattet
af Compound- og dette atter af Staalpansret,
krævedes der et stadig kraftigere Artilleri. Det
langsomt brændende, røgfri Krudts Indførelse
bevirkede, at Kanonerne konstrueredes længere,
hvorved Projektilet opnaaede en større
Begyndelseshastighed. Men Længdeforøgelsen
foraarsagede samtidig, at man af Vægthensyn maatte
gaa ned med Kalibret. Fra 1895 er Flaadens
svære (24 cm) og mellemsvære (15 cm) Skyts
dels blevet anskaffet i Frankrig (hos Creuzot),
dels i Sverige (hos Bofors), og fra Beg. af dette
