over 2000 Indskrifter er viede ham. En <sp>Himmel</sp>-B.,
B.-Shamēm, dyrkes i Fønikien og de af
det afhængige Lande samt i Syd- og Nord-Arabien;
han kaldtes af Grækerne Zeus Olympios.
I Ægypten o. a. St. dyrkes B.-Sāfōn, »Nord-Herre«.
Man har en B. for Dansen (B.-Marqōd i
Beirut), en B. for Helbredelse (B.-Marpē paa
Cypern); i Sikem dyrkedes B.-Berit, »Pagts-B.«.
Bekendt er B.-Zebūb, »Flue-Herre«, der dyrkedes
i det filistæiske Ekron, og hos hvem Ahasjā søgte
Orakel (2. Kong. 1). I Reglen tilhører B. et
bestemt Sted, hvilket udtrykkes i Navnet. Saaledes
har man <sp>Bjergba'aler</sp> hos Fønikerne f. Eks.
B.-Lebānōn, i Israel B.-Hermōn, i Moab B.-Pe'ōr,
i Karthago B.-Karnaim, altsammen Stednavne
med Udeladelse af Stedsangivelsen <i>Bēt</i>.
Hellige Bjerge forekommer i alle semitiske Egne.
Som <sp>Sted</sp>-B. kan Guden ogsaa nævnes som
B. for det ham indviede Omraade, f. Eks. B.-Addiris i
Numidien, saaledes ogsaa for den By, hvor han
hører hjemme og dyrkes, f. Eks. B.-Tyrus,
B.-Sidon, B.-Gad, B.-Tarsus, B.-Harran (i Mesopotamien),
ell. den kvindelige Guddom i Gebal-Byblos,
Ba'alat Gebal. — B. er saaledes ikke
Egennavn ell. Betegnelse for en bestemt Gud,
men kan bruges om mange forsk. Den tyriske
Hovedgud Melqart (»By Konge«) kaldes saaledes
B. af Tyrus og forekommer i Egennavne som B.,
f. Eks. Abī-B., Hirams Fader, ell. Etba'al, Izēbels
Fader. Paa samme Maade var Jahve Israels B.
(Hos. 2, 18), og fl. af hans Dyrkere havde B. i
deres Navn, saaledes Jerubba'al (»B. strider«,
andet Navn for Gideon), Ishbá'al (»B.'s Mand«)
ell. Ba'aljā (»Jahve er B.«), og de forsk. Steder
dyrker Jahve som deres B. (se Jer. 11, 13). Ogsaa
<sp>Kananæernes</sp> Guddomme var B.'er, og
Profeterne betragtede de lokale Jahve-B.'er som
kananæiske Guddomme og deres Dyrkelse som et
Frafald. Derved kommer der en Modsætning ind
mellem Jahve og »Ba'alerne« ell. »Ba'alen« (Ordet
staar aldrig alene uden Artikel), og Profeternes
Forkyndelse gik for en stor Del ud paa at
bekæmpe disse. Derved fik Navnet B. en ilde Klang,
og man ændrede det i de gl. Personnavne til
<i>bōshet</i>, »Skændsel«, f. Eks. Ishbōshet (gr. ἀισχύνη,
derfor ἡ Βάαλ Rom. 11, 4). En særlig skarp
Form fik denne Kamp under Achab, der ægtede
den fønikiske Kongedatter Izēbel, og derfor bl. a.
indførte den tyriske B. i Samaria. Jahveprofeternes
Tilhængere var kun faa, men de havde
en vældig Forkæmper i Elija, der ifølge 1. Kong.
18 besejrede 450 B.-profeter ved en Styrkeprøve
paa Karmel, som gik ud paa, hvem der ved
Anraabelse kunde kalde Ild ned over et Offer. Efter
ham fortsatte Elisha Kampen, og den af ham
salvede Jehu udryddede Kongehuset med Izēbel,
anrettede et stort Blodbad paa B.-præsterne og
vanhelligede deres Tempel. Den tyriske B.
indføres i <sp>Juda</sp> af Atalja, Izēbels Datter;
ved hendes Fald trængtes den i Baggrunden, men
levede atter op under Manasse, til Josija tilføjede
den et Knæk ved sin Kultreform 622, da
han ødelagde de israelitiske Helligdomme uden
for Jerusalem. Dermed var B.-kulten ikke
udryddet. Jeremja og Ezekiel klager over den som
de tidligere Profeter, og Eksilet betragtes som
Straffen for den stadige Dyrkelse af B. I hvor
høj Grad man tør betragte den nutidige
Naturkult i disse Egne som en direkte Fortsættelse
af B.-Dyrkelsen, er ikke let at afgøre. B.-Kulten
omfatter i Gl. Test. forsk. Elementer, dels lokale,
israelitiske Kulter, dels kananæiske, dels
indførte fønikiske. Forskellen mellem disse lader sig
ikke nærmere paavise, men har sandsynligvis
ikke været stor. Overensstemmende med
Vestsemitternes fælles Karaktertræk har deres B.'er
først og fremmest været Frugtbarhedsguddomme.
B.'en skænker Korn, Most, Olie, Uld,
Hør, Vin og Figen (Hos. 2) og dyrkedes paa
Tærskepladser. B.-Chammān afbildes med
Drueklase, Granatæble, Palmer, Blomster ell. Fisk,
B. af Tarsus med Aks og Druer, ligesom »B.'s
Land« er det naturligt frugtbare. Svarende
dertil har B.-Kulten ofte haft en seksuel Karakter.
Man dyrkede B. under Træer, paa Høje, i
Templer, der tales om Gudebilleder af Guld og Sølv,
om B.-Profeter og B.-Præsteskaber. Ved
Styrkeprøven paa Karmel havde Kulten en ekstatisk
Karakter, og man saarede sig med Knive, saa
Blodet flød. Et Navn som Jerubba'al (se ovf.)
hentyder til B.'ens krigerske Karakter. — B.
forekommer undertiden i Forbindelse med et
andet Gudenavn, f. Eks. Ba'al-Malki ell.
Ba'al-Adon. Gennem de fønikiske Kolonier udbredtes
B.-Kulten over alle Middelhavslandene, hvor talrige
Indskrifter og Kultgenstande, f. Eks. en i
Marseille funden Offertarif, minder derom. En
Mængde af de paa Indskrifterne forekommende
Egennavne er sammensatte med B., hyppigt
nævnes f. Eks. Hannibal (»B. er naadig«), Hasdrubal
(»B. er Hjælper«) o. a., hvori B. kendetegnes
som Fader, Giver, Frelser, Dommer, Herre
o. s. v. Ved hans Side nævnes ofte Gudinden
<sp>Tanit</sp>, »B.'s Ansigt«. I <sp>Babylonien</sp> har
<sp>Bēl</sp> antaget den alm. Bet. »Herre«, der ofte
forekommer i Vendingen bēl-matātī »Landenes
Herre«, ell. bēlī »min Herre«, jævnsides med
bēlit om en Gudinde. Specielt bruges Bēl om den
bab. Hovedgud Marduk, saaledes ogsaa i Gl. Test.
(Jes. 46, 1 o. a.). Bēl indførtes i Palmyra, hvor
B. ogsaa forekommer bl. dets egne Guder, i
Formen Bōl, f. Eks. Aglibōl ell. i Navnet Abdibōl.
<i>J. P.</i>
</chapter>

<chapter name="Ba'alat">
<b>Ba'alat</b>, Hunkønsform til <sp>Ba'al</sp>, s. d. Særlig
kendt er B.-Gebal, Gudinden af Gebal ell. Byblos,
der af Filo Byblios o. a. kaldes <sp>Balti(s)</sp>.
Grækerne kaldte hende Afrodite.
<i>J. P.</i>
</chapter>

<chapter name="Ba'albek">
<b>Ba'albek</b> (<sp>Balbek</sp>), det er »Dalens
Herre«, By i Mellemsyrien, imellem de to
velkendte parallelt løbende Bjergkæder Libanon
og Antilibanon, berømt for sine storartede, vel
bevarede Tempellevninger, der er byggede i
gr.-rom. Stil og stammer fra den rom. Kejsertid.
B., der nu har henved 5500 Indb., ligger 60 km
ØNØ. f. Beirut og 55 km NNV. f. Damask og er
forbundet med disse Byer ved Jernbane. I B.
udspringer en rig Kilde, hvis Afløb er en af de
vigtigste Kildefloder til Leontes, nu Nahr el
Kasimijeh, der løber imod S. Kilden til Syriens
anden Hovedflod, Orontes, nu el Asi, der løber
mod N., findes ogsaa i umiddelbar Nærhed af
B. I Biblen omtales B. ikke. At Byen skulde
naa op til Salomo's Dage, som Araberne
fortæller; er ubeviseligt. Af Grækerne kaldtes B.
