ved Verdensudstillingerne i London 1851
og Paris 1855. Han trak sig 1862 tilbage fra sin
Virksomhed som Fabrikant og blev 1869
ophøjet til Baronet.
<i>E. E.</i>
</chapter>

<chapter name="Baztan (se Bidassoa)">
<b>Baztan</b> [baþ↱tan], se <sp>Bidassoa</sp>.
</chapter>

<chapter name="Bazzani, Alessandro">
<b>Bazzani</b> [ba↱d.zani], <sp>Alessandro</sp>, ital.
Digter og Oversætter, f. 1807. Dødsaar ukendt,
levede i Wien som Sproglærer og var ansat
i Statens Tjeneste; 1848 stilledes han for
en Krigsret p. Gr. a. sine liberale Anskuelser
og afsattes. Derpaa rejste han til Verona,
hvorfra han snart efter forvistes for nogle
patriotiske Digte. Efter Venedigs Befrielse var han
i en Aarrække Prof. i ital. Litteraturhistorie i
Padua. B. har udg. en Del Digtsamlinger o. l.
poetiske Arbejder, af nationalt beaandet og
frihedsbegejstret Indhold. Men navnlig har han
gjort sig fortjent ved Oversættelser af Schiller,
Hamerling, H. Lingg, Longfellow samt Tegnér's
»Fridthjof's Saga« (med en større
litteraturhistorisk og mytol. Indledning).
<i>(E. G.). E. M-r.</i>
</chapter>

<chapter name="Bazzani, Luigi">
<b>Bazzani</b> [ba↱d.zani], <sp>Luigi</sp>, ital. Maler, f.
8. Novbr 1836 i Bologna, Prof. ved Kunstakademiet
i Rom, har malet Arkitektur- og Genrebilleder
med antikke Motiver, mest i Vandfarver. B.'s
Kunst er bl. a. repræsenteret i Roms Galeri,
Berlins Nationalgaleri og i Ny Carlsberg
Glyptotek (»Genrebillede« [1837]).
<i>A. Hk.</i>
</chapter>

<chapter name="Bazzi, Giovann Antonio de' (se Sodoma)">
<b>Bazzi</b> [↱bad.zi], <sp>Giovann Antonio de'</sp>,
Maler, se <sp>Sodoma</sp>.
</chapter>

<chapter name="Bazzini, Antonio">
<b>Bazzini</b> [ba↱d.zini], <sp>Antonio</sp>, ital. Violinist
og Komponist (1818—97), blev alt 17 Aar gl
Dirigent for Kapellet i Fredskirken i sin
Fødeby. Fra 1841 tog B. for længere Tid Ophold i
Tyskland, hvor han dels koncerterede, dels
studerede i Leipzig, hvis Konservatorium da stod
i sit fulde Flor. 1852 drog B. til Paris og vandt
ogsaa her stor Anerkendelse. 1864 trak B. sig
tilbage til sin Fødeby, Brescia, og optraadte
ikke mere offentlig. Derimod var han fra 1873
Lærer ved og senere Direktør for Milanos
Konservatorium. B.'s Spil udmærkede sig ved en
skøn, om end ikke stor Tone og ved et
fortræffeligt Foredrag, navnlig af sangbare Satser.
Hans Kompositioner — bl. hvilke fremhæves
3 Strygekvartetter, en Symfoni, en symfonisk
Digtning, <i>Francesca da Rimini</i>, og en Ouverture
til »Kong Lear« — har skaffet ham et
betydeligt Ry. En Opera af B., <i>Turandot</i>, har dog ikke
gjort Lykke. B. har med Held, men ikke uden
Modstand kæmpet for tysk klassisk Musiks
Opførelse i Italien.
<i>W. B.</i>
</chapter>

<chapter name="bb">
<b>bb</b> (♭♭), dobbelt b., betegner, at den Tone,
foran hvilken det staar, skal fordybes to halve,
ell. en hel Tone. Se <sp>Fortegn</sp>.
</chapter>

<chapter name="BBBB">
<b>B<sub>B</sub><sup>B</sup>B</b>, Forkortelse βασιλεύς βασιλέων
βασιλεύων βασιλεῦσι: Kongernes Konge, herskende
over Konger, Titel for de byzantinske Kejsere.
</chapter>

<chapter name="b. c.">
<b>b. c.</b> (<sp>mus.</sp>), Forkortelse for <i>basso
continuo</i>.
</chapter>

<chapter name="B. C. L.">
<b>B. C. L.</b> [↱bi.-↱si.-↱e£], Forkortelse for <i>Bachelor
of civil law</i> [bät∫<sub>ə</sub>£ər-<sub>ə</sub>v-↱sivil-↱£å.], den første
(laveste) Grad ved det jur. Fakultet i England.
</chapter>

<chapter name="Bdellium">
<b>Bdellium,</b> en myrra-agtig lugtende
Gummiharpiks, der faas i to Varieteter. Den
<sp>afrikanske B.</sp> stammer fra <i>Balsamodendron
africanum</i>. Den fremkommer som uregelmæssige,
gennemskinnelige ell. matte rødlige ell.
brunrøde Stykker. <sp>Ostindisk B.</sp> af <i>B. Mukul</i>
har en mørkere Farve end den afrikanske og
lugter af Terpentin. B. anvendtes tidligere i
Medicinen og til Røgelse, men har nu kun
Interesse, for saa vidt som den i
Produktionslandene benyttes meget til Forfalskning af
Myrra ved ligefrem Indblanding i denne.
<i>K. M.</i>
</chapter>

<chapter name="Bdellostoma (se Rundmunde)">
<b>Bdellostoma,</b> se <sp>Rundmunde</sp>.
</chapter>

<chapter name="B-dur">
<b>B-dur,</b> den Dur-Tonart, der har <i>B</i> til
Grundtone; har to Fortegn, ♭ for <i>h</i> og <i>e</i>.
</chapter>

<chapter name="Be.">
<b>Be.,</b> kemisk Udtryk for Beryllium.
</chapter>

<chapter name="Beach, Hicks (se Hicks)">
<b>Beach</b> [bi.t∫], <sp>Hicks</sp>, se <sp>Hicks</sp>.
</chapter>

<chapter name="Beachy Head">
<b>Beachy Head</b> [↱bi.t∫<sub>i</sub>-↱hed], Forbjerg i det
eng. Grevskab Sussex, ved Kanalen mellem
Brighton og Hastings, bestaar af 172 m høje
Kridtklipper, af hvilke en bærer et Fyrtaarn.
Det er bekendt ved den Sejr, som den fr. Flaade
under Tourville 10. Juli 1690 her vandt over den
britisk-hollandske under Lord Torrington.
<i>G. Ht.</i>
</chapter>

<chapter name="Beaconsfield (By i England)">
<b>Beaconsfield</b> [↱bi.k<sub>ə</sub>nzfi.£d, ogsaa ↱be-], By i
det eng. Grevskab Buckingham, 13 km NV. f.
Windsor, har (1911) 2511 Indb. B. var et
Yndlingsopholdssted for Digterne E. Waller og
Edmund Burke, der begge døde og ligger
begravede her. Efter denne By fik Benjamin Disraeli
ved sin Ophøjelse i Peersstanden (1876) Titlen
<i>Earl af B.</i>
<i>G. Ht.</i>
</chapter>

<chapter name="Beaconsfield">
<b>Beaconsfield</b> [↱bi.k<sub>ə</sub>nzfi.£d, ogsaa ↱be-], By i
Sydafrika, Griqualand West, ligger c. 5 km
SV. f. Kimberley, hvortil den praktisk talt er
en Forstad, dog med selvstændig kommunal
Styrelse. (1911) c. 10000 Indb., hvoraf c. 3000
Hvide. B. blev grundlagt 1870 nær ved den
berømte Dutoitspan Diamantmine. Landet,
hvorpaa Byen ligger, ejes af det store <i>De Beer'
Comp.</i>
<i>C. A.</i>
</chapter>

<chapter name="Beaconsfield, Benjamin Disraeli, Jarl af">
<b>Beaconsfield</b> [↱bi.k<sub>ə</sub>nzfi.£d], <sp>Benjamin
Disraeli</sp>, Jarl af, eng. Statsmand og
Romanforfatter, f. 21. Decbr 1804 i London, d. 19. Apr.
1881. Søn af Litterærhistorikeren Isaac
d'Israeli. Han var
af jødisk Byrd,
men blev ikke
opdraget som
Jøde, fordi
Faderen var
Fritænker, og døbt
1817. Han fik
ej heller nogen
omhyggelig
Uddannelse,
men kom 1821
paa en
Sagførers Kontor og
indskreves
1824 blandt de
vordende
Jurister i
<i>Lincoln's Inn</i>. Han
drev dog ikke
dette Studium videre, men udgav 1826 sin
første Roman, <i>Vivian Grey</i>, der skildrede en
politisk Eventyrers første Fremtræden og bar
det betegnende Motto: »Verden er min Østers,
som jeg vil aabne med mit Sværd«. Ogsaa udtalte

<img>B. D. Beaconsfield.</img>
