begyndte Selskabet at missionere paa
Guldkysten, 1834 udvidedes Virksomheden til
Syd-Indien, 1846 til Kina og 1887 endelig til
Kamerun, og paa alle disse Steder arbejder det
stadig. Det har nu c. 250 Missionærer og en
Aarsindtægt paa c. 1 3/4 Mill. Mark. Missionen
ledes af en Komité i Basel, der supplerer sig
selv, men Tyskland leverer det største
Kontingent, baade af personlige Kræfter og af
Penge. Særlig Württemberg har sat Præg paa
Selskabet, hvis Karakter nærmest er
bibelsk-pietistisk. Baade Lutheranere og Reformerte
virker i dets Tjeneste. Paa Missionsmarken paa
Guldkysten, som var i høj Grad usund, døde de
første 9 Missionærer alle efter 1 ell. 2 Aars
Forløb undtagen Sønderjyden A. Riis, der holdt
ud til 1845. Til Støtte for Selskabet og for at
skaffe indfødte Kristne Arbejde oprettedes 1859
et Handels- og Industriselskab, som navnlig i
Indien udfolder en stor Virksomhed. I øvrigt
har B.-M. organiseret sine Missionsmenigheder
dygtigt og godt med det Formaal at opdrage de
indfødte Kristne til Selvvirksomhed og
Selvunderhold. Alle Vegne har Selskabet et
udviklet Skolevæsen. Selskabets Organer er »Evg.
Missions-Magazin« og »Der evg. Heidenbote«.
<i>A. Th. J.</i>
</chapter>

<chapter name="Basement">
<b>Basement</b> [da. -↱maŋ, fr. baz↱mã], i
Bygningskunsten d. s. s. <sp>Basis</sp> (s. d.).
</chapter>

<chapter name="Bas-Empire">
<b>Bas-Empire</b> [bα.z-ã↱pi.r] (fr.), betegner det
østromerske ell. byzantinske Rige i Modsætning
til det rom. Kejserrige i dets Glanstid.
</chapter>

<chapter name="Basento">
<b>Basento,</b> <sp>Basiento</sp>, <sp>Vasanto</sp>, Flod i
Syditalien, Prov. Potenza, udspringer i
Apenninerne S. f. Byen Potenza og udmunder efter
et 149 km langt Løb i Bugten ved Tarento. B.
er Romernes <i>Casuentus</i>, i Nærheden af hvis
Munding det gamle <i>Metapontum</i> laa.
<i>H. P. S.</i>
</chapter>

<chapter name="Baser">
<b>Baser</b> er Hydroxylforbindelser, der i vandig
Opløsning fraspalter negativt ladede
Hydroxylioner OH<sup>1</sup>; den tilsvarende positivt ladede Ion
i Basen kan dannes enten af et enkelt
Metalatom, hvis elektriske Ladning er afhængig af
dets Valens, f. Eks. K<sup>*</sup>,Ca<sup>**</sup>Al<sup>***</sup>, der henh.
danner B. KOH, Kaliumhydroxyd, Ca(OH<sub>2</sub>),
Kalciumhydroxyd, Kalkhydrat, og Al(OH)<sub>3</sub>,
Aluminiumhydroxyd, Lerjordhydrat, ell. af Atomgrupper,
(sammensatte Radikaler), f. Eks. NH<sub>4</sub><sup>*</sup>, N(CH<sub>3</sub>)<sub>4</sub><sup>*</sup>
der henh. danner B. (NH<sub>4</sub>)OH,
Ammoniumhydroxyd og N(CH<sub>3</sub>)<sub>4</sub>OH,
Tetrametylammoniumshydroxyd. Fraspaltningen af Hydroxylionerne
kan
for samme Fortynding være mere ell. mindre
fuldstændig for de forsk. B., og disses Egenskaber
hænger nøje sammen hermed; jo fuldstændigere
Hydroxylionerne fraspaltes, desto <sp>stærkere</sp>
er saaledes vedk. B.; B.'s alkaliske Reaktion,
d. v. s. Evne til at farve rødt Lakmus blaat,
deres ludagtige Smag o. s. v. skyldes Indhold
af Hydroxylioner. B. og Syrer forener sig med
hinanden til <sp>Salte</sp> under Udtrædelse af Vand;
denne Proces er i vandig Opløsning næsten altid
udelukkende en Reaktion mellem B.'s
Hydroxylioner og Syrens Brintioner (se
<sp>Opløsningers Teori</sp>). — I tidligere Tid betragtede
man Metalilterne som de egl. B., men
betegner dem nu som <sp>Baseanhydrider</sp>, idet de
opstaar ved, at B.'s Hydroxylbrint udtræder
med den tilsvarende Mængde Ilt som Vand, f.
Eks.: 2KOH÷H<sub>2</sub>O=K<sub>2</sub>O, Kaliumoxyd, Ca(OH)<sub>2</sub>
÷H<sub>2</sub>O=CaO, Kalciumoxyd, 2Al(OH)<sub>3</sub><sup>*</sup>÷3H<sub>2</sub>O=
Al<sub>2</sub>O<sub>3</sub>, Aluminiumoxyd. Udtræder kun en Del af
Hydroxylbrinten i Form af Vand, dannes
saakaldte <sp>Anhydrobaser</sp>, f. Eks.
Fe(OH)<sub>3</sub>÷H<sub>2</sub>O=FeO.OH.
<i>R. K.</i>
</chapter>

<chapter name="basere">
<b>basere</b> (fr., af gr. βάσις;, Grundlag),
grundlægge, bygge paa, støtte sig paa.
</chapter>

<chapter name="Basevi, Abramo">
<b>Basevi,</b> <sp>Abramo</sp>, ital. Musikforf.
(1818—85), indlagde sig megen Fortjeneste som
Grundlægger af et Musikblad, »Armonia«, og som
Indstifter af »Beethoven-Matineer«, gennem hvilke
han med Held virkede til at gøre klassisk, tysk
Musik bekendt. B. har skrevet en Studie om
<sp>Verdi</sp>, samt musik-teoretiske og hist.
Studier.
<i>W. B.</i>
</chapter>

<chapter name="Basfiol (se Kontrabas)">
<b>Basfiol,</b> se <sp>Kontrabas</sp>.
</chapter>

<chapter name="Basford">
<b>Basford</b> [↱bäsfəd], Landdistrikt i det eng.
Grevskab Nottingham, NV. f. Byen Nottingham
ved Leen, der falder i Trent, er en Hovedplads
for Kniplings- og Strømpefabrikation af Bomuld
og har (1911) 41961 Indb.
<i>G. Ht.</i>
</chapter>

<chapter name="Bashahr">
<b>Bashahr</b> [eng. b<sub>ə</sub>↱∫a.<sub>ə</sub>], <sp>Bisahir</sp>, <sp>Bisser</sp>,
indobritisk Vasalstat, Prov. Pandshab, ligger
i Himalaja ved Floden Satledsh og er en
af de saakaldte Simla-Hill-Stater, 8590 km<sup>2</sup> med
(1901) 80582 Indb. Den herskende Stamme er
Radshputer. Fra B. udføres Faar og Kvæg samt
Uld, Tobak og Opium. Rajahen af B. blev 1815
skatskyldig til det eng.-ostindiske Kompagni.
Residensen er om Vinteren Rampur og om
Sommeren Sarahan.
<i>M. V.</i>
</chapter>

<chapter name="Bashi (se Batanes)">
<b>Bashi</b> [eng. ↱bä∫<sub>i</sub>], se <sp>Batanes</sp>.
</chapter>

<chapter name="Bashkirer">
<b>Bashkirer</b> [ba∫-], rettere <sp>Bashkurt</sp>,
kirgisisk <sp>Istak</sp>, et til den ural-altaiske Gruppe
hørende Folk i det østlige Rusland, hvor det
lever i Syd-Ural, paa de tilgrænsende Dele af
Volga-Sletten og paa begge Sider af Bjelaja ell.
i Guvernementerne Ufa og Orenborg, samt i
mindre Grupper i Perm, Samara og Vjatka.
Deres samlede Omraade udgør c. 140000 km<sup>2</sup>,
og deres Antal beløber sig til c. 1 1/4 Mill. B.
er dels bosiddende, dels nomadiserende. De
bosiddende lever i Landsbyer og driver
Agerbrug, Kvægavl og Biavl, i hvilken sidste
Virksomhed de anses for Mestre. Nomaderne, der
atter deles i Slette- og Bjerg-B., lever af
Kvægavl og Jagt og bor, i hvert Fald om
Sommeren, i Filttelte. I religiøs Henseende er B.
muhammedanske Sunnitter. Deres Sprog er
tatarisk, og lgn. gælder deres Levevis; men
de har dog, f. Eks. i legemlig Type bevaret
mange Træk, der synes at være af finsk
Udspring, saa man kan maaske opfatte B. som
tatariserede Finner ell. som et finsk-tyrkisk
Blandingsfolk.

B. omtales allerede i 13. Aarh. af de
Rejsende Piano Carpini og Rubruquis. I Midten af
13. Aarh. kom B. under Tatarerne og blev
derefter delt mellem det sibiriske, det kasanske
og det nogaiske Kanat, indtil de af Ivan IV
underkastedes Rusland og kom til at udgøre et
Slags Lydrige med Ufa som Hovedstad. P. Gr. a.
Oprør kom de 1741 umiddelbart under Rusland.
1798—1874 stod de under Guvernøren i
Orenborg, men i milit. Henseende dannede de en
egen Hær under en Hetman. Denne saakaldte
