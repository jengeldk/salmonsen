staar det sig daarlig mod Raadsvampe ell. mod
den forenede Virkning af Luft og Fugtighed.

A. anvendes alm. i vort Skovbrug. Ved
Indhøstning af Frøet maa man plukke dette af
fældede ell. staaende Træer, og kun af velvoksne
Eksemplarer; det opbevares Aaret rundt, bedst
ved en Slags Nedkuling. Paa Bunden af et
regelmæssigt, 40—70 cm dybt Hul i Jorden lægger
man et Lag Halm, Løv e. l., derpaa et Lag Frø
c. 20 cm tykt og øverst atter et Dæklag af Halm
e. l., hvorefter Hullet fyldes med Jord;
Gemmestedet skal være nogenlunde tørt og frostfrit;
for at sikre sig det sidste kan man dække
Jorden med Ris e. l. I andet Foraar udsaas Frøet i
Planteskoler med god, frisk Jord; Radsaaning er
bedst; omtr. 1,5 kg pr. Ar. De enaarige Planter
udprikles med mindst 20 og helst 30 cm Afstand,
for at de lavtsiddende Grene kan holde sig i
Live. 3 ell. 4 Aars Planter egner sig godt til
Udplantning, men denne kan endnu lykkes med
5—6 Aars Planter; de tvegede maa beskæres, helst
et Aarstid ell. to før Udplantningen, men man
maa kun borttage den yderste Spids af den Gren,
der er for meget. For at sikre sig velformede
Træer maa man plante tæt ell. bruge Saaning
paa Blivestedet. Kulturen maa altid beskyttes
mod Vildt. Udhugningen maa føres hyppig og
stærkt, saaledes at Bevoksningen, naar den er
c. 15 m høj, ikke længere er sluttet. Hvor der
ikke af sig selv kommer en Bundvækst af
Nælder, Hindbær ell. Buske, maa man underplante
A. med saadanne Buske ell. Træer, som kan give
Læ for Bunden samt ved deres Skygge hindre
Græsset i at komme frem. Foruden i rene
Bevoksninger bruges A. ofte som Blandingstræ,
enkeltvis ell. i Smaagrupper; p. Gr. a. sin
hurtige Vækst og sin Grenstilling kan den udmærket
hævde sin Plads over for Bøg, Eg og Rødel,
men A. selv bliver ofte daarligt formet. Ogsaa i
Stævningsdrift kan man bruge A.; men da
Stødene temmelig hurtig raadner bort, maa man
hyppig forny dem ved Plantning. Uden for
Skoven bruges A. jævnlig i Haver, Alleer og paa
Græsgange; som enkeltstaaende Prydtræ i
Parker o. l. er den god p. Gr. a. sin ranke Bygning
og smukt hvælvede Krone; i Haver og ved
dyrkede Marker bliver dens tætte Rodfilt let
skadeligt for andre Planter; til Vejtræ egner den sig
ikke, da dens aabne, tyndtløvede Krone giver
for lidt Skygge, og da den under de ugunstige
Forhold taber Bladene tidlig paa
Eftersommeren, ligesom Træet let bliver misdannet samt
angrebet af Insekter og Svampe.

A. er en af vore vigtigste Gavntræarter;
Veddet er stærkt søgt til forsk. Brug; de tyndeste
Stammer bruges til Tækkekæppe og Faskiner;
de noget tykkere til mange Slags Pæle, især
saadanne, som skal bære Fiskegarn.
Hovedanvendelsen for det større Ved er dog til Vogne,
Redskaber og mange Slags Kar o. l. Beholdere;
meget bruges ogsaa til Møbler, især Stole.
Undertiden har Veddet en stærkt slynget Vækst
og er da særlig søgt til Finer p; Gr. a. de smukke
Tegninger. Som Brændsel er A. ogsaa god;
Veddet fænger let, selv om det er nyfældet.

A. er opr. hjemmehørende i Danmark; den
er fundet i vore Tørvemoser og har spillet en
Rolle i den nordiske Mytologi. A. findes
i næsten alle vore Skove paa god Jord; men
især paa Jyllands Østkyst dækker den store
Strækninger. I Norge gaar den til 63° 40″. For
øvrigt forekommer den i hele Mellemeuropa og
en stor Del af Rusland og det vestlige Asien.
En Varietet med hængende Grene (<i>F. excelsior
pendula</i>) bruges ofte som Gravtræ og undertiden
i Haver. (<sp>Litt.</sp>: »Tidsskr. for Skovvæsen« Bd
VIII, A. og B.).
<i>C. V. P.</i>

Man har opstillet et ikke ringe Antal fossile
Arter af Slægten Ask, som findes udbredt i
Europa, fra det nedre Oligocen til Kvartærtiden.
Ligesom nutildags var Slægten ogsaa i
Tertiærtiden fælles for Europa og Nordamerika; mod
N. naaede den da til Grønland; den
sydeuropæiske Manna-Ask forekom da i Sibirien.
<i>N. H.</i>

<img>Fig. 3. Ask (<i>Fraxinus excelsior</i>). Træ fra
Frederiksberg Have. Højden 22 1/2 m., Stammens
Omfang 1,56 m maalt 1,3 m over Jorden.</img>
</chapter>

<chapter name="Askabad">
<b>Askabad</b> (<sp>Aschabad</sp>), Hovedstad i det
transkaspiske Omraade af russ. Centralasien
ved den transkaspiske Jernbane, har en statelig
Banegaard og (1908) 41729 Indb.; deriblandt
henved 200 Armeniere, endvidere Jøder, Persere og
Kurdere. A. var, indtil den 1881 erobredes af
