Forløb faa samme Farve som et ved Siden af det
lysfølsomme Papir anbragt, uforanderligt
Farvefelt. Tiden, der medgaar hertil, noteres, og
ved Hjælp af denne samt den fotografiske
Plades Lysfølsomhed og den anvendte Afblænding
af Objektivet beregnes den rigtige
Eksponeringstid (Watkin's B., Wynne's B.).

En anden Gruppe B. er baseret paa, at man
betragter Motivet, der skal fotograferes, gennem
et mer ell. mindre dækkende Glas (farvet
Glasprisme ell. fl. forsk. kraftigt farvede Glas). Ved
Hjælp af en forskydelig Skala beregnes derpaa
den rette Belysningstid (Heyde's B.).
<i>C. E. A.</i>
</chapter>

<chapter name="Belz">
<b>Belz,</b> By i det østerrigske Landskab Galizien,
72 km N. f. Lemberg ved Solokija og ved
Jernbanen Jaroslav—Sokal, (1900) 5075 Indb. B. er
en meget gl By med et gl. Citadel. Allerede i
11. Aarh. var B. Hovedstad i et ruthensk
Fyrstendømme, der 1462 kom under Polen og 1772
under Østerrig.
<i>G. Ht.</i>
</chapter>

<chapter name="Belza, Wladyslaw">
<b>Belza</b> [↱bæuza], <sp>Wladyslaw</sp>, polsk
Digter og Litteraturhistoriker, 1847—1913. Efter at
være opdraget dels i Polen, dels i Rusland,
drog B. som ung udenlands og slog sig derpaa en
Tid ned i Posen, hvorfra han imidlertid snart
blev udvist af den tyske Regering. Han bosatte
sig derefter i Prag og senere i Lemberg. B. har
skrevet lyriske Digte, bl. a. Samlingen
»Lyriske Sange« (1868) og en Del andre poetiske
Værker, bl. hvilke kan nævnes det historiske
Drama »Kaspar Karlinski«. 1880 udsendte han
en polsk Antologi, og i de flg. Aar kom en
Række litteraturhistoriske Værker, hvoraf en
stor Del giver Bidrag til Digteren Mickiewicz'
Biografi, saaledes »Populære og anekdotiske
Beretninger af Adam Mickiewicz' Liv« (1884),
»Maryla og hendes Forhold til Mickiewicz« (1885 og
1887) og »Mindealbum over Adam Mickiewicz«
(1889).
<i>H. C-e.</i>
</chapter>

<chapter name="Belzebub (se Beelzebul)">
<b>Belzebub</b> [da. alm. ↱bel-], se <sp>Beelzebul</sp>
</chapter>.

<chapter name="Belzoni, Giambattista">
<b>Belzoni,</b> <sp>Giambattista</sp>, ital. Rejsende og
Oldgransker (1778—1823). Opr. bestemt for
Kirken og Klostret, kom han til Rom, hvor han
bl. a. stræbte at uddanne sit Talent for Tegning,
medens han tillige studerede Mekanik. Da Rom
blev besat af Franskmændene, flygtede B. 1800
til Holland og 1803 til England, hvor han maatte
ernære sig som Atlet, medens han anvendte
sin Fritid til at studere Vandbygningskunst.
1812 rejste B. til Portugal, derpaa til Spanien,
Malta, og 1815 til Ægypten, overalt ledsaget af
sin energiske Hustru. Han maatte her først
tjene sit Brød som Danser, men kom siden til
at udføre hydrauliske Arbejder for Ægyptens
Vicekonge Mehemed Ali. Den eng. Konsul i Kairo
H. Salt fik B. til at skaffe en kolossal Statue,
som man antog for et Billede af Memnon, til
Alexandria, hvorfra den siden er kommet til
<i>British Museum</i>. Oktbr 1817 fandt B. Indgangen
til den store, prægtigt udstyrede Kongegrav i
Theben, som Sethos I af 19. Dynasti havde ladet
udhugge i Klippegrunden. Her stod Kongens
pragtfulde Alabast-Sarkofag, som det lykkedes
B. at bringe velbeholden til London, hvor den
nu findes i Sir John Soanes Museum paa
Lincoln Inn's Field. En fortrinlig Gengivelse af alle
Indskrifterne og Billederne udgaves 1864 i
London af J. Bonomi og S. Sharpe: <i>The
Sarcophagus of Oimenephtha</i>. 2. Marts 1818 opdagede
B. Indgangen til den anden store Pyramide ved
Ghiseh, opbygget af Kong Khefren ell. Khafra.
Efter Konsul Salt's Opfordring berejste B.
Nubien og fandt her Indgangen til det store
Huletempel i Abu Simbel (Ipsambal). B. opdagede
ogsaa det gamle Berenike ved det Røde Hav,
Smaragdminerne ved Zabarar m. m. B. rejste
igen til London, hvor han 1820 udgav <i>Narrative
of discoveries in Egypt</i>. Han rejste derpaa til
Nigritien for at finde Nigers Kilder, men døde
paa Rejsen. Hans Enke har udg. hans
Tegninger af Billederne i Kong Sethos I's Grav.
Biografi i Menin, <i>Cenni Biografici</i> (Milano 1825).
<i>V. S.</i>
</chapter>

<chapter name="belægge">
<b>belægge</b> (<sp>Søv.</sp>), at ombinde den yderste
Ende (Tampen) af et Tov med Sejlgarn e. l.,
hvilket ogsaa kaldes »at lægge en Takling paa
Tampen« for at forhindre den fra at flosse op.
<i>H. E.</i>
</chapter>

<chapter name="Belægningsjern">
<b>Belægningsjern</b> er valsede Jern med
<img></img>-formet Tværsnit (<sp>Vautherin</sp>-Jern,
Trapez-Jern) ell. hyppigere med et lidt afvigende,
krumlinet Tværsnit (<sp>Zores</sp>-Jern), der bruges
som Brodæk, i Almindelighed som Underlag for
en Makadamisering ell. et Betonlag med
Sliddæk over.
<i>A. O-d.</i>
</chapter>

<chapter name="Belønnings- og Porsørgelsesforeningen">
<b>Belønnings- og Porsørgelsesforeningen</b>
<sp>for Tyende i Kjøbenhavn og Omegn</sp>
er stiftet 1881. Foreningen uddeler
Anerkendelsesbeviser og Pengebelønninger til mandligt og
kvindeligt Tyende, der er forblevet i deres
Tjeneste mindst i 5 Aar, understøtter kvindeligt
Tyende, der har faaet Foreningens
Anerkendelsesbevis, ved efter i Statutterne nærmere
bestemte Regler at yde Tilskud til de Beløb,
Tyendet indsætter i en Sparekasse for at skaffe
Midler til Brudeudstyr, Etablering af
selvstændig Næringsvej ell. eventuelt
Alderdomsforsørgelse. Foreningen samarbejder tillige med
Samfundet for det kvindelige Tyendes Vel med det
Maal for Øje at yde livsvarige Understøttelser
til trængende Kvinder af Tyendeklassen. I de
forløbne Aar af sin Virksomhed (1881 til 1913—14)
har Foreningen i Belønninger til 10154 Tyender
udbetalt i alt 152360 Kr og optaget 1045 Tyender
i Forsørgelseskassen.
<i>C. T.</i>
</chapter>

<chapter name="Bem, Jósef">
<b>Bem</b> [bæm], <sp>Jósef</sp>, polsk, senere ung.-tyrk.
General, f. i Krakov 1791, d. 1850 i Syrien. Han
uddannedes paa det af Napoleon I i Warszawa
oprettede Artilleriakademi og indtraadte i den
polske Hær 1812. Som Sekondløjtnant deltog han
med Udmærkelse i Felttoget mod Rusland og
indtraadte 1815 i den polsk-russiske Hær. Som
Kaptajn var han Lærer ved Militærskolen i
Warszawa, men p. Gr. a. Uenighed med
Storfyrst Konstantin forlod han Tjenesten inden
Revolutionens Udbrud 1830, da han som Major
fik Tjeneste i den polske Hær som Chef for et
ridende Batteri. Han avancerede hurtigt til
General og udmærkede sig gentagne Gange,
navnlig i Kampen ved Ostrolenka. Efter
Krigens Slutning levede han en Tid i Frankrig og
Holland, kom 1848 til Wien og sluttede sig til
Oktoberoprøret, flygtede efter Wiens Fald til
Ungarn, hvor han fik selvstændig Kommando
over 8000 Mand. Med denne Styrke gjorde han
Indfald i Siebenbürgen, hvor han opererede
med overordentlig Dygtighed, besejrede de
