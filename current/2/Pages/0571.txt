<img>Bakkehuset.</img>

<chapter name="Bakkestjerne (se Erigeron)">
<b>Bakkestjerne</b>, se <sp>Erigeron</sp>.
</chapter>

<chapter name="Bakkesvale">
<b>Bakkesvale</b> (Digesvale), se <sp>Svaler</sp>.
</chapter>

<chapter name="Bakketidsel (se Carlina)">
<b>Bakketidsel</b>, se <sp>Carlina</sp>.
</chapter>

<chapter name="Bakony Skoven">
<b>Bakony Skoven</b> [↱båkon<sub>j</sub>], delvis skovbevokset
Højdedrag i Ungarn, strækkende sig i nordøstlig
Retning langs Balaton-Søen hen imod
Donau-Knæet, 80—110 km langt og 30—50 km
bredt, gennem Komitaterne Zala og Veszprem,
dannende Grænsen mellem den lille og den store
ungarske Slette. B. indeholder mange
Basaltbjerge. De højeste Toppe ligger mod V.
(Kørøshegy, 713 m, og Somhegy, 653 m). I de
lavere Dele af B. drives Agerbrug, paa
Skraaningerne Vinavl og i Skovene en betydelig
Svineavl. Marmor brydes i flere Stenbrud. —
B. fortsættes mod NØ. af Vértes-Bjergene.
<i>G. Ht.</i>
</chapter>

<chapter name="Baksdæk">
<b>Baksdæk</b> (Søv.), et Dæk, der ligger oven over
øverste Dæk forude i Skibet. B. strækker sig fra
Forstævnen og et Stykke agterefter.
<i>H. P. C.</i>
</chapter>

<chapter name="bakse">
<b>bakse</b> (Søv.), at løfte ved Hjælp af en
Haandspage e. l. en tung Genstand og forskyde den
hen ad et Dæk. I gl. Dage <sp>baksede</sp> man
Kanonerne, ɔ: drejede dem i Siden ved Haandspager
ell. Taljer; nutildags benævnes Kanonens
Indstilling i Siden dens <sp>Baksning</sp>, f. Eks.
skarpeste Baksning forefter vil sige, at Kanonen er
drejet saa langt forefter, som Skydefriheden
tillader.
<i>H. E.</i>
</chapter>

<chapter name="Baksebom">
<b>Baksebom</b> kaldes en Bom, sædvanlig af Træ,
der benyttes til at vugte, bakse ell. løfte
Kanoner o. l.
<i>H. H.</i>
</chapter>

<chapter name="Baksehorn">
<b>Baksehorn</b> kaldes ved Lavetter en Bolt, der
staar ud fra Siden af Lavetten og danner en
Slags Horn, der bruges til at lade en Baksebom
virke mod, naar man skal flytte Bagenden af
Lavetten.
<i>H. H.</i>
</chapter>

<chapter name="Bakserulle">
<b>Bakserulle</b> kaldtes ved de ældre Slædeaffutager
en Rulle, der var anbragt bag paa Raperten
og tjente til at gøre Bevægelsen rullende i St. f.
glidende, naar man vilde have Raperten trukket
tilbage paa Slæden ell. efter Affyringen af et
Skud igen vilde have den bragt frem paa Slæden.
Rullen var ikke i Berøring med Slæden, men
kunde, naar man tyngede ned i en i et Hylster
paa Rullen anbragt Haandspig, bringes til at
berøre Slæden, saa at Bagenden af Raperten kom
til at hvile paa Slæden ved Hjælp af Rullen og
saaledes, foruden fortil, hvor den altid hvilede
paa et Par Ruller, ogsaa bagtil kom til at hvile
paa en saadan.
<i>H. H.</i>
</chapter>

<chapter name="Baksgast">
<b>Baksgast</b> (Søv.), en Mand, der — særlig i
Sejlskibe — gør Tjeneste forude (paa Bakken og
Fordækket), i Modsætning til en <sp>Agtergast</sp>,
der er ansat til Arbejde paa Agterdækket
(Skansen og Kobryggen).
<i>H. E.</i>
</chapter>

<chapter name="Baktericidi">
<b>Baktericidi</b> (<sp>Bakteriedrab</sp>). Bakterier
kan dræbes ved saavel kemisk som fysisk
Paavirkning af meget forsk. Art, men dette regner
man almindeligvis ikke ind under Begrebet B.
Dette forbeholdes for Bakteriedrab foraarsaget
af specifikke Serumbestanddele. B. bliver 
saaledes nøje beslægtet med <sp>Bakteriolyse</sp>
(s. d.), om end ikke identisk. Bakteriolyse
(Opløsning af Bakterier) er altid forbundet med B.,
hvorimod B. kan findes, uden at Bakterierne
forandres morfologisk, og da kun lader sig
konstatere ved Paavisning af de paavirkede Bakteriers
manglende Forplantningsdygtighed.
<i>O. T.</i>
</chapter>

<chapter name="Bakteriefilter">
<b>Bakteriefilter</b> anvendes til Adskillelse af i
flydende Medie (f. Eks. Bakteriekultur i Bouillon)
suspenderede Bakterielegemer og de i
Vædsken opløste Bakterie-Stofskifteprodukter.
Da Princippet i B.'s Konstruktion er Opnaaelse af
et porøst Materiale, hvis Porer er saa smaa,
at Bakterierne ikke kan gaa igennem, kan B.
ogsaa benyttes til Sterilisering af Vædsker
(Vand, Serum etc.). B. bestaar af to
