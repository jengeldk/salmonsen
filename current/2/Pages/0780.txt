altsaa betegner det umiddelbare <sp>B.-Afkom</sp>.
Derved er at bemærke, at <i>F</i><sub>2</sub>-Generationen
forudsættes dannet enten ved Selvbefrugtning af
<i>F</i><sub>1</sub>-Individerne (saaledes oftest hos Planter)
ell. ved Parring af Individer hørende til samme
<i>F</i><sub>1</sub>-Kuld, der jo normalt har samme
Anlægspræg (saaledes hos Dyr og særkønnede
Planter). Dermed er Forudsætningerne givne for
en videre Behandling af B.'s Forhold.

5) Det er kun meget sjældent, at de to
<i>P</i>-Individer blot afviger fra hinanden i en eneste
Henseende, saaledes som i de i Art. Arvelighed,
Side 185 omtalte Bønne- og Løvemund-B. I
sidstnævnte Tilfælde kan <i>P</i>-Individerne, som
det der blev anført, betegnes ved henh. <i>RR</i>
og <i>rr</i>. Ved en saadan Betegnelse tænkes
selvfølgelig alene paa <sp>Forskellen</sp> mellem de
to <i>P</i>-Individers Anlægspræg; de utallige
Overensstemmelser i Anlægspræget imellem dem
tages der intet Hensyn til. Her foreligger
altsaa rene Regnskabs-Formler, egnede til at
præcisere den givne Forskel. Spaltningsforløbet
kan nemlig nu, idet vi her, rent alment, bruger
Bogstaverne <i>A</i> og <i>a</i> i St f. Eksemplets <i>R</i> og <i>r</i>,
opstilles saadan:
<table>
<td c><sp>Generation</sp><td><sp>Individernes Anlægspræg</sp>
<td c><i>P</i><td c><i>AA</i> og <i>aa</i>
<td c><i>F</i><sub>1</sub><td c><i>Aa</i>
<td c><i>F</i><sub>2</sub><td c><i>AA</i>, <i>Aa</i>, <i>aA</i> og <i>aa</i>
</table>

<i>F</i><sub>2</sub>-Generationen vil altsaa bestaa af 1 <i>AA</i> +
2 <i>Aa</i> + 1 <i>aa</i> pro 4. Hvor <i>AA</i> og <i>Aa</i> har samme
Fremtoningstype vil man altsaa have 3 præget
af <i>A</i>: 1 præget af <i>a</i>. Dette Talforhold, 1:2:1 ell.
(1:2):1. udtrykker en fundamental
Lovmæssighed: <sp>B-Spaltningsloven</sp> ell. den
<sp>Mendelske Regel</sp>. Til Illustration hidsættes
hosstaaende <sp>Fig. 2</sp>, der, med et Eksempel
fra Dyreriget, ogsaa viser Generationen <i>F</i><sub>3</sub>'s
Forhold. Først af dette Forhold fremgaar det
tydeligt, at Spaltningen hos <i>F</i><sub>2</sub>-Generationen
virkelig har været »ren«, idet de afspaltede
Individer <i>AA</i>, resp. <i>aa</i>, efter Parring med ens
beskafne kun giver Afkom af samme Natur
som de selv. De har altsaa været ensdobbelte
ligesom <i>P</i>-Individerne.

I disse enkle, let overskuelige Tilfælde vil
de rene Ophavsracer tydeligvis efterhaanden
blive mere og mere stærkt repræsenterede
Slægtled efter Slægtled; i <i>F</i><sub>3</sub>-Generationen er
der saaledes kun 1/4 uensdobbelte, nemlig paa
16 kun 4 (jfr Fig. 2) mod 12 ensdobbelte, 6 af
hver Slags. I <i>F</i><sub>4</sub> vil der kun findes 1/8, i <i>F</i><sub>5</sub>
kun 1/16 uensdobbelte o. s. v. Alt dette under
Forudsætning af, at der, som her, kun er et
eneste Forskelspunkt mellem <i>P</i>-Racerne, og
at der, vel at mærke, kun sker Selvbefrugtning
ell. Parring af ens anlægsprægede Individer.
Er der derimod ganske fri, tilfældig Parring,
saa vil — som det let kan ses ved at opgøre
de forsk. Muligheder — Forholdet fra <i>F</i><sub>2</sub>
forblive uforandret Slægt efter Slægt. Selvfølgelig
forudsættes lige stor Frugtbarhed hos alle
Slags Individer  uden denne Forudsætning
kan man naturligvis intet alment Skema
opstille.

6) De <sp>iagttagne Talforhold</sp> ved
B.-Spaltningen er ofte i den skønneste
Overensstemmelse med det, der kan ventes efter
Forudsætningen om, at alle de paagældende
Kombinationer af Anlægsprægs-Elementer er lige
sandsynlige. <sp>Mendels</sp> eget Eksempel med
Krydsning af to Ærteracer, hvis Frø var henh.
gule, glatte og grønne, rynkede (se
<sp>Arvelighed</sp>, Side 185), gav i <i>F</i><sub>2</sub> alle de fire mulige
Kombinationer saaledes fordelt:

Der fandtes bl. i alt 556 Frø:
<table>
<td>Gule, glatte<td r>315<td>= 9,06 paa 16.
<td>Gule, rynkede<td r>101<td>= 2,91 paa 16.
<td>Grønne, glatte<td r>108<td>= 3,11 paa 16.
<td>Grønne, rynkede<td r>32<td>= 0,92 paa 16.
</table>

Dette passer meget godt med Fordelingen
9:3:3:1 paa 16, idet Afvigelserne falder langt
inden for de Tilfældigheds-Grænser, som
Sandsynlighedslæren her maa betegne som
uundgaaelige. Det nævnte Talforhold fremkommer,
idet man kombinerer alle de her mulige
Ægcelle-Anlægspræg med alle de mulige
Sædcelle-Anlægspræg. Da her er Tale om to
Forskelspunkter, der viser sig ved
Forskellene Gul—Grøn og Glat—Rynket, vil <i>F</i><sub>1</sub> være to Gange
uensdobbelt, altsaa have Formlen <i>Aa</i>, <i>Bb</i> . . . .,
naar <i>A</i> betegner det Element, der her betinger
»Gult«, og <i>B</i> betegner det Element, der her
betinger »Glat«. Prikkerne antyder blot, at der
er meget mere i Anlægspræget, som vi ikke
ved denne Beregning skal tage Hensyn til.
Svarende til det i Art. Arvelighed, Side 185,
anførte, vil herefter kunne opstaa 4 forsk.
Anlægspræg hos Kønscellerne, nemlig <i>A,B</i>; <i>A,b</i>;
<i>a,B</i> og <i>a,b</i>. Men fire forsk. Ægceller,
kombineret med fire forsk. Sædceller, giver 16 mulige
befrugtede Æg, som det ses af flg. Oversigt:
<table>
<td><sp>Ægcellens Anlægspræg</sp><td c 4><sp>Sædcellens Anlægspræg</sp>
<td><td c>A, B<td c>A, b<td c>a, B<td c>a, b
<td c>A, B<td c>AA, BB<td c>AA, Bb<td c>Aa, BB<td c>Aa, Bb
<td c>A, b<td c>AA, Bb<td c>AA, bb<td c>Aa, Bb<td c>Aa, bb
<td c>a, B<td c>Aa, BB<td c>Aa, Bb<td c>aa, BB<td c>aa, Bb
<td c>a, b<td c>Aa, Bb<td c>Aa, bb<td c>aa, Bb<td c>aa, bb
</table>

Idet nu her ingen personlig Forskel kan ses
imellem Ærte-Individer, der har <i>A</i> i enkelt ell.
dobbelt Dosis — de er alle gule —, og idet det
samme gælder m. H. t. Elementet <i>B</i> — disse
Ærter er alle glatte —, saa ser man let, at
Talforholdet 9:3:3:1 maa fremkomme. Thi de 9
af de 16 Kombinationer har baade <i>A</i> og <i>B</i>,
være sig i dobbelt ell. enkelt Dosis; 3 har alene
<i>A</i>, dobbelt ell. enkelt; andre 3 har alene <i>B</i>, og
1 af de 16 savner ganske baade <i>A</i> og <i>B</i>.

Naar saaledes et Element i Anlægspræget kan
gøre sig gældende, hvad enten det er enkelt ell.
dobbelt til Stede, siges det at vise
<sp>Dominans</sp>. Man har ogsaa ofte talt om en
»dominerende Egenskab«. Her vil da <i>A</i> og <i>B</i> vise
Dominans (over <i>a</i> resp. <i>b</i>), og »Gult«, resp.
»Glat« vilde man kalde dominerende Egenskaber
