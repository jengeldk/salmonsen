udgaaende fra Piller, som springer frem fra
Sidevæggene. Ved et Hvælvingssystem af
Korshvælvinger ell. Krydshvælvinger danner G.
Adskillelsen mellem de enkelte Hvælvinger og
udgaar da enten fra Murpiller ell. fritstaaende
Piller og Søjler.
<i>(E. S.). C. B-r.</i>
</chapter>

<chapter name="gjorde">
<b>gjorde</b> ɔ: spænde en Gjord. I Forbindelse
hermed Udtrykkene g. fastere, g. løsere.
<i>O. P.</i>
</chapter>

<chapter name="Gjorgjić, Ignaz">
<b>Gjorgjić</b> ['dзårdзit∫], <sp>Ignaz</sp>,
dalmatinsk-kroatisk Digter, f. i Ragusa 1675, d. 1737. G.
var af fornem Byrd, rigt begavet og fint
dannet, forudbestemt til at beklæde en høj Stilling
i sin Fædrenestad, men han gik tidlig ind i
Jesuiterordenen, opholdt sig i Italien en Tid
lang som Lærer i Veltalenhed og blev den
gejstlige Stand tro. Han døde som Abbed i et
Benediktinerkloster ved Ragusa. Hans Skr er
mangfoldige. Som mange af Dalmatiens store
Mænd beherskede han Italiensk, Latin og
Kroatisk; der findes lærde Arbejder og
Digterværker af ham paa alle tre Sprog, men kun hans
kroatiske Skr naaede høj Rang paa en Tid,
hvor Ragusa's Digtekunst stundede mod
Undergang. Hans Poesi var især religiøs-didaktisk.
Mest kendte bl. G.'s kroatiske Skr er: <i>Uzdasi
Mandaljene pokornice</i> (»Den bodfærdige
Magdalene's Sukke« [1728, 1851]) samt det satiriske
Digt <i>Marunko i Pavica</i> (1729, 1851), hvor G.
spotter over sine Bysbørns søgte Aandrighed.
Paa Latin skrev han bl. a. <i>Rerum illyricarum
seu Illyrici Historia</i>, paa Italiensk <i>Il novizzo
benedittino</i>.
<i>(A. M. B.). K. S.</i>
</chapter>

<chapter name="Gjorslev">
<b>Gjorslev</b> Hovedgaard, forhen Stamhus i
Stevns Herred, N. f. Storehedinge. G., der er
opstaaet af en Landsby af samme Navn, nævnes
i en Kæmpevise om Hr. Rane, der hos
Huitfeld gøres identisk med Erik Klipping's troløse
Kammersvend Ranild Johnssen. 1370 ejedes den
stærke Borg G. af Roskilde Bispestol. Biskop
Peder Jensen Lodehat (d. 1416) opførte den
endnu bevarede, ejendommelige og anselige
Hovedbygning (se nedenf.). Ved Reformationen
kom G. som alt andet Bispegods under Kronen,
og 1540 overdrog Christian III den til den
pommerske Adelsmand Peder Svave, Luther's gode
Ven og Rektor for Kbhvn's Universitet. Ved
hans Datters Giftermaal med Vincens Juel kom
G. til denne Slægt, derefter til Bilde'rne og
1630 til Just Høeg. 1657 blev den solgt til
Jochum Irgens, hvis Fordringshavere, et holl.
Firma, de Schardeneller, overtog den efter hans
Død. 1678 blev den for 40000 Dl. Spec. solgt til
Dronning Charlotte Amalie, der hyppigt opholdt
sig her, særlig som Enkedronning. Hun
forenede den med Godserne Søholm og Erikstrup
og lod alle tre Gaarde gaa i Arv til sin Datter,
Prinsesse Sophie Hedvig, der 1718 solgte dem
til Frederik IV. G. blev nu gjort til et
Rytterdistrikt, men 1743 (tillige med de to nævnte
Gaarde) solgt af Christian VI til Kammerraad
Linstrup, adlet 1756 under Navnet
Lindencrone. Linstrup, der tidligere havde været
Supercargo i det dansk-ostindiske Kompagnis
Tjeneste, tog sig med stor Iver af det længe
forsømte Gods, opførte Skoler, ombyggede
Gaardene, indførte Kartoffeldyrkning o. a. m.
1760, ved Hundredaarsfesten for Enevældens
Indførelse, eftergav han sine Bønder en
betydelig Skatterestance, 16000 Rdl. Han indskrænkede
Hoveriet og ophævede det endelig 1767 mod
Bøndernes eget Ønske. Hans Reformer kom
imidlertid for tidlig, og nærmest p. Gr. a., at
der ikke samtidig foretoges Udskiftning, førte
de ikke til det tilsigtede Maal. Tværtimod sank
Bøndernes Velstand. 1763 var G. med de to
fornævnte Godser blevet ophøjet til et Stamhus,
men særlig p. Gr. a. Bøndernes Mangel paa
Evne til at
betale deres
Afgifter
maatte
allerede hans
Søn 1793
med kgl.
Tilladelse
sælge
Stamhuset. J. B.
Scavenius,
tidligere
Faktor i det
ostindiske
Selskabs
Tjeneste,
købte det
for 200000
Rdl. Ogsaa
han
arbejdede med
stor
Dygtighed og med
mere Held
end sin Forgænger paa at ophjælpe Godsets
Tilstand og forbedre Bøndernes Kaar. Han
tilkøbte Klintholm paa Møen, og hans Slægt, der
blev adlet 1843, ejer endnu G. — G. er opført
af Kalksten fra Stevns i Korsform, med et
Taarn med spidst Tegltag over Korsets
Firkant. Kælder og Stueetage er hvælvede. I den
sidste findes en smuk Hal med 3 3/4 m høje
Hvælvinger, baarne af en Midterpille. I Slutn.
af 18. Aarh. er opført en 3-etages Tilbygning
til den ene Fløj med Taarn fra Gavlen, bestemt
til astronomiske Observationer. Der findes paa
G. et kostbart Bibliotek samt en meget stor
Kortsamling.
<i>B. L.</i>

<img>Gjorslev.</img>
</chapter>

<chapter name="Gjuke">
<b>Gjuke,</b> Fader til Gjukungerne ɔ:
Gjukesønnerne i Volsung-Sagnkredsen; optræder ikke
selv i Digtningen. Har sin Oprindelse fra en
hist. Person, Burgunderkongen Gibico, i
Begyndelsen af Folkevandringstiden.
<i>(A. O.). H. El.</i>
</chapter>

<chapter name="Gjukunger">
<b>Gjukunger</b> ɔ: Gjuke's og Grimhild's Sønner
(Gunnar, Hogne og Guthorm), nogle af
Hovedpersonerne i <sp>Völsung</sp>-Sagnkredsen.
</chapter>

<chapter name="Gjuvasshytten">
<b>Gjuvasshytten</b> ['ju.vas-], Turisthytte i
Jotunheimen N. f. Galdhöpiggen, c. 1914 m o. H.
</chapter>

<chapter name="Gjællebro">
<b>Gjællebro,</b> Broen til Dødsriget; se <sp>Gjall</sp>.
</chapter>

<chapter name="gjæte">
<b>gjæte</b> ['jæ.t<sub>ə</sub>], norsk Betegnelse for at vogte
Kreaturer ude paa Marken. Oldn. <i>gæta</i>, »passe
paa«.
<i>Hj. F.</i>
</chapter>

<chapter name="Gjöa-Ekspeditionen">
<b>Gjöa-Ekspeditionen</b> ['jø.a-], den 1903—06
under Ledelse af Nordmanden, Kaptajn Roald
Amundsen med Fangstjagten »Gjöa« udførte
Ekspedition, hvis Plan det var at udforske
den magnetiske Nordpol og sejle rundt Nord
om Amerikas Fastland: »Nordvestpassagen«.
Som Næstkommanderende deltog
