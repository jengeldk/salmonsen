han Materiale til Værker om de fønikiske
Indskrifter, særlig <i>Scripturæ linguæque Phoeniciæ
monumenta</i>, 1—3 (1837). (<sp>Litt</sp>.: <sp>Hauck</sp>,
»Realencyklopädie f. prot. Theol. u. Kirche«,
3. Opl., VI, 624 ff.).
<i>J. P.</i>
</chapter>

<chapter name="Gesenk">
<b>Gesenk</b> (<sp>Synk</sp> eller <sp>Afsænkning</sp>) er i
Bjergmandssproget Navnet paa den
nedadgaaende Drift af forholdsvis ringe Dybde.
<i>A. G.</i>
</chapter>

<chapter name="Geser">
<b>Geser</b> ['gezer], d. s. s. <sp>Gezer</sp>.
</chapter>

<chapter name="Gesims">
<b>Gesims,</b> en arkitektonisk Bygningsdel, der
horisontalt deler ell. kroner en Facade.
Hoved-G. afslutter Facaden foroven og danner
Overgangen til Taget. G.'s Størrelse og Form samt
Forholdet mellem de forsk. Led med deres
Lys- og Skyggevirkning er en væsentlig
Betingelse for en Bygnings Skønhed.

G. har i de antikke gr. G.-Former naaet sin
største Fuldkommenhed og, naar man undtager
Middelalderen, er det de antikke Former, der
danner Udgangspunktet for G. igennem de
forskellige Stilepoker.
Fig. viser Inddelingen i den antikke ioniske
G. Mellem Arkitraven — det første vandrette
Led over Søjlerne — og den egl. G. er
indskudt en Frise, hvorover G.'s forsk. Led,
Perlesnor, Æggestav, Tandsnit, Hængeplade og
Tagrende springer frem. I indvendige Rum
anbringes G. som Adskillelse mellem Loft og Væg.
<i>C. B-r.</i>

<img>Gesims.</img>
</chapter>

<chapter name="Gesner, Johann Matthias">
<b>Gesner</b> ['gæsn<sub>ə</sub>r], <sp>Johann Matthias</sp>,
klassisk Filolog og Pædagog, f. 9. Apr. 1691 i
Roth (ved Nürnberg), d. 3. Aug. 1761 i
Göttingen, studerede i Jena, virkede først i 20 Aar
som Skolemand (1715—29 som Konrektor i
Weimar, 1729—30 som Rektor i Ansbach, 1730—34
som Rektor ved Thomas-Skolen i Leipzig) og
blev dernæst 1734 kaldet til det nyoprettede
Univ. i Göttingen som Prof. i »Poesi og
Veltalenhed«; tillige blev han Bibliotekar og
Tilsynsmand ved Skolevæsenet i Hannover. Som
Skolemand havde G. stor Bet. dels ved at
forbedre Undervisningen, især i Græsk (til den
Ende udgav han <i>Chrestomathia Græca</i> [1731]),
dels ved som Forstander for det
filologiskpædagogiske Seminar i Göttingen at uddanne
dygtige Lærere. Hans Virksomhed som Filolog
falder mest paa Latinens Omraade, og han har
her sin Styrke i Fortolkningen mere end i
Tekstkritikken; i Modsætning til den hollandske
Manér indskrænkede han sig til det for
Forstaaelsen af Indholdet strengt nødvendige og
fremsatte dette i en klar og smagfuld Form.
Han har udg. <i>Scriptores rei rusticæ</i> (4 Bd,
1735), Quintilian (1738), Plinius den Yngre
(1739), Horats (1752), Claudian (1759);
endvidere et stort Leksikon: <i>Novus linguæ et
eruditionis Romanæ thesaurus</i> (4 Bind, 1749,
en Bearbejdelse af Stephanus' »Thesaurus«,
bygget paa 12 Aars selvstændige Studier. —
G.'s talrige mindre Arbejder er for største
Delen samlede i »Kleine deutsche Schriften«
(1756) og <i>Opuscula minora varii argumenti</i> (2
Bd, 1743—45); efter hans Død udkom <i>Thesaurus
epistolicus</i> (2 Bd, 1768—70). (<sp>Litt</sp>.: <sp>Ernesti</sp>,
<i>Narratio de Gesnero</i> [Leipzig 1762]; <sp>Bursian</sp>,
»Gesch. d. kl. Philol. in Deutschland«, I,
387—93; <sp>Sandys</sp>, <i>History of classical
scholarship</i>, III, 5—9).
<i>A. B. D.</i>
</chapter>

<chapter name="Gesner, Konrad von">
<b>Gesner</b> ['gæsn<sub>ə</sub>r], <sp>Konrad von</sp>, schweizisk
Naturgransker, Læge, Hellenist og Polyhistor,
vistnok sin Tids kundskabsrigeste Lærde,
hvorfor man har kaldt ham Datidens Plinius, f.
26. Marts 1516 i Zürich, d. smst. 13. Decbr 1565.
G. studerede saavel klassiske Sprog som
Medicin og Naturvidenskaber i Strassburg,
Bourges, Paris og Basel, blev 1537 Prof. i gr. Sprog
i Lausanne og efter at have studeret Medicin
(i Montpellier) 1541 Prof. i Fysik i Zürich, hvor
han tillige virkede som Læge. G. har den
Fortjeneste først at have hævet Naturhistorien til
en virkelig Videnskab, saavel Zoologien som
Botanikken, ja han virkede ogsaa i
Mineralogien og Palæontologien. G. var den første, som
beskrev Dyrene fra et virkeligt naturhistorisk
Standpunkt, og som fremdrog Planternes
Blomster- og Frugtdele som et væsentligt Moment
ved Inddeling af Botanikken. Han anlagde en
bot. Have og et Naturaliekabinet. Vor alm.
dyrkede Tulipan, <i>Tulipa Gesneriana</i>, har af
Linné faaet Navn efter ham, ligeledes den af
Endlicher benævnte Familie <i>Gesneriaceæ</i>. Hans
Hovedværk er <i>Historia animalium</i> (4 Bd,
1551—58, udg. med Træsnit 1603—21 og paa ny
udvidet 1669—70 som »Allgemeines Thierbuch«).
De enkelte Dele udgav han særskilt: <i>Icones
animalium quadrupedum</i> (1553), <i>Icones
animalium aquatilium</i> (1560), <i>Icones avium</i> (1555,
ny Udg. 1560). Hans <i>Stirpium Historia</i> udgaves
paa ny som <i>Opera botanica</i> af Schmiedel (2
Bd, 1783); 1555 udgav G.: <i>De omni rerum
fossilium genere, gemmis, lapidibus, metallis etc.</i>,
1577 udgaves hans <i>Epistolæ medicinales</i>. Ikke
mindre Fortjeneste har G. indlagt sig af Oldtidens
Litteraturhistorie, idet han 1545—55 i Zürich
udgav det for sin Tid fortrinlige Værk:
<i>Bibliotheca Universalis, seu Catalogus omnium
scriptorum in tribus, linguis, græca, latina, hebraica</i>
(4 Bd). (<sp>Litt</sp>.: <sp>Hanhart</sp>, »Konrad G.«
[Winterthur 1824]).
<i>(V. S.). R. H. S.</i>
</chapter>

<chapter name="Gesneria">
<b>Gesneria,</b> Slægt af <i>Gesneriaceæ</i>, Buske eller
Halvbuske med spredte Blade og oftest
skarlagenrøde Kroner med langt Rør. 35 Arter, de
fleste paa de vestindiske Øer. Nogle dyrkes i
Varmehuse, saaledes <i>G. libanensis Morren</i>
