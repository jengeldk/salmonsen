udgaar Linierne Nordendorf, Kirchheim og
Wellenburg. Den første uddøde 1671, de to andre
bestaar endnu. Overhovederne for Familierne
var arvelige Medlemmer af det bayerske
Overhus. — Portrætter af de mest fremtrædende
Medlemmer af F.-Familien udgav Kobberstikkeren 
Dominicos Custos 1593 (64 Blade). 1618
udkom en ny Udg. med 127 Portrætter og med
en lat. Genealogi, 1622 en tysk Udg. og 1754
atter en ny, forøget til 139 Portrætter. (<sp>Litt</sp>.:
<sp>Ehrenberg</sp>, »Das Zeitalter d. F.«, I—II
[Jeria 1896]; <sp>Schulte</sp>, »Die F. in Rom«
[Leipzig 1904]; <sp>Stauber</sp>, »Das Haus F.«
[Augsburg 1900]; <sp>M. Jansen</sp>, »Die Anfänge d. F.«
[Leipzig 1907]; <sp>Fabricius</sp>, »Danmark 1567.
En fuggersk Agents Indberetninger« [i »Danske
Mag.«, 1916] og <sp>Sammes</sp> Afh. i »Vor Fortid«,
1917).
<i>L. K.</i>
</chapter>

<chapter name="Fughetta">
<b>Fughetta</b> [fu'get.a] (ital.), i Musikken en
Fuga af mindre Omfang, uden den strenge og
brede Udarbejdelse og allerede i Temaet af
lettere og mere graciøs Form end den egl.
Fuga.
<i>S. L.</i>
</chapter>

<chapter name="fugit irreparabile tempus">
<b>fugit irreparabile tempus</b> (lat.), Tiden flyr
uigenkaldelig. Citat af Vergil's <i>Georgica</i> III,
V. 284.
</chapter>

<chapter name="Fuglasker">
<b>Fuglasker</b>, se <sp>Eldleyjar</sp>.
</chapter>

<chapter name="Fugle">
<b>Fugle</b> (<i>Aves</i>) er Hvirveldyr, hvis
Forlemmer er omformede til Flyveredskaber paa en
saadan Maade, at Flyveevnen væsentlig
betinges af en særlig Overhudsdannelse, Fjerene.
Denne Omdannelse af Forlemmerne præger i
høj Grad F.'s øvrige Bygning. Hovedet bliver
lille, idet det kraftige Kæbeparti erstattes af
et Næb. Baglemmerne omdannes, saa Gang paa
dem alene muliggøres; Knoglerne er luftfyldte,
da Lethed er nødvendig. Det rigelige Stofskifte,
som kræves af F.'s hurtige og udholdende
Bevægelser, fremkalder en høj Varmegrad i
Legemet; for at beskyttes mod Udstraaling af
Varme omgives F. af en tæt Fjerklædning.

Fugleklassen, med sine 12—13000 Arter den
artrigeste Hvirveldyrklasse, synes saaledes vel
adskilt fra alle øvrige Hvirveldyr; inden for
Klassen selv er der i alle indvendige
Bygningsforhold en udtalt Overensstemmelse, saaledes
at kun een Gruppe, Strudsfuglene, er dybere
adskilt fra de øvrige F. Medens F.'s Adskillelse
fra Pattedyrene er meget skarp, er Forholdet
anderledes over for Krybdyrene; mange er
endog tilbøjelige til at slaa F. og Krybdyr
srmmen til een Klasse under Navnet
<i>Sauropsida</i> (Huxley) p. Gr. a. deres betydelige
Overensstemmelse i Bygning. I Skelettet viser sig
gennemgribende Ligheder; begge Klasser har
en enkelt Nakkeledknude, har Underkæben
dannet af fl. Knogler paa hver Side og forbundet
med Kraniet ved et Ledben. Hvirvlerne
mangler Endeplader. — Bryst- og Bughule er ikke
ell. kun ufuldstændigt adskilte, idet
Mellemgulvet delvis mangler, endvidere mangler
Forbindelsen mellem Hjernens 2 Halvdele; de røde
Blodlegemer er ovale og kerneholdige. Baade
Krybdyr og F. lægget Æg med stort Næringsindhold, 
saa at Fostret, selv om det udruges
inde i Legemet, ikke ernæres af
Moderorganismens Blod.

At F. og Krybdyr staar i nært indbyrdes
Slægtskabsforhold og har en fælles
Afstamning, ligger uden for al Tvivl; de ældste kendte
F. <sp>Oldfuglen</sp> (<i>Archæopteryx</i>) og Kridttidens
F. viser ogsaa langt stærkere krybdyrlignende
Træk end Nutidens F.

<sp>Benbygning</sp>. I den efterfølgende
Skildring af F.'s Anatomi er man ved Betegnelserne
»opad«, »nedad«, »fortil'« og »bagtil« stedse
gaaet ud fra at betragte F. som siddende
oprejst. F.'s Knogler bestaar i alt væsentligt af
de samme som de øvrige Hvirveldyrs, for en
Del naturligvis stærkt omdannede, og
tilpassede efter F.'s særlige Levevis. Knoglevævet er

<img>Fig. 1. Fugleskelet. <i>Rh</i> Halsribben. <i>Cl</i> Nøgleben.
<i>Co</i> Ravnenæbsben. <i>Se</i> Skulderblad. <i>St</i> Brystben. <i>Stc</i>
Ribbenenes forreste Halvdel. <i>Pu</i> Krogtap. <i>Jl</i>
Hofteben. <i>Js</i> Sædeben. <i>Pb</i> Skamben. <i>H</i> Overarm. <i>R</i>
Spoleben. <i>U</i> Albueben. <i>CC</i> Haandrod. <i>Mc</i> Mellemhaand. 
<i>p′, p″, p‴</i>, 2., 3. og 4. Finger. <i>Fe</i> Laarben.
<i>T</i> Skinneben. <i>F</i> Lægben. <i>J</i> Hælled. <i>Tm</i> Løb.
<i>Z</i> Tæer.</img>

stærkt, men tyndt, saa at den enkelte Knogle
er ganske let; dette opnaas ogsaa derved, at
en stor Del af Knoglerne vel anlægges
marvfyldte, men senere fyldes med Luft, idet
Udbugtninger fra Luftsækkene træder ind i
Knoglerne og udklæder dem. Denne Luftfyldning
(Pneumaticitet) er meget forsk., i Alm. størst
hos de bedst flyvende F.; den er særlig udtalt
i Overarm, Brystben, Bækken, Hvirvler og
Kranium, men kan findes i alle Knogler. I
Rørknoglernes Endestykker findes som hos
Pattedyrene et masket Benvæv. — I <sp>Kraniet</sp> er
hos den voksne Fugl Sømmene udslettede; den
Del af Kraniet, der omslutter Hjernehulen:
Pande-, Isse-, Nakke-, Tindinge- og Kileben,
