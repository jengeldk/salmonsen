Sagaen har opbevaret nogle af hans Vers; han
klager i disse, ligesom Egill Skallagrimsson,
over Alderdommens ubønhørlige Tryk og
mindes med Vemod sine tidligere Dage. En af
hans Sønner var Digteren Vigfus, der bl. a.
deltog i Jomsvikingeslaget, og som var en
meget kraftig og stridbar Mand. Sagaen om G. E.,
udg. i »Islenskar fornsögur« I (1880), hører til
de bedste Sagaer ved sin kortfattede og
kernefulde Fremstilling og Stil.
<i>F. J.</i>
</chapter>

<chapter name="Glúmr Geirason">
<b>Glúmr Geirason</b> ['glu.mr-'gæjrasån], den
første isl. Hirdskjald, fra Midten af 10. Aarh.,
var særlig knyttet til Harald Graafeld, om hvem
han forfattede et Digt, <i>Gráfeldardrápa</i>, hvoraf
en hel Del Vers er bevarede; det er et kraftigt,
hist. Digt. Desuden vides han at have digtet
om Erik Blodøkse. (<sp>Litt</sp>.: <sp>F. Jónsson</sp>,
»Oldn.-oldisl. Litt.-hist.« I; »Snorra-Edda« III).
<i>F. J.</i>
</chapter>

<chapter name="Glumso">
<b>Glumso,</b> se <sp>Gloso</sp>.
</chapter>

<chapter name="Glumsø">
<b>Glumsø,</b> voksende Sogneby i det sydlige
Sjælland, Tybjerg Herred, Præstø Amt, c. 11
km SØ. f. Sorø og 15 km NNV. f. Næstved,
havde 1. Februar 1916 112 Gaarde og Huse og
456 Indb. (1901: 352). Byen har Kirke, Skole,
Realskole, Planteskole, Missionshus, Stiftelse
(»G. Hospital«), Apotek, Elektricitetsværk,
Vandværk, fl. industrielle Anlæg,
Købmandsforretninger, Møller m. m. samt Postkontor.
<i>H. W.</i>
</chapter>

<chapter name="Gluntarne">
<b>Gluntarne</b> er Navnet paa en Cyclus Duetter
— for Bas og Baryton — der giver et livligt
Billede af Studenterlivet i Upsala i
Halvtredserne. Baade Tekst og Musik skyldes <sp>Gunnar
Wennerberg</sp>. Duetterne er lagt i Munden
paa to Personer, Magisteren og Gluntan;
Navnet hidrører fra, at en af de to første
Fortolkere af Sangene, bar Øgenavnet »glunt«, der
bet. »unge Mand«. Sangkredsen vandt stor Yndest
og Udbredelse, ikke blot i Hjemlandet, men
ogsaa i Norge og Danmark. Til fuldstændig
Forstaaelse af den kræves der baade en sproglig
og en real Kommentar; paa Dansk er en
saadan givet af Th. Siersted.
<i>I. F-H.</i>
</chapter>

<chapter name="Glutamin">
<b>Glutamin,</b> se <sp>Glutaminsyre</sp>.
</chapter>

<chapter name="Glutaminsyre">
<b>Glutaminsyre,</b> Aminoglutarsyre, en tobasisk
Monoaminosyre, COOH.CH(NH<sub>2</sub>)CH<sub>2</sub>.CH<sub>2</sub>COOH,
homolog med Asparaginsyren, afledes af
Glutarsyre (s. d.) derved, at et Brintatom erstattes af
Amingruppen NH<sub>2</sub>; den findes ikke fri i
Naturen, men forekommer sammen med
Asparaginsyre i Roesukkermelasse og opstaar
samtidig med andre Aminosyrer i forsk. Mængde
ved Nedbrydning af forsk. Æggehvidestoffer,
saaledes ved Hydrolyse ved Behandling med
fortyndede Syrer; Kaseïn giver 10,8 %,
Hønseæggehvide 9 %, Gliadin (af Hvedemel) indtil
37 % G. G., der faas i veludviklede Krystaller,
er ret letopløselig i Vand, tungere i Alkohol;
den vandige Opløsning drejer det polariserede
Lys tilhøjre.

Et Amid af G.. <sp>Glutamin</sp>, COOH.CH(NH<sub>2</sub>)
.CH<sub>2</sub>.CH<sub>2</sub>.CO.NH<sub>2</sub>, findes i Kimen hos Vikker
o. a.; det er ikke et primært
Æggehvidespaltningsprodukt, men et syntetisk Produkt, som
Planten ophober.
<i>R. K.</i>
</chapter>

<chapter name="Glutarsyre">
<b>Glutarsyre,</b> COOH.(CH<sub>2</sub>)<sub>3</sub>,COOH, en tobasisk
Syre af Oxalsyrerækken, faas af Glutaminsyre
og er et vel krystalliserende Stof, der smelter
ved 97° og destillerer ved 303°; G.'s
Ammoniumsalt giver ved Destillation <sp>Glutarimid</sp>,
C<sub>5</sub>H<sub>7</sub>O<sub>2</sub>N.
<i>(O. C.). R. K.</i>
</chapter>

<chapter name="Gluten">
<b>Gluten</b> kaldes den Blanding af Hovedmængden
af de i Kornsorternes Frø forekommende
Proteinstoffer, der fremkommer, naar Mel, der
først ved Behandling med koldt Vand er
befriet for <sp>Plantealbumin</sp> og dernæst vod
en svag Saltopløsning for <sp>Edestin</sp>, æltes over
en Sigte i rindende Vand, saaledes at Stivelsen
udvaskes. G., der fremtræder som en graalig
elastisk Masse, og som væsentlig bestaar af
<sp>G.-Kasein</sp>, der er uopløselig, og
<sp>G.-Gliadin</sp>, der er letopløselig i middelstærk
Alkohol, findes i en Mængde af c. 12 % i
Hvedemel og c. 10 % i Rugmel og spiller en vigtig
Rolle ved Brødtilvirkningen ved at give
Brøddejgen den sejge Beskaffenhed, der betinger,
at den under Gæringen udviklede Kulsyre ikke
kan slippe bort, men hæver Massen og gør
den let og porøs. G. har stor Næringsværdi,
og Brødets Næringsværdi kan derfor forøges
betydeligt, saaledes som det sker ved
Fremstilling af »Glutenbrød«, ved Tilsætning til
Melet af G., der vindes som Biprodukt ved
Tilvirkning af Hvedestivelse.
<i>R. K.</i>
</chapter>

<chapter name="Glutenbrød">
<b>Glutenbrød</b> blev opr. anbefalet af
<sp>Bouchardat</sp> som Surrogat for Brød hos
Patienter med Sukkersyge. Det har, efter at
man har faaet gode Præparater, faaet en
overordentlig stor Udbredelse. Gluten bestaar af
forsk. Proteinstoffer, som bl. a. findes i
Hveden (Glutenfibrin, Gliadin, Mucedin og
Glutenkasein). Det tilberedes af Hvedemelet ved
Udvaskning af Stivelsen i særlig indrettede
Maskiner, hvorved Planteproteinstoffet bliver
tilbage som en gullig, viskelæderagtig Masse, som
er stærkt vandholdig. Til Diabetikere kan der
nu fremstilles Brødsorter med forholdsvis
ringe Indhold af Kulhydrater.
<i>H. I. B.</i>
</chapter>

<chapter name="Glutenceller">
<b>Glutenceller</b> (<sp>bot.</sp>) kaldes de i Reglen
isodiametriske Parenkymceller, som danner det
ell. de yderste, som oftest temmelig
tykvæggede Cellelag af Græsfrøets Frøhvide; Cellerne
heri staar i indbyrdes protoplasmatisk
Forbindelse (gennem Cellevæggen, som er af ren
Cellulose) og indeholder talrige, yderst smaa
Aleuronkorn samt den ved Spiringen saa vigtige
Diastase.
<i>V. A. P.</i>
</chapter>

<chapter name="Glutin">
<b>Glutin,</b> <sp>Benlim</sp> (se <sp>Lim</sp>). I
Ølfabrikationen Benævnelse for nogle uorganiserede
organiske Udskilninger af ukendt Oprindelse, der
gør Øllet uklart.
<i>K. M.</i>
</chapter>

<chapter name="Glutol">
<b>Glutol</b> (<sp>Glutoform</sp>) er en Forbindelse af
Formaldehyd og Gelatine og danner et hvidt
ell. gulligt Pulver. Det anvendes som
antiseptisk Strøpulver ved Saarbehandling.
<i>E. K.</i>
</chapter>

<chapter name="Glutsneppe">
<b>Glutsneppe</b> (norsk), se <sp>Klirer</sp>.
</chapter>

<chapter name="Glutæer">
<b>Glutæer,</b> d. s. s. <sp>Sædemuskler</sp>.
</chapter>

<chapter name="Glyceria">
<b>Glyceria,</b> se <sp>Sødgræs</sp>.
</chapter>

<chapter name="Glycerider">
<b>Glycerider</b> betegner de sammensntte
Æterarter (Alkylsalte) af Glycerin ɔ: de
Forbindelser, der opstaar, naar Glycerin forener sig med
Syrer under Udtrædelse af Vand, hvorved dets
Hydroxylbrint erstattes af Syreradikaler. — Da
Glycerin er en treatomig Alkohol, indeholder
den tre Hydroxylgrupper; der er altsaa tre
Brintatomer, som helt ell. delvis kan erstattes
