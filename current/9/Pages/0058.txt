Herimod har imidlertid Rowland Hill's Søn,
Pearson Hill, protesteret, bl. a. i et Foredrag, ban
1881 holdt i den filatelistiske Klub i London,
idet han fastholdt, at F. blev foreslaaet af hans
Fader Febr 1837, medens James Chalmers i et
Brev, som endnu eksisterede, selv angav Novbr
1837 som det Tidspunkt, paa hvilket han først
fremsatte sit Forslag. Filatelistklubben vedtog
derefter at udtale, at Rowland Hill og James
Chalmers havde faaet Ideen til F. uafhængig
af hinanden. I en Række Flyveskrifter, ikke
mindre end 29, har Patrick Chalmers søgt at
hævde sin Faders Forrang som F.'s Opfinder,
og hans Bestræbelser synes ogsaa kronede med
Held, idet man nu, om det end indrømmes,
at Rowland Hill er den første, der offentlig har
fremsat Forslag om F., alm. giver James
Chalmers Æren for først at have undfanget Ideen
til F. og forsøgsvis fremstillet saadanne.

Rowland Hill's Reform, Indførelsen af
Pennyportoen, traadte i Kraft 1840, og hermed
blev ogsaa F. taget i Brug. De første F. til
Værdi 1 Penny og 2 Pence bar Dronning
Victoria's Billede; de kunde anvendes fra 6. Maj
1840, men synes alt at være udgivne til
Publikum 1. Maj. Efter at F. var indført i
England, fulgte andre Stater snart efter, og F.
anvendes nu af Postvæsenet i alle Lande. F.
indførtes 1843 i Brasilien, Kanton Zürich og
Geneve, 1845 i Finland (først kun Brevomslag,
1856 egl. F.), 1847 i de forenede nordamerikanske
Fristater, 1848 i Rusland. 1849 i Belgien,
Frankrig og Bayern, 1850 i Schweiz, Spanien,
Østerrig, Sachsen, Preussen og Hannover, 1851
i Danmark, Baden, Württemberg, Oldenburg,
Sardinien og Kanada, 1852 i Braunschweig,
Luxembourg, Nederlandene, Parma, Modena,
Kirkestaten og Thum und Taxis Postforvaltning,
1853 i Portugal, 1854 i Norge, 1855 i
Sverige og Bremen, 1858 i Valakiet og Sicilien,
1859 i Mecklenburg-Schwerin, Hamburg og
Lübeck, 1861 i Italien og Grækenland, 1863 i
Mecklenburg-Strelitz og Tyrkiet, 1868 i
Persien o. s. v.

Foruden de egl. til Paaklæbning bestemte F.
udstedes nu i saa godt som alle Lande ogsaa
andre Frigørelsesmidler, saasom Brevkort,
Konvolutter og Omslag til Tryksagsforsendelser med
paatrykt F. Paa F. er altid angivet Landets
Navn samt den Værdi, hvorfor de er udstedte.
Hver Værdi har sin Farve. I Verdenspostkonventionen
er det fastsat, at de F., der
repræsenterer Verdenspostforeningens
Normaltakster ell de til samme i hvert Land
modsvarende Beløb, skal udfærdiges i bestemte
Farver, nemlig 25 centimer (20 Øre) i Mørkeblaat,
10 centimer (10 Øre) i Rødt og 5 centimer (5
Øre) i Grønt. Af Hensyn til den Værdi, F.
repræsenterer, er de i de fleste Lande ligesom
Pengesedler ved særlige Love beskyttede mod
Efterligning, for Danmarks Vedk. ved L. 9.
Decbr 1889. Om Frimærkesamleri, se ndfr.
(<sp>Litt</sp>.: <i>The Encyclopædia Britannica</i>, Bd XXII,
Art. <i>Post and Postal Service, Chambers'
Encyclopædia</i>, Bd IX [London 1904]).
<i>Fr. O.</i>

<sp>Frimærkesamleriet</sp> ell. som det med
en fra Frankrig stammende Betegnelse alm.
kaldes <sp>Filatelien</sp>, er den Gren af
Samlermani, der ubetinget har vundet den største
Udbredelse, idet dens Tilhængere kan tælles i
Hundredtusinder og findes spredt over hele
Jorden; i Europa saavel som i det mørke
Afrika, i Asien, Amerika og Australien, overalt hvor
det organiserede Postvæsens Forsendelser
kommer frem, frigjorte ved Hjælp af de smaa
Mærker, har disse fundet ivrige Samlere inden
for begge Køn, i alle Aldere og i alle Stillinger,
selv de højeste.

Kort efter at Rowland Hill havde indført F.
som Frigørelsesmiddel for Postforsendelser i
England, begyndte Dr. Gray, der var ansat ved
British Museum i London, at samle Mærkerne,
og 1841 fandtes i <i>Times</i> Avertissementer fra en
Dame, der ønskede brugte F. Fra England
bredte Interessen for Mærkerne sig til de
forenede Stater, Belgien og Frankrig, derefter til
Tyskland og de skandinaviske Lande. Medens
man i den første Snes Aar samlede Mærkerne
uden nogen bestemt Plan ud over det, at man
holdt hvert Lands Mærker for sig, skete der
med Beg. af 1860'erne en Forandring heri, idet
man nu gik over til at ordne Mærkerne efter
de forsk. Emissioner inden for hvert Land, og
ligeledes efterhaanden tog Hensyn til
Forskelligheder i Tryk, Takning, Vandmærke, Papir
og Farvenuancer. 1862 udkom i England det
første Katalog over alle da kendte Mærker og
Decbr s. A. det første filatelistiske Tidsskrift
<i>The Stamp Collectors Review and Monthly
Advertiser</i>, udg. i Liverpool. Disse blev hurtigt
efterfulgt af Kataloger og Tidsskr i andre
Lande, og nu udkommer der hvert Aar talrige
Kataloger, hvoraf mange er store Værker paa
1000 Sider og mere, medens de filatelistiske
Tidsskrifters Antal er adskillige Hundrede paa
alle mulige Sprog.

Med den store Udbredelse, Frimærkesamleriet
fik, opstod hos Dyrkerne ganske naturligt
Trangen til at slutte sig sammen i Foreninger;
Apr. 1869 stiftedes <i>The London Philatelic
Society</i>, der nu fører Navnet <i>The Royal
Philatelic Society</i>, 1874 <i>Société française de
timbrologie</i> i Paris og 1877 »Der internationale
Philatelistenverein« i Dresden. Nu maa
Foreningernes Antal temmelig sikkert anslaas til
mindst 500, af hvilke de fleste findes i Amerika
og Tyskland. I Kbhvn blev der allerede i
Midten af Halvfjerdserne dannet en Forening, der
dog kun førte en kortvarig Tilværelse.
Samtidig blev der ogsaa her et Par Aar udg. et
Maanedsskrift for Frimærkesamlere. Jan. 1885
dannedes af en Del kbhvn'ske Samlere en
Sektion af Dresden-Foreningen, der 22. Novbr 1887
gik over til at blive en selvstændig Forening
under Navn af »Kjøbenhavns Filatelistklub«,
som f. T. tæller c. 1000 Medlemmer. Denne
Forening i Forbindelse med Foreninger i Bergen,
Kria, Göteborg, Lund, Sthlm og Helsingfors
dannede Juni 1895 det nordiske Forbund til
gensidig Støtte, og samtidig med sin Oprettelse
paabegyndte Forbundet Udgivelsen af »Nordisk
filatelistisk Tidsskrift« som Fællesorgan for de
nævnte Foreninger.

I Aarenes Løb er der i mange Lande oprettet
Statssamlinger, saaledes bl. a. i England,
Frankrig og Tyskland. Den største af disse er den
