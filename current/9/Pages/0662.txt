i Paris. Af hans litterære Arbejder maa
fremhæves: <i>Histoire naturelle des insectes aptères</i>,
i Forening med Walkenaer (1836—47), <i>Zoologie
et paléontologie françaises</i> (1848—53), <i>Histoire
naturelle des mammifères</i> (2 Bd 1854—55), <i>De
la métamorphose des organes et des générations
alternantes</i> (1860), <i>De Vancienneté de l'homme</i>
(1865), <i>Zoologie et paléontologie générales</i>
(1867—75), <i>Recherches sur l'ancienneté de l'homme
et la periode quaternaire</i> (1867), <i>Reptiles
vivants et fossiles</i> (1869) samt, i Forbindelse med
P. I. van Beneden, Ostéographie des Cétacés
(1868—77).
<i>(J. C.). R. H. S.</i>
</chapter>

<chapter name="Gervasius af Tilbury">
<b>Gervasius af Tilbury</b> [-'ti£b<sub>ə</sub>r<sub>i</sub>], f. i Tilbury
i Essex, studerede og docerede Jura i Bologna,
deltog 1177 i Fredsmødet mellem Alexander
III og Frederik Barbarossa i Venezia. Senere
drog han til England, hvor han knyttede sig
nøje til den unge Kong Henrik, en Søn af
Henrik II, for hvem han skrev en nu tabt
Anekdote samling: <i>Liber facetiarum</i>. Derefter
opholdt han sig hos Ærkebispen af Reims og
drog til Sicilien, hvor han gik i Kong Vilhelm
II's Tjeneste. Gennem eng. Venner kom han
i Forbindelse med Kejser Otto IV, der gjorde
ham til Marskal i Arelate, og hvem han
dedicerede sit Skr. <i>Otia imperialia</i>, et
encyklopædistisk Værk, en Samling af halvt sagnagtige,
hist., geogr. og bib. Fortællinger samt politiske
Teorier, skrevne i et Sprog, der forraader
den kyndige Verdensmand, men tillige med
stærkt kirkelig Tendens. Den er mangelfuld
udg. af Leibnitz i <i>Scriptores rerum
Brunsvicensium</i> (Bd I, Hannover 1707); Uddrag i
<i>Monumenta Germaniæ historica</i> (25. Bd,
Hannover 1880). G.'s Dødsaar er ukendt. (<sp>Litt</sp>.:
<sp>W. Stubbs</sp>, <i>G. of Canterbury</i>, I [<i>Rolls series</i>
1879]; <sp>R. Pauli</sp> i »Nachrichten d. Gesellschaft
d. Wissenschaften zu Göttingen« [1882]).
<i>(M. M.). L. K.</i>
</chapter>

<chapter name="Gervendel">
<b>Gervendel,</b> iflg. Sagnet hos Sakse Jarl i
Jylland, Fader til Ørvendel og Fenge.
<i>G. K-n.</i>
</chapter>

<chapter name="Gervex, Henri">
<b>Gervex</b> [зær'væks], <sp>Henri</sp>, fr. Maler, f. 1852
i Paris. Cabanel og Brisset var hans Lærere;
i Cabanel's Skole øvedes han i Gengivelsen af
nøgen Kvindeskønhed, den han malede, ogsaa
i Tilslutning til Fromentin, med udsøgt,
sensitivt Raffinement, i lyse Toner og lette Skygger.
Efter Debutarbejdet 1873, »Sovende Kvinde
efter Badet«, fik han n. A. Succes som det Nøgnes
Maler med »Bakkantinde og Satyr«
(Luxembourg-Mus.); 1875 malede han »Diana og
Endymion«; »Rollas sidste Øjeblikke« (efter A. de
Musset) ekskluderedes 1878 fra Salonen p. Gr.
a. anstødeligt Indhold, men fik til Gengæld sin
særlige Udstilling; hans meget omstridte,
elegante, men rutinemæssig malede »Nøgen Dame
med Maske« vakte megen Opsigt paa den fr.
Kunstudstilling i Kbhvn 1888. G. har endvidere
malet en Række stærkt realistiske
Genrebilleder og blev en Tid en meget nyttet officiel
Maler med store, ofte ret tomme
Repræsentationsstykker: »Ligsynet i Hospitalet«, det store
»Jurymedlemmer ved Kunstudstillingen 1885«
(udstillet 1888 i Kbhvn), »Dr. Péas
Forelæsning« (1887); »I Republ. françaises
Redaktionsværelse« (1890); det mægtige
Repræsentationsbillede »Præmierne fra Udstill. 1889 uddeles«
(1889, Versailles); »Tsar Nikolajs Kroning i
Moskva« (1900, Tsarens Eje), endvidere
»Borgerligt Ægteskab« (bestemt for en Vielsessal
i et Paris-Mairie), »Bassin de la Vilette« (1882)
m. m.
<i>A. Hk.</i>
</chapter>

<chapter name="Gervinus, Georg Gottfried">
<b>Gervinus,</b> <sp>Georg Gottfried</sp>, tysk
Historiker og Politiker, f. 20. Maj 1805 i Darmstadt,
d. 18. Marts 1871 i Heidelberg. Han var først
ved Handelen, beskæftigede sig derefter med
videnskabelige
Studier og blev
1836 Prof. i Litt.
og Historie i
Göttingen. 1837
var han en af
de 7
Professorer, der
protesterede mod
Ernst August's
Forfatningsbrud, og blev
derfor afsat
og udvist af
Landet. 1844
fik han et
Æresprofessorat i
Heidelberg og holdt
Forelæsninger
ved Univ. der. Ved Siden af sin videnskabelige
Forfattervirksomhed interesserede han sig ivrig
for Politik og kastede sig ind i
Frihedsbevægelsen, skrev Flyveskrifter, udarbejdede 1846
Heidelberg-Adressen til Slesvig-Holstenerne, der
gav Stødet til den litterære Agitation i
Tyskland for Slesvig-Holstenismen, og var 1847 med
til at stifte »Deutsche Zeitung« i Heidelberg, der
blev Organ for det Parti, der vilde skaffe
Tyskland en konstitutionel Forfatning og gøre det
til en fast organiseret Forbundsstat. Han
redigerede Bladet til Aug. 1848. 1848 var han
Hansestædernes Tillidsmand i Forbundsdagen
og blev tillige indvalgt i Nationalforsamlingen,
men traadte allerede tilbage fra Bevægelsen
Aug. 1848 og begav sig ud paa en Rejse til
Italien. 1849 deltog han atter noget i det
politiske Røre, men holdt sig siden væsentlig til
litterær Virksomhed.

G.'s første Hovedværk var »Geschichte der
poetischen Nationallitteratur der Deutschen«
(5 Bd, 1835—42), der ved 4. Opl. fik Titlen
»Geschichte der deutschen Dichtung« (5. Opl.
udg. af Bartsch, 1871—74). Af hans andre
æstetisk-kritiske og litterærhistoriske Arbejder kan
nævnes »Shakespeare« (4 Bd, 1849—50; 4. Opl.
i 2 Bd med Anmærkninger af R. Genée, 1872).
Som hist. Forf. sluttede G. sig nærmest til
Schlosser's Skole og udtalte sine Teorier om
Historieforskning og Historieskrivning i
»Grundzüge der Historik« (1837) og »Nekrolog F. C.
Schlossers« (1861). 1853 udkom »Einleitung in
die Geschichte des 19. Jahrhunderts« (norsk
Overs. 1855), der paadrog ham en Anklage for
Højforræderi, hvorfor han dog frikendtes. 1855
kom 1. Bd af hans »Geschichte des 19.
Jahrhunderts seit der Wiener Verträgen« (8 Bd,
1855—66). Moderne politiske Synspunkter træder
stærkt frem, og medens G. fastholder sine

<img>G. G. Gervinus.</img>
