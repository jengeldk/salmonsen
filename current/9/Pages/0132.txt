ligger 98 km SØ. f. Badajoz, 570 m
o. H. i en frugtbar Egn ved Foden af den
nordligste Kæde af Sierra Morena og ved Vejen
fra Badajoz til Sevilla. (1900) 8500 Indb. F. har
Kobberminer og er bekendt som Maleren
Zurbaran's Fødested.
<i>H. P. S.</i>
</chapter>

<chapter name="Fuente del Maëstre">
<b>Fuente del Maëstre</b> ['f<sub>u</sub>ænt<sub>æ</sub>-ð<sub>æ</sub>l-ma'æstr<sub>æ</sub>],
By i det sydvestlige Spanien, Prov. Badajoz
(Estremadura), ligger 12 km NNV. f. Zafra i
en frugtbar, bakket Egn nær ved Floden
Guedalajira. (1900) 7000 Indb.
<i>H. P. S.</i>
</chapter>

<chapter name="Fuente Ovejuna">
<b>Fuente Ovejuna</b> ['f<sub>u</sub>ænt<sub>æ</sub>-åvæ'кuna], By i
det sydlige Spanien, Prov. Cordoba
(Andalusien), ligger 88 km NV. f. Cordoba paa en
Højslette i den nordlige Del af Sierra Morena.
(1900) 11800 Indb. F. O., der ogsaa kaldes
<sp>F. Abejuna</sp>, er bekendt for sin Biavl.
<i>H. P. S.</i>
</chapter>

<chapter name="Fuenterrabbia">
<b>Fuenterrabbia</b> [f<sub>u</sub>ænt<sub>æ</sub>ra'bia], bask.
<sp>Ondarrabia</sp>, fr. <i>Fontarabic</i>, lat. <i>Fons rapidus</i>, By
i det nordlige Spanien, Prov. Guipuzcoa
(baskiske Prov.), ligger 16 km ØNØ. f. San
Sebastian ved venstre Bred af Bidassoa, ikke
langt fra den fr. Grænse, hvor den lille By
Hendaye ligger. (1900) 4350 Indb. F., der er
en gammeldags bygget By, har et Slot, der nu
er Kaserne, en Havn og Søbade i Forstaden
Magdalena. Tidligere har F. haft Bet. som
Grænsefæstning, og den har spillet en Rolle i
fl. fr.-sp. Krige.
<i>H. P. S.</i>
</chapter>

<chapter name="Fuentes, Don Pedro Henriquez de Azevedo de">
<b>Fuentes</b> [f<sub>u</sub>ænt<sub>æ</sub>s], <sp>Don Pedro Henriquez
de Azevedo de</sp>, Greve og sp. Feltherre,
f. i Valladolid 1560, d. 1643. Han tjente i Alba's
Armé under Felttoget i Portugal 1580 og førte
1589 med Hæder Overkommandoen over de sp.
Hære i dette Land. 1594—96 var han Generalguvernør
i Nederlandene og nogle Aar senere i
Milano; han styrede disse Lande med
Jernhaand og var derfor i høj Grad frygtet og
hadet. Skønt en haard og barsk Soldat var F. dog
en snu Diplomat, navnlig naar det gjaldt at
skade Frankrig, som han nærede et glødende
Had til; det var saaledes navnlig F., som 1599
drog Hertugen af Savojen ind i Liguen mod
Frankrig, og som forledte Marskallen af Biron
til Revolte mod Henrik IV, hvad der kostede
Biron Hovedet. Da Krigen 1635 udbrød mellem
Spanien og Frankrig, kommanderede F. det
berømte sp. Infanteri; det led ved Rocroi et
Knæk, som det aldrig forvandt; den 83-aarige
værkbrudne F. kommanderede, baaret paa en
Feltseng, midt i Kugleregnen og fandt Døden
i Slaget.
<i>(F. J. M.). J. L.</i>
</chapter>

<chapter name="Fuentesauco">
<b>Fuentesauco</b> [f<sub>u</sub>ænt<sub>æ</sub>'sa<sub>u</sub>k<sub>å</sub>], By i det vestlige
Spanien, Prov. Zamora, ligger 40 km SØ. f.
Zamora, 836 m o. H. og er et vigtigt
Vejknudepunkt. (1900) 4000 Indb.
<i>H. P. S.</i>
</chapter>

<chapter name="Fuertaventura">
<b>Fuertaventura</b> [f<sub>u</sub>ærtavæn'tura], den
sydøstligste af de Canariske Øer, er ved det 11
km brede La Bocaina-Stræde skilt fra
Lanzarote og ligger kun 100 km fra Kap Luby paa
den afrikanske Kyst. Arealet er 1722 km<sup>2</sup> og
Indbyggerantallet (1913) 12000. Ved en smal,
kun 100 m høj sandet Tange er Øen delt i en
større nordlig og en mindre sydlig Del, paa
hvilken sidste Øens Kulminationspunkt, <sp>Monte
Jarsia</sp>, hæver sig til 844 m. Ligesom de øvrige
Canarerer F. udpræget vulkansk og bestaar
væsentligst af Lavamasser (Diabas), den er 
meget vandfattig og i det hele temmelig
ufrugtbar, ligesom Skov fuldstændig mangler.
Kvægavl (Kameler, Geder og Faar) er Beboernes
vigtigste Næringsvej, og kun i Nærheden af
Byerne finder man enkelte Figen-, Oliven- og
Mandelplantninger, i den senere Tid drives dog
ogsaa en Del Cochenilleavl. Beboerne, der er
Spaniere, bor samlede i Smaabyer, og de 3
største, <sp>Oliva</sp>, <sp>Santa Maria de
Betancuria</sp>, hvor Viceguvernøren bor, og
<sp>Puerta de Cabras</sp>, har tilsammen alene
de <sup>2</sup>/<sub>3</sub> af hele Øens Indbyggerantal. Det bedste
Anløbssted er Puerta de Cabras.
<i>C. A.</i>
</chapter>

<chapter name="Fufius">
<b>Fufius</b>, fulde Navn<sp> Quintus F. Calenus</sp>,
støttede som Almuetribun 61 f. Kr. Clodius, da
han var anklaget for at have krænket Festen
for Bona Dea. Som Prætor (59) understøttede
han Cæsar, som da var Konsul, og blev 51 hans.
Legat i Gallien. I Borgerkrigen hjalp han
Cæsar med Troppetransporten til Grækenland, mera
mistede største Delen af sin Flaade. Da Cæsar
efter Slaget ved Farsalos gik til Ægypten,
forvaltede F. Grækenland for ham og blev Konsul
de sidste Maaneder af 47. Efter Cæsar's Mord
støttede han Antonius, blev 41 Statholder i
Gallien, men døde 40, da han vilde ile Antonius
til Hjælp i den perusinske Krig.
<i>H. H. R.</i>
</chapter>

<chapter name="Fufluns">
<b>Fufluns</b>, det etruriske Navn paa Dionysos.
</chapter>

<chapter name="Fuga">
<b>Fuga</b> (lat. og ital.; fr. <i>fugue</i>, tysk <i>Fuge</i>), den
højeste Udvikling af den absolut-musikalske,
polyfone Musikform, i hvilken de enkelte
Stemmers Selvstændighed og Ligeberettigelse
gennemføres til det yderste, idet det samme Tema
indtræder afvekslende og periodisk i de forsk.
Stemmer. Dette Tema, <i>Subjectet</i> ell. <i>Dux</i>
(Føreren), der maa være melodisk prægnant og
karakteristisk, fremtræder først i een Stemme,
optages derefter af en anden i Dominanttonearten, 
og kaldes her <i>Comes, Riposta</i>
(Ledsageren, Svaret). Er <i>Comes</i> en nøjagtig Gentagelse
af <i>Dux</i>, Interval for Interval, kaldes F. <i>real</i>;
er den derimod, for ikke at vige for meget ud
af Tonarten, modificeret noget, kaldes F. <i>tonal</i>.
Den første Stemme fortsættes imidlertid,
medens anden Stemme fremfører <i>Comes</i>, med det
saakaldte <i>Contrasubject</i> (Modsætning,
Modharmoni), der altsaa rytmisk og melodisk
kontrapunkterende ledsager <i>Comes</i>. Er F. mere end
tostemmig, bringer den tredie Stemme igen <i>Dux</i>,
den fjerde <i>Comes</i> o. s. v., medens de andre
Stemmer vedblivende kontrapunkterer til disse.
Mellemspillene mellem Temaets særskilte
Fremtræden kan udvikles enten af Motiver af selve
Temaet (streng F., <i>f. obligata</i>), ell. grundes paa
ny Motiver (fri F., <i>f. libero</i>). Er Temaet
optraadt gennem alle Stemmer, er F.'s første
Gennemføring (<i>exposition</i>) afsluttet. Saa
foretages ny Gennemføringer, ved hvilke de mest
kunstige Former af Imitation kommer til
Anvendelse, saasom Temaets Omvending, dets
rytmiske Forstørrelse ell. Formindskelse, dets
Indtræden paa andre Taktdele (<i>per arsin et thesin</i>),
og sluttelig en <i>Stretta</i> (»Engführung«), ved
hvilken <i>Comes</i> indtræder, før <i>Dux</i> er afsluttet, og
saaledes danner en Kanon med denne,
hvorefter F. i Reglen slutter, idet alle Stemmerne
forener sig til en længere Kadence over et
Orgelpunkt. En F. med to Temaer kaldes en
