gennem Luften bliver saa lille som muligt, saa at
man beholder en saa stor Anslagskraft som
muligt. Den cylindriske Bagpart af Projektilet
er omlagt med et Kobberbælte, hvori Kanonens
Felter skærer sig ind, saa at Projektilet
tvinges til at følge Riffelgangene og faar en
omdrejende Bevægelse om sin Længdeakse,
hvilket er nødvendigt for, at det under sin Flugt
gennem Luften stadig skal beholde Spidsen
fremad. Materialet til F. er Staal; der har
ogsaa været anvendt haardstøbt Jern, hvor
Forparten ved Udstøbningen afkøles hurtig og
derved faar stor Haardhed, men disse haardstøbte
Projektiler kan dog ikke maale sig med godt
forarbejdede Staalprojektiler. I den senere Tid
har man forladt F. og anvender til Skydning
mod Panser hule Projektiler af Staal, de
saakaldte Pansergranater.
<i>H. H.</i>
</chapter>

<chapter name="Fuldskib">
<b>Fuldskib</b>, fuldrigget Skib ell. Fregatskib.
</chapter>

<chapter name="fuldstændig Blomst">
<b>fuldstændig Blomst</b>, se <sp>Blomst</sp>, S. 459.
</chapter>

<chapter name="fuldstændig Tilbagekastning">
<b>fuldstændig Tilbagekastning</b>, se <sp>Brydning</sp>.
</chapter>

<chapter name="fuldt Ror">
<b>fuldt Ror</b> (Søv.), en Kommando til
Rorgængeren, naar denne under en Drejning skal
lægge Roret <sp>helt over</sp>, <sp>helt i Borde</sp>,
ved Hjælp af Rattet ell. Rorpinden.
<i>H. E.</i>
</chapter>

<chapter name="Fulgentius">
<b>Fulgentius</b>, 1) nordafrikansk Biskop og
kirkelig Forf., f. 467 i Thelepte, d. 532 som
Biskop i Ruspe. F. var af fornem Familie; hans
Bedstefader Gordianus var Senator i Karthago.
Han var først Prokurator i Thelepte, men blev
Munk c. 492, Abbed og Presbyter; besøgte Rom
Aar 500. Til Biskop i Ruspe viedes han 507,
men blev straks efter forvist af Vandalerkongen
Thrasamund (496—523) og tilbragte en Række
Aar paa Sardinien, hvor han grundlagde et
Kloster ved Cagliari. C. 511 kaldte Thrasamund 
ham tilbage, men forviste ham igen, da
F. ikke vilde opgive sin Modstand med
Arianerne. Først ved Hilderich's Tronbestigelse
523 vendte han tilbage til sit Bispesæde. -- F.
var Tilhænger af Augustin; i sine Skr
bekæmper han Arianismen og Pelagianismen. De er
udgivne af Migne (Patr. Lat. 65) og af Hurter
(2 Bd, Innsbruck 1884). — Under Navnet F.
(Fabius Planciades F. ell. Fabius Claudius
Gordianus F.) er desuden overleveret flg. Skr:
<i>Mythologiæ</i>, en Samling Forklaringer af mytiske
Navne og Sagn; <i>Virgiliana continentia</i>, en
allegorisk Udlægning af Æneiden; <i>De ætatibus
mundi</i>, en Verdenshistorie (mest bib. Historie);
<i>Expositio sermonum antiquorum</i>, Forklaring af
gammeldags Udtryk. Forf. af disse Skr er en
Svindler, der slaar om sig med falske og
opdigtede Citater; han er forfalden til Talmystik
og al Slags Forskruethed (hans Verdenshistorie
er saaledes indrettet, at i hver Bog eet
Bogstav af Alfabetet ikke anvendes, i 1. Bog A, i
2. Bog B, o. s. v.); hans Sprog er svulstigt,
Indholdet tarveligt. Skrifterne er forfattede af
en Afrikaner ca. 500 e. Kr., hvem man
tidligere ansaa for forsk. fra Biskoppen F. Nu
mener man, væsentlig af sproglige Grunde, at
Biskoppen og Mytografen er een og samme
Person (se navnlig Skutsch i Pauly-Wissowas
Realencyclopädie under F.). — Samtlige Skr er
udg. af Helm (Leipzig 1898); <i>Expositio serm.
ant.</i> særskilt af Wessner (i <i>Comm. Jenenses
VI</i>). — (<sp>Litt</sp>.: <sp>Mally</sp>, »Leben d. h. F.«
[Wien 1884]; Zink, »Der Mythograph F.«
[Würzburg 1867]; Friebel, »F. der Mythograph 
u. Bischof« [Paderborn 1911]; samt Art.
i Pauly-Wissowas Realencyclopädie).

2) <sp>F. Ferrandus</sp> (om han virkelig har
heddet Fulgentius, er tvivlsomt), Diakon i
Karthago mellem 520 og 547, nær Ven og Tilhænger
af Nr 1, Forf. af Breve, af det vigtige Værk
<i>breviatio canonum</i> (en Samling af de vigtigste
Synode-Beslutninger), og (efter al
Sandsynlighed) af en Levnedsbeskrivelse af Nr 1. —
Brevene og <i>breviatio</i> udg. i Migne's <i>Patrologia
Latina</i>, 67. Bd, Levnedsbeskrivelsen smst., 65. Bd.
<i>A. B. D.</i>
</chapter>

<chapter name="Fulgonio">
<b>Fulgonio</b> [ful'gånio], <sp>Fulvio</sp>, ital. Forf.,
f. i Firenzuola d'Arda omtr. 1835? d. 1904. Han
levede i Milano og hørte til Stadens litterære
Boheme. F. delte sig mellem Digtekunst og
Journalistik og skrev under forsk. Pseudonymer.
Hans Arbejder bestod af mindre Digte, <i>La
Meetingheide, poemetto in sesta rima</i>, en Del
Dramaer og Operatekster, deriblandt <i>Beatrice
di Tenda</i> og <i>Torquato Tasso</i>, endvidere talrige
Avis- og Tidsskriftartikler m. m.
<i>(E. G.). E. M-r.</i>
</chapter>

<chapter name="Fulgoridæ">
<b>Fulgoridæ</b>, se <sp>Cikader</sp>.
</chapter>

<chapter name="Fulgurit">
<b>Fulgurit</b>, en Sort Dynamit, bestaaende af
Nitroglycerin, opsuget af Hvedemel og Magnesia.
</chapter>

<chapter name="Fulguritter">
<b>Fulguritter</b>, se <sp>Lynrør</sp>.
</chapter>

<chapter name="Fulham">
<b>Fulham</b> ['fu£<sub>ə</sub>m], se <sp>London</sp>.
</chapter>

<chapter name="Fuli">
<b>Fuli</b>, bedste tyrk. Snustobak (fra Argyrokastron).
</chapter>

<chapter name="Fulica">
<b>Fulica</b>, se <sp>Blishøns</sp>.
</chapter>

<chapter name="Fuligno">
<b>Fuligno</b>, se <sp>Foligno</sp>.
</chapter>

<chapter name="Fuligo">
<b>Fuligo</b> betyder i Medicinen den sorte eiler
brune, mere ell. mindre tørre Skorpe, som hos
stærkt febersyge Patienter ofte dækker Læbe
og Tunge. Den er et Tegn paa Patientens
medtagne Tilstand og er som saadan et af de for
Lægen vigtige Kriterier om, at Sygdommen med
Rimelighed kan faa en uheldig Udgang. Dog
ser man ofte Patienter komme sig trods
Tilstedeværelsen af F.
<i>E. A. T.</i>
</chapter>

<chapter name="Fuligo">
<b>Fuligo</b> Hall., Slægt af Slimsvampe; den
almindeligste Art, <i>F. septica</i> L., har store, gule,
vidtkrybende Plasmodier (Troldsmør); de
pudeformede Frugtlegemer, der bliver fra et
Par til over 20 cm i Tværmaal, er
sammensatte af talrige, smaa, uregelmæssig krummede,
tæt sammenvævede Sporehuse, der er omgivne
af en fælles, kalkholdig, tyk og skør Bark. De
enkelte Sporehuse indeholder et <i>Capillitium</i>,
der bestaar af tynde, ufarvede, netformet
forbundne Traade, der hist og her er forsynede
med kalkførende Udvidelser. De smaa
kugleformede Sporer er violetbrune. Træffes især
paa Garvebark, men findes desuden alm. i
Skove, paa Træstubbe o. l. Kan i Drivbænke vokse
op over unge Planter og kvæle dem.
<i>F. K. R.</i>
</chapter>

<chapter name="Fuligo">
<b>Fuligo</b>, d. s. s. <sp>Kønrøg</sp> (s. d.).
</chapter>

<chapter name="Fuligula">
<b>Fuligula</b>, se <sp>Ænder</sp>.
</chapter>

<chapter name="Fulla">
<b>Fulla</b>, nord. og tysk Gudinde, der altid nævnes
nær sammen med den kvindelige Hovedguddom
Frigg. Navnet bet. Fylde, Frugtbarhed.
<i>A. O.</i>
</chapter>

<chapter name="full dress">
<b>full dress</b> ['fu£-'dres] (eng.), se <sp>dress</sp>.
</chapter>

<chapter name="Fuller, Richard">
<b>Fuller</b> ['fu£ə], <sp>Richard</sp>, nordamer.
Landskabsmaler, f. 19. Oktbr 1822 i Bradford, d.
24. Decbr 1871 i Chelsea ved Boston. F. maatte
