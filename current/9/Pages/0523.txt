det gamle Bos unge, livskraftige Hunner den
lange Vintersøvn, af hvilken de skal vækkes af
den varmende Foraarssol.

En enkelt Art, <i>V. austriaca</i>, siges efter
Angivende ingen Arbejdere at have, men lever
enten parasitisk snyltende i andre G.'s Reder
ell. enlig som de enlige G. Slægten <i>Polistes</i>,
der en enkelt Gang er fundet hos os, har sit
egentlige Hjem længere mod Syd. Den optræder
i Sydeuropa og hører i øvrigt nærmest
Troperne til; den ophænger sine smaa elegante
Reder frit, men disse Reder afviger fra
Slægten <i>Vespa</i>'s ved at mangle Omhylningslag; de
er ophængte
ved een eneste
Pille til den
understøttende Flade. Det
er hos denne
Form, at man
har paavist, at
Hannerne
udvikler sig af
ubefrugtede,
parthenogenetiske Æg.

Til <sp>de
enlige
Hvepser</sp>, hvor der
jo kun
optræder to Køn,
Han og Hun,
hører et
betydeligt Antal
Slægter; i
Danmark optræder to
Slægter, den
sjældne <i>Eumenes</i>
og den i
talrige Under slægter spaltede Slægt <i>Odynerus</i>.
Hos Slægten <i>Eumenes</i> bygges Reden (Fig. 7)
uden paa Sten, Træ etc. og er en lille
Jordpyramide med Hul i Toppen og indvendig hul,
undertiden afdelt i smaa Rum, hver
indeholdende en Larve. Slægten Odynerus udhuler sine
Redegange (Fig. 6) i Alm. i Jorden ell. i hule
Stængler (f. Eks. Brombærstængler). Den
gravede Gang, der ofte har en Dybde af c. 25
cm, afdeles nu i Cellerum. Siderne paa de
udhulede Brombærstængler belægges med Grus,
og Skillevæggene mellem de enkelte Celler er
i Alm. af det samme Materiale.

Foran de jordbyggende Formers Rede findes
ofte et gitteragtigt krummet Rør, der danner
Indgangen til Reden. De enlige G. afviger fra
de sociale bl. a. deri, at de, saa vidt vi ved,
ikke til Stadighed fodrer de af Æggene
udkrøbne Larver. I hver enkelt Celle lægger
Hvepsen sit Æg og den Fodermasse, den
udkrøbne Larve behøver; dernæst lukkes Cellen,
og Moderhvepsen aabner den ikke mere, men
paabegynder en ny oven paa den lukkede Celle.
Foderet er i Alm. Sommerfuglelarver ell.
Billelarver, f. Eks. Snudebillelarver. Hvepsen
lammer rimeligvis Larven ved at bore sin Brod
ind i Nerveknuderne paa Bugnervestrengen;
derved hindres Larven i at foretage nogen
Bevægelse, uden derfor at dø; den falder hen i
en letargisk Tilstand (Fig. 6). Noget sikkert
vides dog ikke herom. Ægget lægges ikke
simpelt hen oven paa Fodermassen, men
ophænges i en Traad i Cellens Bund ell. Loft, og
den udkrøbne Larve, der er mange Gange
mindre end de halvdøde Sommerfuglelarver,
kan, hvis denne skulde bevæge sig, trække sig
tilbage til Traaden. Lidt efter lidt æder Larven
sig igennem hele Fodermassen, forpupper sig,
men maa nu i Alm., naar den er kommet frem
som fuldvoksent Insekt, vente, til de ovf.
liggende Pupper ligeledes har udviklet sig og er
brudte igennem.

Et stort Antal Snyltere er knyttede til G.,
saavel de sociale som solitære, saaledes træffer
vi i førstnævntes Reder et Par mærkelige
Billeformer, fl. Fluer (<i>Conops</i>, <i>Volucella</i>) samt fl.
Ichneumoner; de enlige G.'s Celler er særlig
hjemsøgte af Guldhvepser. Om <sp>den tredie
Underfamilies</sp> Livsforhold ved vi saa
godt som intet. Det er enlig levende Hvepser,
der fodrer deres Larver med vegetabilsk Føde
(Blomsterstøv, Honning). Rederne anbringes
snart i Jorden og snart paa Grene.

Bortset fra, at G. p. Gr. a. de smertefulde
Stik, de kan tildele, sjælden bliver sete paa
med venlige Øjne af nogen som helst, maa de
af en anden og langt væsentligere Grund
regnes for ret skadelige Insekter. Dette gælder dog
kun de sociale G., der henter Materialet til
deres Reder fra Skovtræer; ganske særlig er
Talen her om <i>Vespa crabro</i>, den største af de
danske Arter, som navnlig gnaver Barken af
unge Asketræer og kan forvolde disse Træers
Uddøen, saafremt den gnaver Barken bort
rundt om hele Stammen. (<sp>Litt</sp>.: <sp>Janet</sp>,
<i>Études sur les fourmies, les guespes et les
abeilles. Mém. de la Soc. Zool. de France</i>
[1895]; <i>Mém. de la Soc. Acad. de l'Oise</i> [1895];
<sp>André</sp>, <i>Species des Hymenoptères de l'Europe
et d'Algérie</i> [2. Bd 1881]).
<i>C. W.-L.</i>

<img>Fig. 6. Snit gennem den nederste
Del af Reden af en enlig Hveps
(<i>Odynerus</i>); et ind i en Mur
gravet Hul, fortil fyldt med
Sommerfuglelarver; Ægget er ophængt i
Loftet af Redens bageste Del.</img>

<img>Fig. 7. Snit gennem Reden af en
anden enlig Hveps (<i>Eumenes</i>).
Reden er fritstaaende, belagt med
Kiselsten øg forsynet med
Indgangshul foroven.</img>
</chapter>

<chapter name="Gedemalker">
<b>Gedemalker,</b> se <sp>Natravne</sp>.
</chapter>

<chapter name="Geder">
<b>Geder</b> (Slægten <i>Capra</i>), en Gruppe af de
skedehornede Drøvtyggere (<i>Bovidæ</i>), inden for
hvilke de slutter sig særdeles nær til Faarene,
med hvilke de har mangfoldige Bygningsforhold
fælles, og som de kun skilles fra ved en Del
ydre Karakterer; saaledes mangler de
Taaregruber, Klovkirtler mangler altid paa
Bagfødderne og som Regel paa For fødderne, og
Hannen (Bukken) har en, særlig i Parringstiden,
stærkt ildelugtende Kirtel paa Hagen, der
ligeledes er udstyret med en lang, tæt,
nedhængende Haardusk (Bukkeskæg). Begge Køn har
Horn, men Hunnens er langt mindre end
Hannens; de er som Regel krummede i en stor
Bue opad og bagud ell. blot rettede opad og
udad, ofte mere ell. mindre spiralsnoede, sædv.
stærkt sammentrykte, tresidede og med
Tværknuder ell. Tværvolde paa Forkanten; alene
ved Hornenes Form skelnes de saaledes let fra
Faarene, hvis Horn som Regel er nedadbøjede
og drejede i Spiral ud til Siderne. Snuden helt
haarklædt. Kroppen tætsluttet, Benene
middellange og kraftige, Klovene butte og korte
med to smaa knudeformede Biklove. Halsen ret
lang og bæres opret. Halen kort, bæres oftest
