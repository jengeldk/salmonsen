glagolitiske hos de gr.-kat. Slaver og endnu den
Dag i Dag bruges af dem.
<i>K. S.</i>
</chapter>

<chapter name="Glahn">
<b>Glahn,</b> gl Slægt, efter Traditionen
stammende fra Hannover. Kgl. Kok <sp>Henrik
Christopher G.</sp> (1672—1757) var Fader til
Sognepræst til Alling og Tulstrup, Provst
<sp>Adam Wilhadt G.</sp> (1707—80), hvis store
Børneflok talte <sp>Henrik Christopher G.</sp>
(1738—1804). Denne virkede efter endt teol.
Embedseksamen som Missionær i Grønland
1763—69, i høj Grad paaskønnet af
Missionskollegiet. Han udgav »Bemærkninger til David
Crantz' Grønlands Historie« (Kbhvn 1771) og
fl. mindre Afh. om grønlandske Forhold; hans
utrykte Dagbøger (6 Bd) fra den nævnte
Periode anses som et meget vigtigt Kildeskrift.
Efter 1771 at have ægtet en Datter af Poul
Egede gik han til Norge som Sognepræst, 1778
forflyttedes han til Falster, det flg. Aar fik han
Prædikat som Prof. i det grønlandske Sprog
ved Kbhvn's Univ. Hans Søn, Sognekapellan
ved Garnisons Kirke og Lærer ved
Landkadetakademiet <sp>Poul Egede G.</sp> (1778—1846), der
konfirmerede Prins Christian af Glücksborg
(Christian IX) og senere ægteviede denne, var
Svigerfader til Biskop <sp>Peder Christian
Kierkegaard</sp> og Fader til den ansete
Stiftsprovst i Aalborg, siden Sognepræst i Store
Hedinge <sp>Hans Egede G.</sp> (1814—98). Blandt
Professorens Børn var endvidere Generalmajor
<sp>Marcus G.</sp> (1781—1868) — Fader til General
<sp>Poul Egede G.</sp> (s. d.) — Apoteker i Sorø
<sp>Hans Egede G.</sp> (1783—1874) — Fader til
den udmærket dygtige Ingeniørofficer,
Anlæggeren af Lejren ved Hald, Oberst <sp>Hans Otto
G.</sp> (1817—1914), bl. hvis Sønner kan nævnes
Sognepræst paa Frederiksberg, Provst <sp>Otto
Valdemar G.</sp> (1847—1908) og Overlærer ved
Sorø Akademi <sp>Alfred Rosenstand G.</sp>
(f. 1865), fonetisk Medarbejder ved Salmonsen's
Leksikon — og endelig Generalkrigskommissær,
Oberstløjtnant <sp>Tønne Bloch G.</sp> (1788—1874).
Dennes Søn, Generalmajor <sp>Henrik G.</sp> (s. d.),
blev bl. a. Fader til Formanden for Roskilde
Præstekonvent, Sognepræst <sp>Ludv. G.</sp> (f. 1861),
Oberstløjtnant <sp>Aage G.</sp> (f. 1868) og
Kontorchef i Undervisningsministeriet <sp>Kai G.</sp> (f.
1875), der har udg. en kommenteret Udg. af
Bern-Konventionen og af Forfatterloven. — 1917
stiftedes <sp>G.-Samfundet</sp> af Slægtens
Medlemmer. (<sp>Litt</sp>.: <sp>P. B. Grandjean</sp>,
»Familien G.'s Slægtebog« [Kbhvn 1907]).
<i>P. B. G.</i>
</chapter>

<chapter name="Glahn, Henrik">
<b>Glahn,</b> <sp>Henrik</sp>, dansk Officer, f. 29. Marts
1827 i Rendsborg, d. 5. Apr. 1886 i Kbhvn, blev
Sekondløjtnant 1845 og gjorde 1848 Tjeneste
ved 1. Jægerkorps, hvormed han deltog i
Kampen ved Bov og Slaget ved Slesvig (saaret og
fangen); som Premierløjtnant 1849 kom han til
3. Reservejægerkorps, men blev kort efter
Adjutant ved 3. Brigade; som saadan var han
med ved Solbro. Efter Krigen deltog han i
Opmaalingsarbejder under Vejdirektionen, blev
Kaptajn 1860, og deltog ved 10. Regiment i
Dybbøls Forsvar og Kampene om Als, hvor
han atter toges til Fange. 1867 udnævntes G.
til Kaptajn af Generalstaben og Souschef ved
1. Generalkommando, blev 1876 Oberst og Chef
for 4. Bataillon og kom 1882 tilbage til
Generalkommandoen som Stabschef; 1885 udnævntes
han til Generalmajor og Chef for fynske
Brigade.
<i>P. Nw.</i>
</chapter>

<chapter name="Glahn, Poul Egede">
<b>Glahn,</b> <sp>Poul Egede</sp>, dansk Officer, f. 16.
Septbr 1811 i Kbhvn, d. smst. 6. Febr 1896. Han
blev Stykjunker 1826, Officer 1830 og var ved
Krigens Udbrud 1848 Kaptajn og Adjutant ved
Artilleribrigaden. Udnævnt til Chef for 3.
Batteri 1849 deltog han med dette i Kampen
ved Solbro. Som Major var han
1856—64 Forstander for Artilleriunderofficersskolen,
ansattes i Krigen 1864 som Kommandør for 1.
Divisions Artilleri og deltog i Kampen ved
Mysunde og i Dybbøls Forsvar. Stillingen som
hojestkommanderende Artilleriofficer paa Als
overtog han s. D., som Øen blev erobret,
hvornæst han blev Kommandør for hele
Feltartilleriet; 1865 Chef for Feltartilleriregimentet og
Oberstløjtnant, samt 1867 Oberst og Chef for
1. Artilleriregiment. 1876 afskedigedes han p.
Gr. a. Alder og fik Generals Karakter. Fra
1882 var han Formand for Selskabet »De
danske Vaabenbrødre« og senere Næstformand for
»Selvbeskatningen«, hvorefter han 1891 blev
Storkors af Dannebrog.
<i>P. Nw.</i>
</chapter>

<chapter name="Glais-Bizoin, Alexandre">
<b>Glais-Bizoin</b> ['glæ-bi'zwæ], egl. G. de B.,
<sp>Alexandre</sp>, fr. Politiker (1800—77), var
1831—48 Medlem af Deputeretkamret, hvor han
hørte til yderste Venstre og særlig udmærkede
sig ved Forespørgsler og vittige Afbrydelser. I
Nationalforsamlingen 1848 sluttede han sig til
de maadeholdne Republikanere og stemte for
Grévy's Forslag om at overdrage
Nationalforsamlingen Valget af Republikkens Præsident.
1863—70 var han Medlem af den lovgivende
Forsamling og gjorde sig her bemærket ved
sine bidende Udfald mod Kejserdømmet;
allerede 1840 havde han betegnet de
napoleonistiske Ideer som en af vor Tids Landeplager.
Han stemte Juli 1870 imod Krigen og blev efter
Kejserdømmets Fald Septbr s. A. Medlem af
Forsvarsregeringen; hørte siden til dens
Afdeling i Tours, men trængtes helt i Skygge af
Gambetta. Han valgtes ikke 1871 til
Nationalforsamlingen og tog ikke senere Del i det
offentlige Liv, men, udgav 1872 en Fremstilling
af »5 Maaneders Diktatur« (ɔ: Septbr
1870—Jan. 1871).
<i>E. E.</i>
</chapter>

<chapter name="Glaisher, James">
<b>Glaisher</b> ['g£e<sub>i</sub>∫ə], <sp>James</sp>, eng. Fysiker, f.
7. Apr. 1809 i London, d. 7. Febr 1903, var
først Assistent ved Observatoriet ved
Cambridge, senere i Greenwich, 1840—74 Direktør
for den magnetisk-meteor. Afdeling af
Observatoriet i sidstnævnte By. 1867 blev han
Præsident for <i>Royal Meteorological Society</i>, senere
tillige for <i>Aeronautical Society</i>. G. foretog i
meteor. Øjemed talrige Luftballonfarter og
naaede paa en af dem (5. Septbr 1862) en
Højde af 11000 m (31800 Fod) ell. c. 1600 m
(5000 Fod) højere end de højeste Bjergtoppe
paa Jorden. Han har bl. a. skrevet
<i>Hygrometrical tables</i> (1847) og <i>Travels in the air</i> (ny
Udg. 1880).
<i>(W. J-n.). K. S. K.</i>
</chapter>

<chapter name="Glaize, Auguste Bartélemy og Pierre Paul Léon">
<b>Glaize</b> [glæ.z], 1) <sp>Auguste Bartélemy</sp>,
fr. Historiemaler, f. 15. Decbr 1807 i
Montpellier, d. 8. Aug. 1893 i Paris. Han var, under
sine Lærere A. og E. Déveria, vokset op med
den romantiske Skoles Kunstsyn, viste hurtig
