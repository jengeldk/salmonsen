mellem Klitregionen El Areg og Hammada el
Homra paa 30° 8′ n. Br. Oasen omsluttes af en
6 km lang Mur til Værn mod Flyvesandet. I
den sydvestlige Del ligger Byen G., der bebos
af Berberstammerne Beni Uled og Beni Vasil,
som hver bebor sit af Mure omgivne Kvarter;
desuden bor her en Del Arabere, Negre og
Mulatter. Tilsammen udgør Indbyggerantallet
c. 7000. Gaderne er snævre og mørke, da de
er næsten helt overbyggede; de flade Tage
danner sammenhængende Veje, hvor
Kvinderne har deres sædvanlige Torv. I Byens Midte
udspringer den Kilde, som Oasen skylder sin
Eksistens, og hvis Vand fordeles til
Daddelplantningerne, Figen- og Abrikoshaverne samt
Markerne i Omegnen. Befolkningens
Hovederhvervskilde er Varetransport til Sudan (Kuka,
Kano, Sokoto og Timbuktu), men Karavanerne
lider ofte ved Tuaregernes Angreb, og
Usurpatoren Rhabat's Erobring af Bornu 1893
standsede for lang Tid Karavanhandelen til
Midtsudan, saa at Byen har mistet meget af sin
tidligere Bet. — G. blev Aar 19 f. Kr. erobret
af Romeren Corn. Balbus, 646 af Araberne,
senere stod den under Tunis og Tripolis, indtil
sidstnævnte Land 1912 blev erobret af Italien.
<i>C. A.</i>
</chapter>

<chapter name="Ghagra">
<b>Ghagra</b> [ga-], <sp>Gogra</sp>, <sp>Sardschu</sp>, Biflod
til Ganges, udspringer i Tibet paa Nordsiden af
Himalaja, gennembryder denne Kæde og flyder
gennem Nepal til de indobritiske United-Prov.,
hvor den bliver sejlbar og udmunder i Ganges
ved Chapra.
<i>M. V.</i>
</chapter>

<chapter name="Ghain">
<b>Ghain</b> [ga-], <sp>Gain</sp>, forfalden By i Persien,
Prov. Chorasan, tæt ved den afghanske Grænse,
c. 4000 Indb., har strategisk Bet., da den
behersker Vejen til Herat.
<i>M. V.</i>
</chapter>

<chapter name="Gharapuri">
<b>Gharapuri</b> [ga-], se <sp>Elefanta</sp>.
</chapter>

<chapter name="Gharbieh">
<b>Gharbieh</b> [gar-], Prov. i Nedreægypten mellem
Middelhavet og Nilens to Hovedarme. 6053 km<sup>2</sup>
med (1907) 1485000 Indb. Den gennemskæres af
talrige Kanaler og Nil-Arme foruden af
Jernbanelinier og er overordentlig frugtbar; der
avles især Bomuld, Sukker, Hvede, Majs, Ris,
Bønner, Linser og Hør. Hovedstaden er Tanta.
<i>C. A.</i>
</chapter>

<chapter name="Ghardaja">
<b>Ghardaja</b> [gar-], By i den sydlige Del af Algier
i Sydterritoriet, ligger 165 km SØ. f. Laghouat
i en Oase af s. N. ved Vadi Mzab, (1911) c.
10000 Indb. Den omgives af lave, med Taarne
forsynede Ringmure og har smukke
Daddelplantninger. G. er Hovedsædet for
Berberstammen Beni Mzab. Sammenstyrtede Brønde,
forsømte Plantninger og rom. Ruiner tyder paa,
at Oasen tidligere har været større. Den blev
annekteret af Franskmændene 1882.
<i>C. A.</i>
</chapter>

<chapter name="Ghasal">
<b>Ghasal</b> [ga-], se <sp>Gazelle-Floden</sp>.
</chapter>

<chapter name="Ghasna">
<b>Ghasna</b> ['gaz-1, <sp>Ghazni</sp>, befæstet By i det
nordøstlige Afghanistan, SV. f. Kabul, 2350 m
o. H., ved Foden af Gul-Koh, c. 10000 Indb.,
ligger ved en vigtig Karavanvej og har
strategisk Bet. I Nærheden findes Ruiner af det
gl. G., der fra c. 1000—1200 var Hovedstaden
i Ghasnavidernes Rige.
<i>M. V.</i>
</chapter>

<chapter name="Ghasnavider">
<b>Ghasnavider</b> [gaz-] (<sp>Ghasnevider</sp>), en
muhammedansk Fyrsteslægt, som i et Par
Aarhundreder af Middelalderen fra deres Residens
i Ghasna beherskede ikke blot det meste af
Afghanistan, men ogsaa Dele af Nabolandene,
bl. a. af Indien. Stammefaderen var en
usbekisk Tyrk, Alp-Tcgin, der en Tid var
krigsfangen Slave i Buchara, men som her vidste at
vinde Landets Herskere Samanidernes Velvillie
i saa høj Grad, at han af dem beskikkedes til
Statholder i Chorasan. Omtr. 962 blev han
imidlertid uenig med sin Overherre og forlod
Chorasan i Spidsen for en Skare Krigere. Han
vendte sig mod Afghanistan og gjorde sig her
til Herre over Byen Ghasna, hvor han snart
blev omtr. uafhængig. En anden Tyrk,
Sabuk-Tegin, ligeledes opr. Slave, vidste siden at vinde
Alp-Tegin's Velvilje, saaledes at denne gav ham
sin Datter til Ægte. Nogen Tid efter (977) blev
denne Sabuk-Tegin Hersker i Riget efter sin
Svigerfader og udvidede det snart ved
heldige Krigstog, bl. a. til Indien. Hans Søn
Mahmud II den Store (998—1030) hævede Riget til
stor Magt og Anseelse ved sine heldige
Krigstog i næsten alle Retninger. Fremfor alt maatte
store Strækninger af Indien bøje sig for ham.
Ved sin Død herskede han fra det kaspiske
Hav og fra Egnene nær Bagdad til Dehli og
til Mundingen af Indus. Hans Hof i Ghasna
Aar glimrende og forherligedes end mere ved
at være et Hjem for Datidens Digtere og
Videnskabsmænd, f. Eks. Ferdusi. Under hans
Efterfølgere gik Riget dog noget tilbage,
Seldshukkerne indtog Chorasan, og
Tronstridigheder svækkede Rigets Magt. Under Ibrahim
(1058—98) kom det dog atter paa Fode, men
under Bahram (1118—52) gjorde Ghoriderne
Oprør, medens Herskeren var i Indien, og
uagtet Bahram fl. Gange sejrede, maatte han
dog til sidst se Ghoriderne omtr. 1152 storme
og ødelægge hans Hovedstad. Indfald af Tyrker
ødelagde end mere Landet, og Ghoriderne blev
1173 Herrer i Ghasna. Derimod beholdt G.
endnu en Tid nogle af deres Besiddelser i
Indien, ja vandt endog en kort Tid Ghasna
tilbage, men omtr. 1180 mistede de Indien, og
den sidste G. blev dræbt. Ghasna kom nu nogen
Tid under Ghoriderne, som vist oftere
residerede i Ghasna, hvorfor man undertiden har
kaldet disse Fyrster »det andet ghasnavidiske
Dynasti« (se <sp>Ghor</sp>).
<i>V. S.</i>
</chapter>

<chapter name="Ghassanider">
<b>Ghassanider</b> [ga-], arab. Fyrsteslægt i Syrien i
6. Aarh. e. Kr. Den første Gang, vi hører om
G., er c. 500 e. Kr., da de østromerske Kejsere
overdrager Høvdinger af Slægten G. Styrelsen
— med Titel af Fylark — af syr. Grænselande,
paa Randen af Ørkenen, mod at G. forpligter
sig til at værge de dem overdragne Egne mod
Indfald af røverske Araberstammer. I 6. Aarh.
udvidedes det dem overdragne Landomraade.
Den mægtigste af disse Fyrster var Harith
ben-Gabala, af Grækerne kaldet Aretas. Han fik af
Kejseren Titlen »Patricier« og herskede
529—569 over større Strækninger af det indre
Mellemsyrien. Araberne kalder ham »Konge«. Han
kæmpede ofte med Araberstammer fra Egnene
ved Eufrat, særlig Fyrsterne i Hira, der stod
under Perserne og sikkert væsentligst var
Hedninger, imedens G. og deres Undersaatter var
monofysitiske Kristne. Hans Efterfølger var
Al-Mundir (569—582). Han var p. Gr. a. sin
Monofysitisme ikke velset i Konstantinopel.
