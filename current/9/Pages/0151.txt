forneden med en forholdsvis snæver Hals,
hvorfra en Bomuldsvæge er ført hen til det ene
Termometers Kugle, der er ombundet med et
Lag Lærred. Paa denne Maade kan dette
Termometers Kugle holdes stadig vaad. Som
Følge af Fordampning fra denne Kugle vil dens
Temp. blive lavere end Lufttemperaturen, og
eftersom Fordampningen bliver stærkere, jo
større Luftens ækvivalente Mætningsrest (se
<sp>Fugtighed</sp>) er, og Genopvarmningen af den
vaade Kugle bliver større, jo større Forskellen
er mellem Luftens Temp. (<i>t</i>) og den vaade
Kugles Temp. (<i>t<sup>1</sup></i>), vil der, naar Mætningsresten
er en vis, fremkomme en vis Forskel mellem
<i>t</i> og <i>t<sup>1</sup></i>. Tilnærmelsesvis har man, at den
ækvivalente Mætningsrest — altsaa Forskellen
mellem Vanddampenes Maksimaltryk <i>P<sub>1</sub></i> ved Temp.
<i>t<sub>1</sub></i> og Damptrykket <i>p</i> i Luften — paa det
nærmeste er 0,0008 (<i>t—t<sub>1</sub></i>) <i>H</i>, hvor <i>H</i> er Lufttrykket
i mm Kvægsølv. Sædvanligvis betjener man sig
dog af Tabeller, der gaar i Handelen, og som
indeholder Oplysning om, hvad Fugtighedsgraden 
og den absolutte Fugtighed er, naar det
vaade og det tørre Termometer viser saadan
og saadan.

Medens August's Psykrometer kan eftergøres
paa mangfoldige Maader, naar man blot har to
Termometre til Disposition, er de Erfaringer,
man har faaet vedrørende denne Art af
Maalinger, udkrystalliseret i Bygningen af 
<sp>Assmann's Aspirations-Psykrometer</sp>
(Fig. 4). Dette Apparat har faaet en betydelig
Udbredelse, idet det giver gode Maalinger
under meget forsk. Vejrforhold, og det bliver 
almindeligvis betragtet som et meteorologisk
Normalinslrument. Apparatet bestaar af et
Metalhus <i>t</i>, hvori der er anbragt et Urværk, der
driver en Ventilator, som tjener til at suge
Luften op gennem Røret <i>g</i> med de to
Forgreninger <i>d—d</i> og slynge Luften ud gennem
Aabningerne <i>u</i>. Luften, der saaledes suges gennem
Apparatet, stryger forbi de to Termometerkugler, 
der rager ned i Rørforgreningerne <i>d—d</i>
med en konstant Hastighed paa c. 3 m/sec. Paa
Fig. er den ene Termometerkugle synlig, idet
en Del af Rørvæggen er tænkt fjernet, og det
ses, at Røret her er dobbelt; dels p. Gr. a. 
denne Beskyttelse og dels fordi Apparatet helt
igennem er forniklet med Højglans, paavirkes
det ikke kendeligt selv i stærkt Solskin, hverken
for Temp. ell. Fugtighedsmaalingens Vedk. Til
Beregning af Fugtighedsforholdene tjener
særlige Tabeller, der svarer til netop dette
Apparat.

<sp>Koppe's Haarhygrometer</sp> (Fig. 5) er
en af de mest bekendte af de mange forsk.
Konstruktioner af F. af denne Art. Apparatets
bevægende Organ er et affedtet Kvindehaar,
der er fastspændt foroven i en faststaaende
Metalramme. Haaret holdes udspændt ved
Hjælp af et lille Lod, der paa Fig. ses forneden
i Kassen, men er i øvrigt lagt en Gang omkr.
en lille Akse, der bærer den synlige Viser,
paa hvilken man kan se selv meget smaa
Længdeforandringer af Haaret. Apparatet kan
justeres ved, at man fugter en Skærm med
Lærred paa Apparatets Bagvæg — Viserne skal
da staa paa 100 % Fugtighed — og senere,

<img>Fig. 3.</img>

<img>Fig. 4.</img>

<img>Fig. 5.</img>
