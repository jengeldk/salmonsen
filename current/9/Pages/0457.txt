Konserveringen hjælper kun for en Tid og maa da
gentages, men i øvrigt er Garnets Holdbarhed
meget afhængig af den daglige Behandling, og
det er en Hovedregel, at Garnet saa ofte som
muligt bør tages op af Vandet, renses og
tørres; det kommer særlig an paa, at Tørringen
foregaar hurtigt; det er mere ødelæggende for
Garnet at ligge fugtigt i en Dynge, særlig med
Solen skinnende paa sig, end at ligge helt
nedsænket i Vand, og det bør derfor snarest
mulig efter Optagningen spredes ell. ophænges.

Den Farve, Garnet faar, kan være af Bet.
for dets Fangevne; det gælder ofte om, at
Fiskeredskabet ikke er for synligt, hvorfor
blaalige ell. grønlige Farver regnes for de
bedste i klart Havvand, medens brunlige Farver
gerne foretrækkes i Ferskvand, ligesom man
bedst kan bruge tjærede Redskaber paa mørk
Bund.
<i>C. V. O.</i>
</chapter>

<chapter name="Garn-Dynamometer">
<b>Garn-Dynamometer,</b> se <sp>Garn</sp>.
</chapter>

<chapter name="Garnel">
<b>Garnel,</b> tysk og holl. Navn for Hesterejen.
</chapter>

<chapter name="Garneray, Ambroise Louis">
<b>Garneray</b> [garn'ræ], <sp>Ambroise Louis</sp>, fr.
Sømaler og Kobberstikker, f. 1783 i Rouen, d.
1857 i Paris. G. tog 1796 til Søs, levede et
eventyrligt, omflakkende Liv, indtil han 1806,
i et Søslag med Englænderne, faldt i
Fangenskab. Under de 8 Aars Fangeliv i Portsmouth
genoptog han Malerkunsten, som Faderen,
Portræt- og Genremaleren <sp>Jean François G.</sp>
(1755—1837), alt havde sat ham ind i. Han
malede talrige Søstykker (første udstillede fra
1816), hvoraf adskillige i offentlige Samlinger
i Frankrig. 1833 blev han Direktør for Mus. i
Rouen, var ogsaa sysselsat for
Porcelænsfabrikken i Sèvres. Nogle af sine Arbejder gengav
han i Akvatinta; han udgav <i>Vues des ports
et des côtes de la France</i> (Paris 1815—32).
<i>A. Hk.</i>
</chapter>

<chapter name="garnere">
<b>garnere</b> (fr.), kante, indfatte, smykke,
besætte.
</chapter>

<chapter name="Garnering">
<b>Garnering,</b> 1) Strimmel af Tøj, der er
rynket langs den øverste Kant, og som
anvendes til Pynt af f. Eks. Damekjoler (se
<sp>Dragt</sp>, Fig. 58).

2) (Søv.), den indre Klædning, der i Træskibe
anbringes paa Indersiden af Skibets Spanter og
tjener til at give Skibet Styrke og samtidig til
Sikkerhed mod Lækage, naar den udenbords
Klædning ved Havari, Grundstødning e. l. er
blevet læk. I Staalskibe anbringes en G. af
Træplanker for at beskytte Skibssiderne mod
Slag og Stød fra Ladningen, i Bunden lægges
Plankerne tæt sammen, medens de op ad
Skibets Sider lægges med et Mellemrum af c. 200
mm. <sp>G.-Maatter</sp> er alm. Bastmaatter, der
anvendes til at garnere Skibets Lastrum med.
<i>H. P. C.</i>
</chapter>

<chapter name="Garnett">
<b>Garnett</b> ['ga.<sub>ə</sub>n<sub>i</sub>t], By i U. S. A., Stat
Indiana, ligger 60 km SSØ. f. Dallas. (1910) 4100
Indb. G. er Jernbaneknudepunkt.
<i>H. P. S.</i>
</chapter>

<chapter name="Garnett, Richard">
<b>Garnett</b> ['ga.<sub>ə</sub>n<sub>i</sub>t], <sp>Richard</sp>, eng. Forf.
(1835—1906). 1851 blev han ansat ved British
Mus., hvor han siden 1857 har besørget
Klassificeringen af alle ny Værker. Paa hans
Foranledning begyndtes 1881 Trykningen af
Kataloget, og 1890 blev han udnævnt til Bibliotekar
over de trykte Bøger. Tillige har han været
virksom som Forf. og Overs. fra klassisk og
tysk Litt. 1858 udgav han anonymt <i>Primula,
a book of lyrics</i>; 1859 kom <i>Io in Egypt</i>, og
1862 udgav han de af ham opdagede <i>Relics of
Shelley</i>. Af andre Værker kan nævnes et Bd
Fortællinger: <i>The Twilight of the Gods</i> (1889).
Desuden har han udg.: <i>Shelley's Poems selected</i>
(1880), <i>Shelley's Tales and Stories</i> (1891) og
skrevet tre fortrinlige Biografier: <i>Life of
Carlyle</i> (1887), og <i>Life of Emerson</i> (1888), <i>Coleridge</i>
(1904). Endnu kan nævnes, at G. har leveret
mange kritisk biografiske Bidrag til forskellige
Tidsskrifter, til <i>Encyclopædia Britannica</i> og til
Stephen's <i>Dictionary of National Biography</i>, og
sammen med Gosse skrevet og udg. <i>Illustrated
History of English Litterature</i> (1903).
<i>I. O.</i>
</chapter>

<chapter name="Garnez">
<b>Garnez</b> ['garn<sub>i</sub>ts] (<i>Garnilza</i>, Ft. <i>Garnitzi</i>),
russ. Kornmaal = 1/8 Tschetverik = 30 Tschastz
= 3,2798 l.
<i>Th. O.</i>
</chapter>

<chapter name="Garnhaler">
<b>Garnhaler</b> bruges ved det søgaaende
Sildefiskeri i Nordsøen til Indhaling af de store og
svære Sildegarn. Tidligere var G. et lille
Haandspil, som opsattes paa Lønningen, og som kunde
flyttes fra den ene Lønning til den anden. Nu
benyttes i alle nyere Fartøjer Motorspil.
Garntrossen kastes direkte til Spilkoppen under
Indhalingen.
<i>F. D.</i>
</chapter>

<chapter name="Garnhaspe">
<b>Garnhaspe,</b> se <sp>Garn</sp>, S. 438.
</chapter>

<chapter name="garni">
<b>garni</b> [gar'ni] (fr.), forsynet med nødvendigt
Tilbehør og Udsmykning; møbleret; (i
Guldsmedekunsten) indfattet med smaa
Ædelstene o. l.
</chapter>

<chapter name="Garnier, Germain">
<b>Garnier</b> [gar'n<sub>i</sub>e], <sp>Germain</sp>, fr. Statsmand
og økonomisk Forf. (1754—1821), kom som ung
Advokat til Paris, hvor han ved Belevenhed
og selskabelige Talenter hurtig fik
Forbindelser, der tillod ham at spille en Rolle i <i>ancien
régime</i>'s fornemme Verden. Da det under
Revolutionen begyndte at tyndes foruroligende i
dens Rækker, fandt han det raadeligst 1792 at
forsvinde til en lille Provinsby, hvor han kunde
leve ubemærket, og hvor han nu slog sig paa
økonomiske Studier. 1795 vendte han tilbage til
Paris, sluttede sig til Reaktionen og de ny
Magthavere. 1799 blev han Præfekt for Dept
Seine et Oise, 1804 af Kejseren udnævnt til
Greve og Senator, 1809—11 var han Senatets
Præsident, og ved Restaurationen blev han 1814
Statsminister, Pair af Frankrig og Marquis.
Sorn økonomisk Forf. fik G. Navn ved nogle
Skr om Bank- og Finansvæsen, men særlig ved
en sproglig elegant, klar og omhyggelig Overs.
af Adam Smith's Værk om »Nationernes
Rigdom« (<i>Recherches sur la nature et les causes
de la richesse des nations</i> [1802; ny Udg. 1822];
senere optaget i Guillaumin's <i>Collection des
principaux Économistes</i>). I de Anmærkninger,
hvormed G. kommenterer og kritiserer Smith's
Anskuelser, lægger han for Dagen, at han var
stærkt paavirket af Fysiokraternes Lære, som
han søger saa vidt muligt at bringe i
Overensstemmelse med den Smith'ske Skoles
Industrialisme. G. optraadte undertiden ogsaa som
skønlitterær Forf. og leverede en mesterlig
Oversættelse af William Godwin's kulturskildrende
Roman »Caleb Williams« (1796).
<i>K. V. H.</i>
</chapter>

<chapter name="Garnier, Jacques">
<b>Garnier</b> [gar'n<sub>i</sub>e], <sp>Jacques</sp>, efter sit
Fødested, alm. kaldet G. de Saintes, fr.
Revolutionsmand (1755—1820), var som Medlem af
