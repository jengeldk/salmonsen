Træerne, har spidse, krumme Kløer (Egernet),
ofte tillige en Flyvehud (Flyveegern) ell. en
Snohale (Træpindsvin). Vandformerne har i
Reglen Svømmepoter med Haarbremmer og
ofte tillige en Svømmehale (Bæver og
Bæverrotte); de gravende har Gravepoter, og de, der
færdes paa aaben Mark, har lange Ben
(navnlig Bagben). De fleste G. er livlige Dyr, oftest
uden særlig Begavelse. Dog viser f. Eks.
Bævere og Rotter stor Intelligens. Farer undgaar
de mere ved deres Skyhed og Forsigtighed end
ved List. De ernærer sig hovedsagelig af
Planteføde: Rødder, Bark, Blade, Blomster,
Urter, Græs, Knolde, Frugter o. s. v.; en Del
fortærer dog ogsaa tillige dyriske Stoffer og
er altsaa altædende. Adskillige af de i de
nordligere Lande levende G. samler Vinterforraad
(Hamsteren) ell. ligger i en meget fast Dvale,
under hvilken de tærer paa det Fedt, de har
samlet om Sommeren (Syvsoverne, f. Eks.
Hasselmus). Egern og Havremus bygger Reder i
Træer og mellem Straa, noget, der ellers er
meget sjældent bl. Pattedyrene. Mange er
selskabelige og foretager undertiden Vandringer
(Lemmingen). De fleste er Natdyr. — De
forsvarsløse G. spiller en stor Rolle i Naturen,
de fleste ved den Skade, de gør, f. Eks. ved at
gnave paa Træer og Rødder, ved at
underminere Jorden og ved den Skade, de direkte
tilføjer Mennesket. Indirekte Nytte gør de ved
at tjene til Føde for Masser af Dyr, hvis hele
Eksistens for en væsentlig Del er afhængig af
dem: Rovdyr og Rovfugle af Musene,
Polarræven og Sneuglen af Lemmingerne o. s. v.
Kun faa er til direkte Nytte for Mennesket,
enten ved deres Kød ell. Pelsværk. En Del G.
er jagtbare; navnlig drives Jagten paa dem i
saadanne Lande, hvor det større Vildt er
bortskudt; saaledes er Haren det vigtigste
Jagtpattedyr i Danmark og Agutien det eneste
paa de tidl. dansk-vestindiske Øer. Husdyr er
kun Kavien og Kaninen blevne. G. formerer sig
utrolig stærkt, saa stærkt, at et Gnaverpar af
de smaa Arter i Løbet af et Aar kan efterlade
sig op imod 1000 Efterkommere; herved er at
huske paa, at G. vokser hurtig, og allerede
tidligt kan formere sig. Kaninen bringer
aarlig 4—8 Kuld til Verden; hvert Kuld bestaar
af 4—8 Unger; Rotten yngler 4—5 Gange og
føder hver Gang 4—10 Unger, som forplanter
sig, naar de er 3—4 Maaneder gl. — Der
kendes ingen fossile G. fra ældre Perioder end
den tertiære; men allerede i Beg. af denne
Periode forekom der Egern, Bævere og
Gnaverpindsvin. Af de uddøde G. er <i>Castoroides</i>,
der er fundet i kvartære Lag i Nordamerika,
paa Størrelse med en Bjørn, altsaa større end
nogen nulevende G.

G. deles i flg. Hovedgrupper:
<sp>Egerngruppen</sp> (<i>Sciuromorpha</i>), hvortil Egern,
Flagreegern, Murmeldyr og Bæver.
<sp>Musegruppen</sp> (<i>Myomorpha</i>), hvortil Hasselmus, de
umaadelig mange Museslægter, Studsmus,
Blindmus, Gophere, Steppemus, Springmus o. s. v.
<sp>Pigrotte-Gruppen</sp> (<i>Hystrichomorpha</i>),
hvortil Pigrotter, Gnaverpindsvin, Haremus,
Agutier og Kavier. Disse 3 Grupper har kun
2/2 Fortænder, kun med Emaille paa Forkanten
(<i>Simplicidentata</i>). <sp>Hare-Gruppen</sp>
(<i>Lagenomorpha</i>), hvortil Harer og Pibeharer, har 4/2
Fortænder, emailleklædte ogsaa paa Siderne
(<i>Duplicidentata</i>). Se disse Grupper og Fam. Af
den store Litt. henvises til <sp>Alston</sp>, <i>On the
classification of the order Glires</i> (<i>Proc. zool.
Soc.</i>, London 1876); heri findes en fuldstændig
Litteraturfortegnelse indtil 1876. Litt. efter 1876
findes i <sp>H. Winge</sp>, »Jordfundne og nulevende
G. (<i>Rodentia</i>) fra Lagoa Santa« (<i>E. Museo
Lundii</i>, I Bd, Kbhvn 1888).
<i>(M. C. E.). R. Hg.</i>
</chapter>

<chapter name="Gnaverpindsvin">
<b>Gnaverpindsvin,</b> en formrig Gnaverfamilie
(<i>Hystricidæ</i>), henhørende til Pigrotternes
Gruppe. Plumpt byggede, ret store Gnavere, hvis
væsentligste Ejendommelighed er, at en stor
Del af Beklædningen bestaar af stive, ret tykke
og spidse, oftest hvid- og sortringede
Hornpigge, der ved Muskulatur i Huden ved
Piggens Grund kan rejses og lægges og tjene
Dyrene som et passivt, men meget virksomt
Forsvarsmiddel; den øvrige Haarklædning bestaar
af stive Børster. Deres Hoved er bredt og kort;
Snuden lige afskaaret og but, fint haaret. Øjne
og Ører smaa. Lemmerne plumpe og lave. For-
og Baglemmer af samme Højde, korte, brede
Poter. Fodsaalerne nøgne. De forreste Patter
sidder langt fremme, oppe paa Forkroppens
Sider. De falder i 2 Hovedgrupper, nemlig:

1) Den gl. Verdens G. (<i>Hystricinæ</i>), udbredt
i Sydeuropa, Afrika, Indien og paa de
malayiske Øer til Borneo. Jordformer, der ikke kan
klatre i Træer. De har fuldstændigt Nøgleben,
lille Tommel, furede Fodsaaler og 6 Patter.
Halen ikke uddannet som Gribehale. Hertil
hører den mest kendte Form
<sp>Hulepindsvinet</sp> (<i>Hystrix cristata</i>), alm. i Sydeuropa
og i Nord- og Vestafrika. Hovedet meget stort,
med stærkt oppustet og rummelig Næsehule.
Omtrent af en Grævlings Størrelse
(Skulderhøjde 24 cm, Kroplængde 65 cm, Hale 11 cm)
med en mægtig lang, børsteagtig, opstaaende,
bagudrettet Manke fra Panden hen ad
Forryggen. Forkroppen børstedækket, men hele
Bagkroppen er dækket af indtil 30—40 cm.
lange, spidse, krumme, bagudrettede Pigge,
sort- og hvidringede; disse ses ofte brugte som
Penneskafter o. l. Halen ret kort og tyk, i
Enden med en Dusk butte Pigge, rørformet
aabne i Spidserne, frembringer en raslende

<img>Gnaverpindsvin</img>
