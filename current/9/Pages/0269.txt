Flankering af den uden for Kasematten liggende
Grav, medens den øvrige Del af Strubegraven,
der i hele sin Udstrækning er ubeklædt paa
Kontreskarpen og i Stedet for forsynet med et
Jerngitter ved dennes Fod, holdes under Ild
fra 2 i hver Ende af Kasematbygningen med
pansrede Skydeskaar forsynede Skytskasematter
til hurtigskydende Kanoner.

<img>Fig. 4.</img>

Fra disse Kasematter, de saakaldte <sp>Traditorkasematter</sp>,
der ligger særlig godt skjulte og dækkede,
kan tillige Fortmellemrummene og Terrainet
foran Naboforterne holdes under Ild. Dette
Princip for Opstilling af Skyts finder ogsaa
Anvendelse ved de saakaldte <sp>Intervalkaponièrer</sp>,
der optræder i enkelte Fortlinier,
og som kun bestaar af en med en Jordmaske
dækket skudsikker Bygning til
Opstilling af det flankerende Skyts.

<img>Fig. 5.</img>

Jordmasken er indrettet til Fodfolksforsvar,
og hele Konstruktionen er omgivet af et kraftigt
Hindringsbælte, der kan holdes under stærk
Frontalild af Besætningen.

<img>Fig. 6.</img>

β. <sp>De permanente Batterier</sp> kan være
bestemte til direkte Skydning og er da som
oftest byggede som <sp>Panserbatterier</sp>,
hvor Skytset er anbragt paa en ret Linie i
Pansertaarne oven paa en skudsikker Betonbygning,
der indeholder Ammunitions- og Opholdsrum,
ell. de kan være bestemte til indirekte
Skydning og er da <sp>aabne Batterier</sp>, dog med
skudsikre Magasiner. Begge Slags Batterier
er i Reglen omgivne af et Hindringsbælte,
undertiden en Grav, der kan holdes under
Frontalild enten af Besætningen, der i saa Tilfælde
bestaar baade af Artilleri og Fodfolk, eller fra
enkelte   Stykker   hurtigskydende   Kanoner
opstillede i Forsvindingstaarne. Undertiden ligger
Batterierne saa nær ved Forterne, at de kan
have deres Ammunition i disse, og de benævnes
da ofte <sp>Anneksbatterier</sp>.

En ganske særlig Form for Konstruktionen
af en Fortlinie er den af Rumænien til Forsvar
mod Rusland anlagte c. 85 km lange <sp>Sereth</sp>-Linie,
der bestaar af de 3 Støttepunkter <sp>Foksani</sp>,
<sp>Namoloassa</sp> og <sp>Galatz</sp>.
Anlæggene, der blev paabegyndte i 1889, er udførte
efter den tyske Major <sp>Schumann</sp>'s Idéer om
<sp>Panserfronter</sp>, saaledes at Forsvaret paa
hver af de nævnte Steder udelukkende skal
ydes af 3 Linier af Panserbatterier. Batterierne
er samlede i Grupper med c. 1000—1500 m Afstand,
og i hver Gruppe har de enkelte Batterier og de
enkelte Linier en indbyrdes Afstand paa c. 500 m.
Værkerne er ganske smaa og er hver især
omgivne af et Hindringsbælte, der skal holdes
under Ild ikke blot af Artilleriet i selve Værket,
men ogsaa af Ilden fra Naboværkerne.

b. <sp>Enceinten</sp> er i Alm. bygget som en
Vold med polygonalt Grundrids med foran
liggende tør ell. vaad Grav, der flankeres fra
Kaponièrer,  liggende  paa  Gravens  Bund ell.  i
