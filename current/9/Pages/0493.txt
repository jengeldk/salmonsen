(Enkeltbade i Badekar) mod Neuralgier,
Hysteri, Rygmarvslidelser, seksuel Svækkelse,
Lamheder efter Apopleksi, endvidere mod Gigt,
Reumatisme, kroniske Betændelser i Bækkenet
o. s. v. Badet kaldes undertiden »Bad der
Alten«, da det benyttes mod for tidlig
indtrædende Alderssvækkelse. Stedets herlige
Beliggenhed gør det ogsaa til et søgt Kursted for
Rekonvalescenter og til Efterkur efter Karlsbad,
Franzenbad, Marienbad, Kissingen o. s. v.
Klimaet er Højdeklima med relativ tør, ren og
kølig Luft, men kraftig Insolation. Vandet
ledes ogsaa til det 8 km derfra liggende
<sp>Hofgastein</sp>, som ligger lidt lavere (869 m. o. H.).
Badet besøges aarlig af 7—8000 Gæster. Kurtid
Maj til Slutn. af Sept.

I G. sluttedes 14. Aug. 1865 en Konvention
mellem Preussen og Østerrig, efter hvilken
Slesvig stilledes under preussisk, Holsten under
østerrigsk Forvaltning, medens Lauenburg af
Østerrig blev afstaaet til Preussen mod en
Godtgørelse af 2 1/2 Mill. Rdl.
<i>(Lp. M.). E. F.</i>
</chapter>

<chapter name="Gasteori">
<b>Gasteori,</b> se <sp>mekanisk Gasteori</sp>.
</chapter>

<chapter name="Gaster (d. s. s. Mavesækken)">
<b>Gaster</b> (gr.), d. s. s. <sp>Mavesækken</sp> (se
<sp>Tarmkanalen</sp>).
</chapter>

<chapter name="Gaster (Landskab)">
<b>Gaster</b> (af lat. <i>castrum</i>), Landskab i den
vestlige Del af det schweiziske Kanton Skt
Gallen, skilt fra Schwyz og Glarus ved
Linth-Kanalen, danner en egen Kreds, 147,7 km<sup>2</sup> med
(1910) 8063 kat. Indb. De tidligere sumpede
Strækninger ved Floden Linth er nu omdannede
til frugtbare Enge. Kvægavl og Frugtavl staar
højt. G. var i Middelalderen i
habsburgsk-østerrigsk Besiddelse, men blev 1438 afstaaet
til Schwyz og Glarus. Af den helvetiske
Republik blev det 1791 tildelt Kanton Linth og 1803
givet til det nyoprettede Kanton Skt Gallen.
<i>G. Ht.</i>
</chapter>

<chapter name="Gasteromycetes">
<b>Gasteromycetes,</b> se <sp>Bugsvampe</sp>.
</chapter>

<chapter name="Gasterosteidæ, Gasterosteus">
<b>Gasterosteidæ, Gasterosteus,</b> se
<sp>Hundestejler</sp>.
</chapter>

<chapter name="Gasterostomum">
<b>Gasterostomum,</b> se <sp>Ikter</sp>.
</chapter>

<chapter name="Gastinel, Leon Gustave Cyprien">
<b>Gastinel</b> [gasti'næl], <sp>Leon Gustave
Cyprien</sp>, fransk Musiker (1823—1906), Elev af
Halévy, modtog 1846 <i>prix de Rome</i> og har — i
Modsætning til de fleste samtidige franske
Komponister — væsentlig beskæftiget sig med
Komposition af større Kor- og Orkesterværker samt
Kammermusik (en Rk. Messer, Kantater og
Oratorier, nogle Symfonier, Strygekvartetter,
Trioer etc.). Paa Teatret har han kun faaet
opført nogle faa <i>opéras-comiques</i>.
<i>W. B.</i>
</chapter>

<chapter name="Gastoldi, Giovanni Giacomo">
<b>Gastoldi,</b> <sp>Giovanni Giacomo</sp>, italiensk
Kontrapunktist, (c. 1556—1622),
Kirkekapelmester i Mantova, senere i Milano. Blandt hans
talrige Kompositioner, Messer, Salmer,
Madrigaler, Canzonettaer, har navnlig en Række
<i>Balletti da cantare, sonare e ballare</i>
Interesse, Dansemelodier, komponerede for det
finere Selskabsliv dengang, hvilke fandt stor
Udbredelse, ogsaa her i Landet.
<i>A. H.</i>
</chapter>

<chapter name="Gaston de Foix">
<b>Gaston de Foix</b> [ga'stå-t-'fwa], Hertug af
Nemours (jfr <sp>Foix</sp>), fr. Feltherre,
(1489—1512), Søn af Jean de Foix, Vicomte af
Narbonne og Kong Ludvig XII's Søster Marie af
Orléans. Under Ludvig XII's Krige i Italien fik
han 1512 Overanførselen over den franske Hær
og erhvervede sig ved sin Tapperhed og
Hurtighed Tilnavnet »Italien's Lyn«. Han undsatte
Bologna, der belejredes af Vicekongen af
Neapel, indtog Brescia og vandt kort efter en
stor Sejr over Spanierne ved Ravenna, men
under Forfølgelsen faldt den tapre unge General.
<i>M. M.</i>
</chapter>

<chapter name="Gastonia">
<b>Gastonia</b> [g<sub>ə</sub>'sto<sub>u</sub>n<sub>ja</sub>], By i U. S. A., Stat
North Carolina, ligger 30 km V. S. V. for
Charlotte ved Little Catowha River. (1910) 5800
Indb. G. har Bomulds- og Trævarefabrikker,
der væsentlig drives ved Vandkraft.
<i>H. P. S.</i>
</chapter>

<chapter name="Gastornis">
<b>Gastornis,</b> kæmpemæssige, delvis
tandbærende, fossile Fugle fra de tidligste
Eocænlag i Frankrig og England.
<i>O. H.</i>
</chapter>

<chapter name="Gastr, Gastero, Gastro">
<b>Gastr ..., Gastero ..., Gastro ...,</b> (af gr.
γαστήρ, Bugen, Maven), Bug ..., Mave ...
</chapter>

<chapter name="Gastralgi">
<b>Gastralgi,</b> anfaldsvis optrædende Smerter,
der Straaler fra Hjertekulen ud i Ryggen.
Betegnelsen G. bruges kun, naar saadanne
Smerter skyldes en Nervelidelse, ikke en Mave- ell.
Tarmlidelse.
<i>K. H. K.</i>
</chapter>

<chapter name="Gastrektasi">
<b>Gastrektasi</b> (gr.), Udvidning af Maven.
</chapter>

<chapter name="Gastrektomi">
<b>Gastrektomi</b> (gr.), Operation, der gaar ud
paa Fjernelse af Mavesækken; det er dog kun
ganske undtagelsesvis, at man har forsøgt
Fjernelse af hele Organet; naar kun en Del fjernes,
skulde Operationen egl. kaldes Resektion af
Ventriklen, ell. man skulde sige <i>G. partialis</i>,
delvis Fjernelse af Mavesækken. Operationen er
udført for smertefulde Ar, Svulster og for store
Udvidninger af Mavesækken.
<i>E. A. T.</i>
</chapter>

<chapter name="Gastricisme">
<b>Gastricisme,</b> omfattende Betegnelse for
forskellige Lidelser af Maven (Ventriklen).
</chapter>

<chapter name="Gastrilogi">
<b>Gastrilogi</b> (gr.), Bugtalerkunst.
</chapter>

<chapter name="gastrisk">
<b>gastrisk,</b> hvad der angaar Maven.
</chapter>

<chapter name="gastriske Kriser">
<b>gastriske Kriser,</b> periodiske Anfald af
voldsomme Smerter og Opkastninger, uafhængige
af Maaltiderne. G. K. optræder i Forløbet af
Rygmarvstæring, dog ikke videre hyppigt.
<i>K. H. K.</i>
</chapter>

<chapter name="gastrisk Feber">
<b>gastrisk Feber,</b> se <sp>Tyfus</sp>.
</chapter>

<chapter name="Gastritis">
<b>Gastritis</b> (gr.), Mavekatarr.
</chapter>

<chapter name="Gastroadenitis">
<b>Gastroadenitis</b> (gr.), Betændelse af Kirtlerne
i Mavesækken ved kronisk Gastritis.
</chapter>

<chapter name="Gastrocele">
<b>Gastrocele</b> (gr.), Brok, ved hvilket Maven
(Ventriklen) indeholdes i Broksækken.
</chapter>

<chapter name="Gastrochænidæ">
<b>Gastrochænidæ</b> [-kæ-], Familie af Muslinger
med 2 lige store Lukkemuskler. Skallerne er
tynde, ikke forsynede med Laastænder og vidt
aabne fortil og nedadtil. Kappen, hvis Rande
er sammenvoksede og bagtil udtrukne i to
delvis sammensmeltede Rør, udskiller undertiden
et Kalkrør, der vokser sammen med Skallerne.
Foden er cylindrisk, meget lille. Gællerne er
lange, smalle og ulige store. — Nær ved G.
staar Familien <i>Clavagellidae</i> med Slægterne
<i>Clavagella</i> Lam. og <i>Aspergillum</i> Lam.
(<sp>Vandkandemuslingen</sp>). Af de to smaa ovale
Skaller hos <i>Clavagella</i> er den venstre
sammenvokset med det kølleformede ell. cylindriske
Kalkrør. Den højre er fri. Forenden af Røret
er lukket ved en Væg, der er forsynet med en
Spalte i Midten og ved sin Rand hyppig er
udstyret med en Krans af Pigge. Hos
<i>Aspergillum</i> er begge Skaller sammenvoksede med det
lange cylindriske Kalkrør, hvis forreste Væg
er gennemhullet som en Si. Hos begge Slægter
kan der paa den bagerste Del af Kalkrøret
