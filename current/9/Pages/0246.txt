kan delvis benyttes efter Behag, dog ikke til
Kostens Forbedring. Betinget Benaadning
forudsætter, at Fangens Straffetid overskrider 6
Aar, at redeligt Erhverv er sikret ham, og at
Bestyrelsen nærer Haab om, at han vil føre et
ustraffeligt Liv. Beslutning tages af Justitsministeriet.
Ved Løsladelsen sættes den Benaadede
under Tilsyn af Politiet, der kan overdrage
Tilsynet til et Fængselsselskab, hvis Paalæg
han skal efterkomme, og han faar udbetalt indtil
2/3 af sin oplagte Arbejdsfortjeneste. Ved slet
Opførsel kan han paa ny efter Justitsministeriets
Resolution indsættes i Strafanstalten, indtil
den hele Straffetid er forløbet. — I
Forbindelse med Horsens Strafanstalt er oprettet
<sp>Friluftskolonier</sp>, i hvilke Fangerne
beskæftiges med Opdyrkning af Hede- og
Mosestrækninger. <sp>Forbedringshusfanger</sp>
faar, naar Straffen udstaas i Celle,
Reduktion i Straffetiden: 8 Maaneder nedsættes til 6
Maaneder, de 3 første Aar til 2 Aar, den
overskydende Del forkortes med 1/2. Maksimum for
Isolationen bliver herefter 3 1/2 Aar. I
Sammenstødstilfælde udstaas den overskydende Del i
Fællesskab, medmindre Fangen ønsker at
udstaa denne i Celle og hans Helbred tillader
saadant. Fra 1867 er det progressive System
bragt til Anvendelse, idet Straffetiden deles i
4 Stadier med stigende Arbejdspræmie, Adgang
til Brevveksling, Besøg af Nærpaarørende o. l.
Isolation er i Vridsløselille Strafanstalt strengt
gennemført, ogsaa under Gudstjenesten,
Gaardtur og Undervisning (Stall-System); under
Vandringer til og fra Cellen benyttes Maske.
Personer over 60 Aar ell. saadanne over 30 Aar,
der tidligere har været straffede med offentligt
Arbejde, samt sygelige, fordrukne ell. vanføre
Personer, der dømmes til Forbedringshusstraf,
afleveres til Horsens Tugthus, hvor de efter
Bestyrelsens Skøn udstaar Straffen i Celle ell.
i Fællesskab. I sidste Fald gives ingen
Reduktion i Straffetiden. Minimaltiderne i
Tvangsstadiets Klasser er for de til
Forbedringshusstraf dømte Fællesfanger kortere end normalt
foreskrevet. Endvidere gives her straks
Undervisning til alle Fanger under 40 Aar og til de
ældre, der ønsker det. Forbedringshusfanger i
<sp>Nyborg Strafanstalt</sp> udstaar i
Henhold til Anrd. 28. Maj 1913 deres Straf i et
blandet Celle- og Fællesskabssystem med
Progression gennem et Begyndelses-, Mellem- og
Slutningsstadium, og med Adgang til Løsladelse
paa Prøve. — Arbejdsdriften i Landets
Strafanstalter ledes, først i Nyborg Strafanstalt,
senere ogsaa i de andre Anstalter, nu paa ny
efter c. 50 Aars Forløb efter <sp>Regie</sp>-Systemet
(Statsdrift til Statsbrug) og er underlagt et
under Fængselsdirektøratet staaende særligt
»Kontor for Fængselsvæsenets Arbejdsdrift«. —
<sp>Disciplinærmidlerne</sp> i Strafanstalterne
er: Legemsstraffe (Kat, Tamp, Rotting, Ris),
Forøgelse af Pligtarbejde, Fængsel paa Vand
og Brød, Hensættelse i Enecelle uden Arbejde,
foruden Nedsættelse i lavere Klasse. Under
Tilsyn af Overinspektionen for F. staar
endvidere <sp>Tvangsarbejdsanstalterne</sp>,
der dog ejes af Amtskommunerne, for
Betlere, Løsgængere, prostituerede Kvinder,
Fattiglemmer for Disciplinærforseelser med flere.
Tvangsarbejde idømmes fra 12 Dage til 2 Aar
og udstaas i særlige Anstalter, hvoraf hver
Amtsraadskreds besidder een. Straffen udstaas
i Fællesskab, og Fangerne har fri Raadighed
over Arbejdsfortjenesten. Arbejdet udføres dels
til Anstaltens eget Brug, dels efter
Akkordsystemet, og kan udføres uden for Anstaltens
Territorium. Undervisning gives ikke. Til
Disciplinærstraffes Idømmelse kræves Samtykke af
Stedets Politimester i hvert enkelt Tilfælde, og
Straffen er Celle indtil 2 Maaneder, efter
Omstændighederne uden Arbejde ell. med haardt
Natteleje; endvidere mørk Arrest med eller
uden Kostindskrænkning samt for mandlige
Voldsmænd Legemsstraf.

<sp>Fængselsstraffe</sp> udstodes i ældre
Tider i mørke, fugtige Kældere. Frd. 5. Apr. 1793
paabød vel en Del Forbedringer, men
Kommunerne, under hvem Arresterne endnu
sorterer, opfyldte ikke dens Bud. Ved kgl. Resol.
22. Decbr 1841 paabødes som alm. Regel
Cellesystemets Indførelse ved Ny- og Tilbygninger,
hvilket gentages i det gældende
Arrestreglement 7. Maj 1846. Herefter er Landets c. 100
Arrester i det hele blevne tidssvarende
indrettede, dog uden streng Gennemførelse af
Cellesystemet. Af Kbhvn's Kommune er siden 1890
anvendt betydeligt paa Arrestvæsenet, saa at
Cellesystemet nu i Kbhvn er fuldstændig
gennemført. Fængselsarterne er efter Strl. 10. Febr
1866: <sp>simpelt Fængsel</sp>, <sp>Fængsel paa
sædvanlig Fangekost</sp>, <sp>Fængsel paa
Vand og Brød</sp>, hvortil kommer <sp>Statsfængsel</sp>,
der i fl. Retninger indtager en
Særstilling. Simpelt Fængsel idømmes fra 2 Dage til
2 Aar, i Sammenstødstilfælde indtil 3 Aar.
Ekstraforplejning er tilladt; Spirituosa og Røgtobak
tillades ikke uden efter Lægens Ordre, Fængsel
paa sædvanlig Fangekost idømmes fra 2 Dage
til 6 Maaneder og er forbundet med
<sp>Arbejdstvang</sp>. Ekstraforplejning tillades ikke.
Kvinder, der er frugtsommelige ell. giver Die, faar
1/2 Portion ekstra i Tillæg til Arrestkosten.
Denne Straf maa ikke anvendes paa Personer
under 15 Aar. Fængsel paa Vand og Brød — som
nu kun anvendes undtagelsesvis, idet Fængsel
paa sædvanlig Fangekost er blevet den langt
overvejende — idømmes fra 2 til 30 Dage;
foruden Vand og Brød tillades kun Nydelse af
Salt. Straffe paa 6 Dage og derover afbrydes
af Mellemdage fra 1 til 4 Dage efter
Straffetidens Længde, i hvilke Fangen løslades ell.
holdes i simpelt Fængsel. Denne Straf maa
ikke anvendes paa Personer under 18 Aar ell.
over 60 Aar, Kvinder, der er frugtsommelige
ell. giver Die, saavel som paa andre, der efter
Lægeerklæring ikke kan taale Straffen.
Statsfængsel idømmes fra 6 Maaneder til 10 Aar
ell. paa Livstid, for Duel og visse politiske
Forbrydelser. Den udstaas i særlige, militære
Fængsler. <sp>Disciplinærstraffene</sp> er i
Arresthusene Berøvelse af Beskæftigelse, af Lys
om Aftenen, af Ret til Ekstraforplejning, Anlæg
af Spændetrøje indtil 24 Timer, samt 3—15
Rottingslag, for arbejdspligtige Fanger tillige
Hensættelse i Straffecelle uden Arbejde i indtil 1/3
