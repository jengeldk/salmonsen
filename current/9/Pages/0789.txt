11:10<sup>6</sup>. — 34:10<sup>6</sup>. —
<sp>Lysbrydningsforholdet</sp> (for D) 1,51—1,7 og derover.

Den <sp>kemiske Sammensætning</sp> af G.
er saa forskelligartet, at den ikke kan
udtrykkes ved nogen enkelt kemisk Formel, i Reglen
indeholder G. et Alkali-Silikat og et Silikat af
en Jordart ell. et Metalilte; eksempelvis kan
nævnes, at godt Kalk-Natron-G. omtr. har et
Indhold svarende til Formlen: CaO,Na<sub>2</sub>O,6SiO<sub>2</sub>.
Sammensætningen benyttedes i ældre Tid til
Inddeling af de den Gang kendte Sorter:
<sp>Natron-Kalk-G.</sp> (Flaske- og Vinduesglas,
<sp>Crownglas</sp>), <sp>Kali-Kalk-G.</sp> (<sp>Bøhmisk
Krystal</sp>), og <sp>Kali-Bly-G.</sp> (<sp>eng. Krystal</sp>,
<sp>Flintglas</sp>). Denne Inddeling har nu tabt sin
Bet., idet der dels fremstilles alle mulige
Overgangs-Glassorter og dels anvendes en Mængde
andre Stoffer til Smeltningen. I nedenstaaende
Tabel angives nogle Eksempler paa, hvor forsk.
Sammensætning af G. kan være (angivet i
hele %):
<table>
<td><td>Vinduesglas<td>Flaskeglas<td>Bøhmisk G.<td>Krystal<td>Termometer G.<td 4>Optisk G.<td>Kvarts G.
<td>Kisel-Anhydrid<td r>73<td r>64<td r>75<td r>55<td r>67<td r>20<td r>»<td r>»<td r>»<td r>100
<td>Borsyre-Anhydrid<td r>»<td r>»<td r>»<td r>»<td r>2<td r>»<td r>3<td r>56<td r>3<td r>»
<td>Forforsyre-Anhydrid<td r>»<td r>»<td r>»<td r>»<td r>»<td r>»<td r>59<td r>»<td r>70<td r>»
<td>Arsensyre-Anhydrid<td r>»<td r>»<td r>»<td r>»<td r>»<td r>»<td r>2<td r>»<td r>1<td r>»
<td>Kali<td r>»<td r>»<td r>18<td r>10<td r>»<td r>»<td r>»<td r>»<td r>12<td r>»
<td>Natron<td r>13<td r>8<td r>»<td r>»<td r>14<td r>»<td r>»<td r>»<td r>»<td r>»
<td>Kalk<td r>12<td r>17<td r>7<td r>»<td r>7<td r>»<td r>»<td r>»<td r>»<td r>»
<td>Baryt<td r>»<td r>»<td r>»<td r>»<td r>»<td r>»<td r>28<td r>»<td r>»<td r>»
<td>Blyilte<td r>»<td r>»<td r>»<td r>35<td r>»<td r>80<td r>»<td r>32<td r>»<td r>»
<td>Magnesia<td r>1<td r>»<td r>»<td r>»<td r>»<td r>»<td r>»<td r>»<td r>4<td r>»
<td>Zinkilte<td r>»<td r>»<td r>»<td r>»<td r>7<td r>»<td r>»<td r>»<td r>»<td r>»
<td>Lerjord<td r>1<td r>9<td r>»<td r>»<td r>3<td r>»<td r>8<td r>12<td r>10<td r>»
<td>Jerntveilte<td r>»<td r>2<td r>»<td r>»<td r>»<td r>»<td r>»<td r>»<td r>»<td r>»
</table>

Med Hensyn til de forsk. Bestanddele gælder
det, at Kiselsyre, Lerjord og Kalk gør G. haardt
og forøger dets kemiske Modstandsdygtighed,
at Alkali gør det letsmeltelig og forringer den
kemiske Holdbarhed; Kali og Bly giver Klang;
Baryt og Bly forøger Vægtfylden og
Lysbrydningsevnen. Ved uheldig Sammensætning af
Massen (navnlig ved for meget Alkali)
fremkommer det især fra antikke G. kendte
Fænomen »syge G.« ɔ: G., som angribes af Luft og
Fugtighed og derved bliver uigennemsigtige, ja
endog gaar helt itu.

<sp>Raamaterialerne</sp> er naturligvis endnu
mere mangfoldige end Bestanddelene. Kiselsyren,
som i Reglen udgør 2/3 af hele Massen, faas
hyppigst som Sand. Til Flasker og
Vinduesglas kan alm. Hav- ell. Bakkesand anvendes;
ofte tilføres en betydelig Del af Kiselsyren som
Feldspat, Mergel o. l.; Jernindholdet i disse
Stoffer medfører en stærk grønlig Farve af
Glasset; skal denne undgaas, anvendes
pulveriseret Kvarts ell. Flint og navnlig fint Flodsand,
som tit hentes langvejs fra. Særlig bekendte
Sandlejer findes ved Fontainebleau og ved
Hohenbocka, hvor det i Forvejen naturligt
slemmede Sand yderligere renses i store Anlæg.
Kalk faas især som Kalkaffald, Kridt ell.
Marmor, Blyilte som Mønnie, Natron som kalcineret
Soda ell. som det billigere Sulfat, der maa
blandes med 5—9 % Kulstof for at indlede den
kemiske Omsætning. Kali tilsættes som
Potaske, forhen i Skovegne udludet af
Brændeasken. Selv til alm. Glassorter kommer endnu
en Rk. Materialer til, saaledes Arsenik,
Salpeter og Antimon for at lette Glassets <sp>Lutring</sp>,
idet disse Stoffer fremkalder en stærk
Luftudvikling under Smeltningen og derved blander
Glasmassen, dels ogsaa ilter Jernforilte til det
mindre farvende Tveilte. Til G., der ønskes helt
farvefrit, tilsættes smaa Mængder af farvende
Ilter af Mangan, Kobolt, Nikkel, Selen o. fl.,
som ved Komplementærfarvning ophæver en
Del af det grønlige »Stik«, som G. ellers altid
faar.

<sp>Farvning</sp> af G. kan udføres i næsten
enhver Nuance; den opnaas i Reglen ved, at der
tilblandes »Mengen« Metalilter, ofte kan dog
Farvningen volde store Vanskeligheder,
navnlig fordi de samme Metalilter kan give
forskellig Farve efter Glassets
Grund-Sammensætning og Smeltetemp. Det uigennemsigtige,
hvide G. (<sp>Mælkeglas</sp>, <sp>Benglas</sp>,
<sp>Opalglas</sp>, <sp>Alabastglas</sp>, <sp>Albatrin</sp>) faas ved
Tilblanding af Kryolit, Benmel o. a.;
Farvningen fremkaldes her ved en Krystaludskillelse i
Massen, herpaa beror ogsaa det saakaldte
<sp>Réaumurs Porcelæn</sp> (se
<sp>Afglasning</sp>). Opal-G. kan yderligere farves ligesom
andet G. Røde Farver opnaas ved Paablanding
af en Guldopløsning, herved faas det blegrøde
<sp>Guldrubin</sp>; en lignende Farve faas ved
Selen. Blodrødt G. er farvet med Kobberforilte,
der reduceres med Tinforilte e. l. Ved
Smeltningen faas først et lyseblaat G., som ved
gentagen forsigtig Opvarmning (<sp>Anløbning</sp>)
giver <sp>Kobberrubin</sp>. <sp>Hæmatinon</sp> er
uigennemsigtig, levret Rubin; <sp>Aventurin</sp> er
G. med Udskilning af metalglinsende
Krystaller. Omtrent samme røde Farve faas ved
Tilblanding af Kul og Svovl, som ved Smeltning
giver gult G., der under særlige Forhold kan
anløbes til <sp>Massivrubin</sp>, som anvendes til
fotografisk Brug. Gult Glas kan ogsaa smeltes
med Jern- og Manganilter, der ligeledes bruges
til Farvning af brune Flasker. Det gulgrønne,
fluorescerende »Annagrønt« er farvet med
Uran. <sp>Grønt</sp> bliver G. med Kromsalte,
medens den almindelige grønne Flaskefarve
skyldes Jernindholdet; <sp>blaat</sp> faas med Kobber ell.
Kobolt (se <sp>Smalte</sp>), <sp>violet</sp> med Mangan
ell. (brunlig) med Nikkel; sort G., <sp>Hyalit</sp>,
faas ved Overfarvning med et ell. flere Metalilter
(Mangan, Jern, Kobolt).

De til G. bestemte Materialer blandes
grundigt sammen i Pulverform (ofte tørrede,
malede og sigtede), i Reglen med Skovl, nogle
Steder i Blandemaskiner, som de til Beton
anvendte. Til denne »Menge« (Gemenge) sættes
<sp>Glasskaar</sp>; til finere G. kun Affald af
samme Sort G., til simplere Sorter tillige fremmede
Skaar i en Mængde svarende til det anvendte
Sand. Undertiden »frittes« Mengen ɔ: forvarmes
før Indlægningen.
