Litteraturhistorie og orientalske Sprog og udnævntes
1863 — efter i Forvejen at have undervist paa
Krigsakademiet i Berlin — til Prof. i orientalske
Sprog ved Univ. i Halle. Bl. hans Virker maa
nævnes: »Die Alhambra und der Untergang der
Araber in Spanien« (Berlin 1864); hans Udg. af
Schlegel's Shakespeare-Oversættelse sammen
med Tschischwitz og af Lessing's Værker
sammen med Boxberger. 1865—69 udgav han
»Jahrbuch der Literaturgesehichte« (Berlin), der
efterfulgtes af »Archiv für Literaturgeschichte«,
hvis 2 første Bd (Leipzig 1870—72) G.
redigerede. (<sp>Litt</sp>.: <sp>Richard G.</sp>,
»Erinnerungsblätter für seine Freunde« [Halle 1890]).
<i>C. B-s.</i>
</chapter>

<chapter name="Goschen, George Joachim">
<b>Goschen</b> ['go<sub>u</sub>∫<sub>ə</sub>n], <sp>George Joachim</sp>, eng.
Statsmand, f. 15. Aug. 1831 i London, d. 7.
Septbr 1907, Søn af en indvandret tysk Bankier
H. W. Göschen (1783—1866) (Farfaderen G. J.
Göschen
[1752—1828] var en
stor
Boghandler i Leipzig).
Efter at have
studeret i
Oxford indtraadte
han 1853 i
Faderens Forretning, blev 1856
en af
Direktørerne for
Londons Bank
(indtil 1865), og
udgav 1863 et
Skrift <i>The
theory on foreign
exchanges</i> (et
ypperligt
Forsvar for
Frihandelen), der i kort Tid oplevede 5 Oplag
(1894 12. Udg.) og vakte saa megen Opsigt, at
han endnu s. A. valgtes i Londons City til
Underhuset. Han sad her som Repræsentant
for Englands Forretningsverden indtil 1880, men
maatte senere søge Valg i andre Kredse (siden
1887 i en af de londonske). Novbr 1865 blev han
Vicepræsident i Handelsministeriet, og allerede
Jan. 1866 fik han Sæde i Kabinettet som
Kansler for Hertugdømmet Lancaster, d. v. s. som
Minister uden Portefeuille, dog kun indtil det
liberale Ministerium Russell maatte afgaa Juli
s. A. Decbr 1868 gjorde Gladstone ham til
Minister for Fattigvæsenet, og han viste i denne
Stilling stor Forvaltningsdygtighed og en dristig
Villie til at reformere; 1871 indbragte han det
første Forslag til Omdannelse af den eng.
Kommunalordning med folkevalgte Sogneraad (først
iværksat 1894). Marts 1871 blev han
Marineminister og udfoldede som saadan lgn. Evner
indtil Ministeriets Fald Febr 1874. Oktbr 1876
drog han til Ægypten som Repræsentant for
de eng. Laangivere med det Hverv at
undersøge Landets Finansforhold og stille Forslag
til deres Forbedring, bl. a. ved Indsættelse af
et eng.-fr. Tilsyn. 1878 var han Englands
Repræsentant paa den internationale
Møntkonference i Paris og udtalte sig her afgjort for
Guldmøntfoden. I Gladstone's ny Ministerium
1880 blev han ikke optaget, fordi han
misbilligede Planen om en yderligere Udvidelse af
Valgretten. Han afslog Tilbudet om at blive
Vicekonge i Indien, men modtog Juni s. A.
Hvervet som overordentlig Sendemand i
Konstantinopel og havde væsentlig Del i at udvirke
Thessaliens Afstaaelse til Grækenland. Efter sin
Hjemkomst Maj 1881 indtog han sin Plads i
Underhuset som et uafhængigt Medlem af det
liberale Parti og var en Modstander af den ny
Valgreform. 1883 udgav han et Skr. <i>Laissez
faire and government interference</i> og fastholdt
heri den gl. Liberalismes Uvillie mod al
Statsindblanding i økonomiske Forhold. 1884 afviste
han et Forslag om at blive Underhusets
Formand. Vel Valgene 1886 blev han vraget i
Edinburgh, som afgjort Modstander af Gladstone's
Plan om Irlands Selvstyre, og Brudet med hans
fordums Partifæller var saa stærkt, at han Jan.
1887 modtog Posten som Skatkammerkansler i
det konservative Ministerium. Han viste i denne
Stilling paa ny sin fremragende Dygtighed,
især ved en Konvertering (1889) af
Hovedmassen af Englands Statsgæld (540 Mill. £) fra 3
til 2 3/4 %, hvorved indvandtes en aarlig
Besparelse af 25 Mill. Kr. Ved Valgene 1892 opbød
han al sin Kraft for at bekæmpe Gladstone og
hans Tilhængere, og da de alligevel sejrede,
afgik han med de andre Ministre. Men 3 Aar
efter, Juni 1895, blev han Marineminister i det
ny Blandingsministerium af konservative og
liberale Unionister og indviede sin Styrelse
med et Forslag til en betydelig Udvidelse af
Flaaden for at sikre Englands Herredømme
paa Havet. Han forblev Marineminister indtil
Septbr 1900 og ophøjedes derefter til Peer som
Viscount G. Senere hørte han til de Unionister,
som holdt fast paa Frihandelen i Modsætning
til Chamberlain's ny Toldpolitik. Han blev 1903
Kansler for Oxford-Univ. og var en af de
ivrigste Fremmere af
Folkeuniversitetsundervisningen (<i>University extension</i>). (<sp>Litt</sp>.: <sp>A.
Elliot</sp>, <i>Life of Lord G.</i> [2 Bd, Lond. 1911]).
<i>E. E.</i>

<img>G. J. Goschen</img>
</chapter>

<chapter name="Goschen, William Edward">
<b>Goschen</b> ['go<sub>u</sub>∫<sub>ə</sub>n], <sp>William Edward</sp>,
Broder til ovenn. G. J. G., eng. Diplomat, f. 18.
Juli 1847 i London, var 1869—98 knyttet til
Repræsentationen i en Række europ. og amer.
Hovedstæder og i Peking, 1898—1900 Gesandt
i Belgrad, 1900—05 i København,
1905—08 i Wien og 1908—14 i Berlin. I hans
sidste Stilling tilfaldt det ham at føre
de diplomatiske Forhandlinger før
Verdenskrigens Udbrud, og hans Beretning om sin
Samtale 4. Aug. med Rigskansler
Bethmann-Hollweg og hans Gengivelse af dennes
Udtalelse om den belg. Neutralitetstraktat (»en Lap
Papir«) bidrog stærkt til at vække en
tyskfjendtlig Stemning i den eng. Almenhed.
<i>P. L. M.</i>
</chapter>

<chapter name="Gosen">
<b>Gosen</b> ['go.∫æn], Navn paa det frugtbare
Græsland i den østlige Del af Nedre-Ægypten,
som blev overladt Josef's Familie, Strækningen
omkring det vestlige Udløb af <i>Wadi tumilat</i>.
<i>J. P.</i>
</chapter>

<chapter name="Gosforth">
<b>Gosforth</b> ['gåsfå<sub>ə</sub>þ], By i England, ligger 4
km N. f. Newcastle ved en Arm af Tyne River
og ved Banen fra Newcastle til Benton. (1911)
15490 Indb. G. er at betragte som Forstad til
Newcastle og har talrige Villaer.
<i>G. Ht.</i>
</chapter>
