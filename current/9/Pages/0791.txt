Fod o. s. v., og en Lærling, der tager Glasset
fra Potten. Til hver Stol hører 3 Hjælpere: en
<sp>Anfanger</sp>, der tager G. til Fod o. l. fra
Ovnen, en <sp>Afklopper</sp>, der banker Piben
ren for G., og en <sp>Indbærer</sp>, der bærer
Glasset til Afkøling. En Hvidtglas-»Hytte«
danner et livligt Billede under Arbejdet (se Tavle
I). Arbejdet er altid akkordlønnet, og G.
betales efter »Hyttehundreder« ɔ: det Antal, der
laves for en Krone. Hosstaaende Fig. 3 viser
Fremstillingen af en Flaske. Glasset tages af
Ovnen, »fanges an« paa et Jernrør, <sp>Piben</sp>,
se Fig. 4, og afglattes i en udhulet Jernklods
<sp>Wulcherklodsen</sp> (»Volverklods) eller
ved Rulning paa en Plade »Wälseblikket«;
derpaa blæses der lidt Luft ind i Massen (Fig. 3 <i>b</i>)
og den svinges, saa at den antager en langagtig
Pæreform; den stikkes nu ned i Formen <i>c</i>, der
ved Hjælp af et <sp>Trit</sp> klappes sammen med
Foden; der blæses Luft ned i Flasken, som
samtidig drejes rundt ved Hjælp af Piben, <i>d</i>.
Hvis Flasken er kantet ell. skal forsynes med
Mærker i selve Glasset, som da findes
indgraverede i Jernformen, maa Drejningen
naturligvis undlades; men Flasken bliver da mindre
glat, den faar et »hamret« Udseende. Flasken
mangler endnu sit Mundstykke; den »skrænges«
fra Piben med det vaade <sp>Bundjern</sp> (før
Jernformenes Tid stak man Bunden op med
dette Jern), Flaskekroppen stikkes ind i et
Jernhylster paa Skaft (en <sp>Gaffel</sp>), og
Flaskehalsens øverste Del stikkes ind i Ovnen og
omlægges med en tynd Traad af G., som med
<sp>Angeljernet</sp> tages ud af Massen. Denne
Ring af G. formes med »Saksen« (se Fig. 5) til
Mundstykket. Flasken bæres derefter til
Afkølingsovnene. — Paa lgn. Maade fremstilles
Bægeret af et Vinglas (Fig. 6); en særlig Klump
G., som smeltes fast til Bægeret, giver Stilken
(<i>d</i>), den tildannes ved Hjælp af Sakse og
Tænger (<sp>Svakjern</sp>), <i>e</i>. Ved <i>f</i> er der
yderligere smeltet en ny Glasklump paa til
Fodpladen. Ved <i>h</i> er Glasset skrængt fra Piben efter
at være smeltet fast til Heftejernet, <i>h</i>; det kan
ogsaa holdes i en særlig Fjedertang. Efter
Klipningen, <i>i</i> og <i>j</i>, varmes
Glasset, saa at det kan glattes og
rettes foroven (»Opdrivningen«),
og skilles nu ved et rask Slag
fra Heftejernet. Fremstillingen
af en Kande ses paa Tavle II,
foroven, hvor 5. Stadium viser
Klipningen. Hanken dannes af en
forud formet Klump G., som i
Reglen rilles ved at stødes ned
i en riflet Jernform, derpaa
smeltes fast forneden, trækkes
ud, bøjes og smeltes fast
foroven, alt ved den Varme, der
er i selve Glasklumpen.

<sp>Optisk G.</sp> til Linser faas ved
at lade hele Digelindholdet
langsomt størkne i Diglen og efter
forsigtig Afkøling hugge Massen
itu for af Stykkerne at udsøge
saadanne, som er blærefri. Et
enkelt Stykke varmes nu op i
en Form, til det fylder denne, og afkøles
derefter ganske langsomt i Løbet af fl. Uger.

Allerede i Oldtiden forstod man at støbe
Glasgenstande i Lerforme; først i de sidste 100 Aar
gik man over til at presse G. paa
Stempelpresser. Saadant <sp>presset G.</sp> anvendes dels til
teknisk Brug og dels til at efterligne det dyre
slebne Glas og Krystal, ofte ved Hjælp af en
let Efterslibning paa meget skuffende Maade.
Ved Presning kan Fødder paa G., Hanke o. l.
let dannes; men naar det gælder Flasker o. a.
Glassorter, hvis Munding er mindre end den
nedre Hulhed, kan man selvfølgelig ikke bruge
denne Fremgangsmaade. Med <sp>Piston</sp>, en
lille Luftpumpe, der sættes paa Pibens

<img>Fig. 3. Fremstilling af en Flaske.</img>

<img>Fig. 4. Glasmagerpibe (Blæsepibe).</img>

<img>Fig. 5. Saks
til
Flaskemundstykker.</img>

<img>Fig. 6. Vinglas-Fremstilling.</img>
