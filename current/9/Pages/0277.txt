Hensyn til Færdslen maa være mindst 5—6 m bred,
bet. den en Svækkelse af denne, og Antallet af
F. maa derfor indskrænkes saa meget som muligt,
ligesom alle Forberedelser maa træffes til
i Krigstid at kunne spærre og forsvare dem.

<img>Fæstningsport.</img>

I ældre Tid, da Murværket endnu havde
Modstandskraft mod Beskydningen, var F. en muret
Bygning, paa hvis arkitektoniske Udstyr der
ofte ofredes betydeligt, se f. Eks. hosstaaende
Afbildning af Kbhvn's gl. Nørreport. <i>Sch. P.</i>
</chapter>

<chapter name="Fæstningsrayon">
<b>Fæstningsrayon</b> [-ræ'jång] omfatter den Del
af en Fæstnings nærmeste Forterrain —
Demarkationsterrain — for hvis fri Bebyggelse og
Benyttelse der i Fredstid af Hensyn til en let
Ryddeliggørelse ved Krigsberedskab er truffet
indskrænkende Bestemmelser, og som i enkelte
Lande har en Bredde paa indtil 2000 m, idet
dog Bestemmelsernes Strenghed aftager med
Afstanden. <i>Sch. P.</i>
</chapter>

<chapter name="Fæstningsskyts">
<b>Fæstningsskyts</b> kaldes det svære Skyts, der
er bestemt til Bestykning af en Fæstnings Forter,
Batterier og Enceinte. F.'s Opgave er at tvinge
Belejreren til at begynde sine Belejringsarbejder
i saa lang Afstand fra Fæstningen som muligt, og
det skal optage Kampen med Belejringsbatterierne
og om muligt ødelægge disse. Det skal i Retning
af Virkning saaledes meget nær tilfredsstille
de samme Fordringer som Belejringsskytset.
Ganske vist er de Dækningsmidler, Belejreren
raader over, ofte svagere end de, Fæstningen
raader over, saa det kunde synes rimeligt,
at Fæstningens Skyts ikke behøvede at have
saa stor Virkning som Belejrerens; da man
imidlertid maa vente, at denne vil bringe
et overlegent Antal Pjecer i Virksomhed mod
det enkelte Afsnit af Fæstningen, han vil
angribe, stiller man dog, for at have Udsigt
til at beholde Overvægten i Kampen, i Hovedsagen
de samme Fordringer til F.'s Rækkevidde
og Skudsikkerhed som til Belejringsskytsets.
M. H. t. Bevægelighed fordres af F., at man
nogenlunde hurtig skal kunne føre Pjecerne
hen paa det Sted, hvor der bliver særlig Brug
for dem, og at de maa kunne skifte Standplads,
hvis Belejrerens Ild bliver for overvældende.
Da det saaledes ogsaa i denne Retning er omtr.
de samme Fordringer, der stilles til F. og
til Belejringsskytset, og da det endvidere er
af stor økonomisk Bet., at man kan anvende de
samme Pjecer som Fæstnings- og Belejringsskyts,
omfatter hint Skyts i Hovedsagen de samme
Pjecer som dette. Det vil dog undertiden
være hensigtsmæssigt at have enkelte meget
kraftige Kanoner, hvis Opgave det da er
saa længe som muligt at holde Fjenden ude
paa de store Afstande, og disse finder da
naturlig deres Plads i Panserkonstruktioner paa
særlig vigtige Punkter og Fæstninger. Foruden
disse sværere Pjecer og Belejringsskytsets alm.
Pjecer omfatter F. tillige Mitrailleuser og
Revolverkanoner, hurtigskydende Kanoner samt
Felt- og Positionsskytsets Kalibre, hovedsagelig
til Brug ved Flankering og til at virke mod et
voldsomt Angreb. Det danske F. omfatter
Pjecer af flg. Kalibre: 47 mm, 53 mm, 75 mm,
9 cm, 12 cm og 15 cm lange Kanoner, 9 cm,
12 cm (120 mm), 15 cm og 19 cm korte Kanoner
og Haubitser, 19 cm Morterer og endelig 8 mm
Mitrailleuser. Det norske Fæstnings- og
Kystartilleri omfatter Pjecer af flg. Kalibre:
30,5 cm, 28 cm, 26,7 cm, 24 cm, 22,6 cm, 21 cm,
20 cm, 15 cm, 12 cm, 10,5 cm, 8,4 cm, 7,4 cm,
6,5 cm, 5,7 cm, 5 cm, 3,7 cm Kanoner samt 28,
24, 15 og 12 cm Haubitser. Det F., der er
tildelt en Fæstning, deles i Sikkerhedsarmeringen
ell. 1. Skytsopstilling, der indbefatter
alt dets Skyts, som er opstillet i Fredstid
ell. skal opstilles straks, naar Fæstningen
sættes i Forsvarsstand, og som altid maa være
parat til at imødegaa et voldsomt Angreb, samt
i Angrebsarmeringen ell. 2. Skytsopstilling, der
dels indeholder en Reserve af Skyts for hvert
enkelt Værk, dels en Generalskytsreserve, der
skal gennemføre den egentlige Artillerikamp og
derfor først kan bringes i Batteri, naar det St.,
mod hvilket Fjenden viL rette sit Hovedangreb,
er bekendt. <i>H. H.</i>
</chapter>

<chapter name="Fæstningsstraf">
<b>Fæstningsstraf</b> forekommer som
<sp>Fæstningsarrest</sp> og <sp>Statsfængsel</sp> ell. som
<sp>Slaveri</sp> ɔ: den i ældre Tid brugte Form for
Strafarbejde, hvorunder Fangerne i Lænker og
under streng Disciplin beskæftigedes i Fæstninger
med Arbejde for Hæren og Flaaden. F. i
denne Skikkelse er nu overalt afskaffet
(se <sp>Fængselsvæsen</sp>). En særlig Form for F.
var Galejstraffen (se <sp>Galejslaver</sp>). A. Gl.
</chapter>

<chapter name="Fæstningstropper">
<b>Fæstningstropper</b> er Betegnelse for de
Tropper, hvis Uddannelse særlig tager Sigte
paa at gøre dem dygtige til Fæstningskrig. Det
er særlig inden for Artilleri og Ingeniører, at en
saadan Uddannelse finder Sted, men i enkelte
Lande, f. Eks. Rusland, Holland og Schweiz
sker dette ogsaa ved nogle Fodfolksafdelinger.
<i>Sch. P.</i>
</chapter>

<chapter name="Føbe, d. s. s. Foibe">
<b>Føbe</b>, d. s. s. <sp>Foibe</sp>.
</chapter>

<chapter name="Føbos, d. s. s. Foibos">
<b>Føbos</b>, d. s. s. <sp>Foibos</sp>.
</chapter>

<chapter name="Fødeapparat, Fødepumpe, se Dampkedelfødeapparat">
<b>Fødeapparat</b>, <sp>Fødepumpe</sp>, se <sp>Dampkedelfødeapparat</sp>.
</chapter>

<chapter name="Fødekanal, se Dambrug">
<b>Fødekanal</b>, se <sp>Dambrug</sp>.
</chapter>

<chapter name="Fødekommune, se Forsørgelsessted">
<b>Fødekommune</b>, se <sp>Forsørgelsessted</sp>.
</chapter>

<chapter name="Fødekrampe, d. s. s. Eklampsi">
<b>Fødekrampe</b>, d. s. s. <sp>Eklampsi</sp>.
</chapter>

<chapter name="Fødeledning og Fødepunkt, se Fordelingsledningsnet">
<b>Fødeledning</b> og <b>Fødepunkt</b>, se <sp>Fordelingsledningsnet</sp>.
</chapter>

<chapter name="Fødemidler">
<b>Fødemidler</b>. Først i det 19. Aarh. har man
faaet Kendskab til F.'s Sammensætning og
Egenskaber ved den mægtige Udvikling af den
kemiske Videnskab. Endnu i det 18. Aarh. var den
alm. Mening, at det nærende i F. var et
Næringsstof, fælles for dem alle, skønt allerede
Beccaria (Bologna 1742) havde ment, at F.
bestod af de samme Stoffer, som Dyrene selv.
