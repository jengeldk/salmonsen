Kraftudvikling med den mindst mulige
Cylinder, medens samtidig Eksplosionens Styrke
forøges ved, at Blandingen af Gas og Luft
bliver inderligere ved Kompressionen, og
Tændingen lettes ved den under Kompressionen skete
Opvarmning af Blandingen, en Opvarmning,
der naturligvis ogsaa bidrager til at forhøje
det ved Eksplosionen opstaaede Tryk. Beau de
Rochas førte ikke sin Opfindelse ud i Livet;
dette skete først 14 Aar senere, nemlig da
»Otto's ny Motor« fremkom 1876, efter at Otto
& Langen's Maskine, som nu skal omtales, i
c. 10 Aar havde været næsten ene paa
Markedet.

Medens Lenoir's Maskine udmærkede sig ved
sit tiltalende Ydre og sin lydløse Gang, kunde
den Maskine, der
nærmest skulde
blive dens
Afløser, ikke rose
sig af nogen af
disse
Egenskaber. Denne
Maskine var
bygget af Firmaet
<sp>Otto &
Langen</sp> i Deutz
ved Köln og
fremstilledes
paa
Verdensudstillingen i
Paris 1867. Det
var ligesom
Brown's og
Barsanti &
Matteucci's Maskiner en
atm. G., ved
hvilken Gassens
Eksplosion kun
indirekte blev
benyttet til
Arbejdsudvikling.
Ved
Eksplosionen slynges
Stemplet <i>P</i> (Fig. 1) i denne staaende,
enkeltvirkende Maskine til Vejrs og er under denne
Bevægelse ikke i Forbindelse
med Krumtapakslen.
Forbrændingsprodukternes Spænding
synker hurtig ved Afkøling,
hvortil Kølekappen bidrager, og
ved den under Stemplet
opstaaende Formindskelse af Trykket
bliver det muligt for den ydre
Luft at trykke Stemplet, der nu
er i Forbindelse med
Krumtapakslen, nedefter, hvorved altsaa
den egl. Arbejdsudvikling sker.
Maskinen havde fl. Ulemper,
saaledes var den meget stor i
Forhold til sin Kraftudvikling,
og med Driften var forbundet
en stærk Larm, der var
ganske uregelmæssig og derfor saa meget mere
ubehagelig. Men disse Mangler opvejedes af
den store Fordel, at dens Gasforbrug var
meget ringe, kun omtrent 1/4 af Lenoir's
Maskines, og næsten ikke større end ved de
bedste G. nu. Foruden denne Maskine var
dengang <sp>Alexis de Bisschop</sp>'s G. en Del i
Brug; den byggedes af Buss, Sombart & Co.
i Magdeburg, ligeledes af Mignon & Rouart i
Paris, og var udelukkende bestemt til mindre
Kraftudvikling end 1 HK. Den fik p. Gr. a. sin
simple Konstruktion en ret betydelig
Udbredelse.

At Otto & Langen's Maskine afhjalp et
føleligt Savn, fremgaar af, at der i 10 Aar blev
bygget omtrent 5000 saadanne i Størrelser paa
1/2—3 HK.; men dens Opfinder var dog ikke
tilfreds med den, arbejdede utrættelig paa at
fremstille en endnu mere tilfredsstillende
Maskine og vandt 1876 en afgørende Sejr ved, idet
han kastede hele det Grundlag til Side,
hvorpaa hans tidligere Maskine hvilede, at
fremkomme med <sp>Otto's ny Motor</sp>, der ved sit
tiltalende Ydre, sin lydløse Gang og den
udmærkede Dygtighed, hvormed Arbejdet var
udført, med eet Slag erobrede hele Markedet og
besejrede alle Medbejlere.

»Otto's ny Motor« var opr. en liggende
Maskine (senere byggedes den ogsaa staaende),
som arbejdede i Firtakt. Om Otto selvstændig
har opfundet Firtakten, ell. om han har kendt
Beau de Rochas' Skr. fra 1862, er tvivlsomt,
men ogsaa af mindre Bet.; hans store
Fortjeneste ligger i, at han forstod at bringe
Firtakten til Anvendelse og derved — samt ved
Anvendelse af en udmærket Tændemekanisme
o. fl. a. fortrinlige Konstruktiohsdetailler — blev
sat i Stand til at fremstille en Maskine, som
maa siges at tilfredsstille alle de Fordringer,
som den mindre Industri maa stille til en for
den under alle Forhold anvendelig
Kraftmaskine.

Fig. 2 viser Otto's ny Motor set fra oven. <i>A</i>
er Cylinderen, der har dobbelt Væg, saa at der
mellem de to Vægge dannes en Kølekappe, der
gennemstrømmes af Vand. Cylinderens
forreste Ende er fastgjort til et solidt Fundament
<i>B</i>, der bærer Hovedlejerne for Krumtapakslen
<i>F</i>. Plejlstangen <i>E</i> tilvejebringer gennem et
Krydshoved Forbindelse med Stempelstangen
<i>D</i>, der er i fast Forbindelse med Stemplet.
(Ved nyere Maskiner udelader man i Reglen
Krydshoved og Stempelstang og lader
Plejlstangen gribe fat direkte paa Stemplet).
Stemplet er et saakaldet »Trunkstempel« ɔ: et
Stempel af Form som en Spand, og det vandrer

<img>Fig. 1. Otto & Langen's
Gasmaskine.</img>

<img>Fig. 2. Otto's ny Motor.</img>
