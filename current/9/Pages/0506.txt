<chapter name="Gautatyr">
<b>Gautatyr,</b> et Navn paa Odin; betegner:
»Goternes Gud«; jfr Tyr.
<i>A. O.</i>
</chapter>

<chapter name="Gaute Ivarssøn">
<b>Gaute Ivarssøn</b> ['gä^ut<sub>ə</sub>], norsk Ærkebiskop,
studerede i sin Ungdom i Rostock, blev saa
Kannik i Nidaros og 1475 Ærkebiskop der efter
Farbroderen, Olav Trondsson. I politisk
Henseende var han afgjort danskfjendtlig og har
staaet i Forbindelse med de forsk. Oprørere
mod Kong Hans i Norge; men nogen aktiv
Optræden af ham mod Regeringen kender vi
ikke, og heller ikke ved vi stort om hans rent
kirkelige Virksomhed. Han døde 1570 efter at
have regeret i 35 Aar, længere end nogen
andten norsk Ærkebiskop.
<i>Edv. B.</i>
</chapter>

<chapter name="Gautherin, Jean">
<b>Gautherin</b> [go'træ], <sp>Jean</sp>, fr. Billedhugger,
f. 28. Decbr 1840, d. 21. Juli 1890. G. kom først
sent til Kunsten og blev Elev af Gumery,
Dumont og Dubois. Et af hans første betydeligere
Arbejder var Gruppen »Clotilde de Surville«
(1874, i Marmor 1877), udført i Marmor for den
franske Stats Regning; hans store udtryksfulde
Gruppe »Det tabte Paradis« (se
<sp>Billedhuggerkunst</sp>, Tavle XXIII) udstilledes 1878
i Paris, udført i Marmor 1881 til Parc Monceaux;
senere modelerede G. Gruppen »Opvaagnen«
(<i>Le Réveil</i>, udstillet 1882, udført i Marmor for
den fr. Regering), Statuen af Diderot (i Bronze,
ved St Germain de Pré i Paris), Statuen
»Arbejdet« (Le Travail, en ypperlig Forherligelse
af Haandens Arbejde; opstillet i Bronze 1884,
i <i>Conservatoire des arts et métiers</i> i Paris),
Statuen <i>L'inspiration</i>, Statuetten <i>Marguérite</i>
etc., en naturalistisk, formfin Kunst. Alle de
her anførte Arbejder forefindes, i Eksemplarer
i Gips, Marmor ell. som Originalskitser, i
Ny-Carlsbergs Glyptotek i Kbhvn, der ogsaa selv
har fremkaldt Værker fra Kunstnerens Haand,
saaledes Marmorstatuen af Kejserinde Marie
af- Rusland; endelig har G. udført adskillige
Portrætbuster, f. Eks. af Brygger C. Jacobsen
og Hustru (begge i Ny-Carlsberg Glyptotek)
samt udført dekorative Arbejder for Hôtel de
Ville og Trocadero i Paris m. v.
<i>A. Hk.</i>
</chapter>

<chapter name="Gauthey, Emilian Marie">
<b>Gauthey</b> [go'tæ], <sp>Emilian Marie</sp>, fr.
Ingeniør (1732—1806), har ledet en Del
betydningsfulde Arbejder, hvoraf det betydeligste
er Bygningen af <i>Canal du centre</i> (1783—91), en
Kanalforbindelse mellem Loire og Saône,
beskrevet i hans Værk <i>Mémoire sur les canaux
de navigation et particulièrement sur le canal
du centre</i>. Endvidere har han skrevet det
større Værk <i>Traité sur la Construction des
ponts</i> (1809—13).
</chapter>

<chapter name="Gauthier, Charles">
<b>Gauthier</b> [go't<sub>i</sub>e], <sp>Charles</sp>, fransk
Billedhugger, f. 7. Decbr 1831 i Chauvirey le Châtel
(Haute Saône), d. 8. Jan. 1891 i Paris, Elev af
Jouffroy, har bl. a. modeleret »Hagar i
Ørkenen«, »Andromeda« (1875). Statuen
»Frankrigs Triumf« (1876 i Marmor) og en Statue for
den ny Operas Foyer (i Paris).
<i>A. Hk.</i>
</chapter>

<chapter name="Gauthier-Villars">
<b>Gauthier-Villars</b> [go't<sub>i</sub>e-vi'la.r], Forlægger-
og Bogtrykkerfirma i Paris, grundlagt af
Jean-Albert G.-V., f. 1828, d. 1898. G.-V. var opr.
Telegrafingeniør, udgaaet fra <i>École
polytechnique</i>, men opgav 1863 denne Stilling og købte
Aaret efter det Bogtrykkeri med Boghandel,
som var grundlagt 1791 af J.-M. Courier og
senere ejedes af Bachelier (1821—53) og af
Mallet (1853—64). Firmaet, som allerede
indtog en betydelig Stilling, voksede under G.-V.'s
Ledelse til en stor Virksomhed, og er nu det
første Forlag i Frankrig paa det
videnskabelige, særlig det mat. Omraade. Fra det udgaar
de mange periodiske Skr, som udgives af
<i>Bureau des longitudes</i>, <i>Bureau central
météorologique</i>, <i>École polytechnique</i>, <i>Observatoire de
Paris</i> etc. Desuden har det udg.
mønsterværdige Udg. af Couchy's, Fermat's, Fourier's,
Lagrange's og Laplace's Værker. 1888 blev G.-V.'s
to Sønner optagne i Firmaet: Henry, f. 1859,
(se ndf.) og Albert, f. 1861, tidligere
Artilleriofficer (1883—85). Sidstnævnte blev 1908
Præsident for <i>Cercle de la librairie</i>.
<i>J. L. L.</i>
</chapter>

<chapter name="Gauthier-Villars, Henry">
<b>Gauthier-Villars</b> [go't<sub>i</sub>e-vi'la.r], <sp>Henry</sp>, fr.
Forf., f. i Villiers 10. Aug. 1859, overtog 1888
sammen med sin Broder Albert sin Fader Jean
Albert G.-V.'s højt ansete videnskabelige
Forlag. Under Pseudonymet <i>L'ouvreuse</i>
(Logekonen) skrev han i <i>Art et critique</i> og senere i
<i>Echo de Paris</i> i munter Form meget
sagkyndige Koncertanmeldelser; sine Artikler
samlede han i <i>Lettres de l'ouvreuse</i> (1890) o. fl. a.
Bd, ligesom han har skrevet en Biografi af
Bizet (1912). Mest kendt er han under Navnet
<sp>Willy</sp> til en Række aandfulde, meget dristige
Romaner og Humoresker: <i>L'année fantaisiste</i>
(1892 ff.), <i>Une passade, Entre deux airs</i> (1895),
<i>Poissons d'avril</i> (1896), <i>Maîtresse d'Esthète</i>
(1897), <i>La bombe</i> (1904), <i>La Bayadère</i> (1905),
<i>Une plage d'amour</i> (1906), <i>Pimprenette</i> (1908),
<i>Lélie, fumeuse d'opium</i> (1911) o. fl. Berømte
er hans (med Colette Willy skrevne)
Claudine-Romaner: <i>Claudine à l'école</i> (1900), <i>Claudine à
Paris</i> (1901, ogsaa dramatiseret), <i>Claudine en
ménage</i> (1902) og <i>Claudine s'en va</i> (1903). Den
alt for vovede Roman <i>La maîtresse du prince
Jean</i> (1903) blev anklaget for
Sædelighedspolitiet. 1911 opførtes en 3 Akters Vaudeville
<i>Claudine</i> efter Willy og Colette Willy's Romaner
med Musik af Rodolphe Berger.
<i>S. Ms.</i>
</chapter>

<chapter name="Gautier, Didier Johan Otto Christian">
<b>Gautier</b> [goti'e], <sp>Didier Johan Otto
Christian</sp>, dansk Veterinær, f. i Kbhvn 9.
Septbr 1848, Søn af den fra Frankrig
stammende kgl. Livberider <sp>Carl G.</sp>, d. smst. 4.
Maj 1913. Han tog Dyrlægeeksamen 1868 og
praktiserede først i Helsingør, derefter fra
1870—81 i Randers, hvor han tillige var
Reservedyrlæge ved 5. Dragonregiment. Fra 1881
var G. Dyrlæge ved den kgl. Staldetat; denne
Stilling ophævedes ved Kong Christian IX's
Død; men G. var vedblivende knyttet til
Staldetaten, indtil han 1912 opgav denne
Virksomhed. 1885 var G. Medlem af den Kommission,
der forberedte Forslag til Lov om smitsomme
Husdyrsygdomme. G. vikarierede paa
Landbohøjskolen 1887 som Lærer i veterinær
Retslære og ledede samtidig de til denne Post
knyttede Veterinærpolitiforretninger, ved hvilken
Lejlighed han fik Andel i Undertrykkelsen af
den da udbredte Svinepest. G. var i en lang
Aarrække Censor ved Veterinæreksamen paa
Landbohøjskolen. Fra 1888 var han Medlem af
det veterinære Sundhedsraad, indtil han 1911
p. Gr. a. Døvhed og begyndende Svaghed søgte
sin Afsked. Efter Vedtagelsen af »Loven om
Voldgift i Stridigheder i Anledning af Handel
