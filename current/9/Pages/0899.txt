Den eneste By i Oasen bestaar af den befæstede
Øvrestad paa en Bakke og Nedrestaden, hvis
Indbyggere dels lever i kunstige Huler, dels i
Stenhytter med flade Tage af Palmegrene ell.
Tegl. Den blev 1861 erklæret for fransk
Besiddelse, men først 1871 faktisk tagen i Besiddelse
og er nu en vigtig Militærpost.
<i>C. A.</i>
</chapter>

<chapter name="Gołębiowski, Lukasz">
<b>Gołębiowski</b> ['gåwæ<sub>m</sub>b<sub>i</sub>å(f)ski], <sp>Lukasz</sp>,
polsk Historiker, f. 1773, d. 7. Jan. 1849 paa
sin Landejendom Kazimierówka i Guv. Lublin.
I sin Ungdom kæmpede G., skønt ellers et
Begmenneske, med Bravur under Kościuszko's
Faner og deltog med Udmærkelse i Slaget ved
Szczekociny. Efter Landets politiske Undergang
fik han en Ansættelse som Bibliotekar hos den
bekendte Tadeusz Czacki; senere beklædte han
samme Stilling hos Fyrst Adam Czartoryski i
Pulawy og ved det offentlige Bibliotek i
Warszawa. G. var en baade flittig og begavet
Historiker. Hans kulturhistoriske Arbejder har faaet
en grundlæggende Betydning: »Den polske
Almue, dens Skikke og Forlystelser« (1830),
»Klædedragten i Polen fra de ældste Tider
indtil vore Dage« (1830), »Huse og Herregaarde«
(1830), »Forskellige Stænders Lege og
Forlystelser« (1831), alle trykte i Warszawa.
<i>(St. R.). H. C-e.</i>
</chapter>

<chapter name="Golescu, Nicolas">
<b>Golescu</b> [gå'lesku], <sp>Nicolas</sp>, rum.
Statsmand (1810—78), hørte til en gl. Bojarslægt i
Valakiet og fik 1826—29 sin Uddannelse i
Genève. Efter sin Hjemkomst indtraadte han i
Hæren, blev 1839 Oberst og Adjutant hos
Hospodaren Alex. Ghika, og fik senere høje civile
Embeder. Juni 1848 tog han vigtig Del i
Revolutionen og blev Medlem af den foreløbige
Regering, men maatte Septbr s. A. flygte til
Frankrig for at undgaa tyrkisk Fangenskab.
1857 valgtes han til den ny Forsamling for
Valakiet og virkede her for de to rumænske
Landes Forening, samt var senere en af
Førerne for det radikale Parti. Sommeren 1860 var
han en kort Tid Førsteminister i Valakiet; var
Febr 1866 Hovedmanden for Fyrst Alexander
Johan's Afsættelse og stod derefter i Spidsen
for den foreløbige Regering. Maj—Novbr 1868
var han rumænsk Førsteminister, samt paany
Febr—Apr. 1870.

Hans ældre Broder <sp>Stefan G.</sp> (1809—74)
fulgte ham saa temmelig i hans Levneds
Omskiftelser; havde før 1848 vigtige Embeder i
Valakiet og blev 1848 Medlem af den foreløbige
Regering, samt levede som Flygtning i Paris
indtil 1857. 1860—61 var han Formand for de
to Landes Fællesudvalg og Aug. 1867—Maj 1868
rumænsk Førsteminister.
<i>E. E.</i>
</chapter>

<chapter name="Goletta">
<b>Goletta,</b> <sp>La Gouletta</sp>, Havnestad for
Tunis i Nordafrika, ligger 9 km Ø. f. Tunis ved
det smalle Stræde, som forbinder Bugten ved
Tunis med Lagunen Bihara, og ved Jernbanen
fra Tunis til El Marsa. (1911) 4000 Indb., mest
Jøder og ital. Fiskere. G., der er forsvaret ved
et Fort og et Batteri, har et Sommerpalads for
Bey'en, et Arsenal, mange Villaer, Haver og
Anlæg, idet den er et yndet Badested. Inden
den direkte Skibskanal gennem Lagunen til
Tunis blev aabnet 1893, var G. en betydelig
Handelsplads, nu tjener den kun som
Reservehavn for Hovedstaden. G. blev erobret 1535 af
Kejser Karl V, men kom 1574 atter under
Tyrkerne, Franskmændene annekterede den 1881.
<i>C. A.</i>
</chapter>

<chapter name="Golf (Boldspil)">
<b>Golf</b> [gå'lf] er et i Skotland nationalt
Boldspil; det er ogsaa meget udbredt i England og
næsten overalt i Verden, hvor den britiske
Nation er talrigere repræsenteret. G. spilles paa
en stor, aaben Græsmark ell. Hede; lidt Buske
og Tuer paa Marken gør Spillet interessantere.
I omtr. 60 m's indbyrdes Afstand laves der 18
Huller i en Kreds. De Spillende (i Reglen een
mod een, ell. to mod to) skal drive Bolden fra
det ene Hul til det andet; det Parti, som i de
færreste Salg faar sin Bold i de fleste Huller
Banen rundt, har vundet. Til Spillet hører fl.
Slags Boldtræ, efter som Bolden skal slaas langt
ell. kort, over Hindringer o. s. v.; de bestaar
alle af et Skaft, der forneden har et Blad af
Jern. G. giver sund og kraftig Motion gennem
de ret betydelige Afstande, der skal
tilbagelægges, men kræver ingen Sinde pludselig og
forceret Kraftudfoldelse, saa at den i
Modsætning til fl. a. Boldspil er passende ogsaa for
svagere Naturer og for Ældre.
<i>K. A. K.</i>
</chapter>

<chapter name="Golf (Bugt, Havbugt)">
<b>Golf,</b> synonymt med Bugt, Havbugt; særlig
benyttes Navnet den mexikanske G., hvoraf
»Golfstrømmen«.
<i>G. Ht.</i>
</chapter>

<chapter name="Golfe de Bénin">
<b>Golfe de Bénin</b> [gålf-d<sub>ö</sub>-be'næ], <sp>Bugten
ved Benin</sp>, se <sp>Benin</sp>.
</chapter>

<chapter name="Golfo Dulce">
<b>Golfo Dulce</b> ['gålf<sub>å</sub>-'duls<sub>æ</sub>], Bugt fra det
store Ocean paa Vestkysten af Costa Rica, ved
Grænsen mod Panama, har en Ankerplads ved
Puerto Arenitas.
<i>G. Ht.</i>
</chapter>

<chapter name="Golfstrømmen">
<b>Golfstrømmen,</b> en Del af det nordatlantiske
Strømsystem, der som en varm Strøm med
overvejende nordøstlig Retning løber fra den
sydlige Del af Nordamerikas Østkyst til
Nordeuropas Vestkyst. Blandt alle Jordens
Strømninger er det den bedst kendte ligesom ogsaa
den mest karakteristiske ved sin Temperatur,
sin Hurtighed og den Indflydelse, som den
udøver i forskellige Retninger. Navnet G. stammer
fra den mexikanske »Golf«. Det er dog kun i
uegentlig Forstand, at den kan siges at opstaa
i Golfen; den maa rettest opfattes som en Del
af den store smttede Strømcirkel i
Nordatlanterhavet, som en Fortsættelse af den nordlige
Ækvatorialstrøm; en Del af denne i
Forbindelse med en Gren af den sydlige
Ækvatorialstrøm trænger mellem de Smaa Antiller
ind i det Karibiske Hav, hvor den skønt
selv en varm Strøm yderligere opvarmes;
gennem Strædet mellem Yucatan og Cubas Sydside
træder den ind i den mexikanske Golf, hvis
Vest- og Nordkyst den følger, indtil den som
en usædvanlig varm og rivende Strøm søger
ud gennem Strædet mellem Florida og Cubas
Nordside. Her begynder saaledes G., der dog
i sin sydligste Del almindeligst benævnes
<sp>Florida-Strømmen</sp>. I Strædets nordligste
Del mærker man saa godt som ikke Strømmen,
der indskrænkes til de sydlige c. 65 km.
Temperaturen er om Sommeren 28,3°, og selv i Jan.
stiger den til over 25°. Hastigheden naar i
visse Maaneder 7,5 km i Timen (en Hastighed,
der overgaar Mississippis og Amazonas), i
Gennemsnit 4,5 km i Timen. Bahama-Øernes Banke
tvinger den ved Udløbet af Strædet mod N. op
