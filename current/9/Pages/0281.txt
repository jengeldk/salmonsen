<table>
<td>I 100 Dele                     <td c>Blomkaal <td c>Hvidkaal <td c>Grønkaal <td c>Grønærter <td c>Hovedsalat <td c>Asparges
<td>Vand                            <td c>90,9     <td c>90,0      <td c>80,0     <td c>78,4       <td c>94,3      <td c>93,8
<td>Æggehvide                       <td c>2,5      <td c>1,0        <td c>4,0      <td c>6,4        <td c>1,4       <td c>1,8
<td>Æterekstrakt                    <td c>0,3      <td c>0,2        <td c>0,9      <td c>0,5        <td c>0,3       <td c>0,3
<td>Kvælstoffri opløselige Stoffer  <td c>4,5      <td c>4,8       <td c>11,6     <td c>12,0        <td c>2,2       <td c>2,6
<td>Kalorier                        <td c> 34       <td c>26         <td c>78       <td c>80         <td c>15       <td c> 23
</table>

Konserveringen af Grønsager sker dels ved
Tørring ell. Tørring i Forbindelse med
Komprimering, dels ved Sterilisering ell.
endelig ved Nedlægning i Salt ell. Eddike.
Ved Tørring tabes en stor Del af Vandet.
Det gennemsnitlige Indhold af et Par af de
vigtigste Repræsentanter vil ses af flg. Tabel:

<table>
<td>                                <td c>tørrede    <td c>tørret   <td c>tørret   <td c>tørrede
<td>I 100 Dele                    <td c>Snittebønner <td c>Blomkaal <td c>Grønkaal <td c>Suppeurter
<td>              <td> <td>  <td>                                              <td c>(Juliennes)
<td>Vand                            <td c>19,2       <td c>21,5       <td c>13,9       <td c>17,4
<td>Æggehvide                       <td c>19,2       <td c>30,0       <td c>20,3       <td c> 8,2
<td>Æterekstrakt                     <td c>1,5        <td c>3,0        <td c>3,6        <td c>1,0
<td>Kvælstoffri opløselige Stoffer  <td c>45,0       <td c>30,4       <td c>45,3       <td c>44,9
</table>

f) <sp>Spiselige Svampe</sp>. Medens tidligere
kun ganske enkelte Arter af Svampe, saaledes
som Champignonen og Trøffelen, fandt Anvendelse
som F. og endda kun for det meste som
Tilsætning til Sauce o. l., saa har man i de
senere Aar lagt mere Vægt paa en Række spiselige
Svampe, forsk. <i>Agaricus</i>-Arter (<i>Agaricus
mellius</i>, Cantarellerne, <i>Agaricus deliciosus</i>),
forsk. <i>Boletus</i>-Arter (Boletus edulis, <i>Boletus
lutens</i>), forsk. <i>Polyporus</i>-Arter og
<i>Morchelle</i>-Arter. Man har endog sat stort Haab
til dem som et billigt Folkenæringsmiddel.
Flg. Tabel viser den gennemsnitlige Sammensætning
af frisk og tørret spiselig Svamp:

<table>
<td>I 100 Dele      <td c>frisk Svamp     <td c>tørret Svamp
<td>Vand               <td c>87,7            <td c>16,0
<td>Æggehvidestof       <td c>3,2            <td c>21,9
<td>Fedt                <td c>0,4             <td c>2,5
<td>Kulhydrater         <td c>6,0            <td c>41,2
</table>

(<sp>Litt</sp>.: <sp>König</sp>, »Die menschliche Nahrungs- und Genussmittel«, Bd I—III [Berlin 1903—14];
<i>The chemical Composition of american food materials by Atwater and Bryant</i> [Washington 1902];
<sp>E. Maurel</sp>, <i>Traité de l'alimentation</i> [Paris 1906-12], Bd I-IV;
<sp>Jürgensen</sp>, »Mad og Drikke« [Kbhvn]).
<i>(S. T.). L. F.</i>
</chapter>

<chapter name="Føderaad (no.), se Aftægt">
<b>Føderaad</b> (no.), se <sp>Aftægt</sp>.
</chapter>

<chapter name="Føderalisme">
<b>Føderalisme</b> betegner Bestræbelsen for at
organisere de til et Statshele hørende Dele som
selvstændige Stater, se <sp>Føderation</sp>;
Tilhængere af denne Bestræbelse kaldes
<sp>Føderalister</sp>. Bevægelsen kan <sp>enten</sp> være
rettet paa at opløse en Enhedsstat i selvstændige
Ledstater, <sp>eller</sp> omvendt paa at sammenslutte
en løs Statsforbindelse fastere, uden at de
enkelte Dele dog helt mister deres Selvstændighed.
I førstnævnte Bet. brugtes Betegnelsen
under den fr. Revolution om Girondisternes
Parti, som paastodes at ville opløse
<i>la république une et indivisible</i> (den ene, udelelige
Republik) i en Række Smaastater, for derved
at bryde Paris' Magtstilling. I den sidste Bet.
anvendtes Udtrykket Føderalister under den
nordamerikanske Borgerkrig om Nordstaternes
Parti, som fastholdt Unionens Karakter af en
Forbundsstat, medens Sydstaterne, der
arbejdede hen mod en Svækkelse af Unionsbaandet,
betegnedes  som Konføderalister.              <i>N. C.</i>
</chapter>

<chapter name="Føderalister, se Føderalisme">
<b>Føderalister</b>, se <sp>Føderalisme</sp>.
</chapter>

<chapter name="Føderalteologi, se Coccejus">
<b>Føderalteologi</b>, se <sp>Coccejus.</sp>
</chapter>

<chapter name="Føderation">
<b>Føderation</b> [fødəra'sjo'n] ell. <sp>Konføderation</sp>
(af lat. <i>foedus</i> = Forbund) kan bruges
som Betegnelse for enhver Sammenslutning.
I Alm. anvendes Udtrykket om mere varige
Sammenslutninger mellem Stater. Efter
Sammenslutningens Karakter sondrer man da
mellem <sp>Forbundsstater</sp> og <sp>Statsforbund</sp>
(s. d.). Ved de første forstaas en Statsforbindelse,
hvori Helheden danner en de enkelte
Ledstater overordnet Stat med selvstændig
Regeringsmyndighed, Statsomraade og Statsborgerret.
Derimod taler man om et Statsforbund,
naar Sammenslutningen ikke har ført til
Dannelsen af en Helhedsstat, idet de i
Sammenslutningen deltagende Stater kun er gaaet
ind paa at udøve visse af deres Funktioner,
navnlig Udenrigsstyrelsen og Forsvarsvæsenet i
Fællesskab. En Underafdeling af Statsforbundet er
dtn saakaldte <sp>Realunion</sp> (s. d.), hvor
Fællesskabet er personliggjort i en fælles Statschef,
i Modsætning til den blotte <sp>Personalunion</sp>
(s. d.), hvor Staterne kun tilfældigt har
den samme Person til Regent, uden at der
bestaar noget retligt Fællesskab imellem dem.
(<sp>Litt</sp>.: <sp>G. Jellinek</sp>, »Die Lehre von den Staatsverbindungen« [1882];
<sp>B. Morgenstierne</sp> i »Tidsskr. f. Retsvidenskab«, X, S. 1-55 [1896];
<sp>R. Erich</sp> smst., XXX, S. 1-44 [1917]).
<i>N. C.</i>
</chapter>

<chapter name="føderativ, henhørende til en Føderation">
<b>føderativ</b>, henhørende til en <sp>Føderation</sp>.
</chapter>

<chapter name="Føderativstat, se Forbundsstat">
<b>Føderativstat</b>, se <sp>Forbundsstat</sp>.
</chapter>

<chapter name="fødererede">
<b>fødererede</b> betegner i Alm. forbundne
Statsmagter. Under den fr. Revolution brugtes
Udtrykket om de talrige Delegerede, der 1792
strømmede til Paris fra Marseille o. a. fr. Byer.
<i>N. C.</i>
</chapter>

<chapter name="Fødestavn, se Stavnsbaand">
<b>Fødestavn</b>, se <sp>Stavnsbaand</sp>.
</chapter>

<chapter name="Fødevand">
<b>Fødevand</b>, det Vand, der tilføres en
Dampkedel til Erstatning for den ved
Fordampningen bortførte Vandmængde.                 <i>H. P. C.</i>
</chapter>

<chapter name="Fødsel">
<b>Fødsel</b>, den Akt, hvorved Fosteret uddrives
af Livmoderen, saa at det, hvis det er levende,
kan overgaa til en selvstændig Tilværelse.
1) F. hos <sp>Mennesket</sp>. Finder F. Sted ved
Svangerskabstidens normale Ende, kaldes den
rettidig; afbrydes Svangerskabet mellem 28.
og 40. Uge, kaldes det en for tidlig F., før
den Tid Abort ell. Misfødsel. Aarsagerne til den
rettidige F.'s Indtræden kendes ikke med
Sikkerhed; sandsynligvis fremkaldes F. ved en
Samvirkning af forsk. Omstændigheder, saaledes
Forandringer i Æggets Dele, Livmoderens
Udspiling, den forliggende Fosterdels Tryk o. s. v.

F. finder Sted ved Hjælp af <sp>Fødselskraften</sp>,
der dannes dels af <sp>Vekraften</sp>, dels af
<sp>Hjælpekræfterne</sp>, af hvilke Bugpressen
er den  vigtigste.  Ved Vekraften  udvides  først
