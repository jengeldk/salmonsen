
<chapter name="Frosch">
<b>Frosch</b> [fråsj], er Betegnelsen for den ved
den nederste Ende af Strygeinstrumenternes
Bue anbragte lille Klods (i Reglen af Ibentræ,
sjældnere af Elfenben ell. Skildpadde), i
hvilken Haarene er befæstede saaledes, at de kan
strammes mere ell. mindre, efter som F. skrues
frem ell. tilbage.

<i>S. L.</i>
</chapter>

<chapter name="Frosinone">
<b>Frosinone,</b> By i Mellemitalien, Prov. Roma,
ligger paa et Højdedrag ved den lille Flod Cosa
og har (1911) 12000 Indb., der driver betydelig
Vinavl. Rester af gl. rom. Mure minder om
Oldtidsbyen <i>Frusino</i>.

<i>C. A.</i>
</chapter>

<chapter name="Frossard, Charles Auguste">
<b>Frossard</b> [frå'sa.r], <sp>Charles Auguste</sp>,
fr. General, f. 26. Aug. 1807 i Versailles, d. 1.
Septbr. 1875 i Château-Villain (Haute-Marne).
Han var Ingeniørofficer, deltog i Ekspeditionen
i Belgien 1832 og gik det flg. Aar til Algier,
hvor han udmærkede sig ved Forsvaret af Fort
Glausel 1835. I nogle Aar fra 1840 assisterede
han ved Bygningen af Paris' Fæstningsværker,
blev derefter Ordonnansofficer hos Louis
Philippe og 1847 Major. 1849 deltog han i
Belejringen af Rom, hvor han saaredes, og hvis
Kommandant han var til Slutn. af 1850. Som
højestbefalende Ingeniørofficer gik han 1853
igen til Afrika, men overtog 1855
Ingeniørkommandoen ved 2. Korps paa Krim foran
Sevastopol, hvor han ledede Belejringsarbejderne
foran højre Fløj. Ved sin Tilbagekomst til
Frankrig som Brigadegeneral blev han Medlem
af Befæstningskomiteen og derefter indtil
1858, hvilket Aar han udnævntes til
Divisionsgeneral, Chef for Ingeniørvæsenet i Algier.
Under Krigen 1859 i Italien var han i Spidsen
for Hærens Ingeniørvæsen og Adjutant hos
Kejseren. 1867 blev han Chef for Kejserens
Adjutantstab og Guvernør for Kejserprinsen. Ved
Udbrudet af Krigen 1870 var F. Kommandant
i Lejren ved Châlons, stilledes i Spidsen for
Rhin-Hærens 2. Korps, med hvilket han
indledede Krigen ved den lille Fægtning ved
Saarbrücken 2. Aug. og forsvarede sig med megen
Tapperhed 6. Aug. ved Spichern, hvor han
blev slaaet. Han deltog endvidere i Kampene
V. f. Metz 16. og 18. Aug. og opponerede i
Krigsraadet mod Fæstningens Kapitulation.
Efter Hjemkomsten fra Fangenskabet blev han
Medlem af Befæstningskomiteen og
Kystforsvarskommissionen. Fra 1874 var han
Komiteens Præsident og fra 1873 Medlem af det
øverste Krigsraad. Han har udg. <i>Rapport sur
les operations du 2. corps pendant la campagne
de 1870</i> (1871).

<i>B. P. B.</i>
</chapter>

<chapter name="Frost">
<b>Frost</b> er en alm. benyttet Betegnelse for,
at Temp. enten er under Vandets Frysepunkt,
ell. for, at det tilstedevær ende Vand er frosset.

<i>D.la C.</i>
</chapter>

<chapter name="Frost ell. Frostknuder">
<b>Frost</b> ell. <sp>Frostknuder</sp>, <sp>Perniones</sp>,
benævnes blaarøde Fortykkelser af Huden, der
især svulmer op om Aftenen, ell. naar
Patienterne kommer fra Kulden ind i Varmen, og
da ledsages af Smerter og Kløe. De maa
betragtes som en kronisk Form af Forfrysning,
som især angriber yngre, anæmiske Individer.
Ved langvarig og hyppig Udsættelse for Kulde
taber nemlig Blodkarrene deres Elasticitet, og
naar Kuldens sammentrækkende Indvirkning
ophører, bliver de angrebne Partier Sædet for
Blodtilstrømning og kronisk Betændelse. Den
bedste forebyggende Behandling er derfor at
øve og styrke Blodkarrenes Muskulatur ved
kolde Vaskninger, Gnidninger o. l. samt at
styrke Konstitutionen, der ofte viser sig blodløs
og slap. Udviklede Frostknuder forbindes med
Ichthyolvaselin ell. Borvaselin.

<i>E. P-n.</i>
</chapter>

<chapter name="Frost, Edwin Brant">
<b>Frost</b> [frå.st], <sp>Edwin Brant</sp>, amerikansk
Astrofysiker, f. 14. Juli 1866 i Brattleboro, Vt.,
studerede ved <i>Dartmouth College</i>, hvor han
1887—90 var Instruktør og 1892—98 Prof. i
i Astronomi. 1898 blev F. Prof. i Astrofysik ved
Chicago Univ. og Assistent ved <i>Yerkes
Observatory</i> og er siden 1905 dets Direktør. I
<i>Astrophycical Journal</i>, hvis Medudgiver han er siden
1902, har F. publiceret talrige Afh. vedrørende
forsk. Emner inden for Spektralanalysen. Dels
alene, dels sammen med W. S. Adams har han
opdaget fl. spektroskopiske Dobbeltstjerner og
faaet i Stand en international Forening til
nærmere Undersøgelse af saadanne Stjerner. 1905
opholdt F. sig ved Arequipa-Observatoriet i
Peru. F. har oversat og udvidet: <sp>Scheiner</sp>,
<i>A treatise on astronomical spectroscopy</i> (1894).

<i>J. Fr. S.</i>
</chapter>

<chapter name="Frost, William Edward">
<b>Frost</b> [fråst], <sp>William Edward</sp>, eng.
Historiemaler, f.  1810 i Wandsworth (Surrey),
d.  1877 i London, besøgte fra 1829 Akademiet,
vandt Medaille med »Prometheus« (1839),
sluttede sig nær til Etty's Fremstillingssæt og
malede mytologiske Billeder, som ved deres
kraftige Kolorit og fine Udførelse gjorde megen
i Lykke: »Una forskrækket af Fauner og
Satyrer«, »Diana og Aktæon« (1846), »Una og
Skovnymferne« (1847), »Cupidos Afvæbning«  etc.

<i>A. Hk.</i>
</chapter>

<chapter name="Frosta">
<b>Frosta,</b> <sp>Herred</sp>, Stør- og Værdals
Fogderi, Nordre Trondhjems Amt, (1910) 3010 Indb.,
er et lidet Kystherred, som indtager en paa
Trondhjemsfjordens Østside i sydvestlig
Retning udstikkende Halvø. Herredet har en
Kyststrækning af henimod 25 km mod Frostenfjorden
og 20 km mod Aasenfjord og indtages af
et fra Skogns Markabygd udskydende Aasparti,
der efterhaanden gaar over i et temmeligt
vidtløftigt, smaakuperet, godt dyrket og tæt
bebygget Bakkelandskab, som udfylder Halvøens
sydvestlige Del, Skellet mellem Bjerg og Bakker
er i det store taget angivet ved den tværs over
Halvøen førende Sænkning, der dannes af
<sp>Vikselvens</sp> og <sp>Staurselvens</sp>
Dalfører. Terrainet Ø. f. dette Skel er et mere
sammenhængende Bjergparti, hvor mærkes
Storheia, 368 m. Til F. Herred hører nogle
smaa Øer samt den V. f. Halvøens Spids
liggende flade, veldyrkede <sp>Tautra</sp>. F. Herred
hører til de frugtbareste Trakter i det
Trondhjemske og bar et forholdsvis betydeligt
dyrkbart Areal, hvis Jordbund bestaar af
sandblandet Ler og Muldjord; Herredet er bekendt for
sin Frugtavl; det forsyner Trondhjem navnlig
med Kirsebær. Skov findes kun i ringe
Udstrækning og afgiver kun det fornødne Brænde,
hvorimod Hustømmer maa købes. Foruden Agerbrug
og til Dels Fædrift danner Fiskeri Indbyggernes
Hovednæring; i Aasenfjorden drives en ikke
ubetydelig Fangst af Sommersild. Kysten er
meget grundet, egl. Havne findes ikke, men
