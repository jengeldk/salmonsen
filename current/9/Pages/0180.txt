Helbredelse ved Behandling med varme Omslag,
der ogsaa virker godt smertestillende. (Smlg.
<sp>Absces</sp>, <sp>Brandbyld</sp>).
<i>E. A. T.</i>
</chapter>

<chapter name="Furunkulose ">
<b>Furunkulose</b> (lat.), Sygdom bestaaende i,
at der udbryder talrige Furunkler samtidig ell.
kort efter hinanden.
<i>E. A. T.</i>
</chapter>

<chapter name="Furunkulose (hos Fisk)">
<b>Furunkulose</b> hos Fisk, se
<sp>Fiskesygdomme</sp>.
</chapter>

<chapter name="Furusund">
<b>Furusund</b>, i Mellemsverige (Stockholm Len),
Told- og Lodsstation samt stærkt besøgt
Søbadested, især bekendt for sine varme Slambade,
ligger i den yderste Del af Sthlm's Skærgaard
paa en lille Ø ved Sejlløbet ind til
Hovedstaden. Den lille By har c. 300 Indb., fl. Hoteller
og mange Villaer.
<i>G. Ht.</i>
</chapter>

<chapter name="Furuvik">
<b>Furuvik</b>, stærkt besøgt svensk Badested,
Park og Forlystelsesetablissement, 11 km Ø. f.
Gäfle, ved Upsala—Gäfle-Jernbanen, ligger i en
smuk Egn ved Gäfle-Bugten. I Parken findes et
zool. Friluftsmus. F. grundedes 1900.
<i>G. Ht.</i>
</chapter>

<chapter name="Fury- og Hekla-Strædet">
<b>Fury- og Hekla-Strædet</b> ['fju.r<sub>i</sub>-], arktisk
Amerika paa 70° n. Br., et smalt Stræde, der
forbinder Fox Basin med Gulf of Boothia og
adskiller Melville Peninsula fra Cockburn Land
(den vestlige Del af Baffin Land). Strædet gaar
i øst-vestlig Retning og er c. 100 Sm. langt. Det
blev opdaget af Parry 1822 og er opkaldt efter
hans Skibe. Ved Bredderne er fl. Pladser
bebeboede af Eskimoer, saaledes ved Østenden af
Strædet Øen Iglulik.
<i>G. F. H.</i>
</chapter>

<chapter name="Fusa">
<b>Fusa</b>, gl Benævnelse paa Ottendedelsnoden.
</chapter>

<chapter name="Fusagasuga">
<b>Fusagasuga</b>, By i Republikken Colombia,
40 km SV. f. Cundinamarca, har 8000 Indb.
</chapter>

<chapter name="Fusain">
<b>Fusain</b> [fy'sæŋ, fr. fyzæ] (fr.), <sp>Benved</sp>;
dernæst Betegnelse for det af alm. Benved, 
navnlig i Frankrig, fremstillede Trækul, der
bruges til Kultegning.
<i>K. M.</i>
</chapter>

<chapter name="Fusan">
<b>Fusan</b>, By paa Korea paa Sydøstkysten ved
Korea-Strædet og Mundingen af Nak-tong
(20000 Indb.), aabnedes 1876 for Japanerne og
1882 i det hele for Fremmede. Japan indfører
Kobber, Garn, Tændstikker og Spiritus m. m.
Der udfores navnlig Ris, Huder, Skind, Ben,
Bønner, spiselige Alger, Æg, tørret Fisk,
Muslinger og raa Silke. Indførslens Værdi var (1901)
2,7 Mill. Yen og Udførslens 3,1 Mill. Yen. Der
er regelmæssig Dampskibsforbindelse med
Nagasaki, Shanghai o. a. Havnestæder. Med
Nagasaki og Søul er der Telegrafforbindelse.
Jernbane til Søul.
<i>M. V.</i>
</chapter>

<chapter name="Fusarium">
<b>Fusarium</b>, se <sp>Slimskimmel</sp>.
</chapter>

<chapter name="Fusaro-Søen">
<b>Fusaro-Søen</b>, italiensk <i>lago del Fusaro</i>, en
Strandsø i Syditalien, V. f. Neapel, mellem
Bajæ-Bugten og Middelhavet, fra hvilket den er
skilt ved en smal, øde Kystbræmme. I Oldtiden
hed den <i>lacus</i> (ell. <i>palus</i>) <i>Acherusia</i>, efter
Acheron, Underverdenens Flod, idet en af
Nedgangene til Underverdenen antoges at være her,
ligesom ved Avernersøen, med hvilken den
stundom forveksles.
<i>H. A. K.</i>
</chapter>

<chapter name="Fuscaldo">
<b>Fuscaldo</b>, By i Syditalien, Prov. Cosenza,
ligger 7 km N. f. Paolo paa en Højde ved det
tyrrhenske Hav. (1911) 8300 Indb. F. har et gl.
Citadel.
<i>H. P. S.</i>
</chapter>

<chapter name="Fuscher Dal">
<b>Fuscher Dal</b> ['fu∫<sub>ə</sub>r-], Bjergdal i det østerr.
Kronland Salzburg, strækker sig fra Hohe
Tauerns Hovedkam 24 km mod N. indtil Bruck
(752 m), hvor Fuscher-Ach udmunder i Salzach.
Til venstre adskilles Dalen ved den
gletscherklædte Fuscher-Kam fra Kapruner Dal og til
højre ved Schwarzkopf-Kam fra Rauris. F. er
en af de mest besøgte Dale i Hohe Tauern. I en
Sidedal ligger Badestedet Fusch ell. Skt
Wolfgang med kulsyreholdige Kilder.
<i>G. Ht.</i>
</chapter>

<chapter name="Fuse">
<b>Fuse</b>, <sp>Herred</sp>, Nordhordlands Fogderi,
Søndre Bergenhus Amt, (1910) 1184
Indbyggere, svarer til F. Sogn af F.
Præstegjæld, det ligger ved Fusefjorden og
dens Arme Samnangerfjorden, den ydre
Aadlandsfjord og Eikelandsfjorden, og er
saaledes et Kystdistrikt. Bebyggelsen ligger spredt
langs den stærkt indskaarne Kyst, tættest er
den ved F. Kirke og ved Eikelandsosen.
Herredet deles i to Dele ved Eikelandsfjorden og
den lave Eid, som i Fjordens Forlængelse fører
Ø. over til Haalandsdalen. De stejlt affaldende
Fjelde naar i Trellefjeldet i NØ. op i 831 m
Højde. De vigtigste Næringsveje er Jordbrug og.
Fædrift. Skoven er medtaget, men tilstrækkelig:
til Behovet. Af industrielle Anlæg mærkes et
Røgeri og Hermetikfabrik, et Par Tønde- og
Dunkefabrikker og et Savbrug, et Mejeri. F.'s.
Sparebank, oprettet 1858. Antagen Indtægt 1910
148740 Kr. Formue 1275700 Kr. Herredets Areal
er 102,3 km<sup>2</sup>.
<i>M. H.</i>
</chapter>

<chapter name="Fusel">
<b>Fusel</b>, uren Brændevin, der indeholder 
megen Fuselolie; bruges ogsaa synonymt med dette.
<i>K. M.</i>
</chapter>

<chapter name="Fuselolie">
<b>Fuselolie</b>, en Blanding af forsk. Alkoholer
og Alkylsalte, der dannes ved den alkoholiske
Gæring og forurener den af den gærede Mæsk
afdestillerede Alkohol. F. fordamper ikke saa
let som Alkohol, og heraf benytter man sig til
Dels, naar man vil befri Alkohol (s. d.) derfor.
F.'s Sammensætning er, foruden af den
anvendte Gærrace og af den Temp., ved hvilken
Gæringen foregaar, hovedsagelig afhængig af det
anvendte Raamateriale. Saaledes bestaar F. af
Kartoffelmæsk overvejende af , <sp>Amylalkohol</sp> 
og er meget ildelugtende; F. af Kornmæsk
bestaar af de samme Bestanddele som
foregaaende, men indeholder betydelig mere
<sp>Propylalkohol</sp> og har derfor en mindre ubehagelig
Lugt; F. af Vin er blandet med en Del meget
fint lugtende Alkylsalte, navnlig <sp>Ønantæter</sp>
o. s. v. I øvrigt indeholder alle disse F. en
Mængde forsk. Alkoholer og Alkylsalte og benyttes til
Fremstilling af disse, der igen navnlig tjener
til Fremstilling af Frugtætere. Den af
Kartoffelfuselolie vundne Amylalkohol finder
undertiden ogsaa Anvendelse til Fremstilling af
Spiritusfernis, og F. af Kornbrændevin benyttes mer
get som Tilsætning til Kartoffelbrændevin for
at give den Smag som førstnævnte.
<i>K. M.</i>
</chapter>

<chapter name="Fushiki">
<b>Fushiki</b> ['fu∫iki]. Havnestad ved Floden
Shirakava i den vestlige Del af Hondo, Japan,
20000 Indb.
<i>M. V.</i>
</chapter>

<chapter name="Fushimi">
<b>Fushimi</b> ['fu∫imi], By i Japan, paa Øen
Hondo, Forstad til Kioto, ved Floden Uji-gava, har
(1908) 24883 Indb. og  er vigtig  som  Havneby.
<i>M. V.</i>
</chapter>

<chapter name="Fusicladium">
<b>Fusicladium</b> Bonord., Svampeslægt af
Hyphomyceternes Gruppe, snylter paa forsk.
Planter, f. Eks. Æble og Pære, paa hvis Blade og
Frugter den danner brune Pletter; de korte,
tætsamlede, brunlige Frugthyfer bærer paa
