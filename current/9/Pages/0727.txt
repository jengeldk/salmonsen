Diana's Fester, flere i Kobberstiksamlingen i
Kbhvn. 1715 Medlem af Akademiet.
<i>A. Hk.</i>
</chapter>

<chapter name="Gillotage">
<b>Gillotage</b> [dansk sjiljo'ta.sj<sub>ə</sub>, fransk зilå'ta.з]
(fr.), ogsaa kaldet <sp>Panikonografi</sp>, er
Navnet paa en af Franskmanden Gillot 1850
opfundet, men nu ikke mere benyttet
Fremgangsmaade til at danne Klicheer i Zink ved flere
Gange gentagne stærkere og svagere
Ætsninger.
<i>E. S-r.</i>
</chapter>

<chapter name="Gillray, James">
<b>Gillray</b> ['gi£re<sub>i</sub>], <sp>James</sp>, eng.
Karikaturtegner og Raderer, f. 1757 i Lancashire, d. 1.
Juni 1815 i London. G. var først Medlem af en
omrejsende Skuespillertrup, søgte sin
Uddannelse paa London's Kunstakademi og udførte
dygtige Raderinger og Stik i Mængde. Hans
urolige Hoved og bohême-agtige Karakter fandt
sig dog mere til Rette i Karikaturtegningen end
i den akademiske Trænering. Hans fantasirige
og morsomme Karikaturtegning (over Frankrig
og Napoleon) gjorde megen Lykke hos
Samtiden, saa meget mere som de omhandlede
aktuelle politiske Begivenheder (rettedes saaledes
ogsaa imod Pitt). I Sindssygdom berøvede han
sig selv Livet. Efter hans Død udkom <i>The
caricatures of G.</i> (London 1815—16 og senere Udg.).
G. litograferede ogsaa. (<sp>Litt</sp>.: <sp>Th. Wright</sp>,
<i>Accounts of the works of J. G.</i> [1874]; <sp>J.
Greco</sp>, <i>J. C., the Caricaturist. His life, works and
times</i>).
<i>A. Hk.</i>
</chapter>

<chapter name="Gilly">
<b>Gilly</b> [зi'li ell. зi'ji?], Kommune i den belg.
Prov. Hainaut, Arrond. Charleroi, 3 km NØ. f.
Charleroi, har betydelige Kulgruber og
Jernstøberier og Maskinværksteder og (1912) 24444
Indb.
<i>G. Ht.</i>
</chapter>

<chapter name="Gilm, Hermann von">
<b>Gilm</b> [gelm], <sp>Hermann von</sp> (G. zu
Rosenegg), østerr. Digter, f. 1. Novbr 1812 i Innsbruck,
d. 31. Maj 1864 i Linz. Han stud. Jura i
Innsbruck, traadte i Statens Tjeneste og blev 1847
ansat i Wien først i Hofkancelliet, derpaa i
Indenrigsministeriet for 1856 at gaa til Linz
som Statholderens Sekretær. Fra sin Ungdom
var han en begejstret Beundrer af Tyrols
Natur, en Forfægter af frisindede Anskuelser i
Politik og Religion og en ivrig Modstander af
Jesuiterne, der til Gengæld stadig søgte at
underminere hans Stilling. Som Lyriker udmærkede
G. sig ved Friskhed og Varme i Sprog og Tanke,
enten han i »Jesuitenlieder« angriber
Munkekutterne, ell. han i »Sonette aus Wälschtirol«
og »Sommerfrischlieder aus Natters« skildrer
Tyrols Naturskønheder og Folkeliv. Kendt er
især Sangen »Allerseelen«, som Brahms har
komponeret. I »Schützenlieder« giver han sine
patriotiske Følelser Luft. Først efter hans
tidlige Død udkom i Wien (1864—65) hans samlede
Digte, senere har Arnold von der Passer udg.
et Udvalg af dem, deriblandt »Jesuitenlieder«.
Greinz udgav en samlet Udgave i Reclam's
Universitetsbibliotek 1895. G.'s Fødehus i
Innsbruck er nu smykket med Digterens
Marmorbuste. (<sp>Litt</sp>.: <sp>Arnold v. d. Passer</sp>, »H.
v. G.« [1889]; <sp>Hugo Greinz</sp>. »H. v. G.
[1897]; <sp>A. W. Ernst</sp>, »H. v. G.« [1898]).
<i>C. B-s.</i>
</chapter>

<chapter name="Gilman, Nicholas Paine">
<b>Gilman</b> ['gi£m<sub>ə</sub>n], <sp>Nicholas Paine</sp>,
amerik. Socialøkonom, f. 1849, var en Rk. Aar
unitarisk Præst. Hans Navn er særlig knyttet
til Propagandaen for Andelssystemet som
Form for Arbejdslønning, og i <i>Profit Sharing</i>
(1888) har han givet en Fremstilling af
dette; ved Dannelsen af <i>Association for the
Promotion of Profit-Sharing</i> (1892) blev han
denne Forenings Sekretær og Redaktør af
dets Tidsskrift. I <i>Methods of Industrial Peace</i>
(1904) har han givet en udførlig Redegørelse
for de forsk. Metoder til at forebygge og
bilægge Arbejdsstridigheder.
</chapter>

<chapter name="Gilmore, James Roberts">
<b>Gilmore</b> ['gi£må<sub>ə</sub>|, <sp>James Roberts</sp>,
Pseudonym for Edmund Kirke, nordamerik. Forf.
(1823—1903). 25 Aar gl. var han Chef for et
Handelshus i New York; men da han under
Borgerkrigen mistede sin Formue, grundede
han Tidsskriftet <i>Continental Monthly</i>, hvori han
skrev en Rk. Skitser af Livet i Syden. Af disse
Skitser dannede han Bogen <i>Among the pines</i>,
som udkom i New York 1862. Af hans andre
Skr kan nævnes: <i>My southern friends</i> (1862),
<i>Down in Tennessee</i> (1863), <i>Among the Guerillas</i>
og <i>Adrift in Dixie</i> (1863), <i>On the border</i> og
<i>Patriot boys</i> (1864) samt <i>Life of Garfield</i>
(1864), der blev solgt i over 80,000
Eksemplarer.
<i>(T. L.). I. O.</i>
</chapter>

<chapter name="Gilolo">
<b>Gilolo,</b> se <sp>Halmahera</sp>.
</chapter>

<chapter name="Gil Polo, Gaspar">
<b>Gil Polo</b> ['kil-'pål<sub>å</sub>], <sp>Gaspar</sp>, sp. Digter,
d. 1591 i Barcelona. Han var Advokat og
levede i Valencia, men man ved ellers meget lidt
om hans Liv. I den sp. Litt. er hans Navn
blevet bevaret ved hans Fortsættelse af Jorge
de Montemayor's berømte Hyrderoman
»Diana«; denne hedder <i>Diana enamorada</i> og fik
næsten lige saa mange Læsere som
Forgængerens Fortælling. Klassisk rent Sprog og
smukke, indstrøede lyriske Digte udmærker G.'s
Værk, over hvilket bl. a. Cervantes har udtalt
megen Ros. Den første Udg. udkom 1564, og
siden fulgte mange, hvoraf 7. Bd af <i>Nueva
Biblioteca de autores españoles</i> (1907) er at
fremhæve. Sammen med Montemayor's »Diana«
er G.'s Roman ofte blevet overs. paa andre
Sprog, baade paa Fransk, Tysk og Engelsk, ja
endog paa Latin af den tyske Humanist Caspar
Barth, under Titlen <i>Erotodidascalus sive
nemoralium libri V</i> (1625). (<sp>Litt</sp>.: <sp>H. A.
Rennert</sp>, <i>The Spanish Pastoral Romance</i>
[Philadelphia 1912]).
<i>E. G.</i>
</chapter>

<chapter name="Gilson, Paul">
<b>Gilson</b> [зil'så], <sp>Paul</sp>, belg. Komponist, f. i
Bryssel 15. Juni 1865, uddannet i sin Fødeby
og har siden 1899 været Lærer ved
Konservatoriet dersteds, samtidig med at virke som
Musikkritiker. G. hører til de mest kendte belg.
Komponister, navnlig efter Fremkomsten af
hans Symfoni <i>La mer</i> (1892). Han har
komponeret symfoniske Værker, Kantater (til fr.
og flamsk Tekst), Operaer og Koncertkorværker
foruden mindre Arbejder.
<i>W. B.</i>
</chapter>

<chapter name="Gilsoul, Viktor">
<b>Gilsoul</b> [зil'sul], <sp>Viktor</sp>, belg. Maler, f. 9.
Oktbr 1867 i Bryssel, Elev af Courtens og
Artan, vandt Navn som Landskabsmaler; til
Luxembourg-Samlingen i Paris kom »Aften«.
Andre Værker i Mus. i Bryssel etc.
<i>A. Hk.</i>
</chapter>

<chapter name="Giltsten">
<b>Giltsten,</b> se <sp>Talk</sp>.
</chapter>

<chapter name="Gil Vicente">
<b>Gil Vicente</b> ['зi£-vi'se<sub>n</sub>t<sub>i</sub>], portugisisk Digter,
(c. 1470—c. 1536). Hvad man med Sikkerhed
ved om denne geniale Dramatikers og
Lyrikers Liv, er ikke meget. I Alm. antager man
dog, at han var Jurist. Det synes, at hans Slægt
var fra Prov. Beira. At han levede ved Hoffet
