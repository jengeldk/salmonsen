<sp>Kjøbenhavns F.</sp>

Ved Lov af 31. Marts 1891 bemyndigedes
Kbhvn's Havnevæsen til for sin Regning N. f.
Kastellspynten til Handels- og
Industrivirksomhed at anlægge en F. med tilhørende
Landarealer, hvis Omraade m. H. t. Told- og
Produktionsafgift betragtes som Udland. F. udgør
en Del af Kbhvn's Havn.

Loven bestemmer, »at et Aktieselskab med
Mindstekapital 4 Mill. Kr skal paatage sig
Havnens Udstyr med Pakhuse o. a. Bygninger,
Spor, Losseindretninger m. m. imod at erholde
Koncession paa Driften i 80 Aar, dog med
Opsigelsesret for det Offentlige efter 25 Aars
Forløb efter visse nærmere Regler.

Bolværkspengene i F. tilfalder Selskabet.
Ingen anden kan faa Koncession paa Anlæg og
Drift af F. i Kbhvn's Havn.

Loven fastsætter endvidere Hovedpunkterne
i Koncessionen saaledes: Nettoudbyttet fordeles
ligeligt imellem Havnevæsenet og Selskabet,
indtil dette har opnaaet 4 % af sin i Anlægget
anbragte Aktiekapital. Det resterende deles i
Forholdet 4:1, indtil Havnevæsenet har opnaaet
4 % af sin indskudte Kapital; eventuelt
yderligere Overskud deles atter lige.

F.'s Grunde er fritagne for kgl. Afgifter og
Byrder. Pakhuse o. a. Bygninger er fritagne for
kgl. Skatter og Afgifter samt for Arealskat til
Kbhvn's Kommune. De til et Dampfærgeanlæg
nødvendige Arealer forbeholdes og afgives imod
Erstatning til' Statsbanerne. Havneafgiften
ophæves og erstattes med en Vareafgift kun for
til Landet indgaaende Varer. Skibsafgiften
bortfalder. Lov om Oplagsbeviser skal
udstedes.

Fabriksvirksomhed kan etableres i F., — visse
Virksomheder dog kun med Lovgivningsmagtens
Samtykke (Kunstgødning, Margarine,
Bogbinderier, Bogtrykkerier o. desl.)«.

F. drives af »Kjøbenhavns F.-Aktieselskab«,
hvis Koncession er udstedt 27. Apr. 1894; den
uddyber Lovens Bestemmelser og giver
nærmere -Regler for Forholdet imellem
Havnevæsenet og Selskabet, saavel under Anlæg som for
Driften samt for Forholdet til Statsbanerne,
Fordelingen af Indtægter og Udgifter,
Sammensætning af Selskabets Bestyrelse m. m.


<img>Situationsplan over Kjøbenhavns Frihavn.</img>
