
Lov om Oplags- og Garantibeviser af 30. Marts
1894 giver Adgang til under betryggende
Former at optage Laan i ell. at overdrage til
andre de under Selskabets Varetægt lagrede
Varer m.  m.

Ved Tillæg til Koncessionen af 22. Marts 1916
er F.'s Arealer blevne forøgede med c. <sup>1</sup>/<sub>3</sub>.
Betingelserne for Overdragelsen af disse Arealer
til F.-Selskabet er noget ændrede fra de
oprindelige.

Endelig er der i Aarenes Løb med
Lovgivningsmagtens Samtykke af Selskabet stiftet en
Række Obligationslaan til' at dække Udgifterne
ved den stadige Forøgelse af Pakhusplads og
Losseapparater m. m.

F.'s Bygning tog sin Beg. umiddelbart efter
Lovens Udstedelse 1891 og fuldendtes i Løbet
af godt 3 Aar, saa at den kunde aabnes for
Drift 9. Novbr 1894. Den første Del af den
senere Udvidelse blev inddraget i F. 26. Juli
1916, Resten inddrages efterhaanden og ventes
fuldendt inden Udgangen af 1918. Planer om en
yderligere mindre Udvidelse i 1919 ventes 
gennemført.

Naar Udvidelsen er fuldendt, vil F. omfatte
i alt 82,5 ha, hvoraf 49,1 ha Landareal og 33,4
ha Vandareal med en samlet Kajlængde af c.
4770 m med Vanddybder fra 7,5 m til 9,5 m. 
De forsk. Bassiner begyndende S. fra er: 
Østbassinet med 9,1 m, Vestbassinet med 8,2 m,
Mellembassinet og Nordre Redhavn med 7,5 m 
og Kroneløbsbassinet med 9,5 m Vanddybde.
Øst-, Vest- og Mellembassinet forenes ved et
samlet Svajebassin med 9,1 m Vanddybde.

Østbassinet er adskilt fra Inderreden ved
Østmolen; denne er i hele sin Længde delt ved en
løftet Promenade, en Fortsættelse af
Langeliniepromenaden. Promenadens Vestside danner F.'s
Begrænsning, saaledes at saavel Promenaden
som Molens østre Kaj side ligger i Indlandet,
idet dog en lang Bygning, Langelinieskuret,
beliggende under Promenaden, tilhører F.
Østbassinet begrænses endvidere af Sydkajen og
Midtermolen, Vestbassinet af Midtermolen, Syd- og
Vestkajen. V. f. denne adskilt derfra ved en
Række Pakhuse og en Gade ligger
Damfærgeterrainet med to Færgelejer for Enden af
Vestkajen. Mellembassinet omgives af Bane-,
Mellem- og Kulkaj, Nordre Redhavn af Tømmer-,
Nord- og Sandkaj og Kroneløbsbassinet af Fort-,
Stub- og Sundkaj. Sydbassinet staar ved
søndre Ende ved Hjælp af en 9,4 m bred
Pramkanal, om Natten spærret med Toldgitter, i
Forbindelse med Inderreden. Over Pramkanalen
fører 5 Broer.

Indsejlingen fra Sundet til F. er fælles med |
den øvrige Havn igennem Kroneløbet, den
beskyttes af 2 fritliggende Bølgebrydere; saavel
disse som de forsk. Adgange til Bassinerne og
Dampfærgelejerne er forsynede med
Indsejlingsfyr.

F. er ved et 2,8 m højt, for en stor Del
dobbelt, Gitter afgrænset fra Toldindlandet.

Hovedadgangene til F. findes dels ved Nordre
Toldbod, hvorfra en indgitret Vej igennem
Kastellet er ført, dels ved Søndre og Nordre
Frihavnsgade samt Aarhusgade. Ved Nordre Ende
af Østmolen findes en Adgang for Fodgængere, 
og endelig findes fl. Steder Udkørsler for
Banevogne.

Alle disse Steder er der ligesom ved
Indsejlingen til Bassinerne etableret Toldvagter,
hvoraf der i alt findes 10.

Ved Søndre Frihavnsvej findes Toldboden.
Klarering til Indlandet finder endvidere Sted i
»Manufakturhuset« og i begrænset Maalestok i
en særlig Klareringsbygning ved Aarhusgade.

F. er bygget efter Kbhvn's Havnevæsens
Planer og under dets Ledelse. Første Udbygning
blev udført under Tørlægning, idet Terrainet
omgaves af Fangedæmninger, Nordre Redhavn
var en ældre Del af Havnen, som inddroges i
F. Kajerne her var udførte som alm.
Tømmerbolværker, i den øvrige Del bestaar den største
Del af Kajerne af Granitmur paa højt
Pæleværk, kun Østkajen er opført paa fast
Betonfundament fra Bunden. I den senere Udvidelse
er anvendt store Jernbetonsænkekasser, som,
byggede andet Steds, svømmende er bragt paa
Plads og sænkede, hvorefter
Granitoverbygningen er fuldendt.

F. Pakhuse og Skure vil ved Udgangen af 1917
dække et samlet Grundareal af godt 12 ha.

Private Firmaer har af F.-Selskabet lejet godt
7 ha Grundareal, væsentlig til Bebyggelse, og
desuden c. 2 ha Lokaler i Selskabets Bygninger.

Af mere fremtrædende Pakhuse skal nævnes
Silopakhuset paa Midtermolen, rummende c.
11000 t, med 2 Skibselevatorer paa respektive
120 og 150 t Losseevne i Timen og et pneumatisk
Losseanlæg. Silopakhuset, »Pakhus B«, paa
Vestkajen, ligeledes rummende c. 11000 t med
en 200 t Skibselevator. Manufakturhuset paa
Vestkajen, hvis 5 øvre Etager alle er lejede ud,
og den tilsvarende Bygning, »Pakhus C«,
ligeledes paa Vestkajen. Til de fleretages Pakhuse
anvendes i de senere Aar Jernbetonkonstruktioner 
mere og mere. Til Vareskurene, der er af
mere interimistisk Natur, fortrinsvis lette
Trækonstruktioner.

I F.'s Hovedbygning, tæt ved Indkørslen fra
Søndre Frihavnsgade, findes Direktion,
Ingeniørkontor, Regnskabskontorer, Banekontor og
Vejerkontor m. m., tillige har Landmandsbanken en
Afdeling her. Tæt ved ligger Post- og
Telegrafvæsenets særlige Bygning, endvidere
»Boderne« med Forretninger til Skibes Forsyning
samt »Vagtbygningen«, hvori Politistation og
Opholdsrum for Arbejdere og Bade, samt en
Række mindre Bygninger til forsk. Brug spredt over
hele Terrainet.

Af større private Bygninger kan nævnes:
Oversøisk Co.'s Lagerbygninger, Det Danske
Kulkompagnis store Anlæg, Nordisk Fjerfabrik,
A. G. Biering's Korntørringsanlæg, Det Danske
Petroleums Aktieselskabs Tankanlæg til
Brændselsolie, A/S. Nielsen & Winther's Maskinfabrik
m. fl.

F. har 3 Restauranter med Marketenderier
ved Indkørslerne fra Søndre Frihavnsgade,
Nordre Frihavnsgade og Aarhusgade.

F. har sit eget godt 20 km lange Spornet og
foretager selv med egne Lokomotiver alle
Rangeringer paa Terrainet. Det aarlige Antal
ekspederede Banevogne er svingende, men har
været nær op imod 50000.
