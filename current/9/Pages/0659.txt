d. 1832, grundede det polytekniske Institut i
Prag og blev 1811 Leder af
Vandbygningsdirektoratet i Böhmen, i hvilken Stilling han
udøvede stor Indflydelse paa alle offentlige
Arbejder i Landet. Han har skrevet »Handbuch
der Mechanik« (1831).

2) <sp>Franz Anton v.</sp>, østerr. Ingeniør,
ovenn.'s Søn, f. 1793 i Prag, d. 1840 i New
York. 1818 blev han Prof. ved det polytekniske
Institut i Wien, men opgav snart denne
Stilling for efter en Studierejse i England at
overtage Ledelsen af Bygningen af Jernbanen
mellem Moldau og Donau (1825). 1829 gik han igen
til England, 1834 til Rusland, hvor han byggede
den første Jernbane i Landet
(Petrograd—Zarskoje Selo). 1838 rejste han til Nordamerika
for at studere Jernbanernes Udvikling her, men
døde under sit Ophold i New York.
<i>A. O-d.</i>
</chapter>

<chapter name="Gerstäcker, Friedrich">
<b>Gerstäcker</b> ['gærstæk<sub>ə</sub>r], <sp>Friedrich</sp>, tysk
Forf., f. i Hamburg 10. Maj 1816, d. i
Braunschweig 31. Maj 1872. Han var Søn af en i Datiden
berømt Tenorist og blev efter Faderens tidlige
Død opdraget hos Slægtn. i Braunschweig. Hans
Skolegang fandt dog Sted i Leipzig, og han
studerede senere paa Landbrugsskolen i
Doben ved Grimma. 1837 udvandrede han til
Nordamerika, som han berejste paa Kryds og
Tværs som Jæger, og hvor han for øvrigt
forsøgte sig i alle mulige Professioner. Det var
et broget Eventyrliv, den unge Tysker førte,
og de mange Oplevelser, som faldt i hans Lod,
kom, efter at han 1843 var vendt tilbage til
Tyskland, til at danne Grundlaget for hans
Forfatterskab. Hans første Bog var »Streif-
und Jagdzüge durch die Vereinigten Staaten
von Nordamerika« (2 Bd, Dresden 1844), —
den efterfulgtes af en Række Romaner, der i
brogede og virkelighedsprægede Skildringer
lader de fremmede Samfund, han paa sin Rejse
har lært at kende, genopstaa for Læserne: »Die
Regulatoren in Arkansas« (1845), »Der deutschen
Auswanderer Fahrten und Schicksal« (1847),
»Mississippibilder« (1847—48), »Die Flusspiraten
des Mississippi« (1848) o. s. v. Disse Bøger
grundlagde G.'s Ry og indbragte ham en
Statsunderstøttelse, saa han 1849—52 kunde foretage
en Rejse om Jorden. 1860—61 rejste han
yderligere til Sydamerika og naaede helt ned til
Patagonien, 1862 var han Hertug Ernst af
Coburg-Gothas Ledsager til Ægypten og
Abessinien, og yderligere tiltraadte han 1867 en
længere Rejse til Nordamerika, Meksiko og
Venezuela, fra hvilken han 1868 kom tilbage for at
leve sine sidste Aar i Braunschweig. Sine
Rejser benyttede han som Grundlag for sin
Forfattervirksomhed, og den lange Række Romaner
og Fortællinger, der blev Frugten af dem, vandt
ved deres livlige Fremstilling, brogede Billeder
og underholdende Tone i høj Grad
Læseverdenens Gunst. G. ejede Evne til at udarbejde
sine personlige Erfaringer i en fantasifuld
opfundet Ramme. Af hans omfattende
Produktion kan nævnes: »Der Wahnsinnige« (1853),
»Wie ist es denn nun eigentlich in Amerika?«
(1853), »Die beiden Sträflinge« (1856), »Unter
dem Äquator« (1860), »In Mexiko« (1871) og en
Række Noveller, til hvilke baade den gl. og
ny Verden afgiver Begivenheden: »Aus zwei
Weltteilen« (1851), »Unter Palmen und Buchen«
(3 Bd, 1865—67). Humoresken »Herrn
Mahlhubers Reiseabenteuer« er blevet et af hans
populæreste Arbejder, vdkommet siden 1857 i en
Rk. Opl. Ogsaa Skr for Ungdommen findes fra
hans flittige Haand. G.'s sml. Skr udkom i 44 Bd
(Jena 1872—79), senere er forsk. Udvalg udgivne,
saaledes af Holm i 8 Bd (Leipzig 1903).
<i>C. B-s.</i>
</chapter>

<chapter name="Gerstäcker, Karl Eduard Adolf">
<b>Gerstäcker</b> ['gærstæk<sub>ə</sub>r], <sp>Karl Eduard
Adolf</sp>, tysk Entomolog, f. 30. Aug. 1828 i
Berlin, hvor han 1847—51 studerede Medicin
og Zoologi, d. 20. Juli 1895 i Greifswald. 1852
blev han praktiserende Læge i Berlin, men
allerede 1856 ansattes han som Direktør for
Universitetets entomologiske Mus., og fra 1860
fungerede han tillige som Docent ved Berlins
Landbrugsinstitut. 1873 udnævntes han til Prof., men
forflyttedes faa Aar efter (1876) til Greifswald
som Prof. i Zoologi og som Direktør for det
derværende zool. Mus. Bl. hans talrige
videnskabelige Arbejder maa nævnes: »Monographie
der Endomychiden« (1858), »Bericht über die
wissenschaftliche Leistungen im Gebiete der
Entomologie« (1853—70), »Zur Morphologie der
Orihoptera amphibiotica« (1873), »Über das
Vorkommen der Tracheenkiemen bei ausgebildeten
Insekten« (1874), »Der Koloradokäfer« (1877).
Endvidere er han Forf. af Afsn. »Arthropoden«
i den af ham og V. Carus udgivne, i sin Tid
meget benyttede »Handbuch der Zoologie«
(1863—75) og af en fortræffelig, desværre ikke helt
afsluttet Bearbejdelse af Leddyrene i 5. Bd af
Bronn's store Værk »Die Klassen und
Ordnungen des Thierreichs«.
<i>(J. C.). R. H. S.</i>
</chapter>

<chapter name="Gersuny, Robert">
<b>Gersuny</b> ['gærsuny ?], <sp>Robert</sp>, østerrigsk
Kirurg, f. 15. Jan. 1844 i Teplitz, Böhmen,
studerede i Prag og tog Doktorgraden 1866.
Han var derefter Assistent ved Allg.
Krankenhaus i Prag, men blev 1869 ansat som
Operationsassistent hos Th. Billroth i Wien, under
hvem han ogsaa arbejdede under Krigen
1870—71. G. blev 1880 Kirurg ved
Karolinenkinderspital i Wien og 1892 dets Overlæge. 1894
udnævntes han til Direktør for Rudolfinerhaus.
Dette var stiftet af Billroth med det Formaal
at være en praktisk Skole for Damer af den
bedre Klasse, som ønskede at være
Sygeplejersker, og Institutionen betød et Brud med den
gl. Tid, idet al Sygepleje tidligere havde været
i Hænderne paa gejstlige og verdslige
Ordener, hvis Medlemmer var uden
Faguddannelse. Indsat som Arvtager af Billroth førte
G. Rudolfinerhaus op til at blive en
verdenskendt Institution, der under de sidste Krige
har sendt Hjælp til alle Fronter, og hvis
Moderhus 1914—15 blev udvidet til et stort Hospital
under G.'s Ledelse. Som Kirurg er G. kendt
som en genial Plastiker, der har angivet mange
Metoder til Afhjælpning af Defekter efter
Læsioner, navnlig for Næsens og Ørets Vedk. Han
indførte Paraffininjektionerne som kosmetisk
Middel til at dække Substanstab under Huden,
en Metode, der har fundet stor Anvendelse ved
Saddelnæse, og til Erstatning af fjernede
Organer (Brystkirtlen, Testiklen). Ogsaa som
Gynækolog og Underlivskirurg er han kendt. Han
er Forf. til 2 Bd smagfulde Vers og Aforismer,
foruden til forsk. Fagartikler.
<i>J. S. J.</i>
</chapter>
