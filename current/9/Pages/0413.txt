Malerkunsten gik han snart ganske over til
Illustrationsvirksomhed; meget produktiv blev
han en stærkt benyttet Tegner til »Illustreret
Tid.«, »Punch«, »Puk« m. v.
<i>A. Hk.</i>
</chapter>

<chapter name="Gamborg, Villads Emanuel">
<b>Gamborg,</b> <sp>Villads Emanuel</sp>, dansk
Forsikringsmand og Politiker, f. 22. Apr. 1865
i Kbhvn, blev Student 1883, <i>cand. phil.</i> 1884 og
studerede Livsforsikringsmatematik hos T. N.
Thiele. 1884—97 virkede G. i »Hafnia«'s
Tjeneste først som Assistent, siden som Beregner.
1897 stiftede han »Nordisk
Livsforsikrings-Aktieselskab af 1897« og Aaret efter »Nordisk
Ulykkesforsikrings-Aktieselskab af 1898«; han
er vedblivende Direktør i begge disse
Selskaber, der under hans Ledelse er arbejdede frem
til at indtage ansete Positioner bl. vore
Forsikringsselskaber. I Aarenes Løb er der
tilfaldet G. adskillige af Forsikringstagets
Tillidshverv. Han sad saaledes fra 1909—16 i »Dansk
Ulykkesforsikrings-Forening«'s Bestyrelse (fra
1910 som Formand); han er for Tiden
Næstformand i de danske Livsforsikringsselskabers
Forening og Formand i
Forsikringsforeningens Hovedbestyrelse. Paa mange andre
Maader har G. desuden virket for
Forsikringsvæsenets Fremme herhjemme. I talrige
Foredrag for Kaldsfællers og i en Mængde større
og mindre Afh. og Artikler spredt rundt om
Tidsskr og Dagblade har han i en udpræget
polemisk Form med stor Styrke slaaet til Lyd
for de Forsikringsformaal, der havde hans som
Regel stærkt socialt farvede Interesse. I
Arbejdet for en forbedret Uddannelse af
Medhjælperne i Forsikringsvirksomheder og for
Ordningen af Forsikringsbibliotekets Forhold
har han ydet en betydelig Indsats. Som
Politiker har G. stedse været en ivrig Tilhænger
af radikal Politik. Til 1908 var han Medlem af
Frederiksberg Kommunalbestyrelse. 1918 blev
han Folketingsmand.
<i>Chr. Th.</i>
</chapter>

<chapter name="Gamborg-Fjord">
<b>Gamborg-Fjord,</b> Fyns Vestkyst, strækker
sig som Fortsættelse af Fænø-Sund 4 Sm. i
sydøstlig Retning og skilles fra Lille Bælt af
Halvøen Føns-Skov. Paa Østsiden af Fjorden
ligger Byen Gamborg, tæt ved denne
Voldstedet af Borgen G. (se ovf.). I Bunden af
Fjorden ligger Udskibningsstedet Ronæs, hvor der
findes en 370 m lang Anlægsbro. Dybden, der
i Fjordmundingen er 20 m, aftager jævnt
indefter; midt i Fjorden haves endnu 10 m Vand.
I det Indre drives af og til Marsvinsjagt.
<i>G. F. H.</i>
</chapter>

<chapter name="Gambrinus">
<b>Gambrinus,</b> en Konge, der siges at have
levet i Flandern og at have opfundet Øllet;
afbildes ofte i tyske Ølhuse.
</chapter>

<chapter name="Gambusia">
<b>Gambusia,</b> se <sp>Tandkarper</sp>.
</chapter>

<chapter name="Gamél, Augustin Cyrille Wilhelm Victor">
<b>Gamél</b> [ga'mæl], <sp>Augustin Cyrille
Wilhelm Victor</sp>, dansk Handelsmand, f. i
Kbhvn 1839, d. 1904. Overfor Offentligheden har
G. særlig gjort sig bekendt ved sin
Understøttelse af arktiske Undersøgelser og
Opdagelsesrejser. Da daværende Løjt. Hovgaard efter at være
vendt hjem fra sin Deltagelse i
»Vega«-Ekspeditionen udarbejdede en Plan til en
Nordpolsekspedition, traadte G. til for at faa Planen
realiseret. Han købte og udrustede et Skib, som
han efter sin Moder gav Navnet »Dijmphna«,
og bar den overvejende Del af Ekspeditionens
Omkostninger. Ekspeditionen afgik 1882. Senere
traadte han hjælpende til, da Dr. Nansen ikke
i Norge kunde opnaa de fornødne Midler til
sin Skifærd over Grønlands Indlandsis 1888.
<i>G. F. H.</i>
</chapter>

<chapter name="Gamelion">
<b>Gamelion</b> [gr. -li'o.n], den 7. Maaned i det
attiske Kalenderaar, havde Navn efter
Ægteskabsfesten <i>Gamelia</i>; foruden denne fejredes i
G. Dionysos-Festen <i>Lenaia</i>.
<i>C. B.</i>
</chapter>

<chapter name="Gameter">
<b>Gameter</b> (gr.) er et nu meget alment
benyttet Navn paa de to Celler, der forenes ved
Befrugtning ell. Kopulation. Ægcellen og
Sædcellen er saaledes Gameter. G. kan være forsk.
udstyrede, særlig hos Svampe og Alger. Af to
Gameters Forening fremgaar en Zygote (s. d.);
det befrugtede Æg er saaledes en Zygote; og
Zygoten har dobbelt saa mange
Kærne-Elementer (Kromosomer) som hver af G. (se <sp>Celle</sp>).
<i>W. J.</i>
</chapter>

<chapter name="Gametofyt">
<b>Gametofyt</b> (gr.) kaldes i Botanikken den
Generation, som frembringer Kønscellerne
(Gameterne). Den er ofte, og navnlig hos alle
Karkryptogamer og Mosser, i sit Ydre ganske
forsk. fra den sporefrembringende, kønsløse
Generation (se <sp>Sporofyt</sp>) og kaldes hos
Karkryptogamerne »Forkim«; hos de
Nøgenfrøede, hvor G. er meget reduceret, bærer den
Navn af progam Endosperm. G.'s Cellekerners
Kromosomantal er halvt saa stort som
Sporofytens, og G. hedder derfor ogsaa den haploide
Generation.
<i>V. A. P.</i>
</chapter>

<chapter name="gamin">
<b>gamin</b> [ga'mæ] (fr.), Læredreng;
Pariserudtryk for Gadedreng; Friskfyr.
</chapter>

<chapter name="Gamla Karleby">
<b>Gamla Karleby</b> (finsk <sp>Kokkola</sp>), By i
Finland, Vasa Len (Landskabet Østerbotten),
ved den botniske Bugt, med en Sidebane til
Østerbottens Stambane, har nogen Søfart
og Handel, især med Smør og Trævarer.
Yderhavnen <sp>Yxpila</sp>, hvortil Jernbanen er
ført ud, har en Dybde af 5 m. (1913) 4041
mest svensktalende Indbyggere. G. er grundlagt
1620. Stadens Vaaben er en brændende
Tjæretønde. Under den finske Revolution, blev den
russiske Garnison i G.-K. overvundet og
afvæbnet af »hvide Gardister« i Slutn. af Januar
1918.
<i>G. Ht.</i>
</chapter>

<chapter name="Gamle">
<b>Gamle,</b> Kannik, en Munk i
Tykkvebærkloster (det sydlige Island), levede i 12. Aarh.,
men er ellers ukendt, undtagen for saa vidt
som han vides at have forfattet et Digt om
Apostelen Johannes, hvoraf kun nogle faa Vers
er levnede, samt en drotkvædet Drape
»Harmsól« (»Sorgens Sol«), bestaaende af 65 Vers;
den handler om Synd og Naade, Kristi
Forløsning og Korsfæstelse, Dommedag m. m. Det
er et dygtigt Digt, baaret af ydmyg religiøs
Følelse og Troens Inderlighed. (<sp>Litt</sp>.: <sp>F.
Jonsson</sp>, »Den oldn. og oldisl. Litteraturhistorie«,
II).
<i>F. J.</i>
</chapter>

<chapter name="Gamle Bakkehus">
<b>Gamle Bakkehus</b> se
<sp>Aandssvageanstalter</sp>.
</chapter>

<chapter name="Gamleby">
<b>Gamleby,</b> Handelsplads (Köping) i det
sydlige Sverige, Kalmar Len, ved
<sp>Gamlebyviken</sp>, c. 24 km V. f. Västervik. er Station paa
Jernbanen Norsholm—Västervik—Hultfred og
har en 6 m dyb Havn og Handel med Tømmer,
Landbrugsprodukter og Brosten. (1916) 3073
Indb.
<i>G. Ht.</i>
