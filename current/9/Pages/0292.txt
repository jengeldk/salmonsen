med ringere Styrke, beregnet paa tilsvarende
Maade, ogsaa befinder sig i et Hjørnehus, da
siges den at »ledsage« F., og Astrologerne har
meget udførlige og detaillerede Regler for den
Indflydelse paa Mennesket, som de forsk,
mulige Kombinationer mellem Planeterne kan have.
(<sp>Litt</sp>.: <sp>Garcaeus</sp>, <i>Astrologiæ methodus</i> [Basel 1576];
<sp>Job</sp>, »Anleitung zu denen curieusen Wissenschaften etc.« [Frankfurt 1747];
<sp>Lehmann</sp>, »Overtro og Trolddom« [2. Del, Kbhvn 1894]).
<i>Alfr. L.</i>
</chapter>

<chapter name="Fødselssvulst">
<b>Fødselssvulst</b>. Paa det Parti af den
forliggende Fosterdel«, der rager frit ned i
Fødselsvejen, vil der efter Fostervandets Afgang
opstaa en Hævelse, idet Blodet vil presses ned
herimod og en Udsvedning af Blodvædske i det
omgivende Væv finde Sted. Denne kaldes F., og
den vil have sin bestemte Plads paa Fosteret,
afhængig af Fosterlejet og -stillingen, saa at
man endog af F. bagefter kan erkende,
hvorledes hint har været. Sidder F. paa Hovedet,
kan dette faa et meget misdannet Udseende,
mest ved F. paa Ansigtet. Ved Sædestilling kan
F. bevirke en betydelig Svulst af Fosterets
Kønsdele. F. taber sig dog af sig selv i Løbet
af faa Dage og kræver ingen Behandling.
Finder Fosterets Udskydning Sted snart efter
Vandets Afgang, dannes  F.  ikke.                 <i>Lp. M.</i>
</chapter>

<chapter name="Fødselstang">
<b>Fødselstang</b> (<i>forceps obstetricia</i>), ogsaa
kaldet den uskadelige Hovedtang (i Modsætning til
skarpe og knusende Instrumenter), er et
Fødselsinstrument, ved hvis Hjælp man kan
fremtrække Fosteret, naar dette ligger med Hovedet
forrest. F. bestaar af to krydsende Grene ell.
Tangarme (Fig. 1).

<img>Fig.1.</img>

Paa hver <sp>Tangarm</sp> finder man <sp>Tangskeen</sp>,
af hvilken største Delen er udskaaret (fenestreret),
og som ved en slank Hals gaar over i <sp>Skæftet</sp>,
der ofte er  forsynet  med  fremstaaende  Vinger  til
Støtte for Fingrene. Hvor Tangarmene krydses,
findes <sp>Laasen</sp>, der kan have forsk. Konstruktion.
Tangskeerne er buede med Konveksiteten
bort fra den sammenlagte Tangs Midtlinie
(Hovedkrumningen), hvorved Tangen bliver i Stand
til at omslutte Fosterhovedet. Desuden er
Tangskeerne krummede efter Højkant
(Bækkenkrumning), for at Tangen kan passe til den
krummede Fødselsvej. I de sidste 15—20 Aar
anvendes mere og mere almindelig den saakaldte
<sp>Aksetræktang</sp> (opr. angivet af Paris-Accouchøren
<sp>Tarnier</sp>), paa hvilken man ved et
særligt Trækapparat bliver i Stand til at
trække nærmere efter Bækkenkanalens Akse (Fig. 2).
— Man anlægger hver Tangarm for sig, saaledes
at Tangskeen kommer til at slutte godt
til Fosterets Hoved; først da lukkes den,
hvorpaa man foretager Fremtrækning, enten ved
at trække lige ud (staaende Træk) ell. ved smaa
Bevægelser fra  Side til Side  (rokkende Træk).

<img>Fig. 2.</img>

F. virker altsaa som et Middel til at gribe om
Fosterets Hoved, saa at Fødselshjælperen kan
trække paa dette uden at beskadige det;
undertiden kan den ogsaa anvendes til at dreje
Fosterhovedet. F. anvendes, naar Fosterhovedet
er forliggende og trængt ned i Bækkenet, og
naar der er bydende Grund til ikke at afvente
Fødslens Tilendebringelse ved Naturen; men
for at den kan anvendes, udkræves Opfyldelsen
af en Række Betingelser, hvad angaar
Rummeligheden i Fødselsvejen og Hovedets
Stilling i denne.

F. er opfundet af en til England udvandret fr.
Familie <sp>Chamberlen</sp>, vistnok i Beg. af 17. Aarh.,
men Opfindelsen blev i lang Tid holdt hemmelig
i Familien. Den første, der forelagde
Offentligheden en F., var den vestflanderske
Læge <sp>Palfyn</sp> (omtr. 1720), men Palfyn's Tang
var langt ufuldkomnere end Chamberlen's. Det
betydningsfulde i Opfindelsen af F. ligger i, at
man uden den var henvist til ved alle
Hovedfødsler — langt de hyppigste Fødsler — hvor
Forløsning var nødvendig, enten at vende paa
Fødderne ell., hvis dette var uudførligt, hvad
ofte var Tilfældet, da at bruge skarpe og
knusende Instrumenter. (<sp>Litt</sp>.: <sp>E. Ingerslev</sp>,
»F.«  [Kbhvn 1887]).                                  <i>Lp. M.</i>
</chapter>

<chapter name="Fødselsveer">
<b>Fødselsveer</b>. I Artiklen Fødsel er
V-kraften og dens Natur omtalt. Ofte begynder
F. nogen Tid før den egl. Fødsel (»Kyndere«),
hyppigst om Aftenen, naar den Svangre gaar
til Sengs; men de ophører da snart, medens
de, naar Fødslen virkelig er i Gang, vedbliver
at indfinde sig, om end Mellemrummene
mellem dem (Vepavserne) ofte, især i Fødslens
Beg., kan være lange. Det grafiske Udtryk for
en F. vil være en Kurve, der først stiger meget
langsomt, derpaa stejlere, en ganske kort Tid
holder sig paa det højeste Punkt og derpaa
synker, først rask, saa meget langsomt.
Optræder F. normalt, vil de, alt som Fødslen
skrider frem, blive kraftigere og kraftigere og
vare længere, medens Vepavserne bliver kortere;
i sidste Afsnit af Fosterets Fødsel virker
de sammen med Bugpressen (Presseveer).

Af <sp>Fejl</sp> og <sp>Uregelmæssigheder</sp> ved
F. mærkes især, at de kan være for svage, for
stærke  og  uregelmæssige  og  krampagtige.

Optræden af <sp>for svage F.</sp> kaldes
<sp>Vesvækkelse</sp>, og denne benævnes primær og

