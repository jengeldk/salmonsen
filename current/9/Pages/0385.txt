forbindes ved en Bro med Forstaden <sp>Lizza</sp>
paa Fastlandet. (1911) 14000 Indb. Den er det
gl. <sp>Kallipolis</sp> (»den smukke Stad«), der
blev grundlagt af Lakedæmonieren Leucippe
og koloniseret af Tarentinerne. Dens Havn
forsvares af et gl. Kastel og er beskyttet af en
lang Mole; den er Anløbsstedet for Damperne
fra Ancona og Messina. Den smukke Katedral
stammer fra 1629. Byen var tidligere bekendt
for sin Eksport af Olivenolie, der blev lagret,
indtil den klarede i underjordiske Cisterner,
udhugget i Klippen; den er nu i stærk
Nedgang, derimod er Eksporten af Vin og
Sydfrugter tiltagende.
<i>C. A.</i>
</chapter>

<chapter name="Gallipoli (By i Tyrkiet)">
<b>Gallipoli</b>, <sp>Gelibolu</sp>, By i Tyrkiet, ligger
paa Østsiden af den trakiske Halvø ved
Dardanellerstrædet paa en Pynt. der adskiller to
Smaabugter, af hvilke den vestlige danner
Byens Havn. (1909) c. 30000 Indb., Grækere,
Tyrkere, Armeniere og Jøder. G. er en snavset,
forfalden By med krogede, snævre Gader og
mange Minder om tidligere Storhed, man
bemærker saaledes en interessant gl Basar, flere
smukke Moskeer og Ruiner fra den
byzantinske Periode. Som Handelsby er den nu kun
ubetydelig, derimod er den strategisk vigtig
for Forsvaret af Dardanellerne, der her er
godt 3 km bredt, og er Station for den tyrk.
Flaade. G., Grækernes Kallipolis, der laa
over for Lampsakos (nu <sp>Lapsaki</sp>) paa den
asiatiske Side, hed vistnok opr. <sp>Krithote</sp>.
Større Udvikling fik den først i den
byzantinske Tid, da de ital. Handelsrepublikker valgte
den til Stabelstad, og i 13. og 14. Aarh. var
den fl. Gange et Stridens Æble mellem
Venetianerne og Grækerne. 1356 erobredes den af
de osmanniske Tyrker, der befæstede den
stærkt, men Venetianerne ødelagde dog 1416
den tyrk. Flaade i Strædet uden for Byen. Om
G. under Verdenskrigen s. d. Art.
<i>C. A.</i>
</chapter>

<chapter name="Gallipolis">
<b>Gallipolis</b> [g<sub>ä</sub>'£ip<sub>o</sub>£is ell. g<sub>ä</sub>£ip<sub>o</sub>'£is], By i U.
S. A., ligger i den sydøstlige Del af Staten
Ohio paa en høj Klippe ved den højre
Ohio-Bred og i en frugtbar, agerdyrkende Egn. (1910)
5600 Indb.
<i>H. P. S.</i>
</chapter>

<chapter name="gallisere">
<b>gallisere</b>, se <sp>Vin</sp>.
</chapter>

<chapter name="galliske Hane">
<b>galliske Hane</b>. Hanen (med de halvt
udbredte Vinger) blev af den første fr. Revolutions
Mænd antaget som nationalt Symbol, da de
gl. kgl. »Lilier« forbødes. <i>Gallus</i>, lat., betyder
baade »Galler« og »Hane«; man antog, at
Hanen allerede havde været Bannermærke for
Oldtidens Gallere, og vilde i den se Billedet
paa fr. Dristighed, Aarvaagenhed og Stolthed.
Ogsaa i den nuv. fr. Republik spiller
Hanesymbolet en vis Rolle dog ikke nogen officiel.
<i>P. L. M.</i>
</chapter>

<chapter name="Gallium">
<b>Gallium</b>, Ga = 69,9, er et sjældent Metal,
der findes i Zinkblende paa enkelte
Findesteder; 78 kg sort Zinkblende fra Bensberg
giver c. 1 g G. Undertiden findes G. i meget
ringe Mængde i Zink, Efter Smeltning er det
sølvhvidt, krystallinsk, sprødt og temmelig haardt,
har Vægtfylde 5,96 ved 24,5° og smelter
allerede ved 30,5°. Ved stærk Ophedning i Luften
ilter det sig; med Klor, Brom og Jod forener
det sig let, og det opløses ved Behandling med
Saltsyre og Salpetersyre; lettere opløses det i
Kongevand. Kaliumhydroksyd opløser det langsomt. 
I flydende Tilstand opløser G. Aluminium,
og den dannede Legering virker livlig
sønderdelende paa Vand, hvorved kun Aluminium
iltes, medens G. bliver uforandret. I sine
Forbindelser viser G. meget stor Analogi med
Aluminium; <sp>Galliumilte</sp> (Galliumoksyd),
Ga<sub>2</sub>O<sub>3</sub>, er hvidt; Galliumhydroksyd, Ga
(OH)<sub>3</sub>, er letopløseligt i Kaliumhydroksyd og
opløseligt i Ammoniak. G. danner to
Klorforbindelser GaCl<sub>2</sub> og GaCl<sub>3</sub>; den sidstnævnte faas
direkte af G. og Klor og danner Krystaller,
der smelter ved 75,5°, hvorefter Forbindelsen
koger ved 215—220°; Kloridet GaCl<sub>3</sub> er
henflydende. Galliumsalte fældes ikke af
Svovlbrinte, medmindre der er andre Metaller til
Stede, hvis Sulfider fældes paa denne Maade.
<sp>Galliumsulfat</sp>, Ga<sub>2</sub>(SO<sub>4</sub>)<sub>3</sub>, danner med
Amimoniumsulfat en Alun, <sp>Galliumalun</sp>,
Ga<sub>2</sub>(SO<sub>4</sub>)<sub>3</sub>,Am<sub>2</sub>SO<sub>4</sub>,24H<sub>2</sub>O, der krystalliserer i
Oktaedre. G. blev opdaget 1875 af Lecoq de
Boisbaudran. Dets Eksistens var allerede
tidligere (1871) forudsagt af Mendelejeff p. Gr. a.
hans Betragtninger over Grundstoffernes
Egenskabers periodiske Afhængighed af deres
Atomvægttal.
<i>(O. C.). R. K.</i>
</chapter>

<chapter name="Gallmeyer, Josephine">
<b>Gallmeyer</b>, <sp>Josephine</sp> (egl. Tomaselli),
tysk Skuespillerinde, f. 27. Febr 1838 i Leipzig,
d. 2. Febr 1884 i Wien. Hun begyndte sin
sceniske Løbebane i Brünn, førte derpaa et meget
omflakkende Liv, men kom 1862 med Direktør
Strampfer til Wien, hvor hun i Farcen
»Goldonkel« indledede en glansfuld Teaterbane. Som
Medlem af Carl-Teatret blev hun snart
Wienernes erklærede Soubrette-Yndling og henrev
dem ved sit blodrige Talent, sit djærve og
slagfærdige Humør, der føltes som nøje beslægtet
med det særlig wienske Temperament. Navnlig
i Oftenbachske Operetter som »Pariserliv« og
»Prinsessen af Trapezunt« naaede hendes
Evner deres fulde Udfoldelse. En kort Tid ledede
hun uden Held Strampfer-Teatret og gik
derefter paa Turneer, der ogsaa førte hende til
Nordamerika. Hun har udg. et Par smaa
Fortællinger og en Autobiografi. Mindet om hendes
friske Talent er stadig levende i Wien.
<i>C. B-s.</i>
</chapter>

<chapter name="Gallo">
<b>Gallo</b>, se <sp>San Gallo</sp>.
</chapter>

<chapter name="Gallobromol">
<b>Gallobromol</b> (Dibromgallussyre),
C<sub>6</sub>Br<sub>2</sub>(OH)<sub>3</sub>COOH, har i den nyeste Tid fundet Anvendelse
i Medicinen og er særlig af fr. Læger blevet
anbefalet mod Neurasteni (i Dags Dosis af
2—3 g) og mod Blenorroe (en 1—4
procentholdig vandig Opløsning til Indsprøjtning). I
større Dosis indvendig virker G. som
Bromalkalierne, men er fri for disses depressive Virkning.
G. danner fine, hvide Naale, der er opløselige
i koldt og varmt Vand, Alkohol og Æter. 
<i>E. K.</i>
</chapter>

<chapter name="Gallocanta">
<b>Gallocanta</b>, se <sp>Daroca</sp>.
</chapter>

<chapter name="Gallocyanin">
<b>Gallocyanin</b> (Violet solide), C<sub>15</sub>H<sub>13</sub>N<sub>2</sub>O<sub>5</sub>Cl,
er et Farvestof, der fremstilles ved Indvirkning
af saltsurt Nitrosodimetylanilin paa
Gallussyre ell. Garvesyre; i tør Tilstand er G. et
bronzefarvet Pulver, men det gaar i Reglen i
Handelen som en grøngraa Dejg; i Vand er
det uopløseligt, men Alkohol opløser det med
blaaviolet Farve; det farver Uld, der er bejdset
med Krom, blaaviolet.
<i>(O. C.). R. K.</i>
</chapter>

<chapter name="Gallofil">
<b>Gallofil</b> (lat.-gr.), Ven af Frankrig og fr.
Sæder.
</chapter>
