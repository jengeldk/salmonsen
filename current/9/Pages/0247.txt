af Straffetiden, der saa længe ikke betragtes
som løbende.

<sp>Norge</sp>. Efter Straffeloven af 22. Maj
1902 er Straffene Fængsel fra 21 Dage til 15
Aar ell. paa Livstid og Hefte fra 21 Dage til
20 Aar; det sidste skal særlig idømmes for
Handlinger, som ikke antages udsprungne af
et fordærvet Sindelag. Fængslerne er
<sp>Landsfængsler</sp>, <sp>Kredsfængsler</sp> og
<sp>Hjælpefængsler</sp> (»større« og »mindre«), de
hører alle under Statens Styrelse, og
Hovedreglerne for deres Benyttelse er flg.: i
<sp>Landsfængslerne</sp> (Bodsfængslet, Akershus
Landsfængsel og Landsfængslet for Kvinder, alle i
Kria, samt Trondhjems Landsfængsel) udstaas
Fængsel paa 6 Maaneder ell. derover, saaledes
at de under Hensyn til Alder, idømt Straffetid
og kriminel Fortid præsumptiv haabefuldeste
Mandsfanger anbringes i Bodsfængslet, de
<sp>øvrige</sp> efter Hensyn til Domsstedet, <sp>dels</sp> i
Akershus og <sp>dels</sp> i Trondhjems Landsfængsel
samt <sp>alle</sp> Kvindefanger i Landsfængslet i Kria.
I <sp>Kredsfængslerne</sp> og <sp>Hjælpefængslerne</sp>
anbringes efter visse nærmere Regler
Mænd og Kvinder, dømte til Fængsel under 6
Maaneder ell. til Hefte, samt Varetægtsfanger
og Bødeafsonere. <sp>Fængselsstraffe</sp> paa
indtil 2 Aar skal som Regel udstaas i
Enkeltcelle uden Reduktion i Straffetiden, af længere
Fængselsstraffe udstaas som Regel de to første
Aar og, om det findes tilraadeligt, ogsaa de 2
næste Aar i Enkeltcelle, men ud over 4 Aar kan
ingen holdes i Enkeltcelle uden eget Samtykke,
medmindre det nødvendiggøres af Fangens
Farlighed, af Sundhedshensyn ell. andre
særlige Grunde. Disciplinærstraffene er
Indskrænkning af Cellebesøg, Berøvelse af Arbejde eller
af enkelte Maaltider, Inddragelse af
Arbejdspenge, Nedsættelse i Klasse, Straffecelle, mørk
Celle, haardt Natteleje, Vand og Brød, Enkeltcelle
indtil 1 Maaned, som ej medregnes i
Straffetiden, og legemlig Revselse paa Mandsfanger,
som er under 18 Aar, ell. hvem de
statsborgerlige Rettigheder er frakendte. Naar den idømte
Straffetid overstiger 6 Maaneder, kan
Løsladelse paa Prøve finde Sted efter visse nærmere
Regler. <sp>Heftestraf</sp> udstaas som Regel i de
første 6 Maaneder i Enkeltcelle. Heftefangen
kan selv sørge for sin Forplejning og
Beklædning, for Udstyrelsen af sin Celle og for sin
Beskæftigelse inden for de Grænser, som god
Orden kræver, og er ogsaa m. H. t. Læsning,
Kommunikation med Omverdenen etc. betydelig
friere stillet end Fængselsfangen.
Disciplinærstraffene er de samme som for Fængselsfanger
foreskrevne, dog Nedsættelse i Klasse og
Legemsstraf undtagen. <sp>Landsfængslerne</sp>
og <sp>Kria Kredsfængsel</sp> forestaas af
særskille, dertil af Kongen antagne Direktører, de
øvrige <sp>Kredsfængsler</sp> og
<sp>Hjælpefængslerne</sp> af lokale Embedsmænd, der
tillige beklæder andet Embede, som Regel
Politimestrene. Ved Lands- og Kredsfængslerne
findes borgerlige Tilsynsraad. <sp>Tvangsarbejde</sp>
anvendes i Henhold til L. om Løsgængeri,
Betleri og Drukkenskab af 31. Maj 1900 for en
Tid af indtil 3 Aar ell. for Recidivister indtil
6 Aar, naar Domstolen dertil har givet
Paatalemyndigheden Bemyndigelse, og, naar der gøres
Brug heraf, kan den principale Straf for de
nævnte Forseelser, der er Fængsel, bortfalde.
Tvangsarbejde udstaas i de af Stat og
Kommune i Forening opretholdte Anstalter, som
Regel ved Arbejde i Fællesskab, undtagelsesvis
i Enkeltcelle. Tvangsarbejderne er inddelte i 3
Klasser, som de efterhaanden gennemgaar, og
hvori Arbejdspengene, Frihederne og
Begunstigelserne er stigende. Undervisning kan gives
og Løsladelse paa Prøve ske.
Disciplinærstraffene er væsentlig de samme som de for
Fængselsstraf foreskrevne. Apr. 1915 aabnedes det
paa Jæderen ved Stavanger liggende Opstad
Tvangsarbejdshus, hvor Fangerne beskæftiges
med Tørvegravning og Jordkultivering.

<sp>Sverige</sp>. F. har udviklet sig paa
Grundlag af <sp>Prins Oskar</sp>'s (senere Oskar I)
1840 udkomne Skrift: »Om Straf og
Strafanstalter«, hvori han anbefalede det filadelfiske
System for Straffe under 6 Aar, i øvrigt det
auburnske System. Strl. 16. Febr 1864
foreskriver Strafarbejde paa Livstid ell. fra 2
Maaneder til 10 Aar og Fængsel fra 1 Maaned til
2 Aar. Straffene udstaas i 4 Centralfængsler,
16 Straffængsler og 24 »Kronohäkter«. Samtlige
Fængsler og Strafanstalter sorterer direkte
under Staten og styres af en Generaldirektør, der
ikke staar under Regeringen; Ordre til ham
udfærdiges af Kongen i Statsraadet efter
Justitsministerens Indstilling. Han udfærdiger alle
Reglementer og udøver den videregaaende
disciplinære Myndighed.

I Henhold til Straffelovstillæggene af 22. Juni
1906 kan <sp>Strafarbejde</sp>, der idømmes for
Vold og forsk. andre Forbrydelser, naar disse
vidner om særlig Raahed ell. Ondskab, skærpes
ved haardt Natteleje fra 4 til 30 Dage alene
ell. i Forbindelse med indtil 6 Dages mørk
Celle, ligesom <sp>Fængselsstraf</sp> under lgn.
Omstændigheder kan skærpes med haardt.
Natteleje fra 2 til 20 Dage. Skærpningen
iværksættes ved Straffens Begyndelse og afbrydes
hver 10. Dag i 10 Dage. Arbejdstvang er
derhos nu gældende ikke blot ved Strafarbejde og
Fængsel, men ogsaa ved Bødeafsoning, dog
saaledes at Fangen i de to sidste Tilfælde kan
beskæftige sig ved selvskaffet Arbejde for egen
Regning og kun faar anvist Arbejde, naar han
intet selv skaffer. Al Reduktion i den idømte
Straffetid er afskaffet. Strafarbejde udstaas i
de første 3 Aar, Fængsel helt i Enkeltcelle. I
Arbejdsvæsenet er foregaaet den betydelige
Reform, at Staten for en meget stor Del har
overtaget det for egen Regning, idet der i
Fængslerne forarbejdes Genstande til Brug for
Hær og Flaade, Jernbane-, Post-, Telegraf- og
Hospitalsvæsenet. I nær Forbindelse hermed
staar de ny Regler for Fangernes Fordeling i
Fængslerne. Saa snart en Arrestant er dømt til
Strafarbejde ell. Fængsel, gøres Indberetning af
Inspektøren for det Fængsel, hvori han sidder,
til Centralbestyrelsen, der efter Fangens
Færdigheder ell. Evner til at lære Haandværk
bestemmer, til hvilken Anstalt han skal føres hen.
Fællesfanger sysselsættes væsentlig ved Arbejde
i Anstaltens Økonomi. Betlere og Løsgængere
kan efter forudgaaet Advarsel dømmes til
