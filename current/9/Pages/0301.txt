med Romerne plejer at kalde <sp>Punisk</sp>,
langtfra rent og havde fjernet sig en Del fra det
oprindelige f. S., men Ligheden med det gamle
Sprog og med Hebraisk var dog umiskendelig.
Vi kender det f. S. fra Indskrifter med det
fønikiske Alfabet, hvoraf de vigtigste er
Gravskrifterne over Kongerne Esmunezer og Tabnith
(Tennes) fra Sidon og et Par Offerlove ell.
Offertariffer fra Karthago og Marseille; men da
alle fønikiske Indskrifter, ligesom andre
semitiske Indskrifter, kun bestaar af Medlyde
(Konsonanter), vilde vi ikke have noget nærmere
Kendskab til Udtalen af Ordene, naar der ikke
hos gamle Forfattere var bevaret en Del
fønikiske Egennavne, og naar vi ikke, som nu, havde
besiddet et længere Stykke Punisk ell. Fønikisk
nedskrevet med latinske Bogstaver. Et saadant
findes nemlig i Plautus' »Poenulus«, endog i 2
Redaktioner, en ældre og en yngre. Trods
Afskriverfejl1 er det let at udfinde Ordenes
oprindelige Skikkelse. (<sp>Litt</sp>.: <sp>P. Schröder</sp>,
»Die phonicische Sprache« [Halle 1869]; 
<sp>Gesenius</sp>, <i>Scripturae linguaeque Phoeniciae
Monumenta</i> [1837]; smlg. <i>Corpus Inscr. Semiticarum</i>
[Paris 1881 ff.]).
<i>V. S.</i>
</chapter>

<chapter name="Føniks">
<b>Føniks</b>, efter græske Forfattere en
Vidunderfugl, som med visse lange Mellemrum, man
sagde gerne 500 Aar, lod sig se i det gamle
Ægypten. Der var aldrig mere end een F. til
i Verden, da der nemlig ikke fremstod nogen
ny F., før den gamle var død. Saaledes
fortæller Herodot, der (II, 73) føjer til, at den ny
F. bragte sin Faders afsjælede Legeme indlagt
i Myrra fra Arabien til Soltemplet i Heliopolis

<img>Fig. 1.
Føniks, efter en Mønt
af Constantius II.</img>

<img>Fig. 2.
<i>Bennu</i> (Føniks),
efter et ægyptisk
Mindesmærke.</img>

i Ægypten, hvor F. begravede det for derpaa
selv at forlade Ægypten. Hos den flg. Tids
Forfattere udsmykkedes Fortællingen. Ovid og
Mela siger, at F. byggede sig en Rede af
Røgelse o. l. og døde i den, hvorpaa den ny F.
fremstod i St. Plinius fortæller, at den ny F.
først var en Art Orm, som udviklede sig til en
Fugleunge og endelig til en virkelig F. Ifølge
Artemidor brændte F. op i sin Rede, der var
bygget af Røgelse og Myrra, hvorpaa der ud
af Asken fremstod en ny F. Denne Fortælling
om F. blev snart den alm. i den romerske
Kejsertid og kendes godt baade af Kirkefædrene 
og af Middelalderens Forfattere. F. blev
derfor Billede paa Evighed og Udødelighed.
Paa romerske Mønter, især paa Kejser 
Konstantin's og hans Efterfølgeres Mønter, ses
undertiden F. paa Toppen af en Stabel Tømmer (Fig.
1). At Ægypterne har haft et Sagn, som har
givet Anledning til den græske Fortælling om
F., er klart, og en Del Oplysninger herom kan
hentes fra de ægyptiske Mindesmærker. De
lærer os bl. a., at der i Templet i Heliopolis
fandtes ell. stundom iagttoges en Fugl, hvis
hieroglyfiske Navn vi plejer at læse <i>bennu</i>, men
som maaske snarere har lydt <i>fenni</i> ell. <i>fønni</i>.
Den antoges for hellig, var Symbol paa den
opgaaende Sol og antoges for »den fornyede Sols
Sjæl«, var altsaa et Billede paa Udødeligheden,
da Solen fødes paa ny hver Morgen. Denne
hellige Fugl afbildes undertiden siddende i et Træ
ved Siden af Osiris' Kiste (Fig. 2) og
symboliserer Osiris', den Dødes, Genoplivelse eller
Fornyelse efter Døden. Da Tacitus angiver
fl. Tidspunkter for Iagttagelser af F. i Ægypten
og desuden siger, at der, efter hvad der
antoges af nogle, forløb 1461 Aar mellem to F.,
har nyere Lærde formodet, at F. betegnede en
astron.-kalendarisk Periode; men de Forsøg,
der er gjorte af Lepsius o. a. paa at bestemme
Længden af »Føniksperioden«, er ikke lykkedes
(se <sp>Sothisperioden</sp>). Seyffart mente, at
F. betegnede Merkur's Gennemgang gennem
Solen. I Virkeligheden kaldte Ægypterne en
Planet <i>bennu</i>, dog ikke Merkur, men Venus.
Efter de bedste Afb. synes den ægyp. bennu
(Føniks) at have været en Hejre (<i>Ardea
purpurea</i> ell. <i>Ardea cinerea</i>). Herodot's Opfattelse
af F. som l'gm. en Ørn og nyere Lærdes
Formodning om, at F. var en Guldfasan, stemmer
ikke med Mindesmærkerne. (<sp>Litt</sp>.: <sp>R. I. F.
Henriksen</sp>, <i>De Phoenicis Fabula</i> [Kbhvn
1825—27]).
<i>V. S.</i>
</chapter>

<chapter name="Føniks">
<b>Føniks</b> (<sp>Phoenix</sp>), et paa den sydlige
Himmel, S. f. Billedhuggeren og mellem Eridanus 
og Tranen liggende Stjernebillede, der
indeholder, efter Backhouse, 97 for det blotte
Øje synlige Stjerner, hvoraf den klareste (α)
er af 2. Størrelse og alle de øvrige lyssvagere.
Af Dobbeltstjerner kan mærkes η af 4. og 11.
samt ζ af 4. og 8. Størrelse. Hidtil kendes 6
foranderlige Stjerner i F., men alle er
teleskopiske. Der findes, en Del Stjernetaager i F.
<i>J. Fr. S.</i>
</chapter>

<chapter name="Fønikshøne">
<b>Fønikshøne</b>, se <sp>Høns</sp>.
</chapter>

<chapter name="Føniksolie">
<b>Føniksolie</b>, Handelsbetegnelse for en af de
forsk. Smøreolier, der faas ved
Petroleumsdestillationen.
</chapter>

<chapter name="Fønss">
<b>Fønss</b>, dansk Slægt, der nedstammer fra
<sp>Peder Lauridsen F</sp>. (død 1726), som
ejede en Gaard i Ølgod. Han var Fader
til Kancelliraad <sp>Hans F.</sp> til Løvenholm
(1712—91), der blandt andet efterlod
Datteren <sp>Karen Basse F.</sp> til Hindsgavl
(1743—1808), gift med Kammerherre Christian
Holger Adeler, samt Sønnerne Land- og
Krigskommissær <sp>Fr. Jørgen F.</sp> (1760—98) og
Kammerherre <sp>Peter Severin F.</sp> (d. 1824). Den
førstnævnte af Sønnerne blev Fader til
Justitsraad <sp>Hans Jørgen Ring F.</sp> til
Ørslevkloster (1792—1859), til Kammerherre <sp>Niels
Basse F.</sp> (1793—1858) og til Kammerherre,
Hofjægermester <sp>Johan Philip Rogert F.</sp>
til Søbysøgaard (1796—1882), der 18. Maj 1804,
