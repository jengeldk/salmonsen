over en Million Rekrutter og indbragte over
76000 Desertører. 1881 fik han efter Ansøgning
sin Afsked. Som Forf. har F. udfoldet en ikke
ringe Virksomhed; saaledes skrev han <i>Final
report of the operations of the Provost
Marshal-general of the United States 1863—66, History
and legal effects of brevets in the armies of
Great Brilain and the United States from their
origin in 1692 to the present time</i> (1877),
<i>Operations of the army under Buell</i> (1884) o. fl.

<i>B. P. B.</i>
</chapter>

<chapter name="Frydendahl, Peter Jørgen">
<b>Frydendahl</b>, <sp>Peter Jørgen</sp>, dansk
Skuespiller, f. 18. Oktbr 1766 i Kbhvn, d. smst. 20.
Febr 1836. F., der 19 Aar gl blev Syngeskolar
ved det kgl. Teater og debuterede 7. Decbr
1786 som Belcour i »Vestindianeren«, kaldtes i Beg.
»Jammerdal«, hvilket antyder den ringe Anseelse, hans
sceniske Bestræbelser nød. Men Teaterchefen, 
Kammerherre Warnstedt, som, hvad Dr. Bobé i vore
Dage har oplyst, var F.'s Fader, ydede ham sin
Beskyttelse, og 
i Aarenes Løb udvikledes han til en fremragende
Komiker, en udmærket Karakterskuespiller og
fuldendt Kavaler. F. er et af de frodigste
Talenter, vor Scene har ejet; hans indre
Egenskaber støttedes af en aristokratisk Skikkelse,
et intelligent, jovialt Ansigt og et sonort Organ,
der ogsaa i Syngestykkerne skaffede ham et
stort Repertoire. Hans kunstneriske Omraade
var alsidigt, og med Fantasi og Originalitet
karakteriserede han sine omtr. 500 Figurer, hvad
der gav Baggesen Ret til at kalde ham »den
største Skuespiller i Europa«. Han var lige saa
myndig og behersket i Anstandsroller, som han
var kaad og burlesk i de komiske; i de første
var der over hans Tale og Fremtræden
udbredt en Fornemhed, som ogsaa prægede hans
Færd i det daglige Liv. »Vorherre vilde skabe
en Skuespiller — og saa skabte han F.!«, sagde
Phister, og disse Ord giver et kort Begreb om
den Bet., F. havde for den danske Scene i
næsten 50 Aar. Alene nogle af Rollernes Navne
viser, hvor omfattende hans Repertoire var:
»Jacob v, Thyboe«, der gik i Spidsen for et
Galeri af skarpt opfattede, men vidt forsk,
milit. Skikkelser; i Skuespillet: »Sir Peter«,
Beaumarchais' »Figaio«, Moliére's »Don Juan«;
I Syngestykket: »Don Bartholo«, Geronte i
»Skatten«, Brause i »Sovedrikken«, Grøndal i
»Ungdom og Galskab«; hos Oehlenschlager:
»Hakon Jarl«, Harald Blaatand i »Palnatoke«,
og paa sine ældre Dage gav han flere
Heibergske Vaudevillefigurer, f. Eks. »Pryssing«, 
»Buurmann« og »Vinter« deres klassiske
Form. F. optraadte sidste Gang 2. Oktbr 1835
som Officeren i 4. Akt af »Barselstuen«. (<sp>Litt</sp>.:
Jubeludg. af Holberg's Komedier, III; Robert
Neiiendam, »Breve fra danske Skuespillere
og Skuespillerinder«, I [Kbhvn 1911]).

<img>P. J. Frydendahl.</img>

Hans Hustru, <sp>Catharine Elisabeth,
f. Møller</sp>, dansk Sopransangerinde, f. 30.
Novbr 1760, d. i Kbhvn 30. Novbr 1831,
debuterede paa det kgl. Teater 1. Decbr 1777 som
Marine i »Skovbyggeren«. Hun, som i sit første
Ægteskab med en Hofviolon hed Mad. Berthelsen, 
var Skuepladsens første Sangerinde i 18.
Aarh., ikke betydelig ved sin dram. Aktion
og endnu mindre ved sin intellektuelle
Dannelse, men sin Rivalinde, Caroline Walter,
overlegen i Stemmemidler. F., som havde store
mørke Øjne og en smuk Figur, var en koket,
ærgerrig og lunefuld Kvinde, en typisk
Teaterprimadonna; hendes Pigenavn er knyttet til en
Række Intriger, som ved hendes Elskers,
General Eickstedt's formaaende Hjælp gik ud paa
at fortrænge »Thalias Caroline« fra Scenen,
hvilket ogsaa lykkedes, uden at F. nogen Sinde
kom til at indtage Caroline Walter's Plads i
Publikums Hjerte. Da F. 2. Marts 1821 som
Marcelline i »Figaros Giftermaal« optraadte
sidste Gang, havde huri været Teatret til
betydelig Nytte i 44 Aar. (<sp>Litt</sp>.: <sp>Overskou</sp>,
»Danske Skueplads«, III—IV; »Teatret«, IX [Kbhvn
1910]).

<i>R. N.</i>
</chapter>

<chapter name="Frydendal, se Torbenfeld">
<b>Frydendal</b>, se <sp>Torbenfeld</sp>.
</chapter>

<chapter name="Frygien">
<b>Frȳgien,</b> i Oldtiden Navnet paa et Land i
Lilleasien, omfattende den vestlige Del af
Anatoliens store centrale Plateau. Dets vistnok
indoeuropæiske Befolkning, Frygerne, var efter
Grækernes Beretning beslægtede med
Makedonerne og Trakerne, og vor Tids Forskere
er tilbøjelige til at godkende denne
Overlevering. Vi hører om et frygisk »Thalassokrati«
(Søherredømme) i Beg. af 9. Aarh. f. Kr., skønt
F. senere var en fuldstændig Indlandsstat;
meget tyder da ogsaa paa, at Frygerne og
beslægtede Folk tidligere har haft videre
Udbredelse omkr. Ægæerhavets Kyster. Vort
Kendskab til F.'s Sprog er forholdsvis ringe, da de
eksisterende Indskrifter er faa, og deres
Tydning frembyder mange Tvivlsmaal. F.'s
Landskab er monotont og dystert. Træer er sjældne,
men der er vidtstrakte Græsgange, der tidligere
nærede vældige Faarehjorder; Landet er
gennemgaaende vel egnet til Agerbrug, men
Vandtilførslen er ringe, og Agerdyrkningen derfor
mere ell. mindre afhængig af usikkert
Regnfald. Romerne fik prægtige Heste fra F. Man
udvandt allerede i Oldtiden Jern og Marmor i
F.; Kobber- og Kviksølvminer findes i Distriktet
N. f. Ikonium. — Tidspunktet for det frygiske
Kongeriges Opstaaen kan ikke angives. Det er
bygget op paa Ruinerne af en ældre Kultur,
som det synes af et stort hettitisk Rige, der
naaede fra Lydien til Ægyptens Grænser, og af
hvis Centrum der er udstrakte Ruiner tilbage
ved Boghazköj. F.'s Grænser skiftede under
Tidernes Omveksling. Efter 5. Aarh. f. Kr. var det
begrænset N. paa af Paflagonien og Bithynien,
V. paa af Karien, Lydien og Mysien, S. paa af
Lykaonien og Pisidien, medens det mod Ø.
naaede til Floden Halys (Kizil Irmak) og
