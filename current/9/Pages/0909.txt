<i>l'exposition universelle de 1855</i> (1855), <i>Les actrices</i>
(1856), <i>Une voiture de masques</i> (1856, ny Udg.
1876 under Titelen <i>Quelques créatures de ce
temps</i>) og <i>Idées et sensations</i> (1866, »Tanker og
Indtryk« ved
Rudolf Schmidt,
1888). Men
deres første
vigtige Værker er
Studier over 18.
Aarh.'s Kunst-
og
Kulturhistorie. De
begyndte med at
samle paa dette
Aarh.'s saa
længe
ringeagtede Kunst, som
de trængte
dybere og dybere
ind i; derfra
gik deres
Interesse til
Tidsalderens
Moder, Møbler, til alt det ydres tusindartede
Detailler og til sidst ind i Kulturhistoriens
inderste Sæder, i de toneangivende
Skikkelser, især Kvindernes hele aandelige og
materielle Atmosfære. Disse glimrende
Detailskildringer, hvor stort og smaat er søgt
sammen uden filosofisk Synspunkt, uden
systematisk Fordeling af det vældige Stof, findes i en
Række aandfulde Bøger: <i>Histoire de la société
française pendant la Révolution et sous le
Directoire</i> (2 Bd, 1854—55, paa Dansk »Den
franske Samfundshistorie under Revolutionen«, ved
Rud. Schmidt, 1889), <i>Portraits intimes du
XVIIIe siècle</i> (2 Bd, 1856—58, forandret Udg.
1878), <i>Sophie Arnould d'après sa
correspondance et ses mémoires inédits</i> (1857, ny Udg.
1876), <i>Histoire de Marie Antoinette</i> (1858, ill.
Udg. 1878), <i>Les maîtresses de Louis XV</i> (2 Bd,
1860), genoptrykt 1878—79 i tre meget forøgede
Serier: <i>La du Barry</i>, <i>La Pompadour</i> og <i>La
duchesse de Châteauroux et ses sœurs</i>; <i>La
femme au XVIIIe siècle</i> (1862) og <i>L'art du
XVIIIe siècle</i> (2 Bd 1874), en Række
Monografier, der først er udkomne med Raderinger af
Jules. Ved disse Værker gik de i Spidsen for
den antiromantiske Reaktion til Gunst for 18.
Aarh. Langt større Betydning fik dog de 6
Romaner, der udgik af Brødrenes inderlige,
uopløselige Samarbejde, og som — først
uforstaaede — nu regnes som den moderne
Naturalismes fineste og sjældneste Kunst. I disse
Romaner har de med dybtgaaende psykologisk, ell.
rettere psykofysisk, Finhed og en brændende
Trang til at komme Virkeligheden saa nær som
muligt, skildret Nutidslivets Nevroser, det
patologisk lidende Nerveliv hos den moderne
Overkulturs følsomste Bærere, især Kunstneren
og den overforfinede Kvinde. De iagttager som
Malere og skriver i en kunstnerisk
impressionistisk Stil, der trodser al akademisk
Sætningsbygning og regelret Komposition for at give
saa umiddelbart farverige, nervøse og
nuanceret præcise, man kunde sige haandgribelige
Indtryk som muligt. Baade Stofvalg og
Sprogbehandling er i ejendommeligste Forstand
Nydannelser. De fordyber sig i det enkelte
Sjælelivs mere ell. mindre abnorme
Nervesvingninger, i Hjertets Sygdomme, i halvt kliniske
Studier af det sensitive Kunstnertemperament, den
hysterisk lidenskabelige Kvindenatur. <i>Les
hommes de lettres</i> (1860), genoptrykt 1869 under
Titelen <i>Charles Demailly</i>, skildrer det moderne
litterære Liv, en overforfinet Skribents
Lidelseshistorie i Samlivet med en banal og
hjerteløs Skuespillerinde, <i>Sœur Philomène</i> (1861) en
barmhjertig Søsters passionsfyldte Levned,
<i>Renée Mauperin</i> (1864, overs. af N. J.
Berendsen, 1879) den moderne, til det højere
Bourgeoisi hørende unge Piges Nerveliv, <i>Germinie
Lacerteux</i> (1865, overs. af C. Rasmussen, 1888)
Tjenestepigens Nevrose, <i>Manetie Salomon</i> (1867)
en moderne Malers Lidelseshistorie i Samlivet
med den smukke, men sjælsgrove Model, han
har ægtet, og <i>Madame Gervaisais</i> (1869) den
moderne, fritænkersk opdragne Verdensdames
nervøst influerede Overgang til fanatisk
Katolicisme. Disse Romaner gjorde ved deres
Fremkomst saare liden Lykke, Skuespillet
<i>Henriette Maréchal</i> blev 1865 udpebet paa
<i>Théâtre français</i>, og den litterære Modgang
knækkede alt for tidlig den yngre Broder,
Jules, der døde 1870. Efter hans Død udgav
Edmond efterhaanden følgende Bøger som
Efterslæt af deres Samarbejde: <i>Gavarni, l'homme
et l'artiste</i> (1873), <i>Pages retrouvées</i> (1886),
<i>Préfaces et manifestes littéraires</i> (1888) samt den
opsigtsvækkende og højst interessante <i>Journal
des G.</i> fra 2. Decbr 1851 til 1870 (3 Bd,
1887—88). Selv skrev han <i>L'œuvre de Watteau</i>
(1876) og <i>L'œuvre de Prudhon</i> (1877), men
først 1878 kunde han bekvemme sig til at
fortsætte Romanproduktionen med den hurtig
berømte <i>La fille Élisa</i>, hvis Emne han havde
drøftet med Broderen. Derefter fulgte <i>Les
frères Zemganno</i> (1879, »De to Klovner«, oversat
af Carl Michelsen, 1898, ny Udg. 1907), der
under Billedet af to Cirkusklovners Liv skildrer
Brødrenes eget Samarbejde, <i>La maison d'un
artiste</i> (1881), <i>La Faustin</i> (1882), <i>Chérie</i> (1884),
<i>Les actrices du XVIIIe siècle</i>: 1) <i>Mme.
Saint-Huberty</i> (1885), 2) <i>Mlle. Clairon</i> (1890) og 3)
<i>La Guimard</i> (1893), Fortsættelse af <i>Journal des
G.</i>, omfattende Minder og Optegnelser fra det
litterære og politiske Liv efter 1870 (6 Bd,
1890—96; et Brudstykke heraf: »Paris 1870—71«,
overs. af Johs. Jørgensen, 1891), samt <i>L'art
japonais</i>: 1) <i>Outamaro</i> (1892) og 2) <i>Hokusaï</i>
(1896). Edmond erhvervede sig efterhaanden en
betydelig Formue, især i sine rige og sjældne
Samlinger af jap. Kunstindustri og 18. Aarh.'s
fr. Kunst; denne testamenterede han til
Oprettelsen af et <i>Académie des G.</i> for
Ikke-Medlemmer af det fr. Akademi. (<sp>Litt</sp>.: <sp>Delzant</sp>,
<i>Les G.</i> [1889]; <sp>Bourget</sp>, <i>Essais de
psychologie contemporaine</i>; <sp>G. Brandes</sp>,
»Mennesker og Værker« [1883]).
<i>S. Ms.</i>

<img>J. de Goncourt.</img>
</chapter>

<chapter name="Goncourt-Akademiet">
<b>Goncourt-Akademiet</b> [gå'ku.r-], sædvanlig
kaldet <i>Société littéraire des Goncourt</i>,
testamentarisk oprettet 1896 af Edm. de G. Dets 10
Medlemmer, hvoraf Stifteren selv valgte de
første: Alphonse Daudet, Léon Hennique, J.-K.
Huysmans, Paul Margueritte, Octave Mirbeau
