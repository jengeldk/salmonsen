Holsten og blev Major i Insurgenthæren, bosatte
sig 1852 i Heidelberg og lod sine Børn blive
Katolikker. 1859 vendte han sig bort fra
Preussen, misfornøjet med dets Holdning under den
ital. Krig, og 1862 sluttede han sig aabent til
Østerrig og det stortyske Parti; 1864—72 var
han hessisk Sendemand i Wien. Hans Søn
<sp>Balduin v. G.</sp> er født 1843, var 1881—93
Medlem af den tyske Rigsdag og tog som
ultramontan livlig Del i den kirkepolitiske Kamp;
siden 1884 var han Medlem af Bayerns andet
Kammer.

3) <sp>Maximilian</sp> (kaldt <sp>Max</sp>) v., foreg.'s
yngre Broder (1810—89), blev 1833
Regeringsraad i Nassau og 1848 dets Tillidsmand ved
Forbundsdagen; valgtes siden til den tyske
Nationalforsamling og blev i Juli Under
statssekretær i Rigsudenrigsministeriet, i hvilken Stilling
han søgte at hindre Vaabenstilstanden i Malmö.
Han var 1850 Medlem af Erfurt-Parlamentet,
men tog 1855 Tjeneste i det østerr.
Udenrigsministerium, hvor han virkede i afgjort
stortysk Aand. Han blev 1873 Gehejmeraad, men
afgik fra sit Embede n. A.; blev 1881 livsvarigt
Medlem af Herrehuset.
<i>E. E.</i>
</chapter>

<chapter name="Gagge">
<b>Gagge</b>, Navn paa fl. uddøde danske
Adelsslægter, af hvilke den mest bekendte, der var
hjemmehørende i Skaane, førte et af Sølv og
sort delt Skjold, i 1. Felt et halvt sort Hjul,
fast paa Delingen, i 2. en Sølv Sparre, paa
Hjelmen to af sort og Sølv vekselvis delte
Vesselhorn. <sp>Jens G.</sp> til Faarebæk nævnes 1421.
Rentemester, senere Domprovst i Roskilde
<sp>Holger G.</sp> til Frøslev (d. 1630) var Farfader til
Slægtens sidste kendte Mand <sp>Rudbek G.</sp> til
Skovsgaard (1642—1708). Blandt en legitimeret
Grens Medlemmer var Kaptajn <sp>Sivert G.</sp> til
Myregaard, der 1646 blev landsforvist som den,
der havde overgivet Bornholm til Svenskerne;
han blev dog senere benaadet.
<i>P. B. G.</i>
</chapter>

<chapter name="Gaggini">
<b>Gaggini</b> [ga'dзini] (<sp>Gagini</sp>, <sp>Gazini</sp>),
italiensk Billedhuggerfamilie, der særlig har
virket paa Sicilien. <sp>Domenico G.</sp> var fra
Lombardiet, rejste 1463 fra Genova, hvor han
udfoldede betydelig dekorativ Virksomhed, bl. a.
ved Udførelsen af Fronten paa Domkirkens 
Johannes-Kapel, og tog 1465 fast Stade i Palermo.
Han og Sønnen <sp>Antonello G.</sp> (1478—1536)
gjorde her og i andre sicilianske Byer et stort
Arbejde, der endnu kan ses af de talrige, særlig
i Museet i Palermo, bevarede Værker; i
Palermo's Domkirke findes et af A.'s skønneste
Værker: »En Madonnastatue« (1503) og et
Vievandsbækken af Faderen.
<i>A. Hk.</i>
</chapter>

<chapter name="Gagliano, Marco da">
<b>Gagliano</b> [ga'l<sub>j</sub>ano], <sp>Marco da</sp>, florentinsk
Nobile, Kanonikus og Kapelmester ved S.
Lorenzo i Firenze, d. 1642. Han komponerede 1607
en Opera »Dafne« (Tekst af Rinuccini), som
repræsenterede et ikke saa ganske ringe
Fremskridt, navnlig i melodisk Retning i Forhold til
de nogle Aar forinden af Peri og Caccini
komponerede første egentlige Operaer. I et Forord
til »Dafne« kommer G. ind paa helt
»Wagnerske« Idéer om Operaen som en af mange forsk.
Kunstarter, Digtekunst, Musik, Dans, Plastik,
Mimik, sammensat Helhed (»Dafne« er udgivet
i ny Udgave i »Publikationen d. Gesellsch. f.
Musikforschung«, X Bd.). G. har desuden 
komponeret Operaen »La regina Sant' Orsolo« samt
forsk. Messer, Madrigaler o. lign. (<sp>Litt</sp>.: <sp>E.
Vogel</sp> i »Vierteljahrschrift f.
Musikwissenschaft« [V]; <sp>L. Torchi</sp>, <i>L'arte musicale in
Italia</i> [IV]).
<i>A. H.</i>
</chapter>

<chapter name="Gagliarda">
<b>Gagliarda</b> [ga'l<sub>j</sub>arda] (ital., sp. <i>Gallarda</i>, fr.
<i>gaillarde</i>), en gammelitaliensk Dans af lystig
Karakter i 3/2 ell. 3/4 Takt, der i 16. og 17.
Aarh. ogsaa var meget yndet i Frankrig,
England, Spanien og Tyskland. Dens Navn afledes
af det italienske <i>gagliardo</i>, kraftig, munter,
lystig. G. forekommer forøvrigt under mange
forskellige Navne, saaledes <i>Romanesca</i>, maaske
fordi den har sin Oprindelse fra Rom, eller
<i>cinquepas</i>, fordi der til denne Dans krævedes
fem Fodstillinger (Pas), ogsaa <i>Volta</i>, fordi
Danseren svang sin Dame over sig og vendte hende
fra den ene Side til den anden. Navnlig paa
Grund af denne Form for Dansekunst hævede
der sig fra mange Sider kraftige Stemmer imod
det umoralske og letfærdige i denne Dans. 
<i>S. L.</i>
</chapter>

<chapter name="Gagliardini, Julien Gustave">
<b>Gagliardini</b> [gal<sub>j</sub>ar'dini], <sp>Julien Gustave</sp>,
fransk Maler, f. 1846 i Mulhouse, har især
skildret sydfransk Natur. Adskillige af hans
farverige Landskaber er erhvervede til Saml. i Paris,
Luxembourg-Gal. o. a. franske Museer.
<i>A. Hk.</i>
</chapter>

<chapter name="Gagneur, Louise">
<b>Gagneur</b> [ga'n<sub>j</sub>ö.r], <sp>Louise</sp>, f. <sp>Mignerot</sp>,
fransk Forfatterinde (1832—1902), blev delvis
opdraget i et Kloster, hvorfra hendes stærke
Had til Katolicismen skriver sig, og udgav, kun
18 Aar gl., en socialistisk Brochure, hvorover
Socialpolitikeren Vladimir G. (d. 1889)
begejstredes saa stærkt, at han kort efter friede til
hende og blev gift med hende. Litterært og
filosofisk ansporet af ham skrev hun en Række
Romaner, der alle har en socialistisk
antiklerikal Tendens, og som skaffede hende stort Ry,
men ogsaa nogen Forfølgelse fra Regeringens
Side. Det var den paa personlige Erindringer
skrevne Roman <i>La croisade noire</i> (1865), der
først vandt hendes Navn Anseelse — den
oversattes paa fl. Sprog —; i <i>Le calvaire des
femmes</i> (1867) og Fortsættelsen <i>Les reprouvés</i> (1867)
kom hendes socialistiske Tendenser stærkest til
Orde; senere fulgte: <i>Les forçats du mariage</i>
(1869), <i>Chair à canon</i> (1872), <i>Les crimes
de l'amour</i> (1874), <i>Les droits du mari</i>
(1876), <i>Les vierges russes</i> (1879), <i>Le roman
d'un prétre</i> (1882), fortsat i <i>Le crime de l'abbé
Maufrac</i> (1882), <i>La vengeance du beau vicaire</i>
(1883), <i>La fournaise</i> (1885), <i>Le supplice de
l'amant</i> (1888), <i>Une dévote fin de siècle</i> (1891)
o. fl.
<i>S. Ms.</i>
</chapter>

<chapter name="Gahn, Johan Gottlieb">
<b>Gahn</b> [ga.n], <sp>Johan Gottlieb</sp>, svensk
Kemiker, f. 1745, d. 8. Decbr 1818. Efter at
være uddannet ved Gymnasiet i Vesteraas
studerede han fra 1762 under Bergman's Ledelse
Fysik og Kemi ved Upsala Universitet, hvor han
lærte den berømte svenske Kemiker Scheele at
kende. Han bosatte sig, efter at have aflagt
Bergseksamen, i Falun, hvor han indførte fl.
Forbedringer i Kobbersmeltningsprocessen og
tillige foranledigede en Udvidelse af
Virksomheden, idet der optoges fl. ny Fabriksgrene.
1784 blev han Medlem af Videnskabsakademiet.
— Af G.'s videnskabelige Fortjenester skal
nævnes, at han særlig har udviklet Blæserørets
Anvendelse i den kemiske Analyse til Fuldkommenhed;
