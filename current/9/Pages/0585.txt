Ferrara-Firenze-Koncilet arbejdede han — endnu som Lægmand
og hed som saadan Georgios Skolarios — for
Unionen mellem den gr. og den rom. Kirke,
men efter sin Hjemkomst modarbejdede han
den; han brød med Hoffet, gik i Kloster og tog
som Munk Navnet G. Efter Konstantinopel's
Erobring 1453 valgtes han til Patriark, og som
saadan overgav han Sultan Muhammed II en
Fremstilling af de vigtigste kristelige
Sandheder. 1456 nedlagde han sit Embede og døde
i et Kloster c. 1468. (<sp>Litt</sp>.: <sp>Krumbacher</sp>,
»Byzantinische Litteraturgesch.«. 2. Udg.
[München 1897]).
<i>L. M.</i>
</chapter>

<chapter name="Gennadius">
<b>Gennadius</b> fra Massilia, kirkelig Forf. fra
Slutn. af 5. Aarh. G. var Presbyter i Massilia
og meget belæst, men for Resten vides kun lidt
om ham. Han har skrevet mod Kætterne, selv
var han Semipelagianer; mest kendt er han
som Forf. til en Fortsættelse af Hieronimus'
<i>De viris illustribus</i> (Om de berømte Mænd),
udg. af <sp>Bernoulli</sp> (Freiburg 1895).
<i>L. M.</i>
</chapter>

<chapter name="Gennah">
<b>Gennah</b> ell. rettere <sp>Djennah</sp> er det arab.
Navn for Paradiset; Ordet bet. egl. en Have.
<i>J. Ø.</i>
</chapter>

<chapter name="Gennargentu">
<b>Gennargentu</b> [dзen.ar'dзæntu], højeste
Bjerggruppe paa Øen Sardinien, ligger paa Grænsen
mellem Prov. Sassari og Cagliari og hæver
sig i <sp>Punta Brunca Spina</sp> til en Højde
af 1940 m.
<i>C. A.</i>
</chapter>

<chapter name="Gennaris-Stribe">
<b>Gennaris-Stribe,</b> se <sp>Nervesystem</sp>.
</chapter>

<chapter name="genne">
<b>genne</b> (af oldn. <i>gegn</i>), at gaa imod en i
Bevægelse værende Genstand for derved at
forandre Bevægelsens Retning; man g. Kreaturer
for at drive ell. jage dem hen til et bestemt
Sted, f. Eks. op i et Hjørne, hvor man med
nogenlunde Lethed kan gribe (fange) dem.
<i>H. G.</i>
</chapter>

<chapter name="Gennemblæsning">
<b>Gennemblæsning.</b> At gennemblæse en
Maskine, et Apparat ell. en Rørledning vil sige,
at lade den gennemstrømme af Damp;
sjældnere Luft, med en større ell. mindre Spænding.
G. af en Dampmaskine med Damp, før den
sættes i Gang, foretages for at faa en langsom
og ensartet Opvarmning af de enkelte Dele,
da en pludselig Igangsætning af den kolde
Maskine med varm Damp kunde frembringe
saadanne Temperaturforskelligheder, og derved
Spændinger i Materialet, at Maskinen blev utæt
ell. endog sprang itu, navnlig hvis det var en
stor Maskine.

I andre Tilfælde kan Hensigten med G. blot
være at forvisse sig om, at der er fri
Gennemgang og ingen Forstoppelse nogetsteds.
<i>S. C. B.</i>
</chapter>

<chapter name="Gennembrydning">
<b>Gennembrydning</b> er en Angrebsform, ved
hvilken man søger med sit Hovedangreb at
gennembryde den fjendtlige Stilling mellem
dens 2 Fløje, der under Angrebet beskæftiges.
Dette Angreb er forbundet med den Mangel, at
Angriberen risikerer at blive taget i begge
Flanker, og er i Nutiden blevet vanskeligere,
da de langtrækkende Vaaben tillader
Forsvareren at lade en stor Del af sin Front virke
mod de gennembrydende Tropper. G. har
derfor kun undtagelsesvis fundet Anvendelse i de
senere Krige; men er den eneste mulige
Angrebsform, naar Fjendens Stilling støtter begge
Fløje til neutralt ell. ufremkommeligt Terrain,
der hindrer en Omfatten ell. Omgaaen. Paa den
anden Side har G. den Fordel, at den, hvis
Angrebet lykkes, sprænger Fjenden i 2 Dele,
hvorved der fremkommer Chance for at
bibringe den ene ell. begge Dele et afgørende
Nederlag. Som Eksempel paa en vellykket G.
kan nævnes Napoleon I's Sejr ved Austerlitz.
<i>B. P. B.</i>
</chapter>

<chapter name="Gennernfartstold">
<b>Gennernfartstold</b> svaredes tidligere i
Danmark under Navn af <sp>Øresunds</sp>- og
<sp>Strømtold</sp> (Sund- og Bælttold), <sp>Kanaltold</sp> og
<sp>Transittold</sp> (se <sp>Specialartiklerne</sp>).
</chapter>

<chapter name="Gennemføring">
<b>Gennemføring,</b> se <sp>Fuga</sp>.
</chapter>

<chapter name="Gennemgang (astron.)">
<b>Gennemgang</b> (astron.) (<sp>Passage</sp>). Alm.
forstaas herved de to nedre Planeters (Merkur
og Venus) Forbigang foran Solen, hvilket finder
Sted, naar de er i nedre Konjunktion med
Solen og samtidig har liden Bredde ɔ: nær
Banens Knude; men G. bruges ogsaa i
Astronomien om en Stjernes Passeren gennem
Meridianen, første Vertikal ell. et andet
Fundamentalplan, gennem Kikkertens Synsfelt ell.
forbi et andet Himmellegeme, f. Eks.
Jupitermaanerne over Jupiter.
<i>J. Fr. S.</i>
</chapter>

<chapter name="Gennemgang (mineralog.)">
<b>Gennemgang</b> (mineralog.), se <sp>Krystal</sp>.
</chapter>

<chapter name="Gennemgangsnoder">
<b>Gennemgangsnoder,</b> saadanne for den
paagældende Harmoni fremmede Toner, der
melodisk og trinvis danner Overgangen fra en
harmonisk Hovedtone til en anden og
indtræder paa den lette Taktdel. Smlg.
<sp>Vekselnoder</sp>.
<i>S. L.</i>
</chapter>

<chapter name="Gennemgangstog">
<b>Gennemgangstog,</b> se <sp>D-Tog</sp>.
</chapter>

<chapter name="Gennemgangsvogn">
<b>Gennemgangsvogn,</b> se <sp>Jernbanevogn</sp>.
</chapter>

<chapter name="gennemkomponeret">
<b>gennemkomponeret</b> kaldes en
Sangkomposition, hvori Tekstens forsk. Strofer ikke
foredrages til samme fælles Melodi ell. musikalske
Underlag, der stadig gentages, men er
forsynede hver for sig med særskilt Musik, der
svarer til Strofernes forskelligartede Indhold.
<i>S. L.</i>
</chapter>

<chapter name="Gennemliggen">
<b>Gennemliggen</b> kalder man den
Ernæringsforstyrrelse, som opstaar, naar en Person, —
især en Syg — ligger længe hvilende paa eet
og samme Sted. Til G. hører alle de sædvanlige
Betændelsestegn, og hvis ikke god Pleje sikrer
imod Følgerne af G., saa ender det med, at der
opstaar en Slags Gangræn, Koldbrand, de
saakaldte <i>Decubitus</i>, Iiggesaar. Det hyppigste Sted
for G. er nederste Del af Krydsbenet (<i>os
sacrum</i>).
<i>E. A. T.</i>
</chapter>

<chapter name="Gennemmarch">
<b>Gennemmarch.</b> Tilladelse for en Stat til at
lade sine Tropper marchere gennem en anden
Stats Territorium kan gives enten for det
enkelte Tilfælde ell. som en stedsevarende Ret.
I ældre Tid var Overenskomster herom meget
alm., medens der nu plejer at blive gjort større
Vanskeligheder. Navnlig gælder dette i Tilfælde
af <sp>Krig</sp>, idet G. af krigsførende Tropper
gennem neutralt Territorium iflg. den 5.
Haag-Konvention, Art. 2 og 5 er et Neutralitetsbrud,
som den neutrale Stat er pligtig at modsætte
sig med alle de Midler, som staar til dens
Raadighed. Derfor kunde Belgien ikke
efterkomme det af Tyskland i Beg. af Verdenskrigen
fremsatte Krav paa uhindret G. uden samtidig
at forbryde sin Neutralitet. —
Troppeafdelinger, der er paa G. i et fremmed Land, nyder
<sp>Eksterritorialitetsret</sp>.
<i>N. C.</i>
</chapter>

<chapter name="Gennemprægning">
<b>Gennemprægning,</b> en Fejl, der kan
indtræffe ved Fabrikation af meget tynde Mønter.
