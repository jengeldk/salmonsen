og »Kejser Friedrich's Ridt som Kronprins til
Kalifgravene« (1888); han illustrerede Ebers'
»Ægypten«.

2) Sønnen <sp>Ismael</sp> (1862—1914) var ogsaa
Orientmaler; tillige Grafiker.
<i>A. Hk.</i>
</chapter>

<chapter name="Genu">
<b>Genu</b> (lat.), Knæ. <i>G. recurvatum</i> (nogen
dansk, brugelig Betegnelse herpaa findes ikke)
bestaar i, at Strækningen i Ledet gaar ud over
den normale Grænse, saa at Laar og Skinneben
kommer til at danne en tydelig, fortil aaben
Vinkel; denne kun i meget høje Grader
generende Affektion følger med en Slappelse i den
bageste Del af Knækapslen og nogle af Ledets
Baand. Som Regel beror Affektionen paa en
Lammelse af Knæmuskulaturen. <i>G. valgum</i> d.
s. s. Kalveknæ. <i>G. varum</i> d. s. s. Hjulben.
<i>E. A. T.</i>
</chapter>

<chapter name="Genua">
<b>Genua,</b> se <sp>Genova</sp>.
</chapter>

<chapter name="Genufleksion">
<b>Genufleksion</b> (lat.), Knæbøjning, Knæfald;
knælende Tilbedelse.
</chapter>

<chapter name="genuin">
<b>genuin</b> (lat.), naturlig, medfødt, uforfalsket,
ægte.
</chapter>

<chapter name="genuin Epilepsi">
<b>genuin Epilepsi,</b> se <sp>Epilepsi</sp>.
</chapter>

<chapter name="Genus (se Slægt)">
<b>Genus</b> (lat.), se <sp>Slægt</sp>.
</chapter>

<chapter name="Genus (gram.)">
<b>Genus</b> (lat.) (Plur. <i>Genera</i>) bruges som
grammatisk Benævnelse baade om Substantiver,
Adjektiver og Pronominer (i Nominal- og
Pronominalbøjningen), hvor det paa Dansk gengives
ved <sp>Køn</sp>, og om Verber (i Verbalbøjningen),
hvor det paa Dansk gengives ved <sp>Art</sp> eller
<sp>Form</sp>. I indoeuropæiske Sprog kan Verbets
G. stige til tre. Saa stort er Antallet i Sanskrit
og i Græsk. Man nævner dem <sp>Aktiv</sp> eller
<sp>Handleart</sp> (-<sp>form</sp>), <sp>Medium</sp> ell.
<sp>Middelart</sp> (-<sp>form</sp>) og <sp>Passiv</sp> eller
<sp>Lideart</sp> (-<sp>form</sp>). Man antager, at Aktiv og
Medium har været til Stede i det
indoeuropæiske Grundsprog (se <sp>Medium</sp>). Derimod
antages Passiv at være opstaaet i de forsk.
indoeuropæiske Sprog efter Adskillelsen (se
<sp>Passiv</sp>). — Udtrykker Verbet en Handling
og forekommer baade i Aktiv og Passiv, da
tilkendegiver den aktive Form, at Handlingen
udføres af Sætningssubjektet, medens den
passive Form tilkendegiver, at Sætningssubjektet
selv er Objekt for Handlingen: <sp>Mølleren</sp>
<i>maler</i>, <sp>Kornet</sp> <i>males</i>. Men i mangfoldige
Tilfælde er Adskillelsen mellem aktiv og passiv
Bet. yderst ringe ell. endog ganske umærkelig,
f. Eks. <sp>han hviler</sp>, <sp>han hviles</sp>. Bet. i
<sp>han trives</sp> er lige saa aktiv som i <sp>han
vokser</sp>. Et Verbum, der formelt kun
forekommer i Passiv, medens Bet. nærmest maa
betegnes som aktiv, kaldes <sp>Deponens</sp>
(Plur. <sp>Deponentia</sp>).
<i>P. K. T.</i>
</chapter>

<chapter name="genus irritabile vatum">
<b>genus irritabile vatum</b> (lat.), »Digternes
omtaalige Folkefærd«, Udtryk af Horats'
Breve II, 2, 102, hvor han satiriserer over
Digternes Forfængelighed og gensidige Lovprisninger
af hverandres Produkter.
<i>A. B. D.</i>
</chapter>

<chapter name="Geny, François">
<b>Geny</b> [з<sub>ö</sub>'ni], <sp>François</sp>, fr. Retslærd, f.
17. Decbr 1861 i Baccarat, <i>Dr. jur.</i> i Nancy
1885, Docent i Algier 1887, Prof. smst. 1889,
i Dijon 1890, i Nancy 1901. Udrustet med
sjælden Skarpsindighed og kritisk Evne har G.
særlig beskæftiget sig med Retsvidenskabens
Metode. Hans <i>Méthode d'interprétation et
sources en droit civil positif, Essai critique</i> (med
Fortale af Raymond Saleilles) [1899] er et af
den nyere fr. Retsvidenskabs betydeligste
Værker; af stort Værd er ogsaa hans <i>Science et
technique en droit privé positif</i> (I—II,
1914—15), ikke mindst m. H. t. dets Vurderen af
moderne fr. og tysk Retslære. Han har
desuden bl. a. skrevet <i>Étude sur la fiducie. — De
la responsabilité des locataires envers le
bailleur en cas d'incendie de la chose louée</i> (1885),
<i>La notion de droit positif à la veille du XX
siècle</i> (1900), <i>Risques et responsabilité</i> (1902),
<i>Les biens réservés de la femme mariée d'après
le Code civil allemand de 1896 et l'avant-projet
de Code civil suisse de 1900. Étude de droit
civil comparé</i> (1902), <i>Les procédés d'élaboration
du droit civil</i> (1910), <i>Des droits sur les lettres
missives étudiés principalement en vue du
système postal français. Essai d'application d'une
méthode critique d'interprétation</i> I—II (1911),
leveret en Mængde Bidrag til algierske og fr.
Tidsskr, offentliggjort nogle Retsbetænkninger
og overs. samt kommenteret den ny tyske
borgerlige Lovbog (1908). I <i>Le Code Civil
1804—1904. Livre du Centenaire</i> (1904, II S. 989 ff.)
offentliggjorde G. en interessant Afh. <i>La
technique legislative dans la codification civile
moderne</i>. Han staar i forreste Linie af de
Forskere, der har indvarslet en ny Epoke i fr.
Retsvidenskab.
<i>Fz. D.</i>
</chapter>

<chapter name="Genzano di Roma">
<b>Genzano di Roma</b> [dзen'tsano-], By i
Mellemitalien, Prov. Roma, ligger 25 km SØ. f. Rom
i Albanerbjergene, særdeles smukt paa
Kraterranden over Nemi-Søen. Den har (1911) 7700
Indb., er et meget søgt Sommeropholdssted for
Hovedstadens Indbyggere og besøges meget af
Turister, særlig ved sin Blomsterfest med
Processioner og Folkeforlystelser i de sidste Dage
af Kristi-Legemsfesten.
<i>C. A.</i>
</chapter>

<chapter name="Geo.">
<b>Geo.,</b> Forkortning af det eng. Navn <sp>George</sp>
og af Staten <sp>Georgia</sp> (U. S. A.).
</chapter>

<chapter name="geoantiklinal">
<b>geoantiklinal,</b> se <sp>Lejringsforhold</sp>.
</chapter>

<chapter name="geocentrisk">
<b>geocentrisk</b> (gr.) kaldes en Stjernes
Koordinat, naar den henføres til Jordens Centrum
og saaledes angiver Stjernens Sted, som den
vilde vise sig, set herfra, i Modsætning til
<sp>heliocentrisk</sp> Sted ɔ: set fra Solens
Centrum. For uendelig fjerne Himmellegemer
(Fiksstjernerne) falder deres g. Sted sammen med
Koordinaterne henførte til Iagttagerens Plads
paa Jordoverfladen (topocentrisk), for Stjerner,
hvis Afstand er endelig (f. Eks. Solen, Maanen,
Planeterne), bevirker Parallaksen, at disse to
Koordinater (g. og topocentriske) ikke falder
sammen, men differerer om denne. Om <sp>g.
Bredde</sp>, se <sp>Parallakse</sp>.
<i>J. Fr. S.</i>
</chapter>

<chapter name="geocentrisk Verdenssystem">
<b>geocentrisk Verdenssystem</b> sætter Jorden
i Verdensrummets Midte, som i det af Eudoxus
og Ptolemaios opstillede System, i Modsætning
til Kopernicus' heliocentriske System.
<i>J. Fr. S.</i>
</chapter>

<chapter name="Geococcyx">
<b>Geococcyx,</b> se <sp>Gøge</sp>.
</chapter>

<chapter name="Geocores">
<b>Geocores,</b> se <sp>Tæger</sp>.
</chapter>

<chapter name="geocyklisk">
<b>geocyklisk</b> (gr.), vedrørende Jordens
Bevægelse (om Solen).
</chapter>

<chapter name="Geode">
<b>Geode</b> (gr.), herved forstaas i Alm. et
Hulrum i Jorden, der er helt ell. delvist udfyldt
med Mineraler, afsatte af det gennemsivende
Vand.
<i>O. B. B.</i>
</chapter>

<chapter name="Geodynamik">
<b>Geodynamik</b> (gr.) (mat) kaldes Læren om
de faste Legemers Bevægelse.
<i>Chr. C.</i>
</chapter>
