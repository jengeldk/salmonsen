republikanske Partis bedste Mænd; men hans
udprægede Herskesyge medførte, at han ikke
vilde ell. kunde opnaa nogen Forstaaelse med
disse, og at han foretrak at sammensætte sit
Ministerium alene af sine nærmeste
Meningsfæller, bl. hvem han ubetinget maatte blive den
første. Selv overtog han (14. Novbr)
Udenrigsministeriet. Det viste sig dog snart, at han vel
havde forstaaet at bringe sin Sag til Sejr, men
ikke forstod at bruge Sejren, og Ministeriet
blev derfor en stor Skuffelse for ham selv som
for alle andre. Han foreslog nemlig (14. Jan.
1882) et delvis Gennemsyn af Forfatningen og
vilde særlig have Listevalg indført til
Deputeretkamret, fordi denne Valgmaade formentlig var
det bedste Middel til at frigøre Medlemmerne
for Afhængighed af stedlige Hensyn og stedlige
Indflydelser og til at give Kamret en mere
ensartet politisk Sammensætning. Han havde
allerede 1881 støttet et Forslag herom og faaet
det vedtaget i Deputeretkamret, men nu vakte
han den Mistanke imod sig, at han ved
Listevalgene vilde skaffe sig et Slags Plebiscit som
Folkets kaarne Leder; det synes ogsaa, som
om han har næret Ønsker om et Slags fredeligt
Diktatur, en Aandsoverlegenhedens Enevælde.
Nok er det, at Forsøget mislykkedes, og efter
et afgjort Nederlag trak han sig igen tilbage
26. Januar. Hans korte Ministerium (11 Uger)
var i Virkeligheden en Fiasko og borttog en
Del af den Glans, der hidtil havde omstraalet
hans Navn. Ledelsen gik derfor over i andre
Hænder. Vistnok blev han snart efter valgt til
Formand for det Udvalg, der behandlede
Lovudkastet om treaarig Tjenestetid, som han altid
havde holdt paa, og han var ogsaa i Stand til
at styrte Freycinet's Ministerium Juli 1882,
ligesom han havde styrtet Ferry's Aaret i
Forvejen; men han kunde dog ikke formaa sine
Landsmænd til at gaa Haand i Haand med
England i Ægypten (hvad de senere har
bittert fortrudt), lige saa lidt som han 1880 kunde
faa dem til at yde Grækenland Hjælp imod
Tyrkiet.

Om det vilde have lykkedes ham med Tiden
at genvinde sin tabte Indflydelse og paa ny
Indtage en ledende Stilling i sit Fædreland,
kom til at henstaa uafgjort. Thi 27. Novbr 1882
blev han ved et Tilfælde, der aldrig er blevet
opklaret, saaret ved et Revolverskud i
Haanden, og kort efter indtraadte en
Underlivssygdom, der bortrev ham paa Aarets sidste Dag
paa hans Landsted i Ville d'Avray nær ved
Sèvres. I ham mistede Frankrig en af sine
talentfuldeste Statsmænd og i hvert Fald den
kraftigste og virksomste samt den, der i de
sidste 13—14 Aar havde øvet størst Indflydelse
paa Landets Udvikling. Hans Jordefærd foregik
i Paris med stor Højtidelighed paa Statens
Bekostning, og Liget førtes derefter til Nizza,
hvor hans Fader havde boet siden 1868. Han
var ugift, men havde i lang Tid staaet i
inderligt Forhold til Léonie Léon (d. 1906), Datter af
en Artilleriofficer. Mindesmærker blev rejste i
Cahors 1884, i Paris 1888 og i Bordeaux 1905,
samt 1891 nær ved det Hus, hvor han døde;
det rejstes af Elsassere, og deri gemmes hans
Hjerte. (<sp>Litt</sp>.: <sp>Jos. Reinach</sp>, L<i>. G.</i> [Paris
1884]; <i>Le ministère G.</i> [Paris 1884]; <i>Discours et
plaidoyers politiques de L. G.</i> [11 Bd,
1881—85]; <i>Dépêches</i> [2 Bd, 1886—92]; <sp>Neucastel</sp>,
<i>G., sa vie et ses idées politiques</i> [Paris 1885];
<sp>C. v. d. Goltz</sp>, »L. G. und seine Arméen«
[Berlin 1877]; <sp>E. Vullum</sp>, »G. og den fr.
Republik« [Kria 1882]; <sp>Fr. Laur</sp>, <i>Le coeur
de G.</i> [London 1907]).
<i>E. E.</i>
</chapter>

<chapter name="Gambia (Flod)">
<b>Gambia,</b> de Indfødtes <sp>Ba-Dimma</sp>, den
sydligste og næststørste af Landskabet
Senegambiens to Hovedfloder, udspringer lidt N. f.
Labe i Bjerglandet Futa Djallon ikke langt fra
Rio Grandes Kilder. Dens Løb er meget bugtet
og opfyldt med Øer, hvoraf den vigtigste er
Elefantøen, hvorved Skibsfarten
vanskeliggøres betydelig. Hovedretningen er først mod
NV., senere mod V., indtil den gennem en
frugtbar Slette løber ud i Atlanterhavet paa 13°
29′ n. Br. Mundingen er 22 km bred og 20 m
dyb, men i c. 20 km's Afstand fra Kysten
spærres den af en Barre, der dog ved laveste
Vandstand har 9 m Vand. Flodens samlede
Længde er 1200 km, men den direkte Afstand
fra Udspring til Udløb er kun lidt over 800
km. Flodomraadet beløber sig til c. 50000 km<sup>2</sup>,
og da den løber i en regnfuld Egn, er
Vandføringen betydelig. Søskibe kan naa op til Fort
George, c. 280 km, saa langt som Ebbe og Flod
kan virke, men mindre Skibe gaar i Regntiden
lige til Faldene ved Barrakonda, hvor Floden
gennembryder en lille Bjergkæde omtr. 450 km
fra Mundingen. Det lave Sletteland omkr.
Flodens nedre Løb oversvømmes i Regntiden vidt
og bredt, men det efterladte Dynd bidrager
kun til at gøre Landet endnu frugtbarere.
<i>C. A.</i>
</chapter>

<chapter name="Gambia (eng. Kronkoloni og Protektorat)">
<b>Gambia,</b> eng. Kronkoloni og Protektorat,
omfatter Landet c. 10 km paa begge Sider af
Floden G.'s nedre Løb og indtager et Areal
paa c. 9400 km<sup>2</sup>, hvoraf dog kun en meget
ringe Del virkelig er koloniseret.
Indbyggerantallet er (1914) 146000, overvejende
muhammedanske Negre. Europæernes Antal er kun
ringe, hovedsagelig Embedsmænd, Handlende
og Missionærer. Indbyggerne sysselsætter sig
med Dyrkningen af Jordnødder, Majs og Ris,
samt Tilvirkningen af en Slags Strimler
(<i>Bandycloths</i>), som de sammensyr til meget stærke
Klædningsstykker (<i>Pangs</i>), der ogsaa tjener til
Byttemiddel. Udførslen (Jordnødder, Huder,
Palmekerner, Voks) havde 1913 en Værdi af c.
15 Mill. Kr, Indførslen (Bomuldstøjer,
Spirituosa, Tobak, Sukker, Kolanødder og
Femfrancsstykker, her kaldede Dollars) af c. 18
Mill. Kr. Handelen er væsentligst i Hænderne
paa fr. Huse. Hovedstaden er Bathurst paa
en lille Ø St Mary nær ved Flodens Munding;
af andre Handelsstationer kan nævnes Bar Point,
Albreda (tidligere fransk), Fort St James og
Georgetown paa Øen Mac Carthy. G., der
tidligere kaldtes Britisk-Senegambien, blev
selvstændig Kronkoloni 1888.
<i>C. A.</i>
</chapter>

<chapter name="Gambier, James">
<b>Gambier</b> ['gämb<sub>i</sub>a], <sp>James</sp>, eng. Admiral,
f. 13. Oktbr 1756, d. 19. Apr. 1833. G. kom til
Søs 11 Aar gl, blev 1777 Officer og opnaaede
ved sine Forbindelser med Pitt og Lord
Barham et usædvanlig hurtigt Avancement. 1793
var han Skibschef i Kanalflaaden og
udmærkede sig paa fremragende Maade i det store
