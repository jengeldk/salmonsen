paa den ene Side og Fejø paa den anden er
Bunden meget ujævn med Dybder fra 3,8 til 8,2
m. En gravet Rende med 3,1 m Vand fører til
en Havn paa Vestsiden af Fæmø.
<i>G. F. H.</i>
</chapter>

<chapter name="Fænakistoskop">
<b>Fænakistoskop</b> (gr.), se <sp>Stroboskop</sp>.
</chapter>

<chapter name="Fændrik">
<b>Fændrik</b> kaldtes i Middelalderen
Fanebæreren, der skulde være en særlig paalidelig og
tapper Mand. Senere, i Beg. af 19. Aarh.,
overførtes Benævnelsen paa den yngste Officer i
Kompagniet, der ikke førte selvstændig Fane,
og tabte saaledes sin opr. Bet. Nutildags
betegner F. ikke mere nogen Officerscharge, men
anvendes endnu i Tyskland paa de unge Mænd,
der har Underofficersgrad, men som aspirerer
til Officersstillingen. De bærer Sølvportepé og
benævnedes tidligere <sp>Portepé-F.</sp> I Østerrig
udnævnes Eleverne paa Kadetskolen, naar de
har gennemgaaet denne med godt Resultat, til
F. De rangerer over samtlige Underofficerer,
men er ikke Officerer.
<i>B. P. B.</i>
</chapter>

<chapter name="Fænghul">
<b>Fænghul</b>, ved svært Skyts og Forladehaandvaaben
den mindre Aabning ell. Kanal, gennem
hvilken Ilden ved Skytsets Affyring fra
Tændmidlet forplanter sig ind til Krudtladningen og
fremkalder dennes Antændelse. F. er ved svært
Skyts i Reglen en retlinet, cylindrisk Aabning,
boret igennem Løbets Sidevæg; ved
Forladehaandvaaben er F. som oftest boret gennem en
<sp>Piston</sp>, der er fastskruet paa Piben og
foroven er tildannet saaledes, at <sp>Fænghætten</sp>
kan sættes derover.
<i>(E. P.). C. Q.</i>
</chapter>

<chapter name="Fænghætte">
<b>Fænghætte</b>, en lille Hætte af Metalblik, i
hvis Bund der er anbragt en <sp>Tændsats</sp>, der
kan eksplodere ved et Slag af Hanen ell.
Slagstiften. F. anbringes ved
Forladehaandskydevaaben paa <sp>Pistonen</sp>, gennem hvis Aabning
(Fænghullet) Ilden forplanter sig ned til
Ladningen og antænder denne. Ved
Bagladegeværer og -pistoler er F. anbragt udvendig i
Bunden af Patronhylsteret (Centralantændelse) ell.
inden i dette (Stiftantændelse); i første Tilfælde
antændes Tændsatsen i F. ved et udvendigt Slag
af en Slagstift, i sidste ved en Stift, der gaar
paa tværs gennem Patronhylsterets Væg og
rammes af Hanen, der driver Stiften ned i
F.'s Tændsats. — Tændsatsen i F. er som oftest
dækket med en Staniolplade, og hele F. er
derefter lakeret for at beskytte Satsen mod
Fugtighed. Opfindelsen af F. (1818 af <sp>Egg</sp>) betegner
et betydeligt Fremskridt i Haandskydevaabnenes
Udvikling, idet man nu kunde afskaffe
Stenlaasene og anvende Perkussion ved Skuddets
Affyring, hvorved Antændelsen af Ladningen
blev langt paalideligere og hurtigere og
Skudsikkerheden som Følge deraf større.
<i>(E. P.). C. Q.</i>
</chapter>

<chapter name="Fængkrudt">
<b>Fængkrudt</b> anvendtes i ældre Tider til
Affyring af Kartoner og Geværer. Det var løst
Krudt, der hældtes gennem Fænghullet og oven
paa dette, hvorefter Antændelsen fandt Sted
med en glødende Jernpind, en Lunte e. l.
<i>H. H.</i>
</chapter>

<chapter name="Fængnaalsgevær">
<b>Fængnaalsgevær</b>, d. s. s. Tændnaalsgevær,
se <sp>Haandskydevaaben</sp>.
</chapter>

<chapter name="Fængrør">
<b>Fængrør</b> kaldes det Antændelsesmiddel, der
almindeligst anvendesc til at antænde Ladningen
i det svære Skyts. I ældre Tider skete
Antændelsen ved, at man indrømmede Fænghullet
med Krudt og antændte det med: én glødende
Jernpind, en Lunte o. l. Imod Slutn. af 17.
Aarh. begyndte man at erstatte Indrømningen
med et. F., der var ladet med Krudt. Det antog
snart Form som det saakaldte <sp>Siv-F.</sp>, der
bestod af et 5—8 cm langt Sivrør, fyldt med
Krudt og indsat i en drejet Trækop, hvortil det
limedes fast. Trækoppen var fyldt med
Melkrudt og overbundet med Papir. Nu anvendes
saa godt som overalt <sp>Friktions-F.</sp>, der opr.
stammer fra Frankrig. Det bestaar af et ydre
Rør af Metal, der foroven er udklippet i 4
ombøjede Flige. Foroven i Røret er
indsat en Træprop, som fastholdes
ved en Vyrgning af Røret, og
under Træproppen er inden i det
ydre Rør anbragt et mindre Rør.

<img>Friktionsfængrør.</img>

fyldt med en Friktionssats. Det
lille Rørs Friktionssats og
Træproppen er gennemborede, og
derigennem er indsat en River af
Kobbertraad. Dennes nederste
Ende er udplattet og Udplatningen
dernæst udklippet savformet langs
begge dens Kanter. Ndf.
Udplatningen er Kobber traaden ombøjet
til en lille Hage, der ved
Anbringelsen af Riveren griber om
den nedre Ende af det indre Rør.
Foroven uden for Røret er
Riveren ombøjet og snoet, saa at den
danner en Strop. Det nederste
Rum af det store Rør er fyldt
med Jagtkrudt og forneden lukket
med en Voksprop. F. stikkes ned
i Kanonens Fænghul, og en
Aftrækkersnor hages i Riverens
Strop. Naar man trækker i Snoren, rives
den nederste lille Hage paa Riveren over,
og dennes savformede Del trækkes op
gennem Friktionssatsen, hvorved denne
tændes og antænder Krudtladningen. I den
senere Tid anvendes ofte til Antændelse
en særegen Slags F., de saakaldte
<sp>Tændskruer</sp>, der skrues ind i Fænghullet og
derved aflukker gastæt for dette, saa at der ikke
ved Skuddets Afgang kan strømme Krudtgas
ud gennem Fænghullet. Denne gastætte
Aflukning af Fænghullet har man for øvrigt søgt
tilvejebragt paa mange forsk. Maader, f. Eks.
ved Anvendelsen af det saakaldte
<sp>Perkussions-F.</sp>, hvor Ilden frembringes ved et Slag
mod en Fænghætte, men disse Rør fordrer
Anbringelsen paa Kanonen af et særskilt
Perkussionsapparat. I mange Tilfælde ønsker man
at benytte Elektriciteten som Antændelsesmiddel,
saaledes f. Eks. naar fl. Kanoner skal
affyres nøjagtig samtidig, ell naar Kanonen
ønskes affyret fra et Sted, der ikke ligger i dens
umiddelbare Nærhed. Man anvender da de
saakaldte <sp>elektriske F.</sp>, ved hvilke en meget
fin Metaltraad bringes til at gløde, naar den
elektriske Strøm sluttes og derved meddeler
Ilden til en den omgivende let antændelig Sats.
<i>H. H.</i>
</chapter>

<chapter name="Fængsel">
<b>Fængsel</b>, se <sp>Fængselsvæsen</sp>.
</chapter>

<chapter name="Fængselsarbejde">
<b>Fængselsarbejde</b>. Medens det i ældre
Tider alene var det økonomiske Udbytte ved F.,
er det i Nutiden navnlig dets opdragende; Bet.
som gør F. til et af de vigtigste Led i
