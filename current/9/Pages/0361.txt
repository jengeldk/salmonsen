det maa dog antages, at denne Gruppe kun er
ren provisorisk, og at fremtidige
Undersøgelser vil bringe Hannerne frem. Det er først i
den seneste Tid, at Forplantningsforholdene
er blevne udredede. Tidligere opfattede man
Generationerne hos Egegalhvepserne som
forskellige Arter og endog Slægter og beskrev den
ene som en partenogenetisk Art, den anden
som en Art med baade Hanner og Hunner. Det,
der særlig gjorde det saa vanskeligt at
udrede Forplantningsforholdene, var, at de to
forsk. Generationer fremkaldte vidt forsk.
Galler, ja det har i den nyeste Tid endog vist sig,
at de to Generationer frembringer Galler hver
paa sin Planteart, saaledes at der endog
finder et »Værtskifte« Sted. Som et Eksempel paa
en Egegalhveps' Forplantningshistorie vælger
vi <i>Neuroterus lenticularis</i>. Denne lille Hveps,
der meget ligner den afbildede, kommer frem
i Febr—Marts Maaned af linseformede Galler
(Fig. 2 a), som, oftest i et Antal af indtil 100, findes
paa samme Egeblad. Det er udelukkende
Hunner, der fremkommer, og disse udmærker sig
ved en meget lang Læggebrod; skønt Hunnen
kun forplanter sig partenogenetisk, har den
dog som alle partenogenetiske
Galhvepsehunner et Sædgemme, som imidlertid altid er
tomt. Straks efter deres Fremkomst giver
Hunnerne sig til at aflægge Æg i Egeknopperne (c.
20—30 Æg i hver Knop). Forsk. Forf. har
undersøgt Maaden, hvorpaa Hvepsen danner
Borekanalen ind i Knoppen, Æglægningsprocessen
og Æggenes Anbringelse; Forholdene er
meget komplicerede, og Meddelelserne over
dette Forhold endnu noget modstridende. Man
kan finde Hunnerne selv i stærk Vinterkulde
(÷ 6—7° C.) paa Knopperne indefrosne,
dækkede af Iskrystaller, men dog i Live. Naar nu
Knopperne springer ud i Maj, udvikler der
sig paa Bladene kuglerunde, store, grønguie
Galler (Fig. 2 b), som i Juni afgiver Hvepser
af et helt andet Udseende end de, der
dannede de linseformede Galler: vi finder nu
baade, ♂ og ♀. Disse sidste udmærker sig ved
en meget kort Læggebrod. Efter Parringen
anbringer Hunnen paa de endnu unge Egeblade
sine Æg under Overhuden; nogen Tid efter
finder man da de linseformede Galler, hvorfra

<img>Fig. 1. Galhveps ♀ stærkt forstørret.</img>

<img>Fig. 2 a.
Linseformet Galle paa
Egeblad fra <i>Neuroterus
lenticularis</i> (agame
Generation).</img>

<img>Fig. 2 b. Galæble, frembragt af den
tilsvarende gamogenetiske Generation.</img>

<img>Fig. 3. <i>a</i> Galle i Egens
Hanblomsterstand, frembragt af den
gamogenetiske Generation, <i>b</i> Galle i
Bladhjørnet, frembragt af den tilsvarende
agame Generation.</img>

<img>Fig. 4. <i>a</i> Gallen violet, haaret paa Stammen,
fremkaldt af den gamogenetiske Generation, <i>b</i> Galæble,
fremkaldt af den tilsvarende agame.</img>
