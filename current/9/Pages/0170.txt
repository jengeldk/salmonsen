Bortfjernelse af det bløde Lag vil heller ikke kunne
foretages, uden at Dykkerklokkens Dimensioner
bliver noget større end Bygningsværkets, og i saa
Tilfælde er man nødt til at gaa over til
<sp>pneumatisk F.</sp> ell. F. ved Hjælp af 

<img>Fig. 17. Pneumatisk Fundering af en Bropille.</img>

<sp>Sænkebrønde med Trykluft</sp>. Denne minder i
meget høj Grad om en Dykkerklokke, for saa
vidt som man forneden har et Arbejdskammer,
fra hvilket Vandet holdes ude ved Indpumpning

<img>Fig. 18.</img>

af Trykluft, og i hvilket Udgravningen udføres.
Endvidere har det ligesom Dykkerklokken eet
ell. flere Passagerør, der fører op over Vandet,
forsynede med Luftsluser for Passagen; men det
adskiller sig fra Dykkerklokken derved, at 
Bygningsværket mures oven paa Arbejdskammerets
Loft, der af denne Grund maa bygges særlig
solidt, og at dette Murarbejde udføres inden
for en oven paa Arbejdskammeret bygget Væg,
i Reglen af Jernplader, der eventuelt senere
fjernes, altsaa lignende de ovenfor
omtalte Sænkekasser. Arbejdskammeret
udføres i Reglen af Jern; dog har man i
Amerika ogsaa bygget det af Træ og i
den senere Tid hyppig af Jernbeton (Fig.
16). Efterhaanden som Udgravningen i
Arbejdskammeret fortsættes, synker
Bygningsværket mere og mere, og Vægten øges
stadig med det voksende Murværk; naar fast
Bund er naaet, fyldes Arbejdsrum og
Passagerør med Murværk ell. Beton. I den
nyere Tid har <sp>Zschokke</sp> sparet
Indfatningen for Murværket over
Arbejdskammeret ved at udføre dette i en oven
over Pillen anbragt Dykkerklokke, hvilket
navnlig hvor der er stærkt vekslende
Vandstand (Tidevand), er meget at
anbefale. Paa hosstaaende Fig. 17 findes
afbildet F. ved fortættet Luft under en Pille
for en Bro over Floden Inn.
Arbejdskammeret med den derover inden for
en Jerncylinder opmurede Del af Pillen
er ophængt i Skruebolte, der bæres
af et i Floden nedrammet
Tømmerstillads. Medens Arbejdskammeret ved
Dykkerklokken altid er fri af Murværket,
saaledes at denne atter kan benyttes,
forbliver ved Brugen af Trykluftsfundering 
Arbejdskammeret nede under
Bygningsværket; da der altid, vil indgaa meget
Materiale i Arbejdskammeret, bliver dette
dyrt, og der er i den nyere Tid Tilbøjelighed
til, hvor det kan lade sig gøre, at anvende
Dykkerklokke i St f. pneumatisk F. I Genova
har Zschokke ved Bygning af 2 store Tørdokke
benyttet en Dykkerklokke, hvis Arbejdskammer
er 38 m langt og 32 m bredt. En interessant
Anvendelse af Trykluft i Forbindelse med en
Sænkekasse er benyttet ved Bygning af en
Havnemole ved Svaneke. Sænkebrønden udførtes af
Jernbeton og byggedes i Tørdok i Neksø, hvorfra
den transporteredes til Svaneke, hængende i en
Kran. Arbejdsrummets Dæk, <i>D</i>, dannedes af
selve Bunden i Sænkekassen, idet Kassens Vægge
fortsattes et Stykke nedenfor Bunden (Fig. 18).
Ved denne Fremgangsmaade indgaar
Materialet i Arbejdskammeret paa en naturlig Maade i
selve Bygningsværket. Den største Dybde under
Vand, til hvilken man kan arbejde ved fortættet
Luft, er ca. 40 m. (Af den righoldige Litt. skal
her kun nævnes: »Handbuch der Ingenieurwissenschaften«, 
1. Bd, 2. Afdlg., VII. Kap.: »Grundbau« 
[Berlin 1884]; <sp>L. Brennecke</sp>, »Der
Grundbau« [Berlin 1887]; <sp>E. Kolderup</sp>,
»Fundamenteringsarbejder paa Land og under Vand«
[Kria 1894]; <sp>Strukel</sp>, »Der Grundbau«
[Helsingfors 1895]; <sp>F. von Emperger</sp>,
»Handbuch für Eisenbetonbau«, III. Bd [Berlin 1907];
<sp>G. Schönweller</sp>, »Forelæsninger over
Fundering« [Kbhvn 1912]; »Ingeniøren« Nr. 62, 1913
og Nr. 3, 1916).
<i>(C. Ph. T.). J. M.-P.</i>
</chapter>

<chapter name="funditores">
<b>funditores</b> (lat.), Slyngekastere, der
anvendtes i Oldtidens Hære og besad stor Færdighed i
