<i>Salomón</i>. Fl. af G.'s Bøger er overs. paa
fremmede Sprog; paa Dansk eksisterer <i>Léon Roch</i>
(ved Frølich, 1881) og »Fru Perfecta« (ved F.
Gigas, 1895). (<sp>Litt</sp>.: <sp>L. Alas</sp>, <i>B. Pérez-G.</i>
[Madrid 1889]; <sp>Menéndezy Pelayo</sp>, Essay
om ham i <i>Estudios de critica literaria</i>, 5. Rk.
[Madrid 1908]; <sp>L. Antón del Olmet</sp>, <i>G.</i>
[Madrid 1911]; <sp>E. Martinenche</sp> i <i>Revue
des deux mondes</i>, 1906 [om G. som dramatisk
Forf.]).
<i>E. G.</i>
</chapter>

<chapter name="Gale, Norman Rowland">
<b>Gale</b> [ge<sub>i</sub>£], <sp>Norman Rowland</sp>, eng.
Digter og Kritiker, f. 1862 i Kew.
Offentliggjorde 1888 sin første Samling Digte, der siden
er efterfulgt af andre Samlinger, hvoraf <i>A
Country Muse</i> (i 2 Bd) 1892 regnes for den
betydeligste. Nævnes bør desuden <i>A Book of
Quatrains</i> (1909) og <i>Songs in September</i> (1912),
<i>Collected Poems</i> (1914). Han er ofte ikke med
Urette blevet kaldt en moderne Herrik; Glæde
over Landlivets jævne Skønhed og en jævn
kantabil Maade at give den Udtryk, er fælles
for begge.
<i>I. O.</i>
</chapter>

<chapter name="Galease">
<b>Galease</b>, et Skib med fyldige Linier og et
stort bredt Agterspejl. Rejsningen bestaar af
to Master, af hvilke den forreste er en Del
større end den agterste; Sejlføringen er som
en Skonnerts med ell. uden Raasejl. Denne
Type af Skibe, der særlig anvendes i
Skandinavien og Tyskland, er letsejlende og meget
rummelig som Lastdrager.
<i>H. P. C.</i>

<img>Galease.</img>
</chapter>

<chapter name="Galeazzo">
<b>Galeazzo</b> [-'at.so], se <sp>Visconti</sp>.
</chapter>

<chapter name="Galega">
<b>Galega</b> L. (<sp>Stregbælg</sp>), Slægt af
Ærteblomstrede (Astragel-Gruppen), fleraarige
Urter, oprette, glatte og med uligefinnede Blade,
hvis Smaablade er helrandede; Akselbladene
er pildannede. De blaa ell. hvide Blomster, i
Klase, har en aflangt omvendt-ægdannet Form
og aflange Vinger. Bælgen er linieformet og
trind. 3 Arter. <i>G. officinalis</i> L. (<sp>Læge-S.</sp>) er
0,40—1 m høj og har lila Blomster (i
Højsommeren). Forvildet enkelte Steder i Danmark.
Anvendt før Blomstringen skal den være et
godt Foder, der dog staar tilbage for Lucerne.
<i>A. M.</i>

<i>G. officinalis</i> L. (Europa), Staude med
lyslila Blomster i Juli og <i>G. officinalis fl. albo</i> med
hvide Blomster samt <i>G. orientalis</i> L.
(Lilleasien), 1 m høj med violette Blomster, dyrkes
i Haver som Prydplanter. Frøet saas paa
Friland i Maj—Juni; de unge Planter prikles og
plantes paa Blivestedet om Foraaret med
50—70 cm Afstand. Formeres ved Deling.
<i>L. H.</i>
</chapter>

<chapter name="Galej">
<b>Galej</b> [-laj'], Navnet paa en nu ikke længere
eksisterende Skibstype, der i Oldtidens
Søkampe mellem Romerne og Karthagenienserne
spillede en betydelig Rolle. G. var Rofartøjer
med een, to ell. tre Lag Aarer over hverandre
paa hver Side; Længden af disse Skibe kunde
gaa op til c. 60 m; deres Bredde saavel som
Højden over Vandet var dog forholdsvis
ringe. For og agter havde de høje kastelagtige

<img>Galej.</img>

Opbygninger til Værn for Besætningerne.
Stævnen var ofte spids og beslaaet med Jern, for at
de bedre kunde bore deres Modstandere i
Sænk. Til Brug under Medvind havde de 1—3
Master med Latinersejl; Styringen foregik med
en lang Aare. I de senere Kampe i Middelhavet
mellem Venetianerne og Tyrkerne forekommer
ogsaa mægtige Flaader af G., hvor der nu i
Kastellerne findes Kanoner af lettere Kalibre.
Endnu i Cort Adeler's Tid fandtes mange af
disse Skibe (Midten af 17. Aarh.). I Norden
har G. været indførte paa Christian IV's Tid;
da Cort Adeler under Frederik III kom til
Danmark, forandrede han deres Form, saa at
de mere end tidligere kom til at ligne den i
Middelhavet brugte Type, og anlagde i
Kristianssand et Galejværft, der vedblev at
eksistere indtil efter den store nordiske Krig.
Ogsaa i den Danneskjold'ske Periode af Marinens
Historie (1735—47) byggedes her en Del
Galejer. Til Trods for, at forsk. ledende Mænd i
den danske Marine saaledes har interesseret
sig for Bygning af denne Slags Skibe, har G.
dog aldrig i Nordens Søkampe spillet nogen
nævneværdig Rolle, uden for saa vidt at
danske Vikingeskibe jo paa en Maade var en Art
Affødning af Middelhavets G. — Halv-G.: en
mindre G.
<i>H. P. C.</i>
</chapter>

<chapter name="Galejovn">
<b>Galejovn</b> [ga'laj'-], en langstrakt bygget Ovn
med et Ildsted ved den ene Ende og Skorsten
ved den anden, saaledes at Flammerne og
Forbrændingsprodukterne fra Udstedet
trækker gennem en midt i Ovnen i dennes
Længderetning anbragt Fyrkanal. Paa begge Sider af
