<img>J. F. Frøhlich.</img>

Koncert. Allerede 1827 blev han Kordirigent ved
Teatret. Snart vaagnede ogsaa Komponisten i
ham, for en Del under Paavirkning fra Fr.
Kuhlau, til hvem F. følte sig stærkt draget.
Med offentlig Understøttelse rejste han 1829
til Tyskland, Frankrig og Italien og blev
to Aar borte. Hovedstationerne blev her Paris,
hvor han kunstnerisk traadte i Forhold til
Moscheles, Cherubini, Halévy o. fl., og Rom
med sit fri Kunstnerliv. Efter Kapelmester Schall's
Død blev F. 1836 selvtredie »Koncertmester« i det
kgl. Kapel med det Hverv særlig at dirigere
Operaerne. Omtr. samtidig blev han Formand
for den nystiftede »Musikforening«. En brat
Afslutning fik imidlertid hans saa smukt begyndte
Kunstnerbane ved et ulykkeligt Fald og et
maaske i Forbindelse dermed staaende Hjerneslag.
Allerede 1844 maatte han trække sig ud af sine
Stillinger og levede sine sidste Aar stille
tilbagetrukket. F. har komponeret mange og store
Værker, men kun lidt af det er trykt; det
meste maa søges i forsk. Arkiver,
»Musikforeningen«, det kgl. Teater og Hofarkivet.
Betegnende for det sundt ædruelige, maaske ogsaa
lidt nøgterne i hans Talent er det, at han
begyndte med to Strygekvartetter (Op. 1 og 2);
i øvrigt forsøgte han sig i mange forsk. Genrer,
komponerede bl. a. adskilligt for Valdhorn,
hvilket Instrument hans Ven, den store Skuespiller
N.. P. Nielsen, ivrig dyrkede, saaledes en
Kvartet for fire Horn samt et Jagtstykke for endog
ni Horn. Mærkes maa fremdeles en Symfoni for
Orkester (Op. 33). F.'s Teaterstilling gav ham
rigelig Anledning til at øve sit Talent; snart
opdagede Bournonville, hvilken ypperlig
Medarbejder han havde i F. Bl. a. komponerede
F. Musikken til Balletterne »Nina«,
»Tyrolerne«, »Valdemar« — hans populæreste Arbejde
— »Festen i Albano«, »Rafael« og — vistnok
hans betydeligste — »Erik Menveds Barndom«
(1843, udg. i Klaverudtog i Kbhvn 1880 med
Biografi af V. C. Ravn). Der er Træk i denne
Musik, som afgjort peger hen imod det
nationalt danske og derfor anviser F. Plads som
en af Forgængerne for den danske og nordiske
Skole i Musikken. F.'s Stambog samt hans
egenhændige Afskrift af Seb. Bach's »Wohltemp.
Clavier« opbevares paa Musikhist. Mus. i Kbhvn.
<i>A. H.</i>
</chapter>

<chapter name="Fröhner, Eugen">
<b>Fröhner</b> [frø.n<sub>ə</sub>r], <sp>Eugen</sp>, tysk Veterinær,
f. 11. Marts 1858, Prof. ved Veterinærhøjskolen
i Stuttgart 1882, siden 1886 ved Veterinærhøjskolen
i Berlin. Virkede først som Lærer i
Farmakologi, derefter i Kirurgi og er nu Lærer i
intern og forensisk Veterinærmedicin. F. har paa
samtlige disse Omraader udfoldet en meget
stor og betydningsfuld litterær Virksomhed, ikke
mindst som Forf. af fortrinlige Lærebøger, der
er stærkt benyttede ogsaa uden for Tysklands
Grænser.
<i>P. Grunth.</i>
</chapter>

<chapter name="Frøhus">
<b>Frøhus,</b> d. s. s. Frøgemme (se <sp>Frugt</sp>).
</chapter>

<chapter name="Frøhvide">
<b>Frøhvide</b> (bot.) kaldes det af ensartede,
parenkymatiske Celler dannede Næringsvæv, som
findes i mange Planters Frø og skal tjene den
spirende Kim til Ernæring, indtil den selv kan
tilberede sin Føde. Den er enten dannet inden
i Kimsækken (<sp>Endosperm</sp>, den ægte F.,det
almindeligste Tilfælde) ell. udviklet af
Ægkernen (se <sp>Æg</sp>), altsaa uden for Kimsækken
(<sp>Perisperm</sp>, Kernefrøhvide, sjældnere). Hos
Naaletræer og Koglepalmer dannes den <sp>før</sp>
Befrugtningen (progam Endosperm) og svarer
her morfologisk til Karkryptogamernes Forkim.
Hos alle højere Blomsterplanter (alle
Dækfrøede) er F. epigam ɔ: den dannes <sp>efter</sp>
Befrugtningen ved temmelig hurtig Udvikling af
et Cellevæv, hvis Oprindelse kan føres tilbage
til Tvedeling af Kimsækkens Centralkerne. Her
svarer F. altsaa ikke direkte til Bregners og
Ulvefødders Forkim. Der begyndes egl. hos alle
Dækfrøede paa Dannelsen af en F., men hos
mange, f. Eks. Ærteblomstrede, Hestekastanjen,
Korsblomstrede, fortæres den allerede af den
sig udviklende Kim, hvorved sluttelig
frøhvideløse Frø fremkommer. F.'s Oplagsnæring er
systematisk karakteristisk; hos mange er den
Æggehvidestoffer og fed Olie (Skærmplanter,
Natskyggefamilien, Valmue), hos andre,
foruden lidt Æggehvide, Stivelse (Græsfamilien,
Syrefamilien), atter hos andre Kulhydrater af
Cellulosegrupperne, aflejrede som mægtige
Fortykningslag paa F.'s Cellevægge, medens
Indholdet er Æggehvide og Olie (Daddel,
Elfenbensnød, hvor den benhaarde F. er tekn. vigtig
som Materiale til Knapfabrikation, mange
Lillier). Kernefrøhviden (Peberfamilien,
Nellikefamilien, Salturter, Aakander) forholder sig som
Endospermen. Hos visse Planter vokser
Frøskallen ind i F., hvorved den »foldede« ell.
marmorerede F. fremkommer (Vedbend,
Arecapalme, Muskat).
<i>V. A. P.</i>
</chapter>

<chapter name="Frøj">
<b>Frøj,</b> Gud, se <sp>Frey</sp>; <sp>Frøja</sp>, Gudinde, se
<sp>Freya</sp>.
</chapter>

<chapter name="Frøkappe">
<b>Frøkappe</b> (bot.) kaldes ejendommelige, temmelig
sent anlagte og udviklede, ydre Dannelser paa visse,
derved netop stærkt udmærkede Planters Frø. De er
i Reglen fligede, noget kødede og ligger ofte løst
omkring den indenfor værende haarde Skal, og ved deres
gule ell. røde Farve gør de Frøene meget iøjnefaldende.
De kan enten udvikle sig fra Ægmunden (se <sp>Æg</sp>), f. Eks.
hos Mælkeurt, eller fra Frøets modsatte Ende, f.
Eks. hos Taks, hvor F. er mørkerød,
Passionsblomst og Nøkkerose; i dette Tilfælde
bliver F. altsaa ligesom en senere

<img>Frø med Frøkappe af
Muskatnødplanten.</img>
