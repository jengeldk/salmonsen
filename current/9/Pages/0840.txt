Bomuldsindustri og staar ved Færger i stadig
Forbindelse med Philadelphia.
<i>H. P. S.</i>
</chapter>

<chapter name="Glover, Richard">
<b>Glover</b> ['g£avə], <sp>Richard</sp>, engelsk episk
Digter, (1712—85), var Købmand, men havde
faaet en lærd Opdragelse og skrev som 16aarig
et Æredigt til Newton. Hans Hovedværk,
Heltedigtet <i>Leonidas</i>, udkom 1737 og gjorde megen
Lykke, især bl. Whig'erne; det udkom senere
i fl. forøgede Udg. En Fortsættelse af dette Digt
er <i>The Atheniad</i> i 30 Sange, der blev udg. efter
hans Død. Af hans andre Digte kan nævnes:
<i>London; or, the Progress of Commerce</i> (1739)
og <i>Admiral Hosiers Ghost</i> (1739), en Ballade,
der skulde vække Harme mod Spanierne. Han
skrev ogsaa to Tragedier: <i>Boadicea</i> (1735), der
foregaar i det gl. Britannien, og <i>Medea</i> (1761),
der er dannet efter gr. Mønster. Fra 1761 var
han i fl. Aar Medlem af Parlamentet og skrev
om sin Tids politiske Intriger i <i>Memoirs by a
distinguished literary and political character
from 1742—57</i>, der først blev trykt 1813.
<i>(T. L.). I. O.</i>
</chapter>

<chapter name="Gloversville">
<b>Gloversville</b> ['g£avəzvi£], By i U. S. A., Stat
New York, ligger 70 km NV. f. Albany. (1910)
20600 Indb. G. har Navn efter sin
Handskeindustri (»Handskemagerbyen«).
<i>H. P. S.</i>
</chapter>

<chapter name="Glover Taarn">
<b>Glover Taarn,</b> se <sp>Svovlsyre</sp>.
</chapter>

<chapter name="Głowacki, Aleksander">
<b>Głowacki</b> ['g£å'vatski], <sp>Aleksander</sp>
(Pseudonym <sp>Bolesław Prus</sp>), polsk Forf., f.
1845 i Guv. Lublin. Han anses for en af de
betydeligste nulevende polske Skribenter og er
i hvert Fald en af de mest yndede. Sine første
Arbejder udsendte han 1871, da han ligesom
næsten hele den daværende begavede Ungdom
sluttede sig til det litterære Fremskridtsorgan
»Przegląd tygodniowy« (»Ugerevu«). Men han
var altid en besindigere Iagttager end de fleste
af sine Samtidige, og denne hans
Tilbageholdenhed har sin Rod i en vis medfødt
Skepticisme og Tilbøjelighed til Kritik, der paa
Forhaand gjorde ham til Realist med et Anstrøg
af Satiriker; men for de Smaa i Samfundet har
han et varmtfølende Hjerte, der søger en
Tilfredsstillelse ved at paavise Tilværelsens Hulhed
og afklæde de Slyngler, der nyder Ære og
Anseelse som Hædersmænd. I 1870'erne udgav han
en Række Fortællinger, der mest behandler
enkelte Personers Livsskæbne. Fra 1880 har han
behandlet mere komplicerede Emner
vedrørende de store Samfundsspørgsmaal: »Powracająca
fala« (»Den tilbagevendende Bølge«, 1880),
»Placówka« (»Forposten«, 1885), »Lalka« (»Dukken«,
1890), »Emancypantki« (»Fremskridtskvinder«,
1894), »Farao« (1896). Hans Hovedværk er
»Placówka«, et i alle Henseender betydeligt
Arbejde. Det fortæller om den polske Bondes
sejge Holden fast ved den fædrene Jordlod,
om hvorledes han trods alle Genvordigheder,
trods Tabet af Hustru og Barn, holder ud i
Kampen mod de tyske Kolonister. »Farao« er
en hist. Roman, en original Fremstilling af
sociale Stridigheder i det gl. Ægypten og
fortjener Opmærksomhed som et dristigt Forsøg
paa at skabe noget nyt ud af en gl Genre. G.
er ogsaa en ypperlig Feuilletonist.
<i>(St. R.). H. C-e.</i>
</chapter>

<chapter name="Gloxinia">
<b>Gloxinia</b> er Benævnelse for Kulturformerne
af <i>Sinningia speciosa</i> (Lodd.), Benth. & Hook.
og <i>S. maculata</i> L'Hérit. (se <sp>Sinningia</sp>),
sommerblomstrende Knoldvækster, der kun
egner sig for Kultur under Glas. De
talrige dyrkede G.-Former forekommer i alle
Farvenuancer fra hvidt til rødt og blaat,
dels ensfarvede, dels flerfarvede og
punkterede, med oprette og nedadbøjede
Blomster. Den hyppigst dyrkede Form er <i>G.
hybrida crassifolia grandiflora</i> med store, oprette
Blomster og Blade, der bøjer sig nedad og
derved delvis ell. fuldstændig dækker Potten,
hvori de er anbragte. — Knoldene lægges i
Februar enkeltvis i Smaapotter med godt Dræn og
saaledes, at Overfladen af Knoldene er i Højde
med Jordoverfladen. Man kan ogsaa lægge dem
i Kasser, og efterhaanden som de begynder at
skyde, plantes de i Smaapotter. Senere
omplantes de i større Potter. Jordblandingen kan
bestaa af 2 Dele Bladjord, 1 Del Varmebedsjord
samt Trækul, Sand og velforraadnet Gødning.
Der vandes kun sparsomt i den første Tid, men
der holdes fugtig Luft, indtil Blomstringen
indtræder. Efter Afblomstringen mindsker man
med Vandingen lidt efter lidt, og naar Bladene
er visne, optages Knoldene og lægges i Kasser
lagvis med Sand ell. tør Jord. De overvintres
paa et tørt og varmt Sted. G. formeres ved
Frø, og da det er meget fint, dækkes det ikke,
men saas oven paa en sandblandet Lyngjord i
Frøskaale. Efter at Frøplanterne er priklede et
Par Gange, sættes de i Smaapotter, og er Frøet
saaet i Jan., vil de unge Planter kunne blomstre
samme Sommer. Skal bestemte Sorter formeres,
maa dette ske ved Stikning af Blade i Aug.,
det udvoksede Blad med lidt af Stilken ved
sættes opret i Sand paa rask Undervarme, og
der vil da ved Bladets Grund dannes en Knold,
som næste Sommer kan blomstre.
<i>L. H.</i>

<img><i>Gloxinia hybrida</i>.</img>
</chapter>

<chapter name="Gluchov">
<b>Gluchov</b> ['g£uk<sub>å</sub>f], By i det sydlige Rusland,
Guv. Tshernigov, ligger ved Jaman og ved en
Sidebane til Jernbanen Moskva—Kiev—Voronesh
og har c. 15000 Indb., et Gymnasium, et
Lærerseminarium, Fabrikation af Sæbe, Lys og
Læder og Handel med Korn.
<i>G. Ht.</i>
</chapter>

<chapter name="Gluck, Christoph Willibald">
<b>Gluck,</b> <sp>Christoph Willibald</sp>, tysk
Operakomponist, f. 2. Juli 1714 i Weidenwang,
Mitte Kranken nær Böhmens Grænse, d. 15.
Novbr 1787 i Wien. Som Barn fulgte G.
Faderen, der var Forstmand, til Böhmen og levede
