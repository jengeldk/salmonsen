Man søgte at naa dette ved en
Sammensværgelse, som Cellamare 1718 stiftede i Paris, og
som fandt Støtte hos Ludvig XIV's Søn med
Markisen af Montespan, Hertugen af Maine,
der var misfornøjet med at være trængt tilbage
fra den Stilling, Ludvig XIV's Testamente
tillagde ham, og som dreves frem af sin
virksomme Hustru. Ikke faa sluttede sig til
Sammensværgelsen, der især kunde regne paa
Støtte fra Bretagnes Adel, hvis gl.
Forrettigheder Regeringen havde sat sig udover.
Planen angaves imidlertid af en af Deltagerne,
og Regenten bøjede med Lethed Modstanden.
Lederne fængsledes, for kort efter dog atter
at løslades; Cellemare selv fængsledes trods
sin Gesandtstilling Decbr 1718 og sendtes kort
efter over Grænsen til Spanien. Han blev her
Vicekonge af Navarra indtil 1720 og levede
siden ved Madrid-Hoffet.
<i>P. M.</i>
</chapter>

<chapter name="Giudici, Paolo Emiliani">
<b>Giudici</b> [dзu'dit∫i], <sp>Paolo Emiliani</sp>,
ital. Litteraturhistoriker og Historiker, f. i
Mussomeli paa Sicilien 13. Juni 1812, d. i
Turnbridge i England 8. Septbr 1872. Han var 1848
blevet Prof. i ital. Litt. ved Univ. i Pisa, men
de forandrede politiske Tilstande bevirkede
snart, at han (som udpræget liberal) fik
Afsked. Først efter Kongeriget Italiens
Oprettelse tildeltes der ham atter et Professorat,
denne Gang i Æstetik ved de skønne Kunsters
Akademi i Firenze og samtidig Stilling som
Sekretær ved dette. 1867 fik han Sæde i
Deputeretkammeret. Af hist. Værker har G.
forfattet <i>Storia dei comuni italiani</i> (3 Bd, 1861
og 1866), og af en Overs. ved ham af
Macaulay's »Englands Historie« udkom 2 Bd (1856).
Men hans værdifuldeste Arbejder er de
litteraturhistoriske <i>Storia del teatro in Italia</i> (1860
og 1869), hvoraf kun 1. Bd, der gaar til c.
1500, udkom, og især <i>Storia delle belle lettere
in Italia</i> (1845), senere i fl. Udg. og med
Titlen <i>Storia della letteratura italiana</i>. Det er en
klart, livlig og aandrig skrevet Bog med mange
selvstændige Meninger og træffende
Bemærkninger. (<sp>Litt</sp>.: <i>Biografia di P. E. G.</i> [Firenze
1874]).
<i>(E. G.). E. M-r.</i>
</chapter>

<chapter name="Giuliani, Giambattista">
<b>Giuliani</b> [dзu'l<sub>i</sub>ani], <sp>Giambattista</sp>, ital.
Dante-Forsker, f. 4. Juni 1818 i Canelli ved
Asti, d. 11. Jan. 1884 i Firenze. G. var
Ordensgejstlig; i sine yngre Dage gav han sig en
Del af med de eksakte Videnskaber, især
Matematik; han beklædte forsk. Lærerembeder
i disse og i Filosofi ved Kollegier og Lyceer
(1837 i Rom, 1839 i Lugano, 1847 i Genua) og
udgav (Lugano 1841 og senere) en <i>Trattato
elementare di algebra</i>. 1848 overdroges der
ham ogsaa et Professorat i gejstlig
Veltalenhed ved Genuas Univ. Imidlertid optog
Dante-Studierne ham mere og mere, og efter at han
havde udsendt nogle Arbejder i denne Retning,
blev han som Anerkendelse af disse (han
hævdede heri det sunde Princip at »fortolke Dante
ved Dante selv«) ansat som Prof. i ital. Litt.,
med Fortolkningen af Dante's Værker som
Hovedfag, ved <i>Istituto degli studi superiori</i> i
Firenze. Her fortsatte han til sin Død sin
dantologiske Forfattervirksomhed. Sin store
Kommentar <i>Divina Commedia</i> naaede han ikke at
faa udg., men 1874—82 kom i 5 Bd en Udg. af
alle Digterens mindre Værker, baade de lat.
og de ital. Hertil slutter sig <i>La Commedia di
Dante Alighieri raffermata nel testo giusta la
ragione critica e l'arte dell' autore</i> (1880),
<i>Metodo di commentare la Divina Commedia</i> (1856),
<i>Delle benemerenze di Dante verso l'Italia e
la civiltà</i> (1860) og adskillige Tidsskriftafh. Mere
ell. mindre berørende Dante's Værker er
endvidere en Rk. filologiske o. l. Arbejder,
nemlig <i>Alcune prose</i> (1851), <i>Sul vivente linguaggio
della Toscana</i> (1865), <i>Arte, patria e religione</i>
(1870), <i>Moralità e poesia del vivente linguaggio
toscano</i> (1871) og <i>Delizie del parlare toscano</i>
(2 Bd, 1884). En Fortælling, <i>Tre vittime del
lavoro</i> adskiller sig fra G.'s øvrige
Forfattervirksomhed.
<i>(E. G.). E. M-r.</i>
</chapter>

<chapter name="Giuliano, Monte San">
<b>Giuliano</b> [dзu'l<sub>i</sub>ano], <sp>Monte San</sp>, se <sp>Eryx</sp>.
</chapter>

<chapter name="Giuliano in Campania">
<b>Giuliano in Campania</b> [dзu'l<sub>i</sub>ano-in-kam
'pan<sub>i</sub>a], By i Syditalien, Prov. Napoli, 10 km
NV. f. Casoria, har (1911) 15700 Indb.
</chapter>

<chapter name="Giuliari, Giambattista Carlo">
<b>Giuliari</b> [dзu'l<sub>i</sub>ari], <sp>Giambattista Carlo</sp>,
Greve, ital. Litteraturhistoriker, f. 24. Apr.
1810 i Verona, d. 4. Febr 1892 smst. Hans
Liv henrandt mellem Bøger, og Bøger er dets
fleste Gerninger, vidnende om sjælden Flid og
Arbejdsomhed. 1836 oprettede han i Verona
nogle Skoler efter wiensk System. Han
studerede Teologi i Rom og blev 1856 Domherre
i Verona og Bibliotekar ved Byens <i>Biblioteca
Capitolare</i>. 1867 valgtes han til Medlem af
Berlin-Akademiet. G.'s Værker er af forsk.
Indhold: veronesisk Lokalhistorie,
Biblioteksvæsen og Bibliografi, Sprogvidenskab,
Dante-Forskning, Teologi og Kirkehistorie, den
ældre ital. Litt. m. m. Fremhæves kan bl. m. a.
<i>Di alcuni autografi inediti di Feo Belcari</i>
(1832), <i>Nuova Serie di Aneddoti</i> (1865—80),
<i>Memoria bibliografica Dantesca</i> (1865), <i>Sopra un
codice di rime stimate inedite dell' Alighieri</i>
(1865), <i>Cinque discorsi dell' Alighieri dalla sua
statua in Verona</i> (1865—68), <i>Degli studii di
filologia comparata</i> (1866); <i>Colpo d'occhio sulle
biblioteche d'Italia</i> (1867), <i>Il libro di Teodulo</i>
(1870), <i>Delle emigrazioni letterarie italiane</i>
(1871), <i>Bibliografia del dialetto veronese</i> (1872),
<i>Storia della musica sacra in Verona</i> (2 Bd,
1874—79), <i>Della letteratura veronese e delle sue
opere a stampa al cadere del secolo XV</i> (1876),
<i>Francesco Petrarca e la sua scoperta delle
epistole di M. T. Cicerone in Verona</i> (1876),
<i>Diplomi imperiali recentemente scoperti</i> (1879),
<i>Monumenti per la storia veronese</i> (1880), La
<i>conversione di San Paolo ed il suo apostolato</i>
(1881), <i>Istoria monumentale, letteraria,
paleografica della Capitolare Biblioteca di Verona</i>
(1882, i <i>Archivio veneto</i>).
<i>(E. G.). E. M-r.</i>
</chapter>

<chapter name="Giulietti, Giuseppi Maria">
<b>Giulietti</b> [dзu'l<sub>i</sub>æt.i], <sp>Giuseppi Maria</sp>,
ital. Afrikarejsende (1848—81). G. overtog 1881
efter tvende tidligere Besøg i de nuv. ital.
Besiddelser ved det Røde Hav Ledelsen af en
Ekspedition, som fra Assab-Bugten skulde
drage ind i Landet, men nogle faa Uger efter
Afrejsen fra Kysten i Maj Maaned blev han
dræbt af de Indfødte tillige med fl. af sine
Ledsagere.
<i>C. A.</i>
</chapter>

<chapter name="Giulio, di Pietro de' Giannuzzi">
<b>Giulio</b> ['dзul<sub>i</sub>o], <sp>di Pietro de' Giannuzzi</sp>
(ɔ: G., Pietro's Søn, af Familien Giannuzzi),
ogsaa <sp>G. Pippi</sp>, kaldet <sp>G. Romano</sp> (ɔ:
