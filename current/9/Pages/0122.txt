Frøbedsplanter ɔ: saa unge Planter, at man ikke
behøvede at omprikle dem; de andre
Planteskoler kaldtes da »Bomskoler« (<i>Baumschulen</i>).
<i>C. V. P.</i>
</chapter>

<chapter name="Frøskæl">
<b>Frøskæl</b> (bot.) kaldes hos Granfamilien det
i Akslen af Koglens Dækskæl siddende, brede
og flade, træagtige Skæl (ogsaa kaldet
<sp>Kogleskællet</sp>), paa hvis Overside Frøene er
anbragte (se <sp>Granfamilien</sp>).
<i>V. A. P.</i>
</chapter>

<chapter name="Frøspredning">
<b>Frøspredning</b> (bot.) betegner det Forhold,
at Frøene fjernes kortere ell. længere fra
Moderplanten. F. har for Arternes Bestaaen og
videre Udbredelse den allerstørste Bet., idet der
derved er Mulighed for, at i det mindste nogle
af Frøene kommer paa saadanne Steder, hvor
de kan finde Betingelser for at spire og
udvikle ny Individer. Naar alt andet er lige, vil
derfor de Arter, som er bedst udstyrede m.
H. t. F., i Tilfælde af Konkurrence have størst
Sandsynlighed for at gaa af med Sejren. Det
er derfor paa Forhaand sandsynligt, «at vi bl.
de nu eksisterende Arter vil finde talrige
Bygningsforhold, som begunstiger F., og i
Virkeligheden forholder det sig ogsaa saaledes. At der
overhovedet gives Arter, der ikke synes at have
særlige Frøspredningsmidler, og hos hvilke i
det mindste Flertallet af Frøene ikke kommer
uden for den Plet, paa hvilken Moderplanten
staar, er paa den anden Side ikke vanskeligt
at forstaa, da Artens Eksistens ikke alene er
afhængig af F., men tillige af mange andre
Forhold, m. H. t. hvilke Arterne kan være i
forsk. Grad heldig udstyrede.

De forsk. Arter er ikke alene i forsk. Grad,
men ogsaa paa højst forsk. Maade udrustede
m. H. t. F., hvilket staar i nøje Forbindelse
med Arten af de frøspredende Faktorer; med
Hensyn hertil kan vi ordne Planterne i 4
Grupper, efter som F. foregaar ved Hjælp af 1)
Vind, 2) Vand, 3) Dyr, ell. 4) ved Hjælp af
særegne Mekanismer, hvorved Planten selv
udslynger Frøene. I øvrigt bet. <sp>Frø</sp>spredning
lige saa vel Spredning af Frugter som af Frø,
idet Frugter findes udstyrede med ganske
samme Midler til Spredning som Frø og altsaa
biologisk set bliver lig med Frø.

F. <sp>ved Vindens Hjælp</sp>. Hos mange
Plantearter er Frøene ell. Frugterne ikke
udstyrede paa en saadan Maade, at vi med
Sikkerhed kan tale om Tilpasning til F. hverken
ved Vindens Hjælp ell. ad anden Vej; saaledes
hos Planter med tunge Frø og Frugter, der
umiddelbart falder ned paa Jorden og ikke ell.
kun mere tilfældig bortføres af Dyr ell. paa
anden Maade (Eg, Bøg, Kastanje etc.). I
saadanne Tilfælde spiller dog Vinden alligevel
ofte en stor Rolle, idet Frugterne ell. Frøene
naturligvis lettest løsnes og rives løs fra
Planten, naar denne kraftig bevæges af Vinden,
hvorved Frø ell. Frugter kan slynges kortere
ell. længere bort. En stor Mængde, især
urteagtige Planter har oprette Kapsler, der kun
aabner sig i Spidsen, saa at Frøene ikke af sig
selv kan falde ud, men først fjernes ved, at
Planten sættes i Svingning, hvorved Frøene
kastes bort (Fig. 1); det samme er Tilfældet
hos mange Planter med Nødfrugt, idet Nødden
ell. Nødderne enten omsluttes af et opret 
Bæger (mange Labiater o. s. v.) ell. af et Svøb
(Haremad o. a.), der hindrer Nødderne i at
falde ud, før Planten sættes i Svingning. En
videre Udvikling heraf har vi i saadanne
Kapselfrugter, der, f. Eks. hos Valmuer, aabner sig
i Spidsen ved forholdsvis smaa Huller, gennem
hvilke Frøene maa slynges ud (Fig. 2). At vi
her har at gøre med bestemte Tilpasninger,
ses hos Klokke-Arterne (<i>Campanula</i>, Fig. 3),

<img>Fig. 1. Kapsel af Aften-Pragtstjerne (nat. størrelse)</img>

<img>Fig. 2. Kapsel af Korn-Valmue (2 Gange forstørret).</img>

<img>Fig. 3. Kapsel af Klokkeblomst.</img>

hvoraf nogle har oprette, andre nikkende
Kapsler: de første aabner sig ved Huller i Spidsen,
de sidste ved Huller ved Grunden af Kapselen,
i begge Tilfælde befinder Hullerne sig altsaa i
den opadvendte Del af Kapselen, og Frøene
kan kun komme ud, naar Planten sættes i
Svingning, hvorved Frøene kastes ud gennem
Hullerne, og de har derved Udsigt til at
komme et godt Stykke bort fra Moderplanten. I
alle de Tilfælde, som de anførte Eksempler
skal illustrere, er Frøene ell. Frugterne
forholdsvis tunge, saa at Vinden ikke kan føre
dem bort; F. foregaar her ved Kastning, idet
Vinden sætter Planten ell. dens Grene i
Svingning. I de mere udprægede Tilfælde af F. ved
Vindens Hjælp bortfører Vinden direkte
Frøene ell. Frugterne, og disse er da udstyrede
paa en, hos de forsk. Arter forsk. Maade, som
betinger en saadan Bortførelse (Fig. 4 og 5);
enten er de meget smaa og lette (Orkideer,
Pyrolaceer o. a.) ell. forsynede med
Flyveapparater i Form af Haar (Dunhammer,
Kæruld, nogle Græsser, Pil, Poppel, Skovranke,
Kobjælde, Bomuld, Fjeldsimmer, Dueurt,
Asclepiadeer, Apocyneer, Baldrian, de fleste
Kurvblomstrede o. s. v.) ell. Vinger (mange
Naaletræer, Birk, Æl, Avnbøg, Ælm, Ahorn [se
<sp>Acer</sp>, Fig.], Lind, Ask, nogle
Skærmplanter, mange Bignoniaceer o. s. v.). Saavel
Haarene som Vingerne kan have en meget
forsk. Uddannelse og Plads; i de Tilfælde, hvor
det er Frugter (Nødder), der spredes, sidder
Flyveapparatet ikke altid paa Frugten selv, men
