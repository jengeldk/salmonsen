en Streng paa 476 m (400 gl. <sp>Paris-Alen</sp>)
vejer; 1 Denier, Silke-Denier, er d. s. s. 1
<sp>Grain</sp>, 1/24 <sp>Denier</sp>, gl Paris, <sp>poids de
marc</sp> = 0,0531 g. Bruges i Paris, Avignon,
London, Krefeld o. s. v. 2) <sp>Det ny fr.
System</sp> (<i>nouveau titre</i>): Numret = Antallet af
Deniers pr 500 m. Bruges i Lyon. 3) <sp>Det ny
Turin-System</sp> (<i>titulo italiano</i>): Numret =
Antallet af halve Decigram pr 450 m. Bruges i
Italien, Schweiz og Wien. 4) <sp>Det gl.
Milano-System</sp> (<i>titulo vecchio di Milano</i>):
Numret = Antallet af Milano Denari pr 476
m, 1 Denaro = 0,051 g. Bruges i Milano og
Wien. 5). <sp>Det internationale System</sp>:
Numret er lig Antallet af Decigram pr 1000 m
ell. Antallet af halve Decigram pr 500 m. —
Floretsilke nummereres ligesom Bomuldsgarn
ell. efter det internationale System (Antal m
pr g). (<sp>Litt</sp>.: <sp>C. Hage</sp>, »Haandbog i
Handelsvidenskab«; <sp>Sonndorfer</sp>, »Technik des
Welthandels« [Wien 1889]).
<i>(N. J. B.). Th. O.</i>
</chapter>

<chapter name="Garnpresse">
<b>Garnpresse,</b> se <sp>Garn</sp>.
</chapter>

<chapter name="Garntavle">
<b>Garntavle,</b> se <sp>Garn</sp>.
</chapter>

<chapter name="Garntjæring">
<b>Garntjæring,</b> se <sp>Garnbarkning</sp>.
</chapter>

<chapter name="Garntrykning">
<b>Garntrykning,</b> se <sp>Farveri</sp>.
</chapter>

<chapter name="Garnvinde">
<b>Garnvinde,</b> se <sp>Garn</sp>.
</chapter>

<chapter name="Garnvægt">
<b>Garnvægt,</b> se <sp>Garn</sp>.
</chapter>

<chapter name="Garo">
<b>Garo,</b> en Folkestamme i det sydvestlige
Assam i Forindien, hvor den lever i de
saakaldte <sp>G. Hills</sp>, der udgør et eget Distrikt,
der dog ikke udelukkende bebos af G. — G.,
der udgør c. 125000, taler et Enstavelsessprog,
der er blandet med ariske Elementer. Som
Helhed er dog Stammens etniske
Slægtskabsforhold usikre. G., der er krigerske, gjorde i
18. Aarh. hyppigt Plyndringstogter til
Lavlandet, og i 19. var der hyppigt Krigstilstand i
Distriktet, indtil det 1873 lykkedes
Englænderne at bringe endelig Ro tilveje.
<i>H. P. S.</i>
</chapter>

<chapter name="Garofalo">
<b>Garofalo,</b> egl. <sp>Benvenuto Tisi</sp>, kaldet
il G. efter Nelliken, som han førte i sit Vaaben,
italiensk Maler, f. 1481 i Ferrara, d. sammesteds
1559. Han lærte først i Ferrara hos Dom.
Panetti, derefter i Cremona hos Boccaccino, i
Rom hos Giov. Baldini, kom i Bologna under
L. Costa's Indflydelse, men paavirkedes
stærkest af Rafael under et senere Ophold i Rom;
hans Hovedvirkeplads var dog Ferrara, hvor
Hertugen sysselsatte ham stærkt. G. var en
duelig Kolorist, der kunde raade over en
pragtfuld Farve; i tidlige Værker er han ferraresisk,
farverig og frisk; senere maler G., den
ferraresiske Rafael, efter Rafael'sk Skema i den
store Stil, men uden dybere Følelsesindhold,
og hans seneste Værker har en ret
haandværksmæssig Karakter; Kabinetsstykker af ham,
som »Bacchanal« i Dresdens Gal., kan næsten
virke nederlandsk; i det dekorative kan han
være fortrinlig, saaledes i de graat i graat
malede Loftsbilleder — Rafael'ske i Formen —
i det ærkebiskoppelige Seminar i Ferrara (1519).
Værker: »Madonna del Pilastro«. »Lazarus'
Opvækkelse« (1532), »Kongernes Tilbedelse« (1537),
»Gethsemane« m. v. (alle i Ferraras Ateneo),
»Marias Besøg hos Elisabeth« (Pal. Doria,
Rom), »Kristi Himmelfart« (Pal. Chigi, Rom),
det smukke »Madonna i Glorien« (Venezias
Akad.), Fresken »Judas-Kysset« — et af hans
bedste Værker — i Ferraras S. Francesco;
andre Arbejder i Louvre (»Holl. Familie«,
»Madonna«, to Selvportr.), London, Petrograds
Ermitage, Kaiser Friedr. Mus. i Berlin m. v.
I de senere Aar var G. blind.
<i>A. Hk.</i>
</chapter>

<chapter name="Garofalo, Raffaele">
<b>Garofalo,</b> <sp>Raffaele</sp>, Baron, ital. Retslærd,
f. 18. Novbr 1851 i Neapel, 1872 Auditør,
offentlig Anklager 1880, Domstols-Vicepræsident
i Neapel 1888, Domstols-Præsident i Ferrara
1890, Prof. i Neapel, Medlem af Appelretten
smst., 1899 af Kassationsretten i Rom, derefter
Formand for Appelretten i Neapel, 1906
Generalprokurør ved Appeldomstolen i Venezia;
Senator. 1893 overdrog Justitsministeriet G. at
udarbejde en ny Straffeproceslov. Den af
Lombroso indledede naturvidenskabelige Retning
inden for Strafferetten fandt ivrig Tilslutning
hos G.; sammen med Ferri overtog han
Førerskabet over den kriminal-antropologiske Skole.
I <i>Di un criterio positivo della penalitá</i> (1882) og
særlig i sin <i>Criminologia</i> (1885, 2. Udg. med
Tillæg af Luigi Carelli [1891]; overs. paa Sp.,
Portug. o. a., paa Fr. af Forf. selv. 5. Udg.
1905) brød han Staven over den hidtidige
formelt-juridiske Opfattelse af Forbryderen; i den
sidste Udg. af dette Værk har han udtalt
Tanken om en international Straffelov. G.'s øvrige
frugtbare Forfattervirksomhed falder i to
Hovedafsnit, et sociologisk og et kriminologisk.
Af hans sociologiske Skr kan fremhæves <i>La
superstizione socialista</i> (2. Udg. 1895), <i>Fed.
Nietzsche e l'idea individualista</i> (1899), <i>Idee
sociologiche e politiche di Dante, Nietzsche e
Tolstoi. Studi</i> (1907) o. a., af de kriminalistiske
<i>Riparazione alla vittime del delitto</i> (1887), <i>La
classificazione dei delinquenti nella le legislazione
penale</i> (1897), <i>Il codice penale della colonia
Eritrea</i> (I—II, 1908—09) o. m. a. En Mængde
Bidrag har G. leveret til de penitentiære
Kongresser, til <i>Rivista pratica d'dottrina e
giurisprudenza</i>, <i>La nuova antotogia</i> o. a. Tidsskr. Han
er en bestemt Modstander af Jury i kriminelle
Sager.
<i>Fz. D.</i>
</chapter>

<chapter name="Garo Hills">
<b>Garo Hills</b> [g<sub>a</sub>'ro<sub>u</sub>-'hi£z], Distrikt i den
indobritiske Prov. Assam, 8156 km<sup>2</sup> med (1910)
158936 Indb., hvoraf 20827 Hinduer, 8320
Muhammedanere, 5439 Kristne. 124144
Aandedyrkere. Landet er bjergfuldt, regnrigt,
skovrigt, beboet af de til den mongoloide Race
hørende Garoer. Hovedstad er Tura,
<i>M. V.</i>
</chapter>

<chapter name="Garo-n-Bautschi">
<b>Garo-n-Bautschi,</b> se <sp>Jakoba</sp>.
</chapter>

<chapter name="Garonne, la">
<b>Garonne, la</b> [la-ga'rån] (lat. <i>Garúmna</i>),
Sydfrankrigs største Flcd, udspringer paa spansk
Grund i Pyrenæerne i Aran-Dalen, Prov.
Lérida, 1872 m o. H. Efter 45 km's Løb træder
Floden gennem den snævre Kløft <i>Pont du Roi</i>
(580 m o. H.) ind paa fr. Territorium, løber
mod N. til Montrejeau, hvor den i venstre
Bred optager den vandrige Neste og vender sig
mod Ø. Ved St-Martory afgiver G. en betydelig
Mængde Vand til <i>canal de St-Martory</i>, til
kunstig Vanding. Med nordøstlig Hovedretning
gennemstrømmer G. Toulouses frugtbare Sletter,
optagende i højre Bred Salat og den vandrige
Ariège. Ved Toulouse, hvor Flodens Vandspejl
er c. 120 m o. H., leverer G. Drivkraft til en
Mængde industrielle Virksomheder og staar i
Forbindelse med <i>canal du Midi</i>, der fører til
