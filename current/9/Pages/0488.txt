i den fortil aabne Cylinder. Tætheden mellem
Cylinder og Stempel tilvejebringes ved en Del
fjedrende Støbejernsringe, der er indlagte i
Riller i Stemplet. Krumtapakslen bærer Svinghjul
dg-Remskive, og desuden sidder der paa den
et Tandhjul <i>V</i>, der gennem et andet Hjul <i>U</i>
driver Styreakslen <i>T</i>, hvorpaa sidstnævnte Hjul
er anbragt. Denne Aksel, der paa nyere
Maskiner oftest drives ved Skruehjul i St. f. de her
viste koniske Hjul, udfører kun een
Omdrejning, medens Krumtapakslen gør to
Omdrejninger, og den har den Opgave at styre de
Organer, gennem hvilke Indstrømning af Gas
og Luft, Udstrømning af
Eksplosionsprodukterne, Tændingen og endelig Reguleringen
iværksættes. Indstrømning af Gas og Luft sker
gennem Glideren <i>G</i>, medens Stemplet bevæger sig
frem imod Krumtappen. Under Tilbagegangen
sammentrykkes den indsugede Blanding, og
naar Stemplet naar sin bageste Stilling,
tilvejebringer Glideren Forbindelse mellem
Cylinderens Indre og en i Glideren selv
brændende lille Flamme, hvorved Tændingen og altsaa
Eksplosionen sker. Under Stemplets Fremgang
ekspanderer Eksplosionsprodukterne, og
Stemplet modtager Arbejde, der afgives til
Krumtapakslen; under den derpaa flg. Tilbagegang af
Stemplet udstødes Eksplosionsprodukterne
gennem Udblæsnmgsventilen <i>P</i>, som aabnes fra
Styreakslen ved Hjælp af Vægtarmen <i>Q</i>. Endnu
skal nævnes Regulatoren <i>X</i>, der ogsaa drives
fra Styreakslen ved Hjælp af koniske Tandhjul,
og som besørger Reguleringen af Maskinens
Hastighed paa den Maade, at den sørger for,
at der ingen Gas indsuges, altsaa ingen
Eksplosion finder Sted, naar Maskinens Hastighed
bliver for stor.

Glideren, der har den dobbelte Bestemmelse
at indlade Gas og Luft og at bevirke
Tændingen, er en i og for sig genial Opfindelse af
Otto; den anvendtes i mange Aar og gjorde i
det hele fortrinlig Tjeneste. Under Brugen
kunde den dog undertiden volde
Vanskeligheder, thi saa snart den blev lidt utæt, hvilket
kunde hænde, naar den var spændt for stærkt
ell. for svagt til, ell. naar der i Olien var
Urenheder, var den ikke mere paalidelig, men
navnlig Tændingen var tilbøjelig til at svigte. Omkr.
1890 blev det derfor mere og mere alm., at
man forlod Glideren og erstattede den dels med
en anden Tændeindretning, dels med en Ventil,
»Blandingsventilen«, gennem hvilken Gas og
Luft føres ind i Cylinderen. Blandingsventilen
er ligesom Udblæsningsventilen og den af
Regulatoren paavirkede Gasventil en simpel
Kegleventil, der bevæges fra Styreakslen.
Tændeindretningen er undertiden elektrisk — et lille
magneto-elektrisk Apparat, der frembringer en
Gnist inde i Cylinderen — langt hyppigere dog
et »Gløderør« ɔ: et i den ene Ende lukket
rørformigt Legeme, der ved en Gasflamme
holdes glødende. En styret Ventil tjener til, naar
Tændingen skal finde St., at tilvejebringe
Forbindelse mellem Rørets Indre og Maskinens
Cylinder; Blandingen i denne er da
komprimeret og strømmer ind i det glødende Rør,
hvor den tændes. Med Maskiner af denne Art
er der naaet meget tilfredsstillende økonomiske
Resultater, idet en effektiv HK. kan fremstilles
med et Gasforbrug af mellem 1/2 og 1 m<sup>3</sup> Gas
i Timen efter Maskinens Størrelse.

Et meget stort Antal Firmaer overalt i
Verden tog fat paa Fabrikation af Gasmaskiner.
For det meste fulgtes Otto's Princip, altsaa
Firtakt-Systemet. Dog anvendes ogsaa saavel
»Totakt« som »Sekstakt«.

Ved Totakt-Maskinen komprimeres
Blandingen af Gas og Luft i en særlig »Ladepumpe«,
forinden den træder ind i Arbejdscylinderen.
Saadanne Maskiner byggedes i Firserne af
Körtings i Hannover, Benz i Mannheim o. fl., men
senere er Totakt-Systemet blevet forladt ved
mindre og mellemstore Maskiner, hvorimod det
benyttes ved store Maskiner, hvorom senere.

Ved Sekstakt-Maskinen (Griffin i England)
søgte man at opnaa en renere Gasblanding og
dermed en kraftigere Eksplosion, idet man ud
over Firtaktens 4 Slag benyttede et femte og
sjette Slag til Indsugning og Udblæsning af ren
Luft, hvorved Resterne af
Forbrændingsprodukterne fjernedes fra Cylinderen. Denne Type
forsvandt dog hurtigt igen, ligesom adskillige
særlige Konstruktioner, der var dukkede op i
de Aar, da Otto's Patenter endnu var gyldige;
dog er der mellem de forsk. Firmaers
Maskiner mange Afvigelser i Detailudførelsen, og
der er i Aarenes Løb gjort ikke faa vigtige
Forbedringer, navnlig sigtende til at forhøje
Kraftudviklingen og Økonomien, idet man har
faaet bedre Forstaaelse af, hvad der foregaar
inde i Cylinderen, altsaa Forbrændings- og
Eksplosionsfænomenerne.

Maskinerne byggedes indtil Beg. af dette
Aarhundrede i Størrelser fra en Brøkdel af en HK.
til fl. Hundrede HK., og de fremstilledes baade
enkeltcylindrede og som Tvillingmaskiner, med
to ell. endog fl. Cylindre, idet man derved
opnaaede dels større Regelmæssighedsgrad, dels
at Cylinderens Dimensioner ikke blev alt for
store. Mindre Maskiner — indtil c. 10 HK. —
dreves oftest med Lysgas, de større forsynedes
derimod gerne med Gas fra et særligt
Gasværk, der fremstillede enten »Trykgas« —
Dowson-Systemet — ell. »Sugegas«.

Her i Landet blev omkr. 1880 Fremstillingen
af Gasmaskinen optaget af Firmaerne J. G. A.
Eickhoff og Tuxen & Hammerich, senere af fl. a.
Tuxen & Hammerich byggede midt i
Halvfemserne Gasmaskiner paa indtil 250 HK.; i
Udlandet fandtes paa den Tid ikke meget større
Maskiner.

I de senere Aar anvendes Gasmaskiner ikke
saa meget. I den mindre Industri er de blevet
afløst af Elektromotorer, mellemstore Maskiner
i mange Tilfælde af Dieselmotorer. Ogsaa
Indførelsen af stærkt overhedet Damp har
bevirket, at man i mange Tilfælde har anvendt
denne Drivkraft fremfor Gasmaskinen med særligt
Gasværk, da Økonomien var omtr. den samme,
men Dampmaskinens Driftssikkerhed større og
Vedligeholdelsesudgifterne mindre, hvortil
yderligere kommer, at Spildedampen i mange
Tilfælde kan finde Anvendelse. Et ikke ringe
Antal mellemstore Gasmaskiner anvendes dog
stadig; dels i Fabrikker, navnlig i Gasværker, dels
i Elektricitetsværker paa Landet, hvor
