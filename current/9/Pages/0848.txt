sig med sorte Linier paa lys Grund. Det er
ligeledes en Fordel, at man ikke her, som ved
anden Radering, skal tegne omvendt. Hvor
Afstanden mellem Linierne ikke er meget ringe,
maa Dækgrunden forhøjes; derefter indstøves
den med fint Grafitpulver, og over hele Pladen
gøres nu en galvanoplastisk Udfældning, der
behandles som andre Klicheer til Bogtryk. G.
bruges næppe mere i Praksis.
<i>E. S—r.</i>
</chapter>

<chapter name="Glykocholsyre">
<b>Glykocholsyre,</b> <sp>Cholsyre</sp>,
<sp>Chologlycinsyre</sp>, C<sub>26</sub>H<sub>43</sub>NO<sub>6</sub>, findes som Natriumsalt i
Galden hos Mennesket og de fleste Dyr — dog
ikke hos Kødæderne —, rigeligst i Oksegalde.
Den danner haarfine, farveløse Naale, der
smager sødt og derefter intensivt bittert, og er
letopløselig i Alkohol, tungopløselig i Vand og
i Æter; G. reagerer surt, virker antiseptisk og
smelter ved 132—134°; ved Kogning med
Alkalier giver den Glycin og Cholsyre; dens
farveløse Opløsning i koncentreret Svovlsyre
bliver ved Ophedning med Sukker intensiv
purpurrød (Galdereaktion).
<i>(O. C.). R. K.</i>
</chapter>

<chapter name="Glykogen">
<b>Glykogen,</b> n.C<sub>6</sub>H<sub>10</sub>O<sub>5</sub>, er et Stivelse
nærstaaende Kulhydrat, der findes i den dyriske
Organisme, særligt i Pattedyrenes Muskler,
Lever og Blod, samt rigeligt i Østers. Det danner
et farveløst Pulver, der er uopløseligt i
Vinaand og i Æter, men letopløseligt i Vand,
hvormed det danner en opaliserende
Opløsning, der drejer det polariserede Lys stærkt til
højre; ved Hydrolyse med Enzymer giver G.
en Dekstrin og Maltose, med fortyndede Syrer
d-Glykose. G. tjener i Legemet som Kraft- og
Varmekilde; det opspares ved Fordøjelse i
Leveren for ved senere indtrædende Mangel
efterhaanden igen at tilføres Blodet, idet det
sandsynligvis først spaltes under Dannelse af
Druesukker. Ved længere Tids Sult forsvinder G. af
Lever og Muskler.
<i>(O. C.). R. K.</i>
</chapter>

<chapter name="Glykokoll">
<b>Glykokoll,</b> se <sp>Glycin</sp>.
</chapter>

<chapter name="Glykol">
<b>Glykol,</b> <sp>Ætylenglykol</sp>, <sp>Ætylenalkohol</sp>,
C<sub>2</sub>H<sub>4</sub>(OH)<sub>2</sub>, er en toatomig (divalent) Alkohol,
der fremstilles ved Ophedning af Ætylenbromid
med en Opløsning af Kaliumkarbonat: C<sub>2</sub>H<sub>4</sub>Br<sub>2</sub>
+K<sub>2</sub>CO<sub>3</sub> + H<sub>2</sub>O = C<sub>2</sub>H<sub>4</sub>(OH)<sub>2</sub> + 2KBr. Den
danner en farveløs, noget olieagtig Vædske, der
koger ved 197° og smager sødt. Dens
Vægtfylde er ved 0° 1,128; ved lav Temp. stivner den
og smelter atter ved ÷ 11,5°. Ved Iltning giver
G. først <sp>Glykolsyre</sp> og derefter Oxalsyre,
C<sub>2</sub>O<sub>2</sub>(OH)<sub>2</sub>.
<i>(O. C.). R. K.</i>
</chapter>

<chapter name="Glykoler">
<b>Glykoler,</b> toatomige Alkoholer, afledede af
Parafinerne CnH<sub>2</sub>n+2 ved Erstatning af to
Brintatomer med Gruppen Hydroxyl (se
<sp>Alkoholer</sp>).
<i>(O. C.). R. K.</i>
</chapter>

<chapter name="Glykolsyre">
<b>Glykolsyre,</b> det første Led i Rækken af de
saakaldte Oxysyrer ell. Alkoholsyrer
(Glykolsyrerækken), CH<sub>2</sub>(OH).COOH, er et
Iltningsprodukt af Glykol og er den simpleste
Alkoholsyre, man kender; den optræder baade som
Alkohol og som Syre, da den saavel indeholder
den for Alkoholerne karakteristiske Gruppe
CH<sub>2</sub>OH som den for Syrerne ejendommelige
Gruppe COOH. Den er Eddikesyrens Oxysyre,
idet den afledes af sidstnævnte Syre ved
Erstatning af et Brintatom i Radikalet med
Gruppen Hydroxyl:
<table>
<td c>CH<sub>2</sub>.COOH<td c>CH<sub>2</sub>(OH).COOH
<td c>Eddikesyre<td c>Glykolsyre.
</table>

G. fremstilles af Monokloreddikesyre ved
Kogning med Vand og Kaliumhydroxyd. Den findes,
i Naturen i umodne Vindruer, i den vilde Vins
Blade og i Roesaft. Ren G. danner farveløse
Krystaller, der smelter ved 80° og er meget
letopløselige i Vand; af Salpetersyre iltes den
til Oxalsyre.
<i>(O. C.). R. K.</i>
</chapter>

<chapter name="Glykolursyre">
<b>Glykolursyre,</b> se <sp>Hydantoïn</sp>.
</chapter>

<chapter name="Glykon">
<b>Glykon,</b> atheniensisk Billedhugger fra den
rom. Kejsertid, antagelig 1. Aarh. e. Kr. Hans
Navn findes paa en bekendt Kolossalfigur, den
»farnesiske Herakles«, en fri Kopi efter
Lysippos, med overdreven Fremhævelse af
Muskulaturen; den fandtes 1540—49 i Caracalla's
Termer, nu i Mus. i Neapel. Paa to andre
Statuefodstykker menes Navnet at være falsk.
<i>H. A. K.</i>
</chapter>

<chapter name="Glykonisk Vers">
<b>Glykonisk Vers</b> (<i>versus Glyconeus</i>), et af
en gr. Lyriker Glykon opfundet Versemaal, som
bestaar af en tostavelses Indledningsfod, en
Daktylos, en Trochæ og en Stavelse: ⏓⏑—⏑
⏑—⏑⏓. V. efterfulgte af et ferekrateisk
danner den glykoniske Strofe.
<i>K. H.</i>
</chapter>

<chapter name="Glykonsyre">
<b>Glykonsyre</b> (d—G), <sp>Glukonsyre</sp>,
<sp>Dekstronsyre</sp>, CH<sub>2</sub>OH(CHOH)<sub>4</sub>COOH, dannes ved
forsigtig Iltning af Druesukker (Glykose,
Dekstrose) og forsk. andre Sukkerarter. G. kendes
væsentlig som en Sirup, men næppe ren i fast
Form, idet den let afgiver Vand under
Dannelse af Laktonen C<sub>6</sub>H<sub>10</sub>O<sub>6</sub>. Ved Brintning
gendannes Druesukker, og ved forsigtig Iltning
dannes den tobasiske Sukkersyre COOH(CHOH)<sub>4</sub>
COOH. d—G. drejer det polariserede Lys
tilhøjre. En venstredrejende Form, l—G. faas
syntetisk af Arabinose. En Blanding af lige
Dele af begge giver inaktiv, i—G.
<i>R. K.</i>
</chapter>

<chapter name="Glykoproteider">
<b>Glykoproteider</b> er en Gruppe
»sammensatte« Proteinstoffer (<sp>Proteider</sp>), der ved
Nedbrydning dels giver Æggehvidestoffer og
disses sædvanlige Nedbrydningsprodukter og
dels Kulhydrater; hertil hører Mucin- og visse
Slimstoffer. G., der er uopløselige i Vand, har
sur Karakter og er opløselige i svage
Opløsninger af Alkali- ell. Kalkhydrat; disse
Opløsninger koagulerer ikke ved Opvarmning og
fældes — i Modsætning til tilsvarende
Opløsninger af de egl. Æggehvidestoffer — ikke af
Salpetersyre. P. Gr. a. Indholdet af det
kvælstoffrie Kulhydrat i Molekylet indeholder G.
mindre Kvælstof end de egl. Proteinstoffer, nemlig
omkr. 12 %.
<i>R. K.</i>
</chapter>

<chapter name="Glykose">
<b>Glykose,</b> <sp>Druesukker</sp>, <sp>Dekstrose</sp>,
C<sub>6</sub>H<sub>12</sub>O<sub>6</sub> ell. CH<sub>2</sub>(OH).(CHOH)<sub>4</sub>.CHO, er et
Kulhydrat, der hører til de saakaldte Heksoser,
og som besidder aldehydagtige Egenskaber; ved
forsigtig Iltning iltes G. til Glykonsyre (s. d.),
og er derfor en Aldose; ved stærkere Iltning
dannes Sukkersyre, hvis Dannelse benyttes til
Paavisning af G. Ved Brintning giver G. en
seksatomig Alkohol, <sp>Sorbit</sp>; G.'s Osazon
(Glukosazon) krystalliserer i gule, i Vand tungt
opløselige Naale, der smelter ved 205°. G.
forekommer udbredt i Planteriget, saaledes i
Vindruer, søde Frugter, Blomster o. s. v.;
under Sukkersyge (Diabetes) optræder det i
Urinen undertiden i meget rigelig Mængde (se
<sp>Glykosuri</sp>). Det opstaar ved Hydrolyse af
mange Glykosider og Polysaccharider
(Rørsukker, Stivelse o. s. v.). I Laboratorierne
