Kombination af galvanisk og faradisk Strøm
(Jævnstrøm og Induktionsstrøm).
<i>H. M. H.</i>
</chapter>

<chapter name="Galvanoglyfi">
<b>Galvanoglyfi,</b> ogsaa kaldet
<sp>Galvanoglyptik</sp>, en primitiv, forlængst opgivet
Metode til Fremstilling af enkle Illustrationer for
Bogtryk. En Metalplade dækkedes med en
mindst 1 mm tyk Dækgrund af Voks og Gummi,
i hvilken Tegningen ridsedes med Naal. Af den
saaledes behandlede Plade dannedes der ved
sædvanlig galvanoplastisk Udfældning (se
<sp>Galvanoplastik</sp>) en Trykform med mindst 1
mm ophøjet Relief.
<i>E. S-r.</i>
</chapter>

<chapter name="Galvanografi">
<b>Galvanografi,</b> en ældre, nu sjældnere fulgt
Fremgangsmaade ved Fremstilling af
Trykplader for visse Slags <sp>Dybtryk</sp> i Tuschmanér
(<i>Aquatinta</i>). Tegningen udførtes paa en
forsølvet Kobberplade med Pensler og ved Hjælp af
en tyktflydende, dækkende Farve, hvorved
Tegningen fremtraadte med et mere ell. mindre
højt Relief. Den saaledes behandlede Plade
gjordes derefter til Genstand, for Udfældning i
et galvanisk Bad (se <sp>Galvanoplastik</sp>), og
efter Dages ell. Ugers Ophold i Badet fremkom
en omvendt Kopi, i hvilken Tegningen
fremtraadte som fordybet Relief. Kopiens Bagside
understøbtes nu med et let smelteligt Metal
(Vismut, tin, Bly), afrettedes i Plan paa en
Drejebænk og var derefter færdig til Tryk i
Kobbertrykpresse. Denne Fremgangsmaade blev
1842 opfundet af Fr. v. Kobell i München.
Schöninger og Freimann i München
simplificerede Fremgangsmaaden ved først at gøre
Kobberpladen ru med en Rulette, hvorefter de
udførte Tegningen med litografisk Kridt. Til
Kridtlagenes Tykkelse paa den ru Flade
svarede mere ell. mindre stærke Fordybninger i
den galvanoplastiske Kopi, og Overgangene i
Skyggernes Tæthed blev derved blødere end
ved v. Kobell's Metode. Galvanoplastiske
Kopier af kobberstukne Plader kaldes ogsaa G.
En anden, ogsaa nu sjældnere benyttet
Fremgangsmaade til galvanisk Fremstilling af
Klichéer for <sp>Bogtryk</sp> er <sp>Dallastypi</sp>,
opfundet 1873 af Englænderen Duncan Dallas.
En fint poleret forsølvet Metalplade blev
overtrukket med et 1—2 mm højt Vokslag, i
hvilket deri ønskede Tegning indridsedes med
for sk. spidsede Grifler. Tegningen (ell.
Graveringen) skulde naa helt gennem Vokslaget. Naar
Vokslagets Overflade efter Graveringen atter
var udjævnet, udfældedes Klichéen i et
galvanisk Kobberbad og blev derefter gjort færdig
til Tryk paa samme Maade som andre
galvaniske Udfældninger for Bogtryk.
<i>E. S—r.</i>
</chapter>

<chapter name="Galvanokaustik">
<b>Galvanokaustik</b> er den Anvendelse i
Kirurgien af den elektriske Strøm, hvorved man
bringer en tynd Platintraad til Glødning ved at
lade en passende stærk elektrisk Strøm
gennemstrømme den. Efter den Form, man giver
Platintraaden, kan man benytte Brændingen paa
forsk. Maade. Giver man Traaden et skarpt
Knæk, saa den danner en spids Vinkel, kan
man brænde punktformede Huller med den;
danner man ved Bankning den spidst bøjede
Traad om til at have Form som en lille Klinge
ell. som et V, kan man benytte den som en
lille glødende Kniv. Hvis man derimod benytter
en lang tynd og meget bøjelig Traad, kan man
anvende den som den saakaldte
galvanokaustiske Slynge, hvorved man kan fjerne
Svulster paa ellers vanskelig tilgængelige St. som
i <sp>Næse</sp>- og <sp>Svælghulerne</sp>; man
anbringer Slyngen om Svulstens Basis, og naar den
gløder, trækker man efterhaanden Slyngen
snævrere, og paa denne Maade skærer den
glødende Traad langsomt og uden Blødning
gennem Svulsten. — G. er i 1850'erne blevet
indført af <sp>Middeldorpff</sp> i Breslau i en
Periode, hvor man var ængstelig for
Operationer med Kniv og Saks (før Antiseptiken) paa
Grund af Saarsygdommene. Selv om Metoden
har holdt sig, har den dog langtfra faaet den
Bet., som Opfinderen tænkte sig.
<i>E. A. T.</i>
</chapter>

<chapter name="Galvanokaustik">
<b>Galvanokaustik</b> kaldes en Fremgangsmaade,
der gaar ud paa at danne Trykplader ved at
benytte galvanisk Gravering i Stedet for
sædvanlig Ætsning. En poleret Kobberplade
dækkes først med et tyndt Lag Dækgrund, der kan
sammensmeltes af 1 Del Voks, 1 Del
pulveriseret Mastiks og 2 Dele Asfalt. Bagsiden af
Pladen og den med samme forbundne
Ledningstraad overtrækkes med Skellakfernis ell.
Voks. I Dækgrunden raderes Tegningen, saa at
den blottede Kobber grund viser sig i alle
Linierne. Pladen anbringes derefter i et galvanisk
Udfældningsapparat, men saaledes, at den
danner den positive Pol, og lige over for og
parallelt med den anbringes en anden, lidt større
Kobberplade, der danner den negative Pol.
Naar Batteriet sættes i Virksomhed, vil den
galvaniske Strøm bevirke, at den raderede
Plade ætses, men kun paa de Steder, der er
blottede, og her vil altsaa fremkomme
fordybede Linier. Ætsning i det galvaniske Apparat
adskiller sig fra sædvanlig Ætsning med Syre
derved, at Linierne saa at sige kun ætses i
Dybden, men ikke ved Siderne. For at
frembringe et Billede med lysere og mørkere
Partier maa man i Reglen, ligesom ved sædvanlig
Radering, ætse flere Gange. Naar man antager,
at enkelte Partier er ætsede tilstrækkelig, tages
Pladen op, afvadskes godt og tørres, hvorved
man kan benytte Trækpapir, der ikke giver
Fnug. De Partier, der ikke skal ætses mere,
dækkes ved Hjælp af en Pensel med opløst
Dækgrund, og naar denne er blevet fast,
anbringer man atter Pladen i Apparatet og ætser
videre. Saaledes maa man tit efterhaanden
afdække de forskellige Partier og ætse 3—4 Gange
ell. oftere.
<i>(F. R. F.). C. E. A.</i>
</chapter>

<chapter name="Galvanokirurgi">
<b>Galvanokirurgi</b> indbefatter hele den
Kirurgi, der anvender den elektriske Strøm som
Middel, altsaa <sp>Elektropunktur</sp> (=
<sp>Galvanopunktur</sp>), <sp>Elektrolyse</sp>,
<sp>Galvanokaustik</sp>. En Smagssag er det, om man
ogsaa vil henregne den elektriske Behandling
af Muskler til G., som jo overhovedet Grænsen
mellem Kirurgi og den øvrige Medicin
vanskelig kan drages.
<i>E. A. T.</i>
</chapter>

<chapter name="Galvanokromi">
<b>Galvanokromi,</b> se <sp>Metalfarvning</sp>.
</chapter>

<chapter name="galvanomagnetiske Fænomener">
<b>galvanomagnetiske Fænomener,</b> se
<sp>Halleffekt</sp>.
</chapter>

<chapter name="Galvanometallurgi">
<b>Galvanometallurgi,</b> d. s. s.
<sp>Elektrometallurgi</sp> ell. <sp>Galvanoteknik</sp>.
</chapter>

<chapter name="Galvanometer">
<b>Galvanometer,</b> Instrument til Maaling af en
elektrisk Strøms Styrke ved Hjælp af dens
