bl. a. kan saadanne Pæle belastes stærkere,
ligesom de ogsaa paa en langt inderligere
Maade kan forbindes med det øvrige i
Bygningsværket indgaaende Murværk. Pælene
støbes i Forme af Træ, som oftest firkantede
og af lgn. Dimensioner som. Træpæle.
Indvendig findes et Skelet af
Rundjernsstænger (<i>s</i>), ofte 4,
1 i hvert Hjørne af Pælen, forbundne
indbyrdes ved vandrette Bøjler (<i>b</i>) af
Baandjern (Fig. 7). Omkr. dette Skelet
støbes fed og tæt Beton.
Blandingsforholdet kan være: 1
Del Cement til 3 à 4 Dele Sand og Grus, ell. 1 Del
Cement til 2 Dele Sand og 3 Dele Skærver e. l.
Pælene forsynes forneden med en Jernspids,
hvori Jernstængerne forbindes, ell., naar de
indgaar i en Spunsvæg som Spunspæle, blot med
en Beskyttelse af Pladejern (se tillige
<sp>Spunspæle</sp>). Undertiden udelades Beskyttelsen
ganske.

<sp>Sandpæle</sp> og <sp>Betonpæle</sp> benyttes kun
til ringe Dybde, 1 à 2 m; de fremstilles ved, at
man enten med et stort Bor (Telegrafbor) borer
det øvre Jordlag op ell. rammer en Træpæl og
trækker denne op; i de saaledes dannede
Huller fyldes Sand ell. Beton, og paa disse
Sand- ell. Betonpæle opføres Bygningen.

<img>Fig. 5.</img>

<img>Fig. 6.</img>

<sp>Pillefundamenter</sp> dannes af Piller af
Beton ell. Murværk, der føres ned til dybere
Jordlag; de danner egl. Overgangen mellem
Pælefundamenter og de Fundamenter, hvor
hele Bygningen: føres ned til fast Grund.

Pillerne føres ned til fast Grund paa fl. forsk.
Maader. Den simpleste er
<sp>Brøndgravningsmetoden</sp>, der kun kan anvendes
over Grundvandet, ell. til en ringe Dybde under
dette. Metoden bestaar i, at man gaar ned gennem
den bløde Bund med Brønde ell. Skakter,
der afstives med Tømmerrammer ell.
nedrammede Planker, og hvor den udgravede bløde
Grund, der i Reglen udgraves ved Haandknaft,
løftes til Vejrs i Spande, der hejses op ved et
over Brønden opstillet Spil. Arbejdet kan
fortsættes saa dybt, som mulig Vandtilstrømning
tilsteder. Naar fast Grund er naaet, opmures
(ell. støbes af Beton) Pillen i
den saaledes udgravede Brønd.

<sp>Brøndsænkningsmetoden</sp> adskiller sig fra
Brøndgravningsmetoden
derved, at Klædningen for den
Brønd, »Sænkebrønden«, med
hvilken man gaar ned gennem
det bløde Lag, dannes af selve
Pillens Yderskal, som i dette
Tilfæde er hul. Paa en saakaldt
Brøndkrans af Tømmer,
Planker, Smede- ell. Støbejern, hvis
egl. Bestemmelse er at danne
en stiv, forneden skarp Ring,
opmures en Ring af Pillens
udvendige Form. Udgravningen
foretages inden i den herved
dannede Brønd, og efter som
Jorden bortgraves, synker
Brøndkransen med den
paamurede Ring, og Brønden
bringes saaledes til at synke
dybere ved, at der stadig mures
videre foroven, medens der
udgraves indvendig.
Udgravningen sker enten ved
Haandkraft, hvorefter det udgravede
hejses til Vejrs i Spande, ved
Spandkæder ell. særlige
Ekskavatorer; ved Anvendelse af
disse sidste kan Udgravning
under Vand foretages, og denne
Metode egner sig derfor
fremfor den forrige til F. under
Vand. Efter at være sænket
til fast Bund udfyldes Pillens
hule Indre med Murværk ell.
Beton. I St f. at opmure
Ringene, hvoraf Brøndindfatningen
dannes, har man udført dem
af Beton ell. af Jernbeton; Fig.
8 viser Fundamentet for
en Kajmur i Stobcross Dok
i Glasgow, hvor den Del af Kajmuren, der
ligger under Vand, er dannet af et saadant
System af kløverbladformede Piller,
anbragte Side om Side og af en saadan Form, at
de slutter tæt til hinanden. Pillerne er dannede
af Ringe af Beton, stillede paa Brøndkranse
af Støbejern, og efter at Pillerne er sænkede
til fast Bund, er deres Hulrum udfyldte med
Beton; oven paa det saaledes dannede
Fundament er Kajmuren bygget.

<sp>Sænkebrønde</sp> kan ogsaa dannes af Jern,
Smede- ell. Støbejern, ell. som nævnt, af
Jernbeton, som hele Cylindre, der efter at være
sænkede til passende Dybde fyldes med
Murværk ell. Beton. I St f. at holde den bløde
Bund ude enten ved en Klædning

<img>Fig. 7</img>
