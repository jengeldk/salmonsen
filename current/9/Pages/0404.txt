Træbeholdere med Blybeklædning finder
Anvendelse. Strømkilden var i ældre Tid altid
elektriske Elementer, som oftest Daniell- ell.
Bunsens-Elementer, nu vel altid Dynamomaskiner
med 2—4 Volts Spænding; for at kunne
arbejde med den rette Spænding — 1 1/2—2 Volt
— maa hvert Bad være forsynet med en
passende variabel Modstand. Foruden Kobber
anvendes i G. ogsaa Sølv, Guld, Jern, Nikkel etc.,
dog kun i væsentlig ringere Udstrækning.

En vigtig Operation ved alle galvanoplastiske
Arbejder er Fremstillingen af den negative Form,
Matricen, der som ovf. nævnt kun sjældent
fremstiles ad galvanoplastisk Vej. Som Materiale kan
anvendes saa at sige ethvert fast Materiale, som ad
Afstøbningens ell. Aftrykningens Vej kan bringes
til at antage Originalens ydre Form saa nøje
som muligt, og som er uopløseligt i det til den
elektrolytiske Operation anvendte Bad. Ved
grovere Arbejder kan anvendes Gibs, med
hvilket Stof der paa sædvanlig Maade tages en
Afstøbning af den i Olie indsmurte Genstand.
Langt finere Kopier giver Guttaperka, der —
blødgjort i kogende Vand — under et ret høj
Tryk spændes ind mod Genstanden og lades
i Berøring med denne, indtil det er afkølet og
dermed hærdet. Ogsaa letsmeltelige Metaller
som Woods Metal, Roses Metal etc., og blødere
Metaller, særlig Bly, Voks, Parafinblandinger,
Lim med Tilsætning af Sirup o. s. v., finder
Anvendelse til Matrice-Fremstilling. Af hvilket
Stof nu end Matricen er fremstillet, maa den,
forinden Metaludfældningen kan finde Sted,
gøres ledende, hvad der som oftest sker ved
at overtrække den med Grafit, sjældnere med
fint fordelt Bly ell. Guldbronzepulver; dette kan
foretages med en Børste ell. ved særlige
Grafiteringsmaskiner. Formen ophænges nu i Badet
paa en saadan Maade, at Strømmen kan naa
ud til Matricens ledende Overflade, og man vil
snart se, at der begynder at udfælde sig et
Metallag paa Overfladen, hvis Tykkelse
efterhaanden vil forøges. Alt efter Formaalet
varierer den anvendte Strømtæthed og Varigheden
af Behandlingen betydeligt og dermed ogsaa
Tykkelsen af det erholdte Metallag; man kan
i c. 10 Timer opnaa omtr. 1 mm's Lagtykkelse,
naaar der arbejdes med en nogenlunde stor
Strømtæthed (c. 7 Amp. pr dcm<sup>2</sup>). Tilsidst tages
Formen op af Badet, afskylles og tørres,
Matricen skilles fra Metallaget og dette styrkes
ved, at der støbes et Lag af et letsmelteligt
Metal paa Bagsiden, om fornødent eftergaas
Overfladen for mindre Uregelmæssigheder med
Gravstik, Fil etc.

G. beror paa Iagttagelser af de i Daniell's
Elementet foregaaende Kobberudfældningers
Egenskab nøjagtig at gengive Overfladen af den
Metalelektrode, de er udfældet paa, som er
gjort af de la Rue i 1836 og Jacobi i 1838. Dun
fik hurtig stor Bet. til Fremstilling af Kopier
af Mønter, Antikviteter, Relieffer etc.; for Tiden
Udføres den navnlig i stor Maalestok i
Reproduktionstekniken til Fremstilling af Trykplader,
f. Eks. til Heliogravurer, Jerngalvanos,
Nikkelklichéer o. s. v.
<i>Carl J.</i>
</chapter>

<chapter name="Galvanopunktur">
<b>Galvanopunktur,</b> se <sp>Akupunktur</sp> og
<sp>Elektropunktur</sp>.
</chapter>

<chapter name="Galvanoskop">
<b>Galvanoskop,</b> Redskab, hvormed man kan
paavise Tilstedeværelsen af en elektrisk Strøm
og bestemme dens Retning, men ikke maale
dens Styrke. Se <sp>Galvanometer</sp>.
<i>K. S. K.</i>
</chapter>

<chapter name="Galvanostegi">
<b>Galvanostegi,</b> den galvanotekniske
Operation, hvorved man forsyner en Genstand med
et fastsiddende metallisk Overtræk ad
elektrolytisk Vej. Det er klart, at det først og
fremmest maa være af Betydning, at Laget
slutter fuldstændig tæt til Overfladen og
hæfter godt fast ved denne; for at dette
kan være muligt, maa Overfladen, inden
Genstanden nedsænkes i Badet, gøres
fuldstændig fedtfri (se <sp>Affedtning</sp>), hyppig
underkastes den ogsaa en Gulbrænding. Varerne
hænges ved Hjælp af Metaltraade, der ogsaa
tjener som Tilledning for den elektriske Strøm,
op i Metalstænger, der er anbragt over Badene;
lige over for dem hænges paa lignende Maade
de som positiv Pol tjenende Metalplader,
Anodepladerne. Beholderne, hvori Badene indeholdes,
kan være af Træ, bedst Lærketræ, der ved en
særlig Behandling er gjort upaavirkelig for
Indvirkning af Badvædsken, der ofte indeholder sure
ell. alkaliske Bestanddele; Beholderne
fremstilles nu ogsaa ofte af Glas, Stentøj ell. emailleret
Støbejern. Som Strømkilde anvendes nu altid
Dynamomaskiner, i Reglen drevet med
Elektromotorer; Strøm fra en Centralstation kan
ikke anvendes direkte, da man i G. kun
arbejder med et Par Volts Spænding, og
Centralstationens høje Spænding maa derfor
nedsættes til en passende lav Størrelse;
Vekselstrøm kan ikke anvendes uden først at
omsættes til Ligestrøm. Da ved større Anlæg de
Strømstyrker, der arbejdes med, er ret
betydelige, kan det være nødvendigt som
Tilledningstraade til Karrene at anvende ret tykke
Kobberstænger. Hvert Kar maa, for at man kan
tilvejebringe den passende Spænding, forsynes
med Reguleringsmodstand og
Spændingsmaaler, ogsaa en Strømmaaler kan det være
formaalstjenligt at disponere over. Naar
Metallaget er blevet tilstrækkelig tykt, tages
Genstandene op af Badet, afskylles og tørres, i
Reglen i Savsmuld; ofte vil det være
formaal's-tjenligt at tage dem op af Badet og at give dem
en Afbørstning med en roterende
Messingtraadbørste en enkelt ell. flere Gange under
Udfældningens Forløb, da Metallaget herved i
Reglen vil blive smukkere. Tilsidst
underkastes Varerne Polering, Lakering el. l. Ang. den
særlige Udførelse af G. ved de enkelte
Metaller se <sp>Forgyldning</sp>, <sp>Forsølvning</sp>,
<sp>Forblyning</sp>, <sp>Forkobring</sp> og
<sp>Forzinkning</sp>. (<sp>Litt</sp>.: <sp>Pfanhauser</sp>,
»Galvanotechnik«).
<i>Carl J.</i>
</chapter>

<chapter name="Galvanoteknik">
<b>Galvanoteknik,</b> Kunsten at udfælde
Metaller af vandige Opløsninger af deres Salte ved
Hjælp af den elektriske Strøm i et ensartet,
tæt, godt sammenhængende metallisk Lag af
større ell. mindre Tykkelse. Dette udføres
ved at anbringe vedk. Genstand, der skal
overtrækkes med Metallet, som den ene —
den negative — Pol i et Bad af en passende
Sammensætning, medens der som den anden
Pol — altsaa den positive — anbringes i Badet
en Metalplade, i Reglen af samme Metal som
