
Bl. de Lande, hvor Hund's »strikte
Observans« fik Indgang, var foruden en Del af
Schweiz og en lille Del af Frankrig (Lyon) —
<sp>Danmark</sp>. Den første Loge stiftedes 1743 af
den russ. Gesandtskabssekretær v. Münnich i
Kbhvn under Navnet »Skt Martin«. Først 9.
Oktbr 1749 anerkendtes den fra London af
den eng. Storloge, som udnævnte Grev
Ahlefeld-Laurvig til Styrer af F. i Danmark.
Allerede 1745 var en anden Loge i Kbhvn,
»Zorobabel«, blevet anerkendt fra London. Fra
Berlin grundedes en tredie, »Tre Hjerter«; den
indførte ogsaa Skottegraden 1748—49; men den
blev ikke anerkendt af de andre og standsede
1762, i hvilket Aar Legationssekretær Charles
Tullman med ny Fuldmagt fra England stiftede
»Phønix«. Da han 1764 gik til Sthlm (se ndf.),
og da der var Usikkerhed i F. i Danmark med
de rivaliserende Loger, blev det let for »den
strikte Observans« at trænge ind 1765. Logerne
i Kbhvn forenedes under Navnet »Zorobabel
til Nordstjernen« 6. Jan. 1767, og Danmark kom
til at danne Præfekturet Binin under »den
strikte Observans«. Den første danske Loge
uden for Kbhvn var en Privatloge i Fjellebro
paa Fyn hos Konferensraad Penz. Af denne
Loge fremgik Militærlogen »Josva« i Kolding,
der 1765 flyttedes til Slesvig og siden til
Rendsborg. Her optoges 1775 dansk Feltmarskal,
Landgrev Karl af Hessen, der fra 1769
residerede paa Gottorp, og som snart blev Styrer
af F. i Danmark (1778 <i>Protector et Superior
Ordinis in Dania</i>). Ved ham stiftedes 1775 »Skt
Knud til den gyldne Lindorm« i Odense,
»Salomon til den gyldne Løve« i Slesvig, »Carl til
det gyldne Haab« i Husum, 1776 »Det hellige
Kors« paa Skt Croix, 1778 »Frederikke« i
Horsens; 1775 tillige en Skotteloge i Slesvig. Flere
af disse Loger havde kun en kort Tilværelse.
— 1778 deltes »Zorobabel« i en dansk,
»Zorobabel til Nordstjernen« og en tysk Loge,
»Friedrich zur gekrönten Hoffnung«. Tidligere var
der kun anvendt tysk Sprog i F. i Danmark.

Mindre Held havde »den strikte Observans«
i <sp>Sverige</sp>, hvor man allerede havde et
velorganiseret System, der nærmest skyldtes
Eckleff. Den første Loge var stiftet 1735 i Sthlm
af Grev Axel Wrede-Sparre; 1752 stiftedes »St.
Jean Auxiliaire« af Grev Posse; Styrer af F.
blev Friherre Schæffer, der 1737 havde faaet
Fuldmagt i Paris og 1751 anerkendtes af Adolf
Fredrik. Siden kom fl. Loger til, bl. a.
»Salomon« i Göteborg, 1756 Skottelogen »Innocente«,
1759 et Storkapitel med højere Grader, og 1760
—61 organiseredes F. under »den sv. store
Landsloge«. Ny Loger grundedes i Sthlm, i
Carlshamn, i Helsingfors og i fl. Byer i svensk
Pommern. Medens »den strikte Observans«
afvistes, lykkedes det Legationssekretær Charles
Tullman (se ovf.), der kom med Fuldmagt fra
England, at vinde mange for de af ham
grundede Loger, »Britannia« i Stockholm og »Skt
Georg« i Göteborg, og for sin Skotteloge,
»Phønix« i Sthlm, da han udviklede for Svenskerne,
at F. i Sverige, som stiftet fra Frankrig, ikke
var ægte. Den Tvist, der herved fremkom,
bilagdes 1770 ved, at F. i Sverige formelig
anerkendtes fra England. 1771 traadte Kong Gustaf
III og hans Brødre ind i F. og blev dens højeste
Styrere. Det hidtil brugelige System
modificeredes noget ved ny Akter (maaske fra
Italien) og traadte i Kraft henimod 1780 (det
<sp>sv. System</sp>); det har 12 Grader: 3
Johannes-, 3 Andreas-, 3 Kapitel- og 3 Æresgrader.
Kun Kristne optages. Ligesom »den strikte
Observans« deler den F. i Provinser: VII er
Tyskland, VIII Danmark, IX Sverige; 1892 kom
Norge til som X (se ndf.). Da Hærmesteren i
7. Provins af »den strikte Observans« var død
1776, begyndte Sverige Underhandlinger, der
førte til, at Hertug Karl af Södermanland
valgtes til Hærmester i den 7. Provins paa et Møde
i Wolfenbüttel 1778 og installeredes som saadan
gennem en Befuldmægtiget. Men da der var en
stærk Modstand, særlig fra dansk Side,
beskikkedes Karl af Hessen samtidig til Koadjutor.
Karl af Södermanland kom snart i Strid med
sin Stormester, Hertug Ferdinand; den lovede
Alliance mellem »den strikte Observans« og det
sv. System lod sig ikke gennemføre; Følgen
blev, at Hertug Karl nedlagde sin Værdighed
som Hærmester i Tyskland 1781 og gav sig fra
den Tid kun af med Styrelsen af F. i Sverige,
hvis Overhoved han 1774 var blevet. I hans
Tid stiftedes fl. ny Loger rundt om i Landet,
og ligesaa under hans Efterfølgere mange
Loger, deriblandt Andreas- og Provinsialloger.
Som Konge stiftede han 1811 en Orden, der kun
gives til 30 høje Frimurere. Kong Oskar II var
som sine Forgængere øverste Styrer af F. i
Sverige, ligesaa nu Kong Gustaf. I Sthlm kom
F. 1874 i Besiddelse af det Adelsvärd'ske
Palads paa Blasieholms Torv, til hvilket der i de
flg. Aar opførtes to store Sidebygninger, der fik
en elegant og hensigtsmæssig Udstyrelse.

I <sp>Norge</sp> stiftedes den første Loge (»Skt
Olaus«) i Kria 1749; den antog 1780 »den strikte
Observans«, derpaa det rektificerede System og
gik 1818 over til det sv. System; 1836 kom der
her en Andreas-Loge til, og fra 1870 dannede
Norge en Provinsialloge under Sverige, indtil
der 1892 oprettedes en Landsloge, hvis Styrer
Oskar II vedblev at være indtil 1905, da en
Nordmand (Dr. Conradi) blev øverste Styrer.
Der er siden 1870'erne stiftet Loger i
Drammen, Bergen, Stavanger, Trondhjem o. fl.  St.

Efter at Karl af Södermanland 1781 havde
nedlagt sin Værdighed i Tyskland, og da der
alle Vegne var Misfornøjelse med »den strikte
Observans«, sammenkaldte Hertug Ferdinand
af Braunschweig et Møde i Wilhelmsbad ved
Hanau 1782, hvor man i St f. optog et
saakaldet <sp>rektificeret System</sp>, som mere
nærmede sig til det opr. eng. Men man fandt
ikke Behag i det i Tyskland, og det kom derfor
næsten kun til at gælde i Danmark og Norge,
hvor det indførtes af Karl af Hessen, der 1786
af sin senere Svigersøn, Frederik (VI),
beskikkedes til »Provinsialstormester« for F. i
Danmark og Norge. Frederik VI siges at være
blevet optaget af ham i F., ligesom ogsaa Biskop
Münter var Medlem. Saa længe Hertug
Ferdinand levede, betragtedes han som Overherre
over F. i Danmark, og Tilladelsen til Stiftelsen
af Logen »Maria til de tre Hjerter« i Odense
1791 er givet af ham. Da han døde 1792,
