og <sp>Fr. Meidell</sp> (2 Bd, Kbhvn 1887—93),
Samling af Meddelelser om Personer og
Familier af Navnet Hvas af <sp>F. Hvass</sp> (5 Bd,
Kbhvn 1861—90), Kjærulf'ske Studier af <sp>C.
Klitgaard</sp> (Kbhvn 1914—18) samt først og
fremmest Slægten Ahlefeldt's Historie af <sp>L.
Bobé</sp> (6 Bd, Kbhvn 1897—1912).
Anetavleforskningen har ikke været drevet med synderlig
Iver i Danmark. Som et Mønsterværk kan
nævnes Anetavle for fire Søskende Hennings af
<sp>Paul Hennings</sp> og <sp>H. Hjorth-Nielsen</sp>
(Kbhvn 1917), det fortjener at efterlignes. Af
nyere, ikke i det foreg. nævnte danske
Genealoger kan anføres <sp>J. Bidstrup</sp>,
Oberstløjtnant <sp>H. F. Grandjean</sp>, Hofjægermester <sp>C.
E. A. Schøller</sp>, <sp>G. L. Grove</sp>, Oberst <sp>H.
W. Harbou</sp>, Lærer <sp>P. C. B. Bondesen</sp>,
<sp>Max Grohshennig</sp> og <sp>P. B.
Grandjean</sp>, idet ogsaa fl. Special- og Faghistorikere
har udg. genealogiske Arbejder, f. Eks. <sp>V. A.
Secher</sp> og <sp>E. Nystrøm</sp>.

Forsk. fuldkommen private Foretagender
opstod Tid efter anden i Kbhvn: Genealogisk
Institut (1887—1909), Personalhistorisk Bureau
(1900—09), Dansk genealogisk Bureau, de to
sidstnævnte sammensluttede i Dansk
genealogisk Institut (1909), Nyt genealogisk Institut
(1909).

I <sp>Norge</sp> dyrkes G. maaske i endnu højere
Grad end her i Landet. Tidsskrift for den
norske Personalhistorie ved <sp>Bernt Moe</sp> (1.—2.
R., Kristiania 1840—50) fik grundlæggende
Betydning; fra 1906 udgives »Norsk Tidsskrift
for G., Personalhistorie, Biografi og
Litterærhistorie« ved <sp>E. A. Thomle</sp> og <sp>S.
H. Finne-Grønn</sp>. Hertil kommer dette
Lands Andel i »Personalhistorisk Tidsskrift«.
<sp>Wilhelm Lassen</sp> paabegyndte Udgivelsen
af »Norske Stamtavler« (1 Bd, Kria 1868), der
ikke fortsattes, i den nyeste Tid udkom
Præsenstavleværket »Norske Slægter« af <sp>Haagen
Krog Steffens</sp> (2 Bd, Kria 1912—15). Bl.
større Arbejder kan nævnes Familien Collett
og Kristianialiv i gl. Dage af <sp>A. Collett</sp> (ny
Udg. Kria 1915), Efterretninger om Familien
Munthe af <sp>Hartvig Munthe</sp> (2 Bd, Kria
1883—88), Slægten Aall af <sp>Krog Steffens</sp>
(Kria 1908) og Slægten Knagenhielm og dens
Jordegods af <sp>A. W. Rasch</sp> (Kria 1910). Fl.
større Værker omhandler udelukkende
Bondeslægter. En af <sp>Chr. Morgenstierne
Munthe</sp> udarbejdet Oversigt over den norske
genealogiske Litt. indtil 1904 findes i
»Personalhistorisk Tidsskrift«, 5. Rk., 2. Bd. <sp>G.
Munthe</sp> og <sp>J. Chr. Berg</sp> behandlede det
middelalderlige Norges G. Af nyere norske
Genealoger kan ud over de allerede nævnte
anføres <sp>W. A. Brandt</sp>, <sp>C. A. Delgobe</sp>, <sp>H. J.
Huitfeldt-Kaas</sp>, Bibliotekar, Frk. <sp>Aagot
Daae</sp>, Sognepræst <sp>Daniel Thrap</sp>,
Overretssagfører <sp>J. K. Bergwitz</sp>, Kammerherre
<sp>A. Kielland</sp> m. fl.

I <sp>Sverige</sp> har Personhistorisk Samfund
foruden enkelte Skrifter udg. »Personhist.
Tidskrift« (20. Bd, 1918). Adelens G. behandledes i
»Svenska Adelns Ättar-taflor« af <sp>Johan
Gabriel Anrep</sp> (4 Bd, Sthlm 1858—64),
fortsat af <sp>F. U. Wrangel</sp> og <sp>Otto
Bergström</sp> (2 Bd, Sthlm 1897—1900). Siden 1854
er udkommet »Sveriges Ridderskaps och Adels
Kalender« (42. Bd, 1919). Af Værker
omhandlende den borgerlige G. kan anføres »Svenska
Ättartal«, først udkommet under Titlen »Svensk
Släkt-Kalender« (14 Bd, 1885—1908) og »Svenska
Släkt-Kalendern« ved <sp>Gustaf
Elgenstierna</sp> (7. Bd, 1919), »Släkten Palme intill år 1815«
af <sp>Olof</sp> og <sp>Gunnar Palme</sp> (2 Bd, Uppsala
1917) er et bemærkelsesværdigt og yderst
vellykket Forsøg paa at skildre en Borger- og
Præsteslægt paa bred kultur- og tidshistorisk
Baggrund. Af andre sv. Genealoger anføres
Grev <sp>Adam Lewenhaupt</sp>, <i>Dr. phil.</i>, Grev
<sp>C. M. Stenbock</sp>, Friherre <sp>Elias
Lagerheim</sp> og Samleren <sp>Otto Kugelberg</sp>. En
Fortegnelse over sv. geneal. Litt. er forfattet af
<sp>Joh. Ax. Almquist</sp> (Sthlm 1905).

Ogsaa i det europ. Udland skabtes en rig
genealogisk Litt., der tæller store Ane- og
Stamtavleværker, Slægtsmonografier, en lang
Række Adelskalendere (s. d.), Kalendere over
Borgerslægter og talrige Fagtidsskrifter,
udgivne af Selskaber til Fremme af G. og
Heraldik. Af saadanne Selskaber kan nævnes <i>La
société héraldique et généalogique de France</i>,
»De Nederlandsche Leeuw« i Haag, »Adler« i
Wien, »Herold« i Berlin, »Zentralstelle für
deutsche Personen- und Familiengeschichte«
o. s. v.

I Avlsbruget spiller Ane- og Stamtavler en
betydelig Rolle (se <sp>Stambogsføring</sp>).
(<sp>Litt</sp>.: <sp>I. C. L. Lengnick</sp>, »Om
genealogiske Undersøgelser som og Kirkebøger,
Legater o. s. v.« [Kbhvn 1842], <sp>Imm. Barfod</sp>,
»Genealogen og hans Arbejde« [i »Personalhist.
Tidsskr.«, I]; <sp>Fr. Bajer</sp>, »International
genealogisk Ordbog« [i »Personalhist. Saml.«, I];
<sp>G. L. Grove</sp>, »Arkiver og Genealoger« [i
»Personalhist. Tidsskr.«, 5. Rk., VI]; <sp>E.
Nystrøm</sp>, »Om Personalhistorie« [i »Medd. fra
Dansk hist. Fællesforening«, I]; <sp>Joh.
Wretman</sp>, »Kort Handbok i svensk Släktforskning«
[Sthlm 1916]; <sp>Ottokar Lorenz</sp>. »Lehrbuch
der gesammten wissenschaftlichen Genealogie«
[Berlin 1898]; <sp>Eduard Heydenreich</sp>,
»Handbuch der praktischen Genealogie«, I—II
[Leipzig 1913]).
<i>P. B. G.</i>
</chapter>

<chapter name="Genée, Adelina">
<b>Genée</b> [dansk sje'ne, eng. (d)зe'ne], <sp>Adelina</sp>,
dansk-eng. Balletdanserinde, f. i Aarhus, blev
som Barn adopteret af sin Onkel, Balletmester
Alexander G., hvem hun skyldte sin Uddannelse,
og med hvis Balletselskab hun optraadte rundt
om i Europa, bl. a. paa Kbhvn's Tivoli. Efter
at have været knyttet til forsk. store tyske
Operascener — bl. a. Stettin, Berlin og
München — blev hun 1890 engageret til
<i>Empire</i>-Teatret i London, hvor hun siden den Tid i
Kraft af sin Ynde og sin fuldendte tekniske
Færdighed har været den fejrede
Balletprimadonna. Efteraaret 1902 optraadte hun som
Gæst paa det kgl. Teater i Kbhvn i Balletterne
»Blomsterfesten i Genzano« og »Coppelia«, og
har senere to Gange under fyrstelige Vilkaar
foretaget Turneer i Amerika.
<i>S. L.</i>
</chapter>

<chapter name="Genée, Richard Franz Friedrich">
<b>Genée</b> [∫<sub>ə</sub>'ne], <sp>Richard Franz
Friedrich</sp>, tysk Operettekomponist (1823—95) var
opr. Mediciner, men valgte snart Musikerkaldet
