<i>Labor</i> er væsentlig hans Værk, og han har som
Formand ledet dens Virksomhed siden 1882.
G. er tillige Redaktør af Organisationens
officielle Organ <i>American Federalist</i>. Desuden
har han skrevet talrige Brochurer og Afh. om
Arbejderspørgsmaal. 17. Decbr 1907 blev G.
valgt til 1. Vicepræsident for den
indflydelsesrige Sammenslutning af Kapitalister, Arbejdere
og Socialpolitikere <i>National Civil Federation</i>,
hvis Formaal er social Fred gennem Voldgift,
Oplysning og Solidaritet, 23. Decbr 1908 blev
han sammen med Arbejderlederne John
Mitchel og Frank Morrison dømt, G. til 1 Aars,
de to andre til henh. 9 og 6 Maaneders
Fængsel for at have paaført et Firma Tort og
Kreditspilde under en Strejkeagitation.
Dommen fremkaldte en voldsom Bevægelse i hele
den amer. Arbejderverden.
<i>(K. V. H.).</i>
</chapter>

<chapter name="Gomperz, Theodor">
<b>Gomperz</b> ['gåmpærts], <sp>Theodor</sp>, østerr.
Filolog (1832—1912). Foruden en tysk
Oversættelse af John Stuart Mill's samlede Værker (12
Bd, 1869—80) har han leveret talrige filologiske
Arbejder, spec. vedr. Papyrusrullerne fra
Herkulanum: <i>Philodemi Epicurei de ira liber</i>
(1864), »Herkulanische Studien« (2 Bd,
1865—66) o. fl. a., endvidere: »Beiträge zur Kritik u.
Erklärung griechischer Schriftsteller« (3 Bd,
1875—76), »Herodoteische Studien« (2 Dele,
1883) og Hovedværket: »Griechische Denker«
(3 Bd, sidste Udg. 1909—12, I—II i 3. Udg. 1911,
1912; III i 2. Udg. 1909).
<i>K. H.</i>
</chapter>

<chapter name="Gomphrena">
<b>Gomphrena</b> [-'fre.-] L., Slægt af
Amarantfamilien, en- ell. fleraarige Urter, med
modsatte, helrandede, siddende ell. kortstilkede
Blade og kugleformede, sjældnere cylindriske
Blomsterstande. Blomsterne er tvekønnede og
Blosteret hyppig stærkt haaret ved Grunden.
C. 90 Arter, de fleste i Mellem- og Sydamerika.
<i>G. globosa</i> L. stammer fra Ostindien, men
findes nu i alle varme Egne af Jorden og dyrkes
i Danmark som enaarig Frilandsplante; den
bliver 50 cm høj og har en kugleformet Stand
af skinnende violetrøde Blomster. <i>G. gl. alba</i>
har hvide, <i>carnea</i> kødf arvede og <i>variegata</i>
hvidstribede Blomsterhoveder. G. ynder en let,
humusrig Jord og en varm Vokseplads, hvorfor
det i kolde, fugtige Somre er bedre at dyrke
den i Potte og under Glas. Frøet saas i Marts,
April paa Varmebed. Blomstringen varer fra
Juli til September.
<i>L. H.</i>
</chapter>

<chapter name="Gomrun">
<b>Gomrun,</b> se <sp>Bender Abbas</sp>.
</chapter>

<chapter name="Gomul">
<b>Gomul</b> (egl. »den gamle«), i nordisk
Mytologi en af de Elve, som udspringer fra
Hvergelmer.
<i>G. K—n.</i>
</chapter>

<chapter name="Gomulicki, Wiktor">
<b>Gomulicki</b> [gåmu'litsk<sub>i</sub>], <sp>Wiktor</sp>, polsk
Digter, f. 1851, studerede Jura i Warszawa og
begyndte allerede som Student at offentliggøre
sine Digte i Tidsskrifter. I de flg. Aar har han
udsendt ikke faa Samlinger af Noveller og
Digte (»Kolorowe obrazki« [Brogede Billeder],
»Księga pieśni« [Sangenes Bog], »Obrazki
prawdziwe« [Sande Billeder], »Przy slońcu i przy
gazie« [Ved Sol og ved Gas], »Róže i osty«
[Roser og Tidsler], »Wybór nowel« [Udvalgte
Noveller], »Pieśń o Gdansku« [Sangen om
Danzig, fint udarbejdede i formel Henseende, men
ikke altid lige betydelige fra Indholdets Side.
Ofte giver han Udtryk for sin Medfølelse med
alle Fattige og Undertrykte og vender samtidig
sin Satire mod Tomhed og Egoisme hos
lykkeligere stillede i Samfundet. I sine Noveller
har han givet mange let skitserede, men sande
Billeder fra Gadelivet, f. Eks. i
»Warszawianka«.
<i>H. C-e.</i>
</chapter>

<chapter name="Gomuti">
<b>Gomuti,</b> se <sp>Arenga</sp>.
</chapter>

<chapter name="Gonagra">
<b>Gonagra,</b> Gigt i Knæet, se <sp>Gigt</sp>.
</chapter>

<chapter name="Gonaïves, Les">
<b>Gonaïves, Les</b> [le-gåna'iv], Havneplads paa
Vestsiden af Øen Haïti, har en god og sikker
Havn, betydelig Udførsel af Kaffe, Bomuld,
Blaatræ og Mahogni og c. 15000 Indb. Havnen
anløbes af franske og hollandske Dampere.
<i>G. Ht.</i>
</chapter>

<chapter name="Gonatidæ">
<b>Gonatidæ,</b> Fam. af tiarmede Blæksprutter
tilhørende Gruppen <i>Oegopsidæ</i> (de aabenøjede
B.). Den indbefatter kun 1 Slægt med en
enkelt, sikkert kendt Art: <i>Gonatus fabricii</i> Licht.
Det er et langstrakt tenformet Dyr, hvis
bageste Ende er forsynet med 2 korte, men brede,
tilsammen rhombeformede Finner. Armene har
hver 4 Rk. af Sugeskaale, Fangarmene flere.
Enkelte Rk. af Sugeskaale er omdannede til
Kroge. Den smalle indvendige Skal, der er
hornagtig, danner bagtil en lille hul Kegle.
Kappen er livligt farvet. G. lever i Atlanterhavet og
det stille Ocean, dog kun i den koldere Del af
disse.
<i>C. M. S.</i>
</chapter>

<chapter name="Gonave">
<b>Gonave</b> [gå'nav], <sp>Ile de la G.</sp>, Ø i
Vestindien, i Port-au-Prince-Bugten, Republikken
Haïti, er 743 km<sup>2</sup>, bjergfuld, men uden
rindende Vand og ubeboet.
<i>M. V.</i>
</chapter>

<chapter name="Gonçalves Dias">
<b>Gonçalves Dias</b> [gõ'salv<sub>i</sub>∫-'di<sub>ə</sub>∫], se <sp>Dias, A. G.</sp>
</chapter>

<chapter name="Goncourt, Edmond og Jules, Huot de">
<b>Goncourt</b> [gå'ku.r], <sp>Edmond</sp> og <sp>Jules</sp>,
<sp>Huot de</sp>, Brødre, fr. Forfattere. <sp>Edmond</sp>
f. i Nancy 26. Maj 1822, d. i Champrosay 16.
Juli 1896; <sp>Jules</sp> f. i Paris 17. Decbr 1830,
d. i Auteuil 20.
Juni 1870.
Faderen, der
havde været en af
de yngste
højere Officerer i
Napoleon's
Storarmé,
havde de allerede
mistet som
Børn, Moderen
døde 1848.
Siden da sluttede
de et
uadskilleligt
Fostbroderskab, saa de i
samfulde 22
Aar kun een
Gang var
fjernede et Par
Døgn fra hinanden. De rejste sammen for
Kunstens Skyld, tegnede og malede Akvareller
og slog fra det kunstneriske Samarbejde en
skønne Dag ind paa det litterære. Deres første
Forsøg — Lystspil og Skuespil — forkastedes
af Teatrene. 1851 udgav de deres første
Roman, <i>En 18</i> . .; derefter fulgte <i>Salon de 1852</i>
(1852), <i>La lorette</i> (1853), <i>Les mystères des
théâtres</i> (1853), dramaturgiske Kritikker,
samlede fra <sp>L'éclair</sp> og <sp>Paris</sp>, <i>La révolution
dans les mœurs</i> (1854), <i>La peinture à</i>

<img>E. de Goncourt.</img>
