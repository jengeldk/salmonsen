megen Kunst og giver interessante Indblik i
dens Forf.'s indre Liv. — Samtidig med
Selvbiografien udgav G. en Samling »Fortællinger
og Virkelighedsbilleder«, dels Optryk af ældre,
dels nyere Sager, og 1887 udkom hans sidste
Fortællinger: »Smaa Skildringer fra Fantasi og
Virkelighed«, udg. af hans Søn.

Sine sidste Leveaar tilbragte G., der 1848
havde giftet sig, men hvis Ægteskab kort efter
var blevet opløst, sammen med sin nedenn.
Søster, stadig syslende med et udførligt Værk
om Nemesis, der dog ved hans Død ikke var
fuldendt, og som derfor næppe vil blive udg.
(<sp>Litt</sp>.: <sp>G.</sp>, »Livserindringer og Resultater«,
I—II [1877]; <sp>S. Kierkegaard</sp>,
»Bladartikler« ved R. Nielsen [1857]; »Af S. K.'s efterl.
Papirer« ved <sp>H. P. Barfoed</sp>, II [1872]; <sp>O.
Borchsenius</sp>, »Fra Fyrrerne«, II [1880];
<sp>G. Brandes</sp>, »Kritiker og Portrætter« [1870];
<sp>Kr. Arentzen</sp>, »Fra ældre og yngre Dage«
[1886]; <sp>G. Brandes</sp>, »Æstetiske Studier«, 2.
Udg. [1888]; »Kal. Danmark« [1888. Art. af Nic.
Bøgh]; <sp>Jos. Michaelsen</sp>, »Fra min
Samtid«, I [1890]; <sp>O. Borchsenius</sp>, »Hjemlige
Interiører« [1894]; <sp>G. Brandes</sp>, »Levned«, I
[1905], II [1907]; <sp>Jul. Salomon</sp>, »Bidrag til
dansk-jød. Historie 1820—45« i »Tidsskr. for
jød. Hist. og Litt.« [1917]; <sp>H. Kyrre</sp>, »M. G.«
[2 Bd, 1919]).
<i>Julius Salomon.</i>
</chapter>

<chapter name="Goldschmidt, Moritz">
<b>Goldschmidt,</b> <sp>Moritz</sp>, dansk
Industridrivende, ovenn. M. A. G.'s Broder, f. 2. Septbr
1822 i Vordingborg, d. 11. Maj 1888. Efter en
tarvelig Skoleundervisning i Næstved, hvor han
kom i Naalemagerlære, og et kort Ophold i
Udlandet fik han i en tidlig Alder en lille
Fabrik for Naalemager- og
Possementmagerarbejder i Stand i Pinneberg med til Dels af
ham selv konstruerede Maskiner.
Krigsforholdene 1848 fordrev ham til Horsens, hvor
han under en stadig voksende Benyttelse af
Fangerne i det derværende Tugthus
efterhaanden oparbejdede en betydelig Tekstilfabrik, fra
1860 i Kompagni med A. Crome. 1874 gik deres
Virksomhed over til Aktieselskabet »Crome- &
G.'s Fabrikker«, i hvilket G. til sin Død var
Direktør sammen med sin tidligere Kompagnon.
<i>(C. N.). R. B.</i>
</chapter>

<chapter name="Goldschmidt, Otto">
<b>Goldschmidt,</b> <sp>Otto</sp>, tysk Komponist og
Klaverspiller, f. 21. Aug. 1829 i Hamburg, d. 25.
Febr 1907 i London, gennemgik
Leipzig-Konservatoriet og foretog 1851 en Koncertrejse
gennem Amerika sammen med Jenny Lind (se
G.. J. L.-), hvem han det flg. Aar ægtede. Siden
opholdt han sig vekselvis i Dresden, Düsseldorf
og Hamburg, indtil han 1858 tog fast Bopæl i
London, hvor han blev ansat som Prof. ved
<i>Royal Academy of Music</i> og 1876 stiftede <i>the
Bach Choir</i>. 1863 og 1866 var han Dirigent
ved Musikfesterne i Düsseldorf. 1866 i
Hamburg, Af hans Kompositioner nævnes en
Klaverkoncert, en Trio, Klaverstykker og Sange samt
Oratoriet »Ruth«.
<i>S. L.</i>
</chapter>

<chapter name="Goldschmidt, Ragnhild">
<b>Goldschmidt,</b> <sp>Ragnhild</sp>, dansk
Forfatterinde, ovenn. M. A. G.'s Søster, f. i Valby
8. Febr 1828, d. i Kbhvn 17. Oktbr 1890.
Foruden et Par Artikler i »Kvinden og Samfundet«
har hun kun skrevet den psykologisk
interessante Fortælling »En Kvindehistorie«, der
udkom anonymt 1875, og denne Anonymitet holdt
hun strengt over. Hun var en begavet, livfuld
og ærlig Naiur, der har haft Bet. ikke blot ved
gennem en Aarrække at skabe Broderen et
Hjem, men tillige ved sin udmærkede Ledelse
af den kbhvn'ske »Kvindelig Læseforening«, hvis
Formand hun var i c. 10 Aar, og hvor hendes
friske modige Personlighed, hendes
slagfærdige, men altid elskværdige Vid samlede saavel
Yngre som Ældre om hende. Det var hendes
Ønske, at denne Forening skulde udvikle sig
til at blive et Samlingspunkt for alt, hvad
Hovedstaden ejede af kvindelig Intelligens, og hun
var godt paa Vej til at naa dette Maal, da en
pludselig Død bortrev hende. (<sp>Litt</sp>.: »Kvinden
og Samfundet«, 1890).
<i>I. F.-H.</i>
</chapter>

<chapter name="Goldschmidtit">
<b>Goldschmidtit,</b> et Mineral af
Sammensætning Au<sub>2</sub>AgTe<sub>6</sub>, der findes som monokline
Krystaller med Metalglans og sølvhvid Farve i en
Guldmine i Colorado.
<i>O. B. B.</i>
</chapter>

<chapter name="Goldsmith, Oliver">
<b>Goldsmith</b> ['go<sub>u</sub>£dsmiþ], <sp>Oliver</sp>, eng. Forf.
(1725—74). Hans Fader var en fattig
Landsbypræst i Irland og det var en Onkel, der betalte
for hans Ophold ved <i>Trinity College</i>, Dublin,
hvor han tog
Graden som <i>B.
A.</i> 1749. Han
studerede
derefter Teologi;
men da det
ikke lykkedes
ham at blive
Præst, rejste
han til
Edinburgh,
studerede her Medicin
et Par Aar og
tog derpaa til
Leyden, hvor
han studerede
Anatomi og
Kemi. Drevet af
Lyst til at se
sig om
gennemvandrede han Flandern, Frankrig,
Tyskland og Schweiz, idet han tjente sit Ophold ved
Fløjtespil. 1756 vendte han tilbage til London
og forsøgte sig som Læge, men uden Held. Han
forsøgte sig da i Litt., og offentliggjorde 1759
sin <i>Enquiry into the Present State of Polite
Learning in Europe</i>, der vakte en Del Opsigt.
1762 udgav han under Titlen <i>The Citizen of the
World</i> en Række Breve, i hvilke han med stort
Lune lader en Kineser bedømme europ.
Forhold og skaber et værdigt Sidestykke til
<i>Montesquieu's Lettres persanes</i>. Imidlertid var G.,
der aldeles ikke forstod sig paa Penge, i stor
Nød, og hans Ven, Samuel Johnson, solgte da
1763 Manuskriptet til <i>The Vicar of Wakefield</i>
for 60 £, for at G. kunde betale sin Husleje.
1764 udkom Digtet <i>The Traveller</i>, der
indeholdt Skildringer fra hans Rejse. Dette Digt
gjorde ham berømt, og nu opdagede Køberen
af hans Manuskript, at det kunde betale sig at
udgive det. Febr 1766 udkom da <i>The Vicar
of Wakefield</i> og naaede i Løbet af faa
Maaneder sit 3. Opl. Den førte en idyllisk, landlig
Ro og Humor ind i Hverdagsskildringen og

<img>O. Goldsmith.</img>
