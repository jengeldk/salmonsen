»Brodermorderen« (1897) m. v. — Billeder, der gjorde
G. og finsk Kunst berømt, da de udstilledes
i Tyskland 1895 (flere af dem udstillede i
den danske Kunstforening). Hans Verdensry
steg yderligere, da han dekorerede den finske
Pavillon paa Verdensudstillingen i Paris med
Skildringer fra Kalevala-Myten. En Gengivelse af
et af disse Arbejder, der forsvandt med selve
Udstillingen, kom til Helsingfors' Studenterhus
(»Kullervo«). G.'s Pavillonarbejder var udførte i 
en moderne Freskoteknik, som den danske Maler
Oscar Matthiesen 1889 havde givet ham Impulsen
til. I sine skønne og storstilede Malerier til
Juselius-Mausoleet i Björneborg (1901—03)
udviklede han sin nationale Stil og sin
Freskokunst (som tekn. set har lidt meget) til ny og
rig Blomstring. G. er Banebryderen for den
nationale Bevægelse i finsk Maleri. Med sin store
Alsidighed (Raderinger, Tegninger,
Illustrationer, Skønvirke) øvede han Paavirkning til
mange Sider. Hans berømte Hus Kalela med dets
mange Enkeltheder i Udsmykning, som han
selv var Mester for, blev i Virkeligheden
Udgangspunktet for en ny og ejendommelig
arkaisk-national Bygningsstil i Finland. (<sp>Litt</sp>.:
<sp>W. Hagelstam</sp>, »A. G.« [Sthlm 1904]).
<i>A. Hk.</i>
</chapter>

<chapter name="Gallenga, Antonio Carlo Napoleone">
<b>Gallenga</b> [ga'leŋga], <sp>Antonio Carlo
Napoleone</sp>, ital.-eng. Forf., f. i Parma 4.
Novbr 1810, d. 1895. Familien var gl piemontesisk.
Han studerede Medicin i Padua, men
kom snart ind paa litterære Sysler; som
20-aarig Student blev han sat i Fængsel for
Delagtighed i politiske Bevægelser, men frigaves
Aaret efter (1831); dog maatte han s. A. gaa i
Landflygtighed, fordi han som Medlem af et
Mazzinisk Selskab havde unddraget sig det
ham tildelte Hverv at dræbe Kong Carlo
Alberto af Sardinien og nu blev forfulgt af sine
tidligere Partifæller. 1839 kom han til England
og bosatte sig der, fik 1843 Ansættelse ved
<i>University College</i> som Prof. i ital. Litt. og
1846 eng. Borgerret. Men 1848 begav han sig
atter til Italien og medvirkede i Frihedsrøret
som moderat liberal; han var 1848—49
sardinsk Afsending i Frankfurt og en Tid
Deputeret. Men efter Frihedskampens sørgelige
Udfald bosatte han sig atter i London indtil 1854;
da kaldte Cavour ham tilbage, og han sad først
i det sardinske, derefter i det ital. Parlament
1854—64, dog med Afbrydelser. Thi da han i
sin »Piemonts Historie« havde afsløret forsk.
af Mazzinisternes Revolutionsforsøg, afslørede
disse til Gengæld saa meget af G.'s tidligere
Liv, at han blev nødt til at nedlægge sit 
Mandat 1856, og for et Tidsrum af 2 Aar tyede han
paa ny til England, hvor han 1859 fik en Stilling
som Korrespondent ved <i>Times</i>. Denne beholdt
han til 1883 og havde i den Tid Lejlighed til
oftere at gøre sit Fødeland Tjenester ved sine
meget læste Artikler, men ogsaa til at støde
adskillige ved alt for aabenhjertige Udtalelser.
Som <i>Times</i>' Korrespondent sendtes han ikke
blot til Italien, men ogsaa til Nordamerika,
Spanien og Danmark; han overværede Krigen
i Slesvig 1864 og skrev en Række Breve hjem,
som er trykt i dansk Overs. (1864) og røber 
stor Sympati for Danmark; dette gælder ogsaa
om den større Bog, han udgav paa Grundlag
af sine Korrespondanceartikler (<i>The invasion
of Denmark</i>, 2 Bd, 1864]. I sine senere Aar
levede han dels i Llandogo i Wales, dels i
London, dels i Perugia. — G. har udgivet en
Mængde Skrifter, ofte under Pseudonymet
Luigi Mariotti, saavel1 paa Italiensk som paa
Engelsk (nogle er komne i begge Sprog); desuden
har han forfattet Artikler i <i>Quarterly Review</i>
og i italienske Tidsskrifter. Blandt hans
Arbejder, som væsentlig er politiske, historiske,
autobiografiske og Rejseskildringer, kan, foruden
ovennævnte Bog om den slesvigske Krig,
nævnes: <i>Oltremonte ed oltremare, canti di un
pellegrino</i> (1844), <i>The Blackgown's papers</i> (2 Bd,
1846), <i>Italy past and present</i> (s. A.), <i>A che ne
siamo? Pensier i d'un Italiano d'oltremonte</i>
(1849), <i>Scenes from italian life</i> (1850), <i>Italy in
1848</i> (1851), <i>A historical memoir of Fra Dolcino
and his times</i> (1853), <i>History of Piedmont</i> (3
Bd, 1855; paa Ital. 1856), <i>Castellamonte, an
autobiographical sketch</i> (1856), <i>Country life in
Piedmont</i> (1858), <i>Manuale dell' elettore</i> (1861),
<i>Italy revisited</i> (2 Bd, 1874), <i>La perla delle
Antille</i> (1874), <i>Two years of the Eastern question</i>
(2 Bd, 1877), <i>The pope and the king</i> (2 Bd,
1878), <i>Un viaggio estivo in Russia</i> (1883), <i>La
democrazia di là dallo stretto</i> (s. A.), <i>Episodes
of my second life</i> (2 Bd, 1884), <i>L'Italia presente
e futura</i> (1886), <i>Vini italiani</i> (1888).
<i>(E. G.). E. M.-r.</i>
</chapter>

<chapter name="Galler, den døende">
<b>Galler</b>, <sp>den døende</sp>, antik
Marmorstatue i det kapitolinske Museum, sandsynligvis
fundet i Rom i 16. Aarh. Tidligere kaldtes
Figuren almindelig »den døende Fægter«, idet
man med Urette antog den for en Gladiator.
I Virkeligheden forestiller den en gallisk
Kriger, der synker sammen i Døden, med et dybt

<img>Den døende Galler.</img>

Stiksaar i højre Side under Brystmuskelen;
Legemets Spændstighed er brudt, Armen yder
endnu kun svag Støtte, og Hovedet synker træt ned
mod Skulderen; Ansigtet udtrykker en sidste
Rest af Smerte og mørk Fortvivlelse. Paa
Jorden under Krigeren ligger Trompet, Skjold og
Sværd. Der er et eget Præg af ugræsk
Skønhed over Figuren, hvis paa een Gang slanke
og kraftige Legemsbygning og ejendommelige
Hovedform giver et ypperligt Billede af den
galliske Type; ogsaa de mere underordnede
Kendetegn, som skilte Gallerne fra de
klassiske Folk, Overskægget, det korte, strittende
Haar, som Grækerne sammenlignede med
