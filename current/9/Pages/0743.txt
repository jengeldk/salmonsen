I de flg. Aar udkom hans <i>Cours éducatif de
langue maternelle</i> (6 Bd, Paris 1844—46). Paa
Hovedpladsen i Freiburg rejstes 1860 hans
Statue, og Skolemuseet i samme By har sat sig
den Opgave at samle alt af og om Père G.
(Bøger, Manuskripter, Billeder, Buster o. s. v.).
(<sp>Litt</sp>.: <sp>A. Daguet</sp>, <i>Le Père G. et son lemps</i>
[Paris 1896]; <sp>Fr. Thomassen</sp>,
»Schweizer-Pædagogen Père G.« [i »Vor Ungdom« 1898]; <sp>E.
Lüthi</sp>, <i>Pater Gregor G.</i> [Bern 1905]).
<i>Fr. Th.</i>
</chapter>

<chapter name="Girard, Jules">
<b>Girard</b> [зi'ra.r], <sp>Jules</sp>, fr. Hellenist
(1825—1902). Bl. hans Skr kan særlig nævnes: <i>Essai
sur Thucydide</i> (1860; ny Udg. 1884),
prisbelønnet af det fr. Akademi, <i>Le sentiment religieux
en Grèce</i> (1869, 3. Opl. 1887), <i>Études sur
l'éloquence attique</i> (1874, 2. Opl. 1883), <i>Études sur
la poésie grecque</i> (1884).
<i>K. H.</i>
</chapter>

<chapter name="Girard, Philippe Henride">
<b>Girard</b> [зi'ra.r], <sp>Philippe Henride</sp>,
fr. Mekaniker, f. 1775 i Vaucluse, d. 1845 i
Paris. G., der var flygtet under Revolutionen, kom
tilbage under Kejserdømmet og fik 1810 Patent
i Frankrig paa en Hørspindemaskine, som han
siden stadig forbedrede og bragte til en saadan
Fuldkommenhed, at han maa betegnes som
Grundlægger af den mekaniske Hørspinding i
dens nuv. Form. Den af Napoleon udsatte Pris
af 1 Mill. frc. for den af ham løste Opgave fik
han dog ikke udbetalt. G. opfandt ogsaa en
Rørkedel, en roterende Dampmaskine m. m.
1815—25 bestyrede han et Spinderi i
Hirtenberg ved Wien og havde derefter Overledelsen
af Bjergværksdriften i Polen.
<i>K. M.</i>
</chapter>

<chapter name="Girard, Paul Frédéric Jean">
<b>Girard</b> [зi'ra.r], <sp>Paul Frédéric Jean</sp>,
fr. Retslærd, f. 26. Oktbr 1852 i Guingamp
(Côtes du Nord), Dr. jur. 1875 i Rennes, Docent
1880 i Montpellier, 1888 i Paris, 1893 Prof.
smst. G. er en af Nutidens førende Romanister
og overalt anerkendt som saadan, hans
Arbejder udmærker sig ved lysende Klarhed,
omfattende Lærdom og dyb Forstaaelse af og
Indtrængen i romersk Aands- og Retsliv. Foruden
en Mængde værdifulde Afhandlinger o. l. i
<i>Nouvelle Revue historique de Droit</i>, »Zeitschr.
der Savigny-Stiftung für Rechtsgeschichte«,
<i>Mélanges Gaston Boissier</i>, <i>Mélanges Fitting</i>,
»Aus römischem u. bürgerlichem Recht« (1907)
o. a. har han bl. a. skrevet <i>Études historiques
sur la formation du systéme de la garantie
d'eviction en droit romain</i> (1884), den
fortrinlige, prisbelønnede <i>Manuel elementaire de droit
romain</i> (1896, 5. Udg. 1911), der har vundet
stor Udbredelse i Europa (oversat bl. a. paa
Tysk af R. von Mayr, I—II 1908, paa Italiensk
af C. Longo, s. A.), den ligeledes prisbelønnede
<i>Histoire de l'organisation judiciaire des
Romains</i>, I (1901), <i>Mélanges de droit romain</i> I,
<i>Histoire des sources</i> (1912) o. a. G. har
endvidere oversat Theodor Mommsen's »Römisches
Staatsrecht« (I—VII, 1887—96) og udgivet
<i>Textes de droit romain publiés et annotés</i> (1890, 4.
Udg. 1913). Talrige videnskabelige
Æresbevisninger er faldne i G.'s Lod. Franske, italienske,
tyske, østerrigske og schweiziske Lærde
tilegnede ham saaledes Festskriftet <i>Mélanges P. F.
G.</i> (I—II 1912), Elever <i>Études d'histoire
juridique</i> (I—II 1914).
<i>Fr. D.</i>
</chapter>

<chapter name="Girard, Pierre Simon">
<b>Girard</b> [зi'ra.r], <sp>Pierre Simon</sp>, fransk
Ingeniør, f. 1765 i Caen, d. 1836 i Paris, blev
1789 <i>Ingénieur des ponts et chaussées</i>,
ledsagede 1798 Bonaparte til Ægypten, hvor han
anstillede Undersøgelser i Nilen, blev senere
<i>Ingénieur en chef des ponts et chaussées</i> og
byggede i denne Egenskab <i>Canal d'Ourcq</i>
(1802—20), fra 1819 var han Direktør for Paris'
Gasbelysning. G. skyldes flere hydrotekniske
Værker, hvoriblandt: <i>Rapport des ponts et
chaussées sur le projet général du canal d'Ourcq</i>
(1803); <i>Essai sur le mouvement des eaux
courrantes et la figure qu'il convient de donner aux
canneaux</i> (1804); <i>Mémoires sur le canal d'Ourcq
et de la distribution de ses eaux</i> (1831).
<i>(C. Ph. T.). J. M. P.</i>
</chapter>

<chapter name="Girard, Stephen">
<b>Girard</b> [dз<sub>i</sub>'ra.<sub>ə</sub>d], <sp>Stephen</sp>, amer.
Filantrop, f. 1750 i Bordeaux, d. 1831 i Philadelphia,
var opr. Sømand, men nedsatte sig 1777 i
Philadelphia som Købmand. Ved sin Død skænkede
han den største Del af sin Formue (c. 8 Mill.
Doll.) til filantropiske Formaal, navnlig til
Oprettelse af <i>Girard College</i>, en Skole for
forældreløse, fattige Børn i Philadelphia, bygget
1833—48 for 1600 Børn. For Skolens Indretning
og Bestyrelse gav G. nøjagtige Forskrifter,
hvorefter Børnene opdrages paa Grundlag af
rent moralske Principper. (<sp>Litt</sp>.: <sp>Arey</sp>, <i>G.
College and its founder</i> [1856];
<sp>Scattergood</sp>, <i>Handbook of G. College</i> [1888]).
<i>A. Gl.</i>
</chapter>

<chapter name="Girard City">
<b>Girard City</b> [dзi'ra.<sub>ə</sub>d-'sit<sub>i</sub>], By i U. S. A.,
Stat Alabama, ligger 130 km Ø. f. Montgomery
ved Chattahochee River lige over for
Columbia, (1910) 4200 Indb. G. C. driver betydelig
Bomulds- og Savværksindustri.
<i>H. P. S.</i>
</chapter>

<chapter name="Girardet">
<b>Girardet</b> [зirar'dæ], Familie af fr. Malere
og Kobberstikkere af schweizisk Oprindelse. 1)
<sp>Abraham G.</sp>, Kobberstikker, f. 1764 i Locle
(Neuchâtel), d. 1823 i Paris, Elev af B. A.
Nicolet, videre uddannet i Rom fra 1794,
udførte smukke Liniestik: »Transfigurationen«
efter Rafael (1806), »Nadveren« efter Ph. de
Champaigne etc. 2) <sp>Charles Samuel G.</sp>,
Broder til og Elev af A. G., f. i Locle 1780, d.
i Versailles 1863, udmærkede sig som Litograf;
han var Leopold Robert's første Lærer og
indførte ham i Frankrig. 3) <sp>Charles G.</sp>, Søn af
C. S. G., f. i Locle 1810, d. i Paris 1871, Elev af
L. Cogniet, malede efter udstrakte Rejser bl. a.
orientalske Arkitekturstykker, udpenslede, klare
i Farven, ogsaa Schweizerlandskaber (»Høhøst i
Berner Oberland« [Mus. i Bern]). Megen Opsigt
vakte hans »Protestanter overfaldes under
Gudstjenesten af Soldater og Munke« (1842); andre
bekendte Historiestykker: »Episode fra Slaget
ved Granson« (Berns Mus.) m. v. Han
illustrerede Ariost og Thiers' <i>Histoire du consulat et
de l'empire</i>. 4) <sp>Edouard Henry G.</sp>, Maler
og Kobberstikker, f. i Neuchâtel 1819, d. i
Versailles 1880, Broder og Elev af C. G., malede
hyggelige Folkelivsbilleder fra Berner
Oberland (»Skolegang« [1848] i Berns Mus.) og
udførte flere Blade i Mezzotinto og Akvatinta
efter Delaroche, Gérôme m. fl. 5) <sp>Paul G.</sp>,
Broder til foreg., f. i Neuchâtel 1821, d. i Paris
1893, Elev af Faderen, var en betydelig og
meget søgt Kobberstikker (ogsaa i Mezzotinto).
Mange Blade efter H. Vernet, Delaroche, R.
Bonheur, »Terrorismens sidste Ofre« (efter Ch.
L. Müller) etc.; mange af hans Blade udførtes
