Nogle F. ernærer sig holofytisk (deres
Assimilationsprodukt er Stivelse og Olie), andre
saprofytisk. Ogsaa Parasiter kendes, og hos
enkelte har man iagttaget Optagelse af faste
Stoffer (holozoisk Ernæring). Formeringen foregaar
ved Længdedeling ell. Deling paa skraa
i bevægelig Tilstand (Fig. 3b). Delingen kan ske
inden for Panseret, saaledes at dette bortkastes
og de to Døtreceller danner et helt nyt Panser
(<i>Peridinium</i> o. a.), ell.  Panseret kan deltage i

<img>Furealger (alle stærkt, men ikke lige stærkt forstørrede). <i>1 Prorocentrum micans</i>, set fra Fladen og fra Kanten. <i>2 Peridinium divergens</i>, fra Bugsiden. <i>3 a Ceratium tripos</i>, fra Bugsiden.<i> 3 b</i> Samme i Deling, set fra Rygsiden. <i>4</i> Firecellet Koloni af <i>Polykrikos Schwartzii</i>. <i>5 Gymnodinium (Spirodinium) pepo.</i> <i>6</i>
Kopepod-Æg (<i>Ei</i>) med en parasitisk <i>Gymnodinium (p)</i> i sit Indre. <i>7 Cystodinium Steinii</i>, to Cysier, hvoraf den til venstre har delt sit Indhold i to <i>Gymnodinium</i>-lignende Sværmsporer.<i> 8 Pyrocystis pseudonoctiluca.</i> <i>9 Ornithocercus magnificus</i>, fra Fladea. <i>10 Dinophysis norvegica</i>, fra Fladen, fra Kanten og fra Enden (<i>gf</i> Krave omkring Tværfuren, <i>lf</i> Vingeliste langs Længdefuren). <i>11 Erythropsis agilis</i>, fra Bugsiden, Tentakel i Forenden, Tvær- og Længdefure med Svingtraade, »Øje« med Linse. (Fig. 1, 2, 3, 5, 9, 10 efter F. Schütt; 4 efter Kofoid; 6 efter Dogiel; 7 efter Klebs; 8 efter Murray og 11 efter Fauré Frémiet).</img>
