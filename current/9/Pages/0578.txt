Ogsaa <sp>Sanitetspersonellet</sp> og de til
Hæren knyttede Gejstlige er Genstand for
særlig Beskyttelse. Til Sanitetspersonellet
henregnes ikke blot Personer, som er ansatte af
Staten selv, men ogsaa Personellet ved de
<sp>frivillige Hjælpeforeninger</sp>, naar det
underordnes de milit. Love og Reglementer.
For at en privat Forening kan opnaa denne
Beskyttelse, kræves dog, at den er behørig
anerkendt af den Regering, ved hvis Hær den
virker, samt — for neutrale Hjælpeforeningers
Vedk. — at den tillige har indhentet sin egen
Regerings Samtykke (Art. 10 og 11). Hvis de
her nævnte Personer falder i Fjendens
Hænder, maa de ikke behandles som Krigsfanger,
men de skal vedblive med at udøve deres
Hverv under Fjendens Ledelse og oppebærer
til Gengæld samme Lønning, som tilkommer
den fjendtlige Hærs eget Personel; naar deres
Bistand ikke længere er uundværlig, skal de
hjemsendes tillige med de Brugsgenstande, som
er deres private Ejendom (Art. 9, 12 og 13).

G. som saadan gælder kun for Landkrigen,
idet det 1868 gjorte Forsøg paa at udvide
Konventionen til <sp>Søkrigen</sp> som allerede
bemærket ikke førte til et endeligt Resultat.
Spørgsmaalet blev imidlertid atter taget op paa den
første <sp>Haag-Konference</sp>, der vedtog en
selvstændig Konvention om Anvendelsen af G.'s
Grundsætninger paa Søkrigen, hvilken
Konvention i revideret Skikkelse paa ny blev
vedtaget paa den 2. Haag-Konference af 1907
(Konvention Nr 10). Herefter skal de Krigsførende,
saa vidt de milit. Interesser tillader det, efter
enhver Kamp tage Forholdsregler til
Eftersøgning af Skibbrudne, Saarede og Syge, ligesom
der er givet tilsvarende Bestemmelser som for
Landkrigen m. H. t. Behandling af Ligene og
Meddelelser om de optagne Personer (Art. 16
og 17). Skibbrudne, Saarede og Syge, som
falder i Fjendens Hænder, bliver Krigsfanger, og
vedk. Stat kan selv bestemme, om den vil
beholde dem ell. sende dem til egen, neutral
ell. endog fjendtlig Havn, i hvilket sidste
Tilfælde de saaledes til deres Land tilbagegivne
Fanger ikke maa gøre Tjeneste, saa længe
Krigen varer (Art. 14). Hvis de nævnte Personer
med den stedlige Myndigheds Samtykke
ilandsættes i neutral Havn, skal de i Reglen
interneres paa deres Hjemstats Bekostning (Art. 15).

En ganske særlig Beskyttelse nyder
<sp>Hospitalsskibene</sp> (Art. 1—5), som enten kan
være udrustede af de Krigsførende selv, ell. af
Privatpersoner og anerkendte
Hjælpeforeninger i de krigsførende ell. neutrale Lande.
Konventionen foreskriver særlige Kendemærker
(udenbords Maling, Flagføring) for de forsk.
Slags Hospitalsskibe, hvis Navne derhos af den
Part, under hvis Ledelse de staar, skal
meddeles Modparten. Hospitalsskibene er pligtige
at hjælpe de Skibbrudne, Saarede og Syge uden
Hensyn til Nationalitet, hvorved de er
undergivne de Krigsførendes Kontrol- og
Visitationsret. Til Gengæld er de ubetinget beskyttede
mod Opbringeise, ligesom de ved en særlig
Konvention af 21. Decbr 1904 er fritagne for
Havne- og andre Skibsafgifter til Fordel for
Staten. En udvidet Beskyttelse er ogsaa tillagt
andre neutrale Skibe, som enten efter
Anmodning fra en af de Krigsførende ell. af egen
Drift har optaget Saarede, Syge ell.
Skibbrudne, uden at de dog derfor nyder Frihed for
Opbringeise (Art. 9). Hvis de nævnte Personer
optages om Bord paa et neutralt Krigsskib, skal
der saa vidt muligt tages Forholdsregler imod,
at de paa ny tager Del i Krigsoperationerne
(Art. 13).

Endelig er der truffet Bestemmelser til Værn
for de <sp>om Bord paa fjendtlige
Krigsskibe</sp> værende Indretninger for Sygepleje. I
Tilfælde af Kampe om Bord skal Sygelukaferne
respekteres og skaanes; de er ganske vist
underkastede Opbringelsesretten, men maa ikke
anvendes til andet Brug, saalænge de er
nødvendige for Saarede og Syge (Art. 7). Om det
gejstlige samt Læge- og Hospitalspersonalet
gælder tilsvarende Regler som i Landkrigen
(Art. 10).

Som et fælles Kendemærke for det til
Sanitetstjenesten hørende Personale og Materiel
saavel i Land- som i Søkrigen anvendes det
saakaldte »Røde Kors« ell. »Genf Kors«, der
bestaar af et rødt Kors paa hvid Bund og er
dannet ved Ombytning af Farverne i det
schweiziske Nationalflag. Kendemærket maa
saavel i Fred som i Krig kun anvendes for de
Institutioner, som beskyttes af Konventionerne,
og Staterne er forpligtede til at forhindre dets
Benyttelse af andre end de Berettigede,
navnlig som Fabriks- ell. Handelsmærke. I St f.
Genf-Korset anvender Tyrkiet en rød
Halvmaane paa hvid Bund, ligesom ogsaa Persien
har forbeholdt sig Brugen af et særligt
Kendemærke.
<i>N. C.</i>
</chapter>

<chapter name="Genforsikring">
<b>Genforsikring</b> (<sp>Reassurance</sp>). G.'s
Formaal er at gennemføre en Risikofordeling
mellem <sp>Forsikrerne</sp> indbyrdes. G. finder
nemlig Sted, naar en Forsikrer ikke ønsker
for egen Regning at løbe hele den Risiko, der
flyder af en af ham overtaget Forsikring, og
derfor overdrager en Del af den paagældende
Risiko til en anden Forsikrer, som da faar
forholdsmæssig Andel i Forsikringspræmien.
Først ved Hjælp af G. bliver det muligt for en
<sp>Forsikrer</sp> at overtage meget store og
farlige Risikoer, idet den tillader ham gennem
Aftaler med en ell. fl. a. Forsikrere at gøre
disse delagtige i de overtagne Risikoer. Og af
G. følger paa den anden Side for
<sp>Forsikringstagerens</sp> Vedk., at <sp>han</sp> kan faa
selv meget store og risikable Forsikringer
placerede hos en enkelt Forsikrer; <sp>han</sp> faar
da kun denne ene Forsikrer at holde sig til
m. H. t. Forhandlinger og Præmiebetaling, i
Skadestilfælde og ved en eventuel Procedering;
han spares saaledes for den ellers nødvendige
Ulejlighed ved <sp>delvis</sp> Forsikring hos <sp>flere</sp>
Forsikrere med de deraf flydende Ulemper i
Retning af forsk. Forsikringsbetingelser, forsk.
Præmier og eventuel Procederen med flere
Forsikrere. Ordningen af selve G.-Forholdet er
i øvrigt Forsikringstageren ganske
uvedkommende, og dette Forhold træder overhovedet
ikke synligt frem for Offentligheden; det ordnes
som et rent <sp>indre</sp> Anliggende mellem
Forsikrerne indbyrdes.
