<chapter name="Gobineau, Joseph Artur, Greve af (fortsat)">
<i>Perses</i> (2 Bd, 1869); desuden <i>Essai sur
l'inégalité des races humaines</i> (2 Bd, 1854—84);
<i>Trois ans en Asie</i> (1859); <i>Souvenirs de voyage</i>
(1872). Han har tillige skrevet adskillige
æstetiske Arbejder.
<i>V. S.</i>
</chapter>

<chapter name="Gobio">
<b>Gobio,</b> se <sp>Karpefisk</sp>.
</chapter>

<chapter name="Gobius">
<b>Gobius,</b> se <sp>Kutlinger</sp>.
</chapter>

<chapter name="Goblet, Albert Joseph">
<b>Goblet</b> [gå'blæ], <sp>Albert Joseph</sp>, belgisk
General og Diplomat, f. 26. Maj 1790, d. 5. Maj
1873. Han blev 1811 fr. Ingeniørofficer og
udmærkede sig 1813 ved San Sebastian's Forsvar;
gik 1815 over i nederlandsk Tjeneste og
kæmpede ved Waterloo imod Napoleon. Efter
Revolutionen i Belgien 1830 sluttede han sig hertil
og blev Brigadegeneral og Generalinspektør for
Fæstningerne; brugtes ogsaa i
Underhandlingerne med Stormagterne, bl. a. paa
London-Konferencen Sommeren 1832, og blev Septbr
s. A. Udenrigsminister. Han sluttede den
foreløbige Fred Maj 1833, men afgik som Minister
Decbr s. A. 1835 udarbejdede han Planen for
Landets Befæstning og var 1837—39 Sendemand
i Portugal, hvor han under de politiske
Stridigheder tjente den unge Dronning saa vel med
sine Raad, at hun til Løn gav ham Titlen Grev
d'Alviella. 1843—45 var han igen
Udenrigsminister, opgav 1854 sin Stilling som
Generalinspektør, men virkede som Medlem af
Repræsentantkammeret 1854—62 for Antwerpen's Befæstning.
Han udgav 1865 <i>Mémoires historiques</i> (2 Bd).
<i>E. E.</i>
</chapter>

<chapter name="Goblet, René">
<b>Goblet</b> [gå'blæ], <sp>René</sp>, fransk Statsmand, f.
26. Novbr 1828, d. 13. Septbr 1905, blev tidlig
Sagfører i Amiens og tog senere Del i den
politiske Opposition. Han blev derfor Septbr 1870
Generalprokurør ved Domstolen i Amiens, men
tog Afsked Febr 1871 for at søge Valg til
Nationalforsamlingen. Han blev dog først valgt
ved Udfyldningsvalgene Juli s. A. og sluttede
sig straks til yderste Venstre, samt vandt Ry
som Taler. Ligeledes valgtes han først Oktbr
1877 til Deputeretkammeret og blev da Ordfører
for det Udvalg, der skulde undersøge det
reaktionære Ministerium Broglie's Valgmanøvrer;
senere Ordfører for Amnestiforslaget og
Febr—Decbr 1879 Understatssekretær i
Justitsministeriet. Som Indenrigsminister Febr—Juli 1882
gennemførte han Loven om at lade alle Byraad
uden for Paris vælge deres Mairer og som
Undervisningsminister Apr. 1885—Decbr 1886
udelukkende Lægmands-Undervisning i
Folkeskolerne; derimod vilde han ikke opgive
Konkordatet med Paven, skønt han personlig
hyldede Læren om Statens og Kirkens Adskillelse,
og holdt ligeledes fast ved Dommernes
Uafsættelighed som et Værn for Friheden. Decbr
1886 blev han Første- og Indenrigsminister, dog
kun til Maj 1887, fordi han viste alt for stor
Svaghed over for Boulanger som Krigsminister.
Dog blev han Apr. 1888 paa ny Minister,
nemlig som Udenrigsminister under Flocquet, men
faldt sammen med denne Febr 1889 paa
Forslaget om yderligere Ændringer i Forfatningen.
Septbr s. A. vragedes han endog af sine gl.
Vælgere, men valgtes Maj 1891 i Paris til
Senatet. Han spillede dog ingen Rolle og lod sig
1893 paa ny vælge ind i Deputeretkammeret. Han
dannede nu en særlig social-radikal Gruppe
med et meget yderliggaaende Program, men
kunde ikke trænge igennem dermed og
fjernedes ved Valgene 1898 fra det offentlige Liv.
<i>E. E.</i>
</chapter>

<chapter name="Goblet d'Alviella, Eugène">
<b>Goblet d'Alviella</b> [gå'blæ-alv<sub>i</sub>æ'la],
Eugène, Greve, belg. Religionshistoriker og
politisk Forf., Sønnesøn af ovenn. A. J. G., f. i
Bryssel 10. Aug. 1846, udgav 1869
<i>L'établissement des Coburgs en Portugal: études sur les
débuts d'une monarchie constitutionelle</i> og
foretog derefter omfattende Rejser, hvis Udbytte
han har nedlagt i fl. Skr. G. berejste først
Marokko, Sahara og Lapland (<i>Sahara et
Laponie</i>, 1873) og derpaa Indien, hvor han
ledsagede Prinsen af Wales (<i>Inde et Himalaya</i>,
1876). 1878—84 var han liberalt Medlem af det
belg. Kammer, 1892 blev han Senator; 1891 var
han Præsident for det belg.-arkæol. Selskab.
Hans Hovedværk er: <i>L'évolution religieuse
contemporaine chez les Anglais, les Américains et
les Hindous</i> (1884). I <i>Revue de l'Histoire des
Religions</i> o. a. Tidsskr har han skrevet vigtige
Afh. G. har endvidere skrevet <i>Introduction à
l'histoire des religions</i> (1886); <i>Vie politique en
Belgique</i> (1879). Under Verdenskrigen var hans
Stilling meget truet, men det lykkedes ham
at undslippe til England, hvor han utrættelig
har taget sig af sine mange nødlidende
Landsmænd.
<i>V. S.</i>
</chapter>

<chapter name="Gobryas">
<b>Gobryas</b> [gr. -'bry-], en Perser, der efter
Herodot's Beretning spillede en vigtig Rolle
ved Drabet paa den falske Smerdis (521), hvor
han var en af de 7 sammensvorne Stormænd.
En Datter af ham var gift med Kong Dareios, og
selv var han gift med Dareios' Søster; hans
Søn var Mardonios.
<i>H. H. R.</i>
</chapter>

<chapter name="Goch">
<b>Goch</b> [gåk], By i Preussen, Rhin-Provinsen,
ligger 14 km S. f. Kleve ved Niers og er
Knudepunkt paa Jernbanen Köln—Zevenaar. (1910)
11128 Indb. G., der blev Købstad 1231, hørte
indtil 1473 til Hertugdømmet Geldern og indtil
1609 til Kleve.
<i>H. P. S.</i>
</chapter>

<chapter name="Goczalkowitz">
<b>Goczalkowitz</b> [gå't∫alkåvits ?], Landsby og
Badested (380 Indb.) i Regeringskreds Oppeln
i preuss. Prov. Schlesien, 266 m o. H. med
Mineralkilder (15°), som indeholder rigelig
Klornatrium samt noget Kalk, Magnesia, Brom
og Jod (»Kalkholdig Saltkilde«). Vandet bruges
dels til Drikkekur, dels til Bade. Ved
Inddampning fremstilles aarlig c. 15000 kg Kogsalt.
Stedet søges særlig af Patienter med Skrofulose,
Reumatisme, Lammelser, Hudsygdomme,
Blyforgiftning. Kurtid 15. Maj—15. Septbr.
<i>E. F.</i>
</chapter>

<chapter name="Goðafoss">
<b>Goðafoss</b> ['gåðafås], et stort smukt
Vandfald over Lavaklipper i Skjálfandafljót i det
nordlige Island; da G. kun ligger en Dagsrejse
fra Akureyri, besøges det ofte af Turister.
<i>Th. Th.</i>
</chapter>

<chapter name="Godalming">
<b>Godalming</b> ['gåd<sub>ə</sub>£miŋ], By i det sydøstlige
England, Grevskab Surrey, 6 km SSV. f.
Guildford, ved den sejlbare Wey og ved London- &
South-Western Jernbanen, har Handel med
Agerbrugsprodukter og Fabrikation af Papir,
Læder og Trikotage. (1911) 8847 Indb. I
Nærheden findes den 1872 fra London hertil
forlagte Charterhouseskole.
<i>G. Ht.</i>
</chapter>

<chapter name="Godard, Benjamin Louis Paul">
<b>Godard</b> [gå'da.r], <sp>Benjamin Louis Paul</sp>,
fr. Komponist (1849—95), blev Elev af
