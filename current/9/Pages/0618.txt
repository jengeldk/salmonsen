algebraiske Kurver og Flader ikke er knyttede til
den algebraiske Karakter.

Det 19. Aarh.'s Matematikere har beskæftiget
sig meget med de til Grund for Eukleides'
G. liggende Aksiomer. Af særlig Interesse
er de ikke-euklidske G.: de hyperbolske
(Gauss, Lobatschevsky, Bolyai) og den
elliptiske (Riemann), der viser Undværligheden af
den euklidske (parabolske) G.'s Parallelaksiom.
I Stedet for dette, der udsiger, at der gennem
et Punkt uden for en ret Linie i den ved
Punktet og Linien bestemte Plan kan trækkes een
og kun een Linie, som ikke skærer den givne,
sættes de Antagelser, at der er henh.
uendelig mange eller ingen ikke skærende Linier,
medens de andre euklidske Aksiomer i det
væsentlige opretholdes. En alm. Undersøgelse af
Aksiomernes indbyrdes Uafhængighed har
Hilbert givet i »Grundlagen der Geometrie« (1899).
<i>Chr. C.</i>
</chapter>

<chapter name="Geometridæ">
<b>Geometridæ,</b> se <sp>Maalere</sp>.
</chapter>

<chapter name="geometriske Stils Tid">
<b>geometriske Stils Tid,</b> en Stil- og
Tidsperiode i Ornamentikken i oldgræsk
Kunstindustri, 10.—8. Aarh. f. Kr. F. Den tilhører
Tiden efter den »mykeniske« Periode og falder i
det væsentlige sammen med Jernalderens
Begyndelse og ældste Tid, sagnhistorisk med den
»doriske Vandring«. G. S. kendes dels fra
Metalarbejde, dels navnlig i vid Udstrækning fra
malede Vaser. Ejendommelig for denne Stilart
er den overvejende Brug af det regelmæssige
Linieornament: lige Linier og Baand, ofte
omløbende, Cirkler, Trekantmønstre. Ikke
usandsynligt er den opstaaet fra det ældgamle, simple
Stenaldersornament, som har været trængt
tilbage i den mykeniske Tid, men faar Udvikling,
da den mykeniske, ægæiske Kultur opløses og
forsvinder. I den ældste, »geometriske« Tid
virker Mønstrene vel primitivt, men Teknikken
staar højt, antagelig taget i Arv fra den
mykeniske. Det gælder den rene
Fabrikationsteknik, som ogsaa Formgivningen. Der
fremstilledes saavel ganske smaa, som meget store Kar,
op til 1 3/4 m høje, i mangfoldige Former,
hvoraf de fleste, lidt ændrede, kan genfindes i den
klassiske Tid. Der kendes forsk.
Fabrikationscentrer, i en ældre Tid bl. a. Thera, i senere
Tid ganske særlig Attike. Af de attiske Kar
er adskillige fremdragne paa
Dipylongravpladsen ved Athen, hvorefter hele Perioden længe
bar Navn.

De første Udviklingstrin betegnes af Kors,
Hagekors, Skakbrætmønstre, samt
Mæanderbaand, der efterhaanden blev overordentlig
yndede. Allerede tidligt er der Fasthed og
Klarhed i Anvendelsen af de simple Motiver; væsentlig
begrænses Ornamentikken til Karrets øverste
Halvdel og ordnes her i Bælter og firsidede
Felter. Der er over Stilen adskilligt af det samme,
som præger god Bondekunst. Grunden er i
Reglen gullig, Ornamentet i brunlig, mørk
Farve. Idet Stilen udvikler sig, indføres Dyr (fra
det Virkelige, daglige Liv: Hus- og Jagtdyr,
ikke Løver og Fantasivæsener). Navnlig i den
senere attiske Kunst kommer hertil undertiden
Menneskefigurer i Række ell. simple Scener:
Begravelsesoptog o. l. (de store Kar havde ofte
Anvendelse ved Begravelser), men ogsaa
Figuren behandles ornamentalt; kun Liniespillet
viser Evnen til Iagttagelse af Virkeligheden.
Plantemotiver mangler næsten helt. Bronzer er
bl. a. fundne i dybe Lag i Olympia.
Karakteristisk er den næsten matematiske Strenghed.
Men der er tillige et alm. Præg af god
Opbygning, Orden og Fordeling, som siden særtegner
den store gr. Kunst. Derfor har g. S. T. sin
særlige Bet. I 7. Aarh. fremkommer en ny,
orientaliserende Stilart.
<i>H. A. K.</i>
</chapter>

<chapter name="geometrisk Middeltal">
<b>geometrisk Middeltal</b> (mat.) for <i>n</i> Tal er
den n'te Rod af deres Produkt.
<i>Chr. C.</i>
</chapter>

<chapter name="geometrisk Optik">
<b>geometrisk Optik,</b> det Afsnit af Lyslæren
(Optikken), hvori man (i Modsætning til den
fysiske Optik) uden at gøre sig bestemte
Forestillinger om Lysets Natur behandler de optiske
Fænomener saa vidt, som det kan gøres ud fra
flg. 4 Erfaringssætninger af rent geometrisk
Indhold: 1) Loven om Lysets retlinede
Forplantning, 2) Tilbagekastningsloven, 3)
Brydningsloven, 4) Loven om de enkelte Lysstraalers
Uafhængighed af hverandre. Paa dette
Grundlag kan behandles Læren om alle optiske
Afbildninger (ved Spejl og Linser) og derved om
de optiske Instrumenter (Lupe, Mikroskop,
Kikkert, Fotografi- og Projektionsapparat o. s. v.).
Men Lysstraalerne, som man opererer med i
den g. O., er kun Abstraktioner, idet jo
snævrere man gør et Straalebundt, i desto ringere
Grad følger dets Forplantning de nævnte 4 Love
paa Grund af Lysets <sp>Bøjning</sp>. Denne er en
Følge af Lysets Bølgenatur og kan kun
behandles nærmere, naar man gør sig bestemte
Forestillinger om denne Natur, altsaa forlader den
g. O. Derfor kan intet af de nævnte Fænomener
behandles eksakt i den g. O., og det er
nødvendigt at kontrollere Resultaternes Rigtighed,
ell. rettere undersøge, hvor stor Tilnærmelse
de har til Virkeligheden, ved at gennemføre
den strengere »fysiske« Behandling, saavidt det
er muligt. Man finder da, at i de fl. Tilfælde
giver den g. O.'s Resultater en for Praksis
tilstrækkelig Tilnærmelse, men over for
Spørgsmaalet om, hvor fine Enkeltheder de optiske
Instrumenter kan skelne (Opløsningsevnen for
Kikkert og Mikroskop), svigter den ganske.
<i>H. M. H.</i>
</chapter>

<chapter name="geometrisk Progression">
<b>geometrisk Progression,</b> d. s. s.
<sp>Kvotientrække</sp>.
</chapter>

<chapter name="geometrisk Række">
<b>geometrisk Række,</b> d. s. s.
<sp>Kvotientrække</sp>.
</chapter>

<chapter name="geometrisk Sted">
<b>geometrisk Sted,</b> Alle de Punkter i en
Plan, der har en vis Egenskab, vil alm. danne
en Kurve, der indeholder dem og ingen andre
Punkter; denne Kurve kaldes deres g. S. Paa
lignende Maade vil i Rummet Punkter med en
vis Egenskab til g. S. have en Flade. Saaledes
er det g. S. for Punkter med en given Afstand
fra et givet Punkt i Planen en Cirkel, i Rummet
en Kugle, begge med Centrum i det givne
Punkt. Ved det g. S. for rette Linier med en
vis Egenskab i en Plan forstaas disse Liniers
Indhyllingskurve.
<i>Chr. C.</i>
</chapter>

<chapter name="Geomys">
<b>Geomys,</b> se <sp>Gopher</sp>.
</chapter>

<chapter name="Geonim">
<b>Geonim,</b> se <sp>Gaon</sp>.
</chapter>

<chapter name="Geonomi">
<b>Geonomi,</b> se <sp>Petrografi</sp>.
</chapter>

<chapter name="Geophagus">
<b>Geophagus</b> [-fa-], se <sp>Flodlæbefisk</sp>.
</chapter>

<chapter name="Geophilidæ">
<b>Geophilidæ</b> [-fi-], se <sp>Skolopendre</sp>.
</chapter>
