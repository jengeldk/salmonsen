skrevne Dagbøger er af stor Bet. for Ruslands
Historie og giver tillige et godt Indblik i hans
brave og hæderlige Karakter. En vis
Navnkundighed har ogsaa Lord <sp>George G.</sp> (1751—93),
Søn af 3. Hertug af G., vundet. Opr. Søofficer
tog han sin Afsked, da man nægtede ham en
selvstændig Kommando, og traadte 1774 ind i
Parlamentet, hvor han dog var en ukendt Mand
indtil 1780. 1778 var de under Vilhelm III
indførte Tvangslove mod Katolikkerne blevne
delvis ophævede af Parlamentet, hvad der vakte
stor Harme i de bornert-protestantiske Kredse.
G. blev de Misfornøjedes Fører. Som Formand
for en protestantisk Forening indbragte han 2.
Juni 1780 et Modforslag i Parlamentet,
hvorhen en talrig Pøbelskare var strømmet.
Urolighederne tiltog, man afbrændte forsk. kat.
Kapeller og Fængslet i Newgate. Forstærket med
de 2000 Fanger, det indeholdt, plyndrede
Pøbelen Lordernes Huse og Vinkældere, uden at
Bevægelsen for øvrigt havde nogen politisk
Karakter. Dog maatte Regeringen anvende en
betydelig Troppestyrke, inden den blev Herre
over Urolighederne (8. Juni). G., efter hvem
Bevægelsen har faaet Navn (<i>the G. riot</i>), blev
fængslet i Tower og stillet for <i>the kings bench</i>
som Højforræder, men frikendt 1781. Senere
drog han til Frankrig, vilde hverve en Friskare
til at understøtte Hollænderne i deres Kamp
mod Kejser Josef (1784) og tog sig af
Cagliastro, da denne efter »Halsbaandsaffæren« kom
til England. For et Skandskrift, han ved
denne Lejlighed skrev mod Marie Antoinette,
blev han 1787 dømt til 5 Aars Fængsel; han
døde i Newgate 1793 syngende
Revolutionssangen <i>Ça ira</i>. G. og hans Oprør er skildret af
Ch. Dickens i Romanen <i>Barnaby Rudge</i>.
<i>(M. M.). J. L.</i>
</chapter>

<chapter name="Gordon, Adam Lindsay">
<b>Gordon</b> ['gå.<sub>ə</sub>d<sub>ə</sub>n], <sp>Adam Lindsay</sp>,
australsk Digter (1833—70), f. paa Azorerne, men
opdraget i Woolwich og Oxford. 1853 drog han
til Australien, hvor han først traadte ind i det
sydaustralske beredne Politi, senere levede et
rask og omskiftende Fribytterliv som
Væddeløbsrytter, Hestedressør ell. anden med Heste
beskæftiget Virksomhed. Mange af hans Digte
er skrevne til Hest i det australske Skovland
(<i>the Bush</i>), og Rytmen fra Hestens Hove
klinger igennem hans bedste Digte. Naar han er
blevet Australiens Digter <i>par excellence</i>, er det
ikke p. Gr. a. nogen særlig Lokalfarve, men
fordi han er Eventyrets og det fri Sportslivs
Digter, elskende Strabadserne og Kampen for
deres egen Skyld. 1867 samlede han i <i>Sea spray
and smoke drift</i> sine hidtil i Tidsskrifter spredte
Digte. 1870 udkom <i>Bush Ballads and galloping
rhymes</i>, og faa Maaneder efter begik han
Selvmord. (<sp>Litt</sp>.: <sp>J. H. Ross</sp>, <i>The Laureate of
the Centaurs, a memoir of the life of A. L. G.</i>
[1888]; <sp>Humphris and Sladen</sp>, <i>A. L. G.
and his friends in England and Australia</i> [1912]).
<i>I. O.</i>
</chapter>

<chapter name="Gordon, Charles George">
<b>Gordon</b> ['gå.<sub>ə</sub>d<sub>ə</sub>n], <sp>Charles George</sp>,
eng. Officer, kendt under Navnet »G.-Pasha«,
f. 28. Jan. 1833 i Woolwich, faldet 26. Jan. 1885 i
Kartum. Han udgik fra Militærskolen i
Woolwich og traadte ind i Hæren som
Ingeniørofficer 1852. Med Udmærkelse deltog han i
Krim-Krigen, hvor han saaredes, og senere i
Slutn. af Krigen med Kina 1860. Efter denne
Krig foretog han en Rejse i Kina,
forfremmedes 1862 til Major og stilledes 1863 i Spidsen,
for et kinesisk
Korps til
Undertrykkelse af
Taiping-Opstanden,
hvilket Hverv han
udførte med
Dygtighed og
Energi. 1864
avancerede han
til
Oberstløjtnant i den eng.
Hær, blev 1865
højstbefalende
Ingeniørofficer
i Gravesend og
1871—73
Befuldmægtiget
for den europ.
Donau-Kommission i Galatz. 1874 paatog han sig
Underkastelsen af Landene S. f. Gondokoro og
Udryddelsen af de derværende Slavehandlere. I
Spidsen for 2000 Ægyptere og Negre drog han
til Sudan, tog først Hovedkvarter i Gondokoro
og senere i Lado, indrettede fl. befæstede
Punkter, bekæmpede Slavehandlerne med Held,
naaede frem til Albert-Sø og Ækvator samt
bestyrede de erobrede Provinser indtil 1876.
Efter at være udnævnt til Pasha og
Generalguvernør i Sudan traadte han tilbage 1879, var
en kort Tid det flg. Aar Militærsekretær hos
Vicekongen af Indien, hvornæst han gik til
Kina, der i Anledning af den truende Krig med
Rusland søgte at vinde ham. Han modtog dog
ikke den tilbudte Overkommando, men
raadede til Fred. Efter at være forfremmet til
Generalmajor var han en kort Tid Guvernør i
Kaplandet, men trak sig tilbage til Palæstina
p. Gr. a. Stridigheder med Regeringen. Han
stod just i Begreb med at modtage Kongen af
Belgiens Tilbud om at føre en Ekspedition til
Kongo, da han beordredes til Kartum 1884 for
at hævde det ægypt. Herredømme over for
Mahdien. Han drog af Sted med utilstrækkelig
Styrke, men udfoldede en betydelig
Virksomhed over for Mahdiens stedse voksende Magt.
Hjælpen, der sendtes ham, kom for sent, og
efter en 10 Maaneder lang Belejring erobrede
Mahdien Kartum, ved hvilken Lejlighed G.
faldt. Hans Død vakte megen Beklagelse i hele
Europa, og Englænderne rejste ham et
Mindesmærke i London. Hans Dagbøger og Breve er
udkomne i flg. Udg.: <i>Publications of the
Egyptian generalstaff</i> (1877), <i>Reflections in Palestine</i>
(1885), <i>Letters from the Crimea, the Danube
and Armenia 1854 to 1858</i> (1884), <i>General G.'s
private diary of his exploits in China</i> (1885),
<i>G. A womans memoires of him and his letters
to her from the Holy Land</i> (1885), <i>Letters
to the Rev. R. H. Barnes</i> (1885), <i>Letters to
his sister M. A. G.</i> (1885), <i>Journals of G. at
Kartoum</i> (1885), <i>General G.'s last journal</i> (1885),
<i>G.'s diary of the Taiping rebellion</i> (1890).
<i>B. P. B.</i>

<img>C. G. Gordon.</img>
</chapter>
