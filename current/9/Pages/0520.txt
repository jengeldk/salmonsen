d. smst. 10. Marts 1892. G. var opr.
Sadelmagersvend, men etablerede sig 1849, som
Vekselerer. Han var ikke uden Talent og var meget
energisk og arbejdsdygtig, men han manglede
Kundskaber og et roligt Blik paa
Forretningsforholdene. Hans stærkt udviklede Ærgerrighed
bragte ham til at indlade sig paa Entrepriser
af Havne- og Jernbaneanlæg, Foretagender, hvis
Omfang gik ud over hans finansielle
Rækkeevne, og hvis økonomiske Resultat han
manglede Betingelserne for at bedømme. Anlægget
af den sjællandske Nordvestbane førte 1875 til
hans Fallit. Derefter levede han nogen Tid i
Nordamerika, men vendte tilbage og drev
senere igen Vekselerforretning. G. var
Medstifter af den danske Landmandsbank. Han var
1866—75 portugisisk Generalkonsul. Af
Republikken San Marino havde han 1870 modtaget
en Barontitel.
<i>(E. M.). C. Th.</i>
</chapter>

<chapter name="Gedalja">
<b>Gedalja</b> ell. <sp>Gedaljahu</sp> (»Jahve er stor«),
jødisk Mandsnavn, som forekommer fl. Gange
i og uden for det gl. Test. Mest kendt er den
G., der efter Nebukadressar's Erobring af
Jerusalem 586 f. Kr. indsattes som Statholder i
Juda med Mispa som Residens. G. søgte at
skaffe ordnede Forhold og støttedes bl. a. af
Jeremias, men myrdedes af Ishma'el, en Mand
af kgl. Slægt, bag hvem Ammonitterne stod.
Mordet foranledigede mange til at flygte til
Ægypten. Se Jer. Kap. 40 ff.
<i>J. P.</i>
</chapter>

<chapter name="Gedanit">
<b>Gedanit,</b> en fossil Harpiksart, som
forekommer sammen med Rav i Østpreussen; den
ser ud som Rav, men har en noget afvigende
kemisk Sammensætning; den indeholder ikke
Ravsyre.
<i>(N. V. U.). O. B. B.</i>
</chapter>

<chapter name="Gedder">
<b>Gedder</b> (<i>Esocidae</i>), blødfinnede Benfisk,
som har Bugfinnerne siddende et godt Stykke
bag Brystfinnerne og Svømmeblære med
Luftgang; <sp>Rygfinnen</sp>
sidder langt tilbage,
<sp>over Gatfinnen</sp>;
Kroppen og delvis
Hovedet er beklædte med
middelstore, glatte Skæl.
G.'s Familie omfatter
kun een Slægt (<i>Esox</i>)
med 5 Arter, der bebor
Europa's, det
tempererede Asien's og
Amerika's ferske Vande. <sp>Den
almindelige G.</sp> (<i>E. lucius</i> L.) (se farvetr.
Tavle »Fisk« [»Ferskvandsfisk«] Fig. 6) har et
langstrakt, sammentrykt Legeme; Hovedet er stort,
Snuden lang og flad, minder i Formen om et
Andenæb; det anselige Gab er væbnet med et
uhyre Antal (over 3000) spidse Tænder, hvoraf
de bageste i Underkæben er meget store,
sammentrykte Hugtænder. Ryggen er sædvanlig
olivengrøn ell. mørk graagrøn. Siderne er lysere
med messinggult Skær og smaa, gule Pletter,
som nedad mod Bugen antager Form af smalle
Tværstriber; Bugen er hvid. G. bliver indtil 1 1/3
m lang og c. 16 kg vægtig. Den forekommer i
næsten alle Europa's ferske Vande, i det nordl.
Asien og i Nordamerika indtil Ohio; i Danmark
træffes den i næsten enhver Aa og Sø,
endvidere i mange Fjorde, Vige og Sunde. I Sverige
gaar den op over Skovgrænsen, i Schweiz til
en Højde af c. 1300 m. G. er en graadig
Rovfisk, tager alle Slags Fisk, dernæst mindre
Pattedyr, Vandfuglenes Unger, Snoge og Frøer.
Den gaar aldrig i Stimer, altid enkeltvis
undtagen i Legetiden, da Hunnen ledsages af een
ell. flere Hanner. Først leger de unge, senere
de middelstore og tilsidst de største Gedder;
Legetiden falder derfor til meget forsk. Tid, lige
fra Udgangen af Febr til sidst i Maj, og deraf
faar G. Navn (Marts-G. o. s. v.). En Hunfisk
indeholder et Par Hundrede Tusinde gullige
Rognkorn, hvert saa stort som et lille
Knappenaalshoved, og de aflægges paa Bunden, hvor
Plantetæppet er tæt nok til at hindre dem fra
at synke ned i Mudderet; den kaster ogsaa
sin Rogn i Brakvand, men her gaar denne
vistnok til Grunde. Den spæde Unge har baade i
Farve, Form og Bevægelse nogen Lighed med
en Haletudse, men naar den er 2 Maaneder gl
og 3 cm lang, ligner den den voksne og er fuldt
saa slugvoren som denne; G. vokser derfor
hurtig, hvis den kan faa Føde nok; ved en Alder
af 4 Aar er den 2/3 m lang og 1 1/4 kg vægtig,
ved 6 Aars Alderen dobbelt saa tung. Kødet er
hvidt og velsmagende. I danske Ferskvande er
G. næst Aalen i økonomisk Henseende den
vigtigste Fisk; dernæst fiskes der i brakke Vande
ved Sydsjælland ikke ubetydelige Mængder. Det
større Fiskeri foregaar med Ruser, Sættegarn,
Vod og Stangeredskaber, Lystfiskeriet ved
forskellig Slags Medning; en Del af Fangsten gaar
med Kvaser til Tyskland, men største Parten
sælges til Indlandet, navnlig til Kbhvn: —
Fossile Rester af den alm. G. forekommer hyppig
i diluviale Aflejringer; andre, nu uddøde Arter
af samme Slægt er paaviste saa langt tilbage
som i miocene Dannelser.
<i>Ad. J.</i>

<img>Gedde.</img>
</chapter>

<chapter name="Geddes">
<b>Geddes</b> ['ged<sub>i</sub>s], By i U. S. A., Stat New
York, ligger 9 km fra Syracuse ved
Erie-Kanalen og Onondago-Søen. G. har Sindssygeanstalt,
Saltværker og (1910) 5000 Indb.
<i>H. P. S.</i>
</chapter>

<chapter name="Gede">
<b>Gede</b> ɔ: (Splint), det yngste nærmest Barken
liggende Træ, som ofte er af lysere Farve og
løsere end det egl. Ved og mindre holdbart end
dette.
<i>F. W.</i>
</chapter>

<chapter name="Gedeblad">
<b>Gedeblad,</b> se <sp>Lonicera</sp>.
</chapter>

<chapter name="Gedebladfamilien">
<b>Gedebladfamilien</b> (<i>Caprifoliaceæ</i>),
tokimbladede og helkronede Planter af Ordenen
<i>Rubiales</i>, næsten alle Træer ell. Buske med
modsatte Blade, oftest uden Akselblade, som, hvor
de findes, er smaa og ikke interpetiolære.
Blomsterne, der sidder i kvastformede Stande, er
tvekønnede, regel- ell. uregelmæssige og
oversædige; hyppigst er de 5-tallige. Af vigtige
Skelnemærker fra Krapfamilien anføres foruden
