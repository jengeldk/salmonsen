(se <sp>Fester</sp>). Da F. ikke spillede nogen videre
Rolle hos Jøderne, men derimod hos Romerne,
er det meget naturligt, at Kristi Fødselsfest
først opkom i den vesterlandske Kirke. Man
højtideligholdt fra 2. Aarh. Martyrers og
hellige Mænds F., men mente hermed deres
Dødsdage (se <sp>anniversaria</sp>).                   <i>V. S.</i>
</chapter>

<chapter name="Fødselsdele, Kvindens ydre Kønsdele (se Fødsel)">
<b>Fødselsdele</b>, Kvindens ydre Kønsdele (se <sp>Fødsel</sp>).
</chapter>

<chapter name="Fødselshjælp">
<b>Fødselshjælp</b>, den Hjælp, der ydes ved
Fødslen. I mange Lande udøves F. ved naturlige 
Fødsler af særlig dertil oplærte Kvinder,
Jordemødre, medens der til kunstige Forløsninger 
hidkaldes Læger; disse anvendes dog ogsaa
mange Steder til enhver Fødsel, især hos de
mere Velhavende.

Ved den naturlige Fødsel vil F. bestaa i
Ordningen af Stuen og Lejet paa hensigtsmæssig
Maade; i Varetagelse af de nødvendige
antiseptiske Forholdsregler; i Undersøgelse af 
den Fødende for at konstatere, om Fødslen er
begyndt, hvor vidt den er fremskreden, om
Fosteret er i Live, hvilket Leje det indtager, 
om i det hele alt er normalt. Under Fødslens
Forløb skal der gives den Fødende Anvisning 
til, om hun maa være oppe ell. skal ligge; 
der skal sørges for Tarmudtømmelser og for
Vandladning (eventuelt ved Kateter); man skal 
paase, at den Fødende ikke for tidlig anvender
Bugpressen o. s. fr. Ved fornuftig Tiltale 
skal man holde det svigtende Mod oppe, og da 
et passende Tryk mod den Fødendes Lænder (ofte
ogsaa Knæ) erfaringsmæssig letter Vesmerten,
skal man udøve et saadant. Ved at høre efter
Fosterlyden erkyndiger man sig om Fosterets
Tilstand. I Uddrivningsperioden kan man ved
en rigtig Anvendelse af Kloroform i smaa Doser
ligeledes i høj Grad formindske ell. ophæve
Vesmerten uden at standse Veerne. Ved Fosterets
Udskydning gælder det om ved passende Haandgreb 
at støtte Mellemkødet for at forhindre det i 
at briste (at »faa Rift«), i alt Fald i større
Udstrækning. Efter Fosterets Fødsel skal dette
navles, og man maa passe, at der ikke opstaar
nogen Blødning ved Slaphed af Livmoderen, og
naar der er Tegn til, at Efterbyrden er løsnet,
skal man skaffe den ud (ved Tryk ovenfra ell.
ved Træk nedenfra) og herefter (ved Gnidninger
gennem Underlivet) endnu nogen Tid vaage
over, at Livmoderen er fast sammentrukket. 
Er der kommet Rift af Mellemkødet, forenes den
(ved Syning ell. smaa Hager); den Fødende
renses for Blod o. s. v., og hermed er F. ved
den naturlige Fødsel til Ende.

Er Fødslen ikke naturlig, vil F. rette sig
efter Afvigelsens Art, vil altsaa kunne 
variere fra en mindre Ordination, som en 
Morfinindsprøjtning  e. l., til de mest 
indgribende Fødselsoperationer.

F.'s Udvikling i Tidernes Løb er kun
ufuldstændig kendt, særlig for de ældste Tider. 
Den har opr. væsentligst været i Hænderne paa
Kvinder, medens Lægerne slet ikke ell. saa godt
som ikke gav sig af med den. Det synes, som
om der i 1. Aarh. e. Kr. dog fandt en mere
videnskabelig Behandling af F. Sted. Men i
Middelalderen, hvor Udøvelsen af Lægevirksomheden
hovedsagelig var i Hænderne paa Munkene,
holdt disse sig fjernt fra F., der udøvedes af
uvidende Jordemødre, hvis Undervisning kun
bestod i den, de kunde faa ved at deltage i
en ældre Kollegas Praksis. Først i 16. Aarh.
begyndte Lægerne at tage sig af F. og behandle
den videnskabelig, og samtidig begyndte der at
udkomme Lærebøger for Jordemødre. Paa Dansk 
udkom en saadan dog først 1688 (vistnok et 
Uddrag af den fr. Fødselshjælper <sp>Mauriceau</sp>'s 
store Værk); paa Svensk skrev <sp>Johan von 
Hoorn</sp> 1697 sin originale: »Den svenska
välöfvade Jordegumman«. Efterhaanden som
det blev mere og mere Mode at tilkalde Læger
ved Forløsningen, blev F. mere og mere grundig 
bearbejdet, og efter at der var oprettet
Fødselsstiftelser, hvor der ogsaa blev Lejlighed
til at studere Forholdene ved den naturlige
Fødsel, kunde den nuværende veludviklede
Fødselsvidenskab efterhaanden opstaa. Bl. de Mænd,
der i fortrinlig Grad har medvirket hertil, kan
nævnes de danske Læger <sp>Chr. J. Berger</sp> og
<sp>M. Saxtorph</sp> i Slutn. af 18. Aarh.     <i>Lp. M.</i>

<sp>F. hos Husdyrene</sp>. P. Gr. a. de mere
ell. mindre unaturlige Forhold, under hvilke
Husdyrene lever, er det for de flestes Vedk.
nødvendigt at holde Vagt ved de fødende
Moderdyr. Der kan indtræde Fødselshindringer,
som let kan blive skæbnesvangre ikke alene for
Fosteret, men ogsaa for Moderdyret; det vil
desuden selv under ganske naturlige Fødsler
være baade humant og hensigtsmæssigt at lette
og afkorte Uddrivningen ved Træk i de allerede 
fødte Fosterdele, og endelig kan det ikke
sjælden blive nødvendigt at yde det nyfødte Dyr
Hjælp. — <sp>Fødselshindringer</sp> optræder
hyppigst hos de større Husdyr og ganske særlig
hos Koen. De bestaar som oftest i, at de lange
Lemmer ell. Hals og Hoved ikke indtager den
normale strakte »Fødselsholdning«, men er
bøjede mere ell. mindre langt ind under ell,
til Siden af Kroppen. <sp>Skraalejer</sp> er dog
heller ikke ualmindelige. For saa vidt den
fejlagtige Holdning ell. det skraa Leje opdages
i Tide, vil man som Regel kunne foretage 
»Udretning«. Men er Tilfældet gaaet upaaagtet hen
ell. paa anden Maade blevet forsømt saaledes,
at Fostervandet er afgaaet, Børen (Livmoderen)
stærkt sammentrukket og Fødselsvejen tør og
opsvulmet, inden sagkyndig Hjælp søges, kan
Udretning være umulig ell. i ethvert Tilfælde
saa vanskelig, at det bliver nødvendigt at
sønderdele, »partere« Fosteret. Sønderdeling af
Fosteret (<sp>Embryotomi</sp>) spiller i det hele 
taget en langt større Rolle i den veterinære end 
i den menneskelige F. Dette Forhold finder sin
ganske naturlige Forklaring deri, at Dyrlægerne 
langt oftere end Lægerne staar over for slige
forsømte Tilfælde, men dernæst maa man erindre, 
at for Dyrlægen bliver det til syvende og sidst 
et Pengespørgsmaal, hvilken Fremgangsmaade 
han vil vælge. Det moralske Ansvar over
for Fosteret falder bort; der spørges kun om,
hvad der betaler sig bedst, ell. rettere sagt,
hvad der er forbundet med mindst Tab. At det
under disse Omstændigheder i det langt
overvejende Antal af Tilfældene bliver Fosteret,
som maa ofres for Moderen, er ret indlysende.
Det gælder blot om at tilendebringe Forløsningen

