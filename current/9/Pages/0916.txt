<chapter name="Gooch-Digel">
<b>Gooch-Digel</b> [gu.t∫-], en af <sp>Gooch</sp>
konstrueret særlig Form for en Digel, der i kem.
Laboratorier benyttes ved kvantitativ Analyse,
naar det gælder Vejning af Bundfald, der af
en ell. anden Grund ikke lader sig samle og
udvaske paa et alm. Papirfilter, og som før
Vejningen skal ophedes ell. glødes. G.-D. er
formet som en alm. forholdsvis høj Digel af
Porcelæn ell. Platin, men Bunden er
gennemhullet med talrige fine Huller og dækket af
et fast sammenpresset Lag af Asbest ell.
Platinsvamp, saaledes at Diglen kan benyttes som
Filter, hvori Bundfaldet direkte samles og
udvaskes, tørres og ophedes og endelig vejes. Ved
Filtreringen og Udvaskningen anbringes Diglen
paa saadan Maade, at Filtrat og Vaskevædske
suges gennem Filterlaget.
<i>R. K.</i>
</chapter>

<chapter name="Goodall, Frederick">
<b>Goodall</b> ['gudå.£], <sp>Frederick</sp>, engelsk
Genremaler, f. 17. Septbr 1822 i London, d. 29.
Juli 1904 smst. Han uddannedes først af
Faderen, den kendte Kobberstikker <sp>Edward
G.</sp> (1795—1870), fik Præmie for »En Bjergmands
Lig ved Fakkellys«, debuterede 1839 paa
Akademiet med »Franske Soldater ved Kortspillet«,
blev 1852 Associate, senere Medlem af Londons
Kunstakademi. Særlig paa Grundlag af sine
første Rejser til Frankrig, Belgien, Irland etc.
skabte han Værker som »Zigeunerlejr«, »Den
trætte Soldat«, »Festdag i Landsbyen« (1847, de
to sidste i Londons Nationalgaleri). En Rejse
1860 til Italien og Orienten gav ham en ny
Rigdom af Motiver: »Tidlig Morgen i Ørkenen«
(1860), »En Pilgrims Tilbagekomst fra Mekka«
(1862) o. m. a. Foruden eng. Folkelivsbilleder
og nogle hist. Genrebilleder, især fra Karl I's
Tid, har G. dernæst malet adskillige bib.
Billeder: »Hagar og Ismael«, »Mater dolorosa«,
»Mater purissima« (1868), »Flugten til
Ægypten« (1886) etc. G. ydede sit Bedste i
Akvarelfaget. To af hans Brødre, <sp>Walter</sp> og
<sp>Edward G.</sp>, var ligeledes Malere, ogsaa Sønnen
<sp>Frederick Trevelyan G.</sp> (1848—71).
<i>A. Hk.</i>
</chapter>

<chapter name="Goode, George Brown">
<b>Goode</b> [gud], <sp>George Brown</sp>, en af
Nordamerikas dygtigste Ichtyloger, f. 13. Febr
1851 i New Albany (Indiana), d. 1896. Tog
Doktorgraden 1870 og blev 1871 ansat ved Museet
ved Wesleyan College, men gik allerede 1873
over til Smithsonian Institution, hvor han
1874—87 ledede Afdelingen for Fiskeri. Ved
Organisationen af Nationalmus. blev han <i>Assistant
Director</i>; han var de forenede Staters
Kommissær ved Fiskeriudstillingen i Berlin 1880 og
1883 i London; gennem disse Udstillinger blev
Europa først ret kendt med det amer. Fiskeris
høje Udvikling og fik i mange Henseender ved
G. Initiativet til fl. af de Foretagender, som
siden har hævet dets Fiskerier. 1887 blev G. sat
i Spidsen for Fiskeriadministrationen, idet han
efterfulgte Spencer F. Baird som
<i>fishcommissioner</i>. Men allerede 1888 opgav han atter
denne Stilling for at overtage Ledelsen af National
Mus., hvis Direktør han derefter var til sin
Død. Hans Princip som <i>fishcommissioner</i>
fortjener at nævnes; det er udtrykt i Hugh M.
Smith's Ord (1908) om Fiskerivæsenet i U. S. A.:
<i>The policy, as enunciated by Doctor G., has
been to carry out the idea that it is better to
expend a small amount of public money in
making fish so abundant that they can be caugth
without restriction and serve as cheap food for
the people at large than to expend a much
larger sum in preventing the people from
catching the few fish that still remain after
generations of improvidence</i>. Allerede 1877 havde
han udkastet Planen for en Undersøgelse af
Staternes Kyster, hvad Fiskeri angik. Den
vandt Bifald og blev i det hele gennemført,
som han havde foreslaaet. En Række
fiskerikyndige Mænd blev stillet til hans Raadighed,
og Arbejdet blev fremmet saa ihærdigt, at
Værkets første Bd var færdigt til Udgivelse
1882. Han offentliggjorde talrige Afhandlinger
om Ichtyologi, Museumsadministration og
Fiskeri. I Bogform kom bl. a. <i>Catalogue of the
fishes of the Bermudas</i> (1876), <i>Game fishes of
the United States</i> (1879), <i>American fisheries:
a history of the Menhaden</i> (1880), <i>Materials for
a history of the american Mackerel fishery</i>
(1882), <i>Materials for a history of the
Swordfishes</i> (1882), <i>The hatural history of the
Bermuda Islands</i> (1882), <i>A review of the fishing
industries of the United States</i> (1883), <i>The
fisheries and fishery industries of the United
States</i> (1884), <i>American fishes</i> (1888, ny forøget
Udg. af Gill 1903), <i>Origin of the national
scientific and educational institutions of the
United States</i> (1890), <i>Smithsonian Institution
1846—96</i> (1896). G.'s Hovedværk er den fornævnte
Beskrivelse af de forenede Staters Fiskerier;
den fylder 7 store Kvartbind og rummer
ypperlige Billeder. Smlg. hans <i>Memorial</i> (1901), der
indeholder Udvalg af hans Afh. om de amer.
Museer etc.
<i>C. V. O.</i>
</chapter>

<chapter name="Goodentaceæ">
<b>Goodentaceæ</b> [gu.-], Fam. af tokimbladede
Planter (Helkronede), beslægtet med
Klokkefamilien. G. er Urter ell. Buske, hvis Blomster
særlig udmærker sig ved, at Griflen under
Arret har en Udvidelse (»Pollenbæger«). De
fleste G. hører hjemme i Australien, men
Slægten <i>Scævola</i> har to Arter, der er
karakteristiske Strandplanter i den gl. Verdens og det
atlantiske Amerikas Troper (<i>Sc. frutescens</i> og
<i>Sc. Plumieri</i>).
<i>C. H. O.</i>
</chapter>

<chapter name="Goodenough">
<b>Goodenough</b> ['gud<sub>ə</sub>naf], se
<sp>D'Entrecasteaux-Øerne</sp>.
</chapter>

<chapter name="Goodman, Walter">
<b>Goodman</b> ['gudmän], <sp>Walter</sp>, eng. Tegner,
Portræt- og Genremaler, f. 11. Maj 1838 i
London. Elev af Leigh, senere af Londons
Akademi, tog han 1860 paa en 3 Aars
Studierejse det halve af Europa rundt, rejste 1864 til
Kuba, udgav paa Spansk sine Rejseindtryk
herfra og tog saa aktiv Del i Øens politiske
Bevægelser, at han 1869 maatte flygte til
Europa. I sit Fædreland udnyttede han sine
Oplevelser i mangfoldige Tegninger, i Artikler til
<i>All the year round</i> (samlede i Bogen <i>The pearl
of the Antilles</i> [1873]) og optraadte som Genre-
og Portrætmaler (Portrætter af den kin.
Gesandt med Gemalinde).
<i>A. Hk.</i>
</chapter>

<chapter name="Goodrich, Samuel Griswold">
<b>Goodrich</b> ['gudrit∫], <sp>Samuel Griswold</sp>,
amer. Forf. (1793—1860), blev kendt som Forf.
under Pseudonymet Peter Parley. Han udgav
særlig Tidsskr for Ungdommen, saaledes <i>Peter
Parley's Series</i> og 1828—42 Aarbogen <i>The Token</i>.
Af hans senere Værker kan nævnes
