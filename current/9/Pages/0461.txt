<chapter name="Garniture (Udstyr)">
<b>Garniture</b> [-'ty.r<sub>ə</sub>] (fr.), Udstyr; ved
Smykker, Service o. l. en Del sammenhørende Stykker
af samme Stil, saaledes Halsbaand, Armbaand,
Broche; spc. i Frankrig Udstyret af
Kaminhylden med Taffelur, Lysestager, Vaser m. m. Ved
Geværer er G. Skæftets Beslag. I Teknikken er
G. d. s. s. Armatur.
<i>F. W.</i>
</chapter>

<chapter name="Garniture (i Køkkensproget)">
<b>Garniture</b> [-'ty.r<sub>ə</sub>], i Køkkensproget
Betegnelse for de smaa Biretter, der spises til
Mellemretter, Steg etc., og som er beregnede paa
at pynte og fuldstændiggøre den egl. Ret. G.
anrettes som Regel paa samme Fad som denne
og bestaar af Grønsager, Østers, Hummer,
Croutons, fine Ragouter, Kroketter etc.
<i>R. H.</i>
</chapter>

<chapter name="Garnmaal">
<b>Garnmaal.</b> Traadens Finhed, som er
Rettesnor for Ansættelsen af Garnprisen, bestemmes
ved Talforholdet mellem de to Kvantitetsmaal,
Længden og Vægten. I Reglen angives, hvor
stor Traadlængde der gaar paa en vis
Vægtenhed, og Antallet af Længdeenhederne kaldes
Garnets Finhedsnummer; for Silke er dog
Finhedsnumret (fr. <i>titre</i>, ital. <i>titulo</i>) Antallet
af Vægtenheder af en given Traadlængde.
Enheden for G. bliver i Reglen Haspens Omfang,
hvilken Garnlængde kaldes en <sp>Traad</sp> (tysk
<i>Faden</i>, eng. <i>thread</i>, fr. <i>tour</i>); et vist Antal
Traade (Omgange) udgør et <sp>Fed</sp> (tysk <i>Gebinde</i>,
eng. <i>lea</i>, <i>cut</i>, <i>skein</i>, fr. <i>échevetté</i>), og et vist
Antal Fed udgør en Streng (tysk <i>Strang</i>,
<i>Strähn</i>, <i>Schneller</i>, eng. <i>hank</i>, fr. <i>écheveau</i>).
Der er en Mangfoldighed af Systemer; her
gives kun dem, der har mere alm. Interesse.

I. <sp>Bomuldsgarn</sp>. 1) <sp>Det engelske
System</sp>: 1 <sp>Thread</sp> = 1 1/2 Yard = 1,37 m,
80 Threads = 1 <sp>Lea</sp>, 7 Leas = 1 Hank = 840
Yards = 768 m. Numret er Antallet af Hanks
pr. engelsk Pund. Dette System benyttes
mest. 2) Det <sp>franske System</sp>: 1 <sp>Tour</sp>
= 1 3/7 m, 70 <sp>Tours</sp> = 1 Échevetté = 100 m,
10 Échevettes = 1 Écheveau = 1000 m.
Numret = Antallet af Écheveaux pr. 1/2 kg.
Bruges i Frankrig, Belgien og Italien.
Bomuldsgarn sælges efter Vægt, eng. lb. ell. kg. Det
internationale Systems Numre er dobbelt saa
store som de fr. Numre.

II. <sp>Linned</sp>- (Hør- og Hampe-) og
<sp>Jutegarn</sp>. 1) <sp>Det engelske System</sp>: 1
<sp>Thread</sp> = 2 1/2 Yards, 120 Threads = 1
<sp>Lea</sp> ell. <sp>Cut</sp> (undertiden er 1 Lea = 100
Threads à 3 Yards) = 300 Yards = 274,3 m,
10 Leas = 1 <sp>Hank</sp>, 20 Hanks = 1 <sp>Bundle</sp>,
3 Bundles = 1 <sp>Bunch</sp> = 180000 Yards; 1
<sp>Heer</sp> = 2 Leas, 1 <sp>Spindle</sp> = 24 Heers, 25
Spindles = 2 Bunches. Numret = Antallet af
Leas pr. eng. Pund; dog nummereres grovere
Garn ogsaa efter Vægten i lbs. pr. Spindle.
Benyttes i Storbritannien, Tyskland (12 Bundles
= 1 <sp>Schock</sp>), Frankrig (3 Bundles = 1
<sp>Paquet</sp>) og Belgien. 2) <sp>Det østerrigske
System</sp>: Numret er Antallet af
<sp>Strähne</sp> (à 20 Gebinde à 60 Faden à 3 Wien-Ellen)
pr. 10 eng. Pund. 1 Strähn = 3600 Wien-Ellen
= 2799 m. Numret er = Antallet af
Strähne pr. 10 eng. Pund. Dette System er altsaa
kun 2 % lavere end det eng., og det er derfor
alm. at anse den østerr. Nummerering for at
være lig den eng. 3) Det ældste fr. System er
det samme som for Bomuldsgarn. Numret er
= Antallet af Écheveaux à 1000 m pr. 1/2 kg.
4) Det internationale System, hvis Numre er =
det dobbelte af det fr. Systems Numre, bruges
i den fr. og den ital. Toldtarif og har nu ogsaa
vundet Indgang i de fr., belg. m. fl. Spinderier.
5) <sp>Det danske System</sp>: 1 <sp>Traad</sp> =
3 1/2 Alen, 120 <sp>Traade</sp> = 1 <sp>Fed</sp> = 420
Alen = 264 m; 12 Fed = 1 <sp>Streng</sp>.
Numret = Antallet af Fed pr. dansk Pund. Dette
System anvendes kun for Haandspind; for
Maskinspind benyttes det eng. Salgsenheden er i
Reglen den eng. Bundle (Jutegarn sælges dog
pr. eng. Pund), i Frankrig og Belgien en
Paquet (3 Bundles), i Tyskland og Østerrig en
Schock (12 Bundles) à 720000 Yards (658302
m.) ell. 864000 Wien-Ellen (671810 m).

III. <sp>Kamuldgarn</sp>. 1) <sp>Det
engelske System</sp>: 1 <sp>Thread</sp> = 1 Yard; 80
Threads = 1 <sp>Skein</sp>, 7 Skeins = 1 <sp>Hank</sp> =
560 Yards = 512 m; 1 <sp>Spindle</sp> = 18 Hanks.
Numret = Antallet af Hanks pr. engelsk lb.
Bruges i Storbritannien og til Dels paa
Kontinentet. 2) Det internationale System benyttes
nu alm. i Tyskland, Østerrig, Schweiz, Belgien,
Italien, Rusland og for en stor Del i Frankrig.
3) Det ældre fr. System: 1 Écheveau = 720 m,
Numret er Antallet af Écheveaux pr. 1/2 kg,
bruges endnu til Dels i Frankrig. Kamuldgarn,
sælges efter Vægt enten pr. lb. ell. pr. kg.

IV. <sp>Karteuldgarn</sp>. 1) <sp>Det
engelske System</sp>: se III.; dog nummereres
undertiden efter Antallet af eng. lbs. pr. Spindle
(10080 Yards). 2) Det internationale System er
kommet en Del i Brug paa Kontinentet. I øvrigt
findes der en stor Mængde ældre
Nummereringssystemer for Karteuldgarn, hvoraf de
fleste kun er af lokal Bet. For største Delen
bliver dette Garn brugt til Vævning i den
samme Fabrik, hvor det spindes; det
Nummereringssystem, der anvendes, er derfor uden
Interesse for andre end for Fabrikken selv.
Blandt de endnu brugelige Systemer kan dog
flg. nævnes: 3) <sp>Berlin-Systemet</sp>: 1
<sp>Strähn</sp> = 20 Gebinde à 43 <sp>Fäden</sp> à 2 1/2
<sp>Berlin-Ellen</sp> = 2150 Berlin-Ellen (1434 m).
Numret = Antallet af Strähne pr. 1/2 kg.
Bruges i Tyskland og Belgien. 4)
<sp>Wien-Systemet</sp>: 1 <sp>Strähn</sp> = 20 Gebinde à 44
<sp>Fäden</sp> à 2 <sp>Wien-Ellen</sp> = 1760
Wien-Ellen (1368,5 m). Numret = Antallet af Strähne
pr Wien-Pd (560 g). Bruges i Østerrig. 5)
<sp>Gammelt fr. Sedan-System</sp>: 1
<sp>Écheveau</sp> = 22 <sp>Échevettes</sp> à 44 <sp>Tours</sp> à
4 3/4 <sp>Pieds de Roi</sp> = 4598 <sp>Pieds</sp> = 1494
m. Numret = Antallet af Écheveaux pr gl.
Paris-Pd (489,5 g). Bruges i Frankrig. 6) <sp>Det
Cockerill'ske System</sp>: (En Kombination
af forsk. Systemer): 1 <sp>Strähn</sp> = 7 Gebinde
à 80 <sp>Faden</sp> à 4 <sp>Berlin-Ellen</sp> = 2240
Berlin-Ellen = 1494 m. Numret = Antallet af
Strähne pr 1/2 kg. Bruges i Tyskland og
Belgien. 7) <sp>Det danske System</sp>: 1 <sp>Streng</sp>
= 10 <sp>Fed</sp> ell. <sp>Knæk</sp> à 80 <sp>Traade</sp> à 3
Alen = 2400 Alen = 1506 m. Numret
Antallet af Strenge pr 1/2 kg. — Salgsenhed i
Reglen det eng. lb., 1/12 ell. 1/1 kg.

V. <sp>Silke</sp>. 1) <sp>Det gl. fr. System</sp> (<i>ancien
titre</i>): Numret, Titre'n = det Antal »Deniers«,
