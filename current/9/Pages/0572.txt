stammer fra et Æg), og da Eksperimentet i Beg.
af 19. Aarh. toges til Hjælp, fremkom den ene
Kendsgerning efter den anden, som
tilintetgjorde al Tanke om g. æ. Leuckart's,
Küchenmeister's o. a. Undersøgelser over
Indvoldsormenes Liv og Forvandling viste tilstrækkelig,
at disse Væsener opstod paa en Maade, der i
intet væsentligt afveg fra andre Dyrs; men
navnlig bidrog Udviklingen af Bakteriologien —
særlig Pasteur's Undersøgelser — til at ramme
en Pæl gennem g. æ. De viste, at der aldrig
opstaar, selv ikke den mindste Bakterie, uden
at der i Forvejen har været en Spire eller et
Individ af samme Art til Stede, og de viste, at
Substanser, hvori der er gode
Udviklingsbetingelser for Organismer, vedbliver at være døde
(»sterile«), naar organiserede Kim, Sporer ell.
levende Individer ikke faar Adgang. Sagens
Stilling er da den, at man aldrig nogen Sinde
har formaaet at paavise Opstaaen af levende
Væsener af livløst Materiale. Alt, hvad vi
ved, bekræfter Virchow's Udtryk: <i>Omnis
cellula e cellula</i> — »enhver levende Celle af en
levende Celle«. I dette Øjeblik vil de fleste
Naturforskere være tilbøjelige til fuldstændig at
benægte endog Muligheden af en g. æ. under de nuv.
Naturforhold her paa Jorden. Al Forplantning
sker ved en <i>Generatio homogenea</i> — en
Udvikling af Organismer fra lige artede Organismer,
ikke ved en <i>Generatio heterogenea</i> ɔ: en
Dannelse af Organismer af helt forsk. ɔ: uorganisk
Substans.

Imidlertid er der fra Haeckel's o. a. Sider
blevet hævdet, at selv om dette er Tilfældet,
saa fordrer Nedstamningslæren, i Forbindelse
med den Kendsgerning, at Jorden engang har
været uskikket til Opholdssted for levende
Væsener p. Gr. a. høj Temperatur, at en g. æ.
<sp>engang</sp> har maattet finde St. Spørgsmaalet
om, hvorledes dette er sket, og hvilke levende
Væsener der er fremgaaede af denne
Urdannelse, viser Haeckel imidlertid udtrykkelig tilbage,
idet han fremhæver, at al Spekulation herover
vil være unyttig og forgæves, saa længe vi paa
den ene Side ikke kender de Naturforhold,
som paa den Tid herskede paa Jordens
Overflade, og paa den anden Side ikke ved, i
hvilket Forhold de Organismer, som vi i dette
Øjeblik anser for de laveste og mest primitivt
byggede, i Virkeligheden staar til de første
levende Væsener paa Jorden.
<i>(S. T.). W. J.</i>
</chapter>

<chapter name="generativ Celle">
<b>generativ Celle,</b> se <sp>Støvdrager</sp>.
</chapter>

<chapter name="Generator">
<b>Generator</b> (lat.) Kraftkilde, f. Eks.
Generatorgas (se <sp>Gasfyring</sp>) og <sp>elektrisk
G.</sp> (se <sp>elektriske Maskiner</sp>).
</chapter>

<chapter name="Generatorfyring">
<b>Generatorfyring,</b> se <sp>Gasfyring</sp> og
<sp>Kulgas</sp>, Afsnit D.
</chapter>

<chapter name="Generatorgas">
<b>Generatorgas</b> bruges til Fyringsgas ell.
Kraftudvikling. Se <sp>Gas</sp>, <sp>Gasfyring</sp> og <sp>Kraftgas</sp>.
</chapter>

<chapter name="Generatorovn">
<b>Generatorovn,</b> se <sp>Gasfyring</sp>.
</chapter>

<chapter name="Generatorvandgas">
<b>Generatorvandgas,</b> en Slags Fyringsgas ell.
Kraftgas, se <sp>Gas</sp> og <sp>Kraftgas</sp>.
</chapter>

<chapter name="Generatrix">
<b>Generatrix</b> (<sp>mat.</sp>). Naar en ret Linie
bevæger sig saaledes, at den beskriver en Flade
(f. Eks. en Cylinder- ell. Kegleflade), kaldes
den denne Flades G. Paa Dansk bruges for
G. alm. Benævnelsen Frembringer.
<i>Chr. C.</i>
</chapter>

<chapter name="genere">
<b>genere</b> [sje'ne'r<sub>ə</sub>], se <sp>Gêne</sp>.
</chapter>

<chapter name="generel">
<b>generel</b> (lat.), almen, almengyldig, i
Modsætning til speciel; smlg. <sp>generisk</sp>.
</chapter>

<chapter name="generel Parese">
<b>generel Parese,</b> d. s. s. <i>dementia paralytica</i>.
</chapter>

<chapter name="generere">
<b>generere</b> (lat.), avle, frembringe.
</chapter>

<chapter name="generisk">
<b>generisk</b> (lat.), slægtlig, vedrørende Slægten
i sin Helhed.
</chapter>

<chapter name="generisk">
<b>generisk</b> (eller <sp>generelt</sp>) bestemte Ting
omtales hyppig i Juraen i Bet. af Ting, som i
en Kontrakt ell. anden retlig Viljeserklæring er
betegnede og bestemte ved deres alm.
artsbestemmende Egenskaber, ikke ved deres
individuelle Egenskaber. »Ti Tønder Kul«, »en
Ladning rød amerik. Vinterhvede Nr. 2«, »en Villa
i Kbhvn's Omegn« er g. bestemte Ting, medens
de ti Tønder Kul, der ligger paa et bestemt
Loft, den Ladning, der er paa Vej hertil i et
bestemt Skib, den Villa, for hvilken Vej og Nr.
opgives, er individuelt bestemte Ting. Medens
individuelt bestemte Ting saaledes altid er
noget haandgribeligt og paaviseligt, er g. bestemte
Ting et upaaviseligt Kvantum af en vis Art.
Med denne Forskel hænger væsentlige retlige
Forskelligheder sammen. Saaledes kan der kun
blive Spørgsmaal om at have tinglige
Rettigheder over individuelt bestemte Ting, medens
man kan have obligatoriske Rettigheder til
(Krav paa) saavel g. som individuelt
bestemte Ting; fremdeles kan den, der
kontraktmæssig har forpligtet sig til Levering af
g. bestemte Ting i Modsætning til den, der skal
levere individuelt bestemte, kun paaberaabe sig
en objektiv Umulighed for Opfyldelsen i det
usædvanlige Tilfælde, at hele den paagældende
Art er gaaet til Grunde, ell. Opfyldelsen hindres
ved Krig, Udførselsforbud ell. lgn. (jfr § 24 i
Købeloven af 6. Apr. 1906). Om »halvt
generiske« Køb taler man, naar nogen køber en vis
Mængde af et angivet Parti, f. Eks. 10 Sække
af et bestemt Lager. Dette Mellemtilfælde
betragtes af Købeloven, jfr dens § 3, som et
genus-Køb.
<i>E. T.</i>
</chapter>

<chapter name="Generoso">
<b>Generoso</b> [dзene'roso], <sp>Monte</sp>-, Bjergtop i
Luganeralperne, paa Grænsen af det
schweiziske Kanton Tessin og den ital. Provins Como,
mellem Lago di Lugano og Lago di Como. Fra
Toppen (1704 m o. H.) er en herlig Udsigt over
Lombardiet lige til Apenninerne, og over
Alperne fra Monte Viso til Ortler. G. er berømt
for sin rige Flora og er et yndet Luftkursted.
En 9 km lang Tandhjulbane fører fra Capolago
ved den sydøstlige Ende af Lago di Lugano
omtrent til Toppen.
<i>G. Ht.</i>
</chapter>

<chapter name="generøs">
<b>generøs</b> [sje-] (af fr. <i>généreux</i> [зene'rø]),
ædel, højmodig, gavmild; Generositet [sje-]
(lat., tysk), Ædelmodighed, Gavmildhed.
</chapter>

<chapter name="Genesco">
<b>Genesco</b> [dзe'nesko], se <sp>Chivasso</sp>.
</chapter>

<chapter name="Genesee">
<b>Genesee</b> [dзen<sub>i</sub>'si.], Flod i U. S. A.,
udspringer i Pennsylvanien og løber mod N.
gennem Staten New York, indtil den falder i
Ontario-Søen. Længde 232 km. Ved Rochester
danner den et pragtfuldt, 90 m højt Vandfald.
Erie-Kanalen føres i en Akvædukt over Floden.
<i>C. A.</i>
</chapter>

<chapter name="Geneseo">
<b>Geneseo</b> [dзen<sub>i</sub>'si.o<sub>u</sub>], By i U. S. A., Stat
Illinois, ligger 180 km NNV. f. Springfield ved
Mississippi samt ved Banen fra Rock Island til
Chicago. (1910) 3200 Indb. G. driver stor
Handel med Korn og Kvæg.
<i>H. P. S.</i>
</chapter>
