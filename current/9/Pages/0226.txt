Laboratorium for fysiol (med.) Kemi, bestyret
af Prof. Hammarsten. — Det fysiol. Institut
ved Carolinska Instituttet i <sp>Sthlm</sp>, der først
indrettedes af Prof. Lovén 1877 i en ældre
Bygning og 1886 overflyttedes til ny Lokaler, har,
foruden en Bestyrer, en Laborator og
Amanuensis. Ved det fysiol.-kem. Laboratorium, som
er opført 1886 og udvidet 1894, er foruden den
ordinære Prof. tillige ansat en ekstraordinær
og en Amanuensis. — I <sp>Lund</sp> er foruden
Bestyreren tillige ansat en Laborator; Laboratoriet
fik 1894 sin egen udmærkede Institutbygning.
Ogsaa i Lund findes et særligt Laboratorium
for fysiol. (medicinsk) Kemi bestyret af Prof.
Ivar Bang.
<i>(S. T.). L. F.</i>
</chapter>

<chapter name="fysiologisk Tid">
<b>fysiologisk Tid</b>, se <sp>Reaktionstid</sp>.
</chapter>

<chapter name="Fysiologus">
<b>Fysiologus</b> (gr.), et i den ældste kristne
Tid (maaske allerede 2. Aarh. e. Kr.) i
Alexandria forfattet Skrift, som indeholder
Fortællinger om en Del, især fantastiske Egenskaber
hos virkelig eksisterende ell. fabelagtige Dyr
(samt enkelte Planter og Sten) med tilhørende
dogmatiske ell. moralske Udtydninger. Bogen
er opr. skrevet paa Græsk, men blev tidlig
oversat ell. bearbejdet paa næsten alle den gamle
Verdens Sprog: Ætiopisk, Syrisk, Arabisk,
Armenisk, Serbisk, Rumænsk, Latin,
Angelsachsisk, Islandsk, Højtysk, Fransk, Provençalsk,
Italiensk m. m., smlg. <sp>Bestiaire</sp>. De
mærkeligste af dens Fabler er Fortællingerne om:
<sp>Pelikanen</sp> (kalder sine Unger til Live ved
sit eget Blod; Type paa Kristus, som hengav
sit Blod for Menneskene), <sp>Føniks</sp>
(opbrænder sig selv paa Alteret i Solens Tempel, men
opstaar paa tredie Dag af sin Aske; Type paa
Kristi Opstandelse), <sp>Lækatten</sp> (undfanger
gennem Munden, men føder gennem Øret; Type
paa de Ugudelige, som modtager den
guddommelige Sæd, men lader den gaa ud af Øret);
<sp>Enhjørningen</sp> (kan kun fanges af en ren
Jomfru; Type paa Kristi Jomfrufødsel);
<sp>Salamanderen</sp> (slukker Ild ved at gaa gennem
den; jfr Fortællingen om de tre Mænd i
Daniels Bog 3. Kap.) o. s. v.

F. har haft stor Bet. ved, at dens
Fortællinger paa mange Maader har paavirket den
middelalderlige Fabeldigtning m. m., ligesom de
har spillet en stor Rolle i den kristelige Kunsts
Symbolik. (<sp>Litt</sp>.: <sp>Verner Dahlerup</sp>,
»Physiologus i to isl. Bearbejdelser« i
»Aarbøger f. nord. Oldkyndighed« [1889]; <sp>F.
Lauchart</sp>, »Gesch. des Physiologus« [Strassburg
1889]; <sp>E. Walberg</sp>, <i>Le Bestiaire de Philippe
de Thaun</i> [Lund 1900]). 
<i>V. D.</i>
</chapter>

<chapter name="Fysioterapi eller fysikalsk Terapi">
<b>Fysioterapi</b> eller <sp>fysikalsk Terapi</sp>
kalder man de Behandlingsmetoder, som
anvender fys. Paavirkninger af Legemet til
Bekæmpelse af Sygdomme. Til Fysioterapi regnes
i Alm. <sp>Klimatoterapi</sp>, Anvendelsen af et
for Patienten gunstigt Klima.
<sp>Pneumatoterapi</sp>, Behandling med fortættet ell. fortyndet
Luft, <sp>Balmoterapi</sp>, som i snævrere
Forstand omhandler Behandlingen ved de
mineralske Kilder og Badesteder, men i videre.
Forstand ogsaa omfatter <sp>Hydroterapi</sp>,
Koldtvandsbehandling, <sp>Termoterapi</sp>,
Behandling med Varme (Damp, varm Luft, elektrisk
Lys o. a.), <sp>Talassoterapi</sp>, Behandling ved
Havet. Endvidere <sp>Helioterapi</sp>, Behandling
med Sollys, <sp>Radioterapi</sp>, <sp>Straalebehandling</sp>, 
omfattende <sp>Røntgenbehandling</sp> og <sp>Radiumbehandling</sp> samt
Massage og Sygegymnastik.
<i>E. F.</i>
</chapter>

<chapter name="fysisk">
<b>fysisk</b> (gr.), hvad der angaar Fysik;
grundet i Naturen, hvilende paa dens Love;
legemlig, materiel, sanselig, <sp>f. Umulighed</sp>, det,
der p. Gr. a. Naturlovene ikke kan indtræffe.
</chapter>

<chapter name="fysostome">
<b>fysostome</b> kaldes de Benfiske, hos hvilke
Svømmeblæren er forbundet med Tarmkanalen
ved en Luftgang.
<i>Ad. J.</i>
</chapter>

<chapter name="Fysostigmin">
<b>Fysostigmin</b>, se <sp>Eserin</sp>.
</chapter>

<chapter name="Füssel, Andreas Gotthilf">
<b>Füssel</b>, <sp>Andreas Gotthilf</sp>, dansk
Danser, f. 1809, d. 9. Decbr 1865. F., der paa det
egl. koreografiske Omraade ikke fik nogen Bet.,
besad i mimiske Partier en dramatisk Kraft
og en udtryksfuld Plastik, der gjorde ham til
de Bournonville'ske Balletters stumme
Karakterskuespiller; hans Evner rakte fra det
patetiske til det latterlige, fra det komiske til det
tragiske; han var lige udmærket, enten han i
»Napoli« forædlede Havmandens gridske
Elskovsbegær, ell. han i »Toreadoren«
latterliggjorde Englænderens stive Ligegyldighed,
enten han i »Konservatoriet« gav et paa samme
Tid rørende og komisk Billede af den fattige
Spillemands Faderfølelser, ell. han i »Valkyrien« 
med streng og ædel Anstand fremstillede
den gl. Konges Majestæt.
(A. A.)
</chapter>

<chapter name="Füssen">
<b>Füssen</b> ['fys<sub>ə</sub>n], By i det bayerske
Regeringsdistrikt Schwaben, ligger smukt ved Lech's
Udløb fra Alperne, 797 m o. H., ved
Jernbanelinien Oberdorf—F. (1910) 5099 Indb. Der drives
en betydelig Fabrikation af Tovværk. F. har et
gl. Slot, hvor der 22. Apr. 1745 blev afsluttet
en Fred mellem Maria Theresia og Kurfyrsten
af Bayern. Nær ved Slottet findes de Bygninger,
som tilhørte Benediktinerklostret St Mang, der
grundedes 720 og ophævedes 1802. F. tilhørte
Biskopperne af Augsburg fra 1313, indtil Byen
1802 kom under Bayern.
<i>G. Ht.</i>
</chapter>

<chapter name="Füssli">
<b>Füssli</b> ['fysli], d. s. s. <sp>Füeszli</sp>.
</chapter>

<chapter name="Fyt, Jan">
<b>Fyt</b> [fæ^it], <sp>Jan</sp>, flamsk Dyre- og
Stillelivsmaler samt Raderer, f. 1611 i Antwerpen, d.
1661 smst. F. var Elev af Jan van den Berch,
senere af Fr. Snyders; han gjorde en
Studierejse til Frankrig (1633 og 1634 i Paris) og
Italien, men virkede i øvrigt i sin Fødeby, hvor
han vandt sig et meget anset Navn og malede
talrige Jagtbilleder, Blomster- og Frugtstykker,
Stillelivsstykker med Jagtudbytte (og gerne ved
Siden en Hund), af mesterlig Teknik og
betydelig malerisk Virkning, detaillerende og dog af
stærkt Helhedspræg. De fleste større Galerier
ejer Billeder af F.: Hofmuseet i Wien fem (»To
døde Agerhøns bevogtede af en Hund« etc.),
Berlin-Museet fire (»Diana og det nedlagte
Vildt«, Diana-Figuren malet af Quellinus;
»Hunde ved det nedlagte Vildt«, 1649, etc.),
Dresdens seks, Prado-Museet ni; andre gode i
München og Paris; en Del i Sthlm's Mus., i Kria
Mus. »Kamp mellem Ulve og Hunde« (1652) etc
Man har ogsaa fl. smukke Raderinger, af lgn.
Indhold, fra F.'s Haand.
<i>A. Hk.</i>
</chapter>

<chapter name="Fyto">
<b>Fyto</b> . . . (gr.) betyder i Sammensætninger
Plante . . . Forekommer i en Del
Benævnelser, der i alt Fald i nordisk Litt. ikke ell.
