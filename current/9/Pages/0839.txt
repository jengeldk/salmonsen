udbredt over et stort Fastland, hvis Kerne var
det ældgamle <sp>Gondvana-Land</sp> (Indien og
Afrika), og som herfra strakte sig baade til
det nuv. Australien og Sydamerika. Denne
Flora, der synes at være opstaaet under et
forholdsvis køligt Klima og derfor sættes i
Forbindelse med den permokarbonske Istid,
fortrængte efterhaanden Karbonfloraen og udbredte sig
ogsaa til den nordlige Halvkugle, hvor den er
kendt fra Norditalien og Nordrusland.
<i>J. P. R.</i>
</chapter>

<chapter name="Glossospasme">
<b>Glossospasme,</b> Krampe i Tungen.
</chapter>

<chapter name="Glossotomi">
<b>Glossotomi</b> (gr.), egentlig Indsnit i Tungen;
kan, men mindre korrekt, anvendes om
Operationer, hvorved hele Tungen ell. Dele af den
fjernes (disse Operationer skulde hedde
Amputation og Resektion af Tungen).
<i>E. A. T.</i>
</chapter>

<chapter name="Glostrup">
<b>Glostrup,</b> stor Sogne- og Stationsby i det
østlige Sjælland, Smørum Herred, Kbhvn's Amt,
c. 11 km V. f. Hovedstaden ved
Hovedlandevejen, havde 1. Febr 1916 362 Gaarde og Huse
og 2502 Indb. (1911: 1174). I Byen findes Kirke,
Præstegaard, stor Skole, Asyl, Apotek, de
københavnske Forstæders Bank (oprettet 1902),
Gas- og Vandværk, fl. industrielle Anlæg, som
Jernstøberi, Bryggeri, Oliefabrik.
Fedtraffinaderi og Skæreri, Købmandshandel, Kro, et Anlæg
m. m. samt Postkontor og Station paa
Kbhvn—Roskilde-Banen.
<i>H. W.</i>
</chapter>

<chapter name="Glottis">
<b>Glottis,</b> <sp>Stemmeridsen</sp>, se <sp>Strube</sp>.
</chapter>

<chapter name="Gloucester (Shire og By i England">
<b>Gloucester</b> ['g£åstə], Shire i det sydvestlige
England, begrænses af Shirerne Worcester,
Warwick, Oxford, Berks, Wilts, Somerset,
Monmouth og Hereford, 3220 km med (1911) 736097
Indb. G. er mod Ø. opfyldt at <sp>Cotswold
Hills</sp>, mod V. af den kulrige <sp>Dean Forest</sp>,
medens Midten indtages af Severns brede og
meget frugtbare Dal (<sp>G.-Sletten</sp>); foruden af
Severn gennemstrømmes Grevskabet af dens
Bifloder <sp>Wye</sp> og <sp>Avon</sp>, og i G. udspringer
<sp>Themsen</sp> med fl. smaa Bifloder. Henved 7/8
af Arealet er under Dyrkning, og heraf
anvendes 4/7 som permanente Græsgange. Det milde,
fugtige Klima begunstiger Kvægavlen, som staar
meget højt, særlig i Severns Dal, der er
berømt for sin Produktion af Ost og Smør.
Frugtavlen er særdeles betydelig; hver
Forpagtergaard har sin Frugthave og presser Cider og
Perry (Æble- og Pærevin). Af min.
Frembringelser mærkes Stenkul, Jern, Kalk og
Bygningssten. Industrien er betydelig; vigtigst er
Klædefabrikkerne, Jernværkerne og Skibsbyggerierne.
Foruden Hovedstaden G. mærkes Byerne
Bristol, Tewkesbury, Cheltenham og Cirencester.

<sp>Hovedstaden</sp> G. ligger paa en Høj ved
Severns venstre Bred og er et vigtigt
Knudepunkt paa Great Western Jernbanen. (1911)
50035 Indb. De 4 Hovedgader: Northgate,
Southgate etc., der gennemskærer Byen, er maaske
et Minde om dens Oprindelse som en gl rom.
Lejr (<i>Colonia Glevum</i>, anlagt Aar 96—98 af
Nerva). Bl. dens Bygninger maa fremhæves den
gl. Domkirke fra 11. og 12. Aarh., væsentlig i
normannisk Stil og med et 68 m højt Taarn
samt Gravmæler for Vilhelm Erobrerens Søn
Hertug Robert af Normandiet, Kong Edvard II
og Dr. Jenner. Det gl. Raadhus, der stod, hvor
de 4 Hovedgader skærer igennem, erstattedes
1894 med en moderne Bygning. Byen er for
øvrigt rig paa smukke gl. Huse. Der findes fl.
højere Skoler, et Mus. med Kunstskole og en
Park med Mineralkilder. G. er Sæde for en
Biskop. Industrien omfatter Tændstikfabrikker,
Støberier, Marmorsliberier, Savværker, kemiske
Fabrikker, Bygning af Jernbanevogne og
Skibsbyggeri. Berkeley-Kanalen, der sætter G. i
Forbindelse med Havnen Sharpness ved
Bristol-Bugten, aabnedes 1827. G., der eksisterede i
Romertiden, fik sit første Charter 1155 af
Henrik II og blev 1483 gjort til et særligt Grevskab.
G. sendte 2 Medlemmer til Parlamentet
1275—1885, siden 1.
<i>G. Ht.</i>
</chapter>

<chapter name="Gloucester (By i U. S. A.)">
<b>Gloucester</b> ['g£åstə], By i U. S. A., Stat
Massachusetts, ligger 50 km NØ. f. Boston.
(1910) 24400 Indb. G. har Granitbrud samt en
udmærket Havn, der er et Hovedudgangspunkt
for Hval- og Kabliovfangsten.
<i>H. P. S.</i>
</chapter>

<chapter name="Gloucester (Hertuger og Grever af)">
<b>Gloucester</b> ['g£åstə], Hertuger (<i>dukes</i>) og
Grever (<i>earls</i>) af G., Titler, baarne af forsk.
Medlemmer af Englands Kongehus og med dem
beslægtede Ætter.

<sp>Robert</sp>, Greve af G., d. 1147, efter
Angivelsen uægte Søn af Kong Henrik I,
kæmpede paa Mathilde's Side i Striden mellem
hende og Stefan af Blois, bl. a. i Slaget ved
Lincoln 1141. - <sp>Gilbert de Clare</sp>, Greve af
G., (1243—95), deltog i Kampene mellem Simon
af Montfort og Kong Henrik III, først paa
Simon's, senere paa Kongens Side. 1290 ægtede
han Edvard I's Datter Johanne. — <sp>Thomas
af Woodstock</sp>, Hertug af G., Jarl af
Buckingham, (1355—97), yngste Søn af Edvard
III, indlagde sig Berømmelse ved at
tilbageslaa et fr.-sp. Landgangsforsøg ved Dover; fik
1385 Hertugværdigheden af Richard II, men
ledede Oppositionen mod Kongen; 1388—89 var
han den virkelige Regent. 1397 blev han fanget
af Richard II og sandsynligvis myrdet paa hans
Befaling. — <sp>Humphrey af Lancaster</sp>,
Hertug af G., (1391—1446), yngste Søn af
Henrik IV, var efter sin Broder Henrik V's Død
Rigsforstander i England (1422—29), men blev
af Henrik VI's Dronning Margrete og Hertugen
af Suffolk, Kongens Yndling, omsider styrtet,
anklaget for Højforræderi, fængslet og myrdet
i Fængslet. — Senere bares Titlen Hertug af
G. af Edvard IV's Broder <sp>Richard</sp>, den
senere Kong Richard III (s. d.), af Karl I's Søn
<sp>Henrik</sp> (1640—60) og <sp>William Henry</sp>,
Søn af Prins Frederik af Wales, Georg III's
Søn (1743—1805), der 1766 indgik hemmeligt
Ægteskab med Grevinden af Waldegrave, hvad
der gav Anledning til, at han forvistes fra
Hoffet, og til heftige Parlamentsdebatter. Efter en
Undersøgelse (1773) erklæredes Ægteskabet
imidlertid for gyldigt, og han toges atter til
Naade. Hans Søn <sp>William Frederik</sp>,
Hertug af G., (1776—1834), ægtede Georg III's
Datter Marie og fik Titlen kgl. Højhed. Han
blev Feltmarskal, var Medlem af Parlamentet
og stemte i Reglen med Oppositionen. Da han
døde barnløs, udsluktes Hertuglinien af G.
<i>(A. Frs.). L. K.</i>
</chapter>

<chapter name="Gloucester-City">
<b>Gloucester-City</b> ['g£åstə-'sit<sub>i</sub>], By i U. S. A.,
Stat New Jersey, ligger 6 km S. f. Camden paa
venstre Bred af Delaware River lige over for
Philadelphia. (1910) 9500 Indb. G. C. har
