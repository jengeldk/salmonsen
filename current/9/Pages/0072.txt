1907 blev dette nyoprettede Korps definitivt
opløst.

Marts 1801 blev der endvidere dannet et
andet Korps, <sp>Kronprinsens Livkorps</sp>,
udelukkende bestaaende af Studenter. Det
deltog i Forsvaret af Kbhvn 1807, men, ligesom
for Livjægerkorpset, svækkedes ogsaa for dette
Korps Interessen i den lange paafølgende
Fredsperiode. Korpsets Øvelser ophørte 1848, og 1864
opløstes det ogsaa af Navn.

Begivenhederne 1864 blev imidlertid en ny
Impuls for den frivillige Forsvarsbevægelse,
og paa et Møde 5. Maj 1866 stiftedes, især paa
Initiativ af Godsejer Joh. Hage og<i> Cand. jur.</i>
Vilh. Vallø, <sp>Akademisk Skyttekorps</sp>
med det Formaal at give Studenter en militær
Uddannelse, der kunde dygtiggøre dem til Landets
Forsvar og tjene som Forskole til deres
Uddannelse i Hæren. Under vekslende Kaar
har dette Korps fortsat sin Virksomhed i de
siden da forløbne 50 Aar. Til at begynde med
blev det formeret som et Fodfolkskompagni, men
da Tilgangen ved Verdenskrigens Udbrud med
et Slag voksede til det mangedobbelte af det
normale, saa at Korpset Decbr 1914 paa sin
aarlige Rekruttur kunde rykke ud med 700
Mand, blev det formeret som en Fodfolksbataillon,
hvortil sluttede sig den nogle Aar tidligere
oprettede Rekyldeling paa Cykler og bevæbnet
med V. H. O. Madsen's Rekylgevær (om
Rekyldelingens Organisation, se ndf.). Korpsets
Uddannelse havde lige fra dets Oprettelse været
ledet af en fast Officer af Hæren, og dette,
i Forbindelse med Kvaliteten og Ensartetheden
af Rekruttilgangen, har bevirket, at Akademisk
Skyttekorps altid har staaet som et
Mønsterkorps, hvis Værdi for Hæren er ganske
ubestridelig. Da Krigsministeriet ved Hærloven af
1909 havde faaet Bemyndigelse til at afslutte
Overenskomst med dertil egnede f. K. om deres
Inkorporation i Hæren ved Mobilisering, varede
det derfor heller ikke længe, før en saadan
Overenskomst sluttedes med Akademisk
Skyttekorps (Aug. 1910).

Akademisk Skyttekorps er saaledes det første
f. K., der kan henregnes til den nyere frivillige
Forsvarsbevægelse, men det var ikke egnet til
at danne Skole p. Gr. a. dets eksklusive
Karakter. Det var kun akademiske Borgere, der
kunde indtræde i Korpset, og der blev ikke fra
dettes Side gjort noget som helst Forsøg paa
at udvide Bevægelsen til andre Kredse end
Akademikernes. Der kom først Fart i den alm.
frivillige Forsvarsbevægelse, da <sp>Korps
Westenholz</sp>  blev oprettet  1908.

Ideen og Initiativet til dets Oprettelse
skyldtes Dir. A. Westenholz — hvis Navn Korpset
antog — og han tilskød ogsaa de meget
betydelige Summer, der krævedes til dets Udrustning
og senere Vedligeholdelse. Korps Westenholz
var noget helt nyt i Retning af Udrustning, idet
hver Mand blev forsynet med et Rekylgevær og
en Motorcykel. Det var Tanken at forene de to,
i moderne Krigsførelse saa vigtige Faktorer,
den overvældende Ildvirkning med den store
Bevægelseshastighed. Det fik tildelt 50
Rekylgeværer og lige saa mange Cykler og inddeltes
i Sektioner à 5 Rekylskytter og i 5 Delinger à
2 Sektioner. Forsøget med den ny Bevæbning
og Befordringsmaade maa siges at være faldet
særdeles heldigt ud, hvad der ogsaa bekræftes
derved, at netop Rekylgeværer paa Motorcykler
er en Kombination, der har fundet en meget
udstrakt Anvendelse i Verdenskrigen. Men det
skabte forsk. Vanskeligheder m. H. t. Korpsets
rette taktiske Anvendelse, idet det paa en
Maade var et helt nyt Vaaben, der skulde tages
i Brug, noget mellem Artilleri og Fodfolk. Der
har imidlertid nu udfoldet sig en vis Praksis,
som væsentlig gaar ud paa at anvende Korpset
til pludselige Ildoverfald, til Forsvar af
Defileer og som Hovedreserve i de højere Føreres
Haand. Derimod er Korpset kun daarligt i
Stand til at operere uden Dækning af andre
Tropper.

Korps Westenholz's Oprettelse gav Stødet til
en alm. frivillig Forsvarsbevægelse over hele
Landet. Der blev dannet lokale Komiteer, der
ved Foredrag og Demonstrationer af
Rekylskydninger virkede for Oprettelsen af f. K.
bevæbnede med Rekylgeværer — de saakaldte
<sp>Rekylkorps</sp> —, men af Hensyn til
Bekostningen kun monterede paa alm. Cykler.

Maalet var at faa et Rekylkorps i hvert Amt.
Det, der opnaaedes, var flg.i 1909 oprettedes
<sp>Kbhvn's Amts Skyttekorps</sp>, 1910
<sp>Nyborg Skyttekorps</sp>, 1911 <sp>Kongens
Livjægerkorps</sp> og <sp>Vejle Amts
Rekylkorps</sp>, 1912 <sp>Aalborg</sp>, <sp>Aarhus</sp> og
<sp>Frederiksborg Amts Rekylkorps</sp>,
<sp>1. og 2. Fynske Rekylkorps</sp>, <sp>Morsø
Værn</sp>, <sp>Præstø</sp>, <sp>Randers</sp> og <sp>Viborg
Amts Rekylkorps</sp>, 1913 <sp>Lolland
Falsters Rekylkorps</sp>, <sp>Odense</sp> og
<sp>Skanderborg Amts Rekylkorps</sp> og 1914
<sp>Sorø Amts Rekylkorps</sp>.

Alle disse Korps og Akademisk Skyttekorps'
Rekyldeling er organiserede som Rekylkorps ɔ:
de er inddelte i Sektioner, bestaaende af: 1
Sektionsfører, 2 Rekylskytter, 4 Hjælpere og 4
lette Cyklister. 2 ell. 3 af disse Sektioner samles
igen i en Deling. Uddannelsen foregaar i en
Rekrutskole paa ½ Aar og derefter i en
Skytteskole paa ½ Aar. Skytter, der yderligere
paatager sig 1 Aars Tjeneste, anvendes dels som
Lærere, dels fortsættes deres egen
Uddannelse. Øvelser afholdes normalt hver Søndag,
men desuden har alle de f. K. i stor
Udstrækning deltaget i Hærens større samlede Øvelser
om Efteraaret, ligesom ogsaa i
Fægtningsskydningerne ved Borris og Frederiksværk.

Udrustningen bestaar, foruden af Uniform,
af et alm. Fodfolksgevær for Hjælperne og de
lette Cyklister, med tilhørende Knivbajonet,
Feltflaske, Brødpose, Kogekedel,
Graveredskaber og den nødvendigste personlige Bagage —
foruden naturligvis den mest mulige
Ammunition til Geværerne, pakket i Lædertasker.

Korpsenes Uddannelse har — ligesom
Akademisk Skyttekorps' — været ledet af Officerer
af Hæren, men for fl.'s Vedk. gælder det, at
der af selve de Frivillige er uddannet en Stab
af dygtige Befalingsmænd, som er fuldt vel i
Stand til at føre dem under Krigsforhold og
uddanne Rekrutter under Fredsforhold.
