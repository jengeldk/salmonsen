Indflydelse, især efter at hans Datter havde
ægtet Kejserens Søn Caracalla. Han tænkte paa
selv at blive Kejser, men Kejseren forekom hans
Planer ved at lade ham dræbe (omtr. 205), og
de mange Statuer, der var rejste til hans Ære,
blev omstyrtede. Se ogsaa <sp>Macrianus</sp>. 
<i>H. H. R.</i>
</chapter>

<chapter name="Fumagalli, Adolfo">
<b>Fumagalli</b>, <sp>Adolfo</sp>, ital. Pianist, (1828—56),
studerede ved Konservatoriet i Milano og
foretog fra 1848 store Koncertturneer i Italien,
Frankrig og Belgien. Han har skrevet en Del
tekn. vanskelige Klaverstykker.
<i>S. L.</i>
</chapter>

<chapter name="Fumago">
<b>Fumago</b> Tul. (<sp>Branddug</sp>, norsk <sp>Sotdug</sp>), 
Slægt af Svampe, der lever paa forsk.
Planters Blade, paa hvilke Myceliet danner et
tæt, til sidst skorpeformet, mørkt Overtræk;
formerer sig ved Knopceller af forsk. Slags. F.
er ikke selvstændige Svampe, men kun et
Stadium i andre Svampes (Pyrenomyceters)
Udvikling. <i>F. vagans</i> træffes paa Bladene af
mange af vore Træer, f. Eks. Ælm, Lind, Pil, Birk
o. s. v., og desuden paa Humle, paa hvilken den
anretter betydelig Skade, endvidere findes den
f. Eks. paa Hestebønner, Frø-Runkelroer,
adskillige Drivhusplanter m. fl. Den findes især
paa Bladenes Overside; først viser der sig
smaa mørke Pletter, som efterhaanden bliver
større og til sidst smelter sammen til en
sammenhængende, tæt, sort Skorpe, der let løsnes
og falder af stykkevis; Svampen udvikler sig
paa de Blade, der er blevne dækkede af
Bladlusenes og andre beslægtede Insekters
klæbrige Ekskrementer, den saakaldte
<sp>Honningdug</sp>; i denne bliver de af Vinden
hidførte Svampesporer let hængende, desuden
finder Svampen her rigelig Næring, dels
i selve Honningduggen, dels i de af
Vinden hidførte og af Honningduggen
fastholdte organiske Smaadele; <i>F. vagans</i> er
nemlig ingen ægte Snylter; den sender ikke
Hyfegrene ind i Bladet, men lever af de fremmede
Bestanddele, der findes paa Bladets Overflade.
Den skader Planten ved at hindre Lysets fri
adgang til Bladene, hvis Ernæringsvirksomhed
derved i høj Grad hemmes; herved hindres f.
Eks. Humlekopperne i at opnaa normal
Udvikling. Det bedste Middel mod denne Svamps
skadelige Angreb paa Humlen o. a. dyrkede
Planter er at bekæmpe Bladlus, Skjoldlus og
Bladlopper ved Sprøjtning med nikotinholdige
Præparater, Kvassiaafkog ell.
Petroleumsemulsion.
<i>F. K. R.</i>
</chapter>

<chapter name="Fumaria">
<b>Fumaria</b>, se <sp>Jordrøg</sp>.
</chapter>

<chapter name="Fumariaceæ">
<b>Fumariaceæ</b>, se <sp>Valmuefamilien</sp>.
</chapter>

<chapter name="Fumarin">
<b>Fumarin,</b> C<sub>21</sub>H<sub>19</sub>NO<sub>4</sub>, et Alkaloid, der findes
i Planter af Slægten <sp>Fumaria</sp>; det
krystalliserer i 6-sidede Prismer, der smelter ved 199º,
er tungtopløselige i Vand, lettere i Alkohol og
Æter, let i Benzol og Kloroform; F. reagerer
alkalisk og smager bittert.
<i>R. K.</i>
</chapter>

<chapter name="Fumaroler">
<b>Fumaroler</b>, se <sp>Vulkan</sp>.

Fumarsyre, C<sub>4</sub>O<sub>4</sub>H<sub>4</sub> = C<sub>2</sub>H<sub>2</sub>(COOH)<sub>2</sub>, en
to-basisk organisk Syre, henhørende til de
brintfattigere (umættede) Syrer, er temmelig
udbredt i Planteriget og findes bl. a. hos <i>Fumaria
officinalis</i>, i Svampe og Alger, og dannes
sammen med Maleïnsyre ved Fraspaltning af Vand
fra Æblesyren ell. af Brombrinte fra
Monobromravsyren. F. krystalliserer i smaa 
Prismer og er næsten uopløselig i Vand, ligesom
dens Salte er tungtopløselige; ved Brintning
giver den Ravsyre, C<sub>2</sub>H<sub>4</sub>(COOH)<sub>2</sub>, med Brom
Dibromravsyre, medens Maleïnsyren giver
Isodibromravsyre. Ophedes F. til 200º, fordamper
en Del af den uden Sønderdeling, medens en
anden Del giver Anhydridet af den med F.
stereoisomere Maleïnsyre. Den sidste Syre giver
ved mange Reaktioner atter F.; i det hele
bestaar der mellem disse to Syrer et i teoretisk
Henseende særdeles vigtigt Isomeriforhold, der
lader sig forklare ved en forsk. Ordning af
Atomerne i Rummet. I de sædvanlige Strukturformer 
lader dette sig forklare paa flg. Maade:

COOH.C.H          H.C.COOH    H.C.CO \
     ||              |          ||    O
   H.C.COOH        H.C.COOH   H.C.CO /
  Fumarsyre       Maleïnsyre   Maleinsyreanhydrid.

(Se <sp>Stereoisomeri</sp>).
<i>(O. C.) R. K.</i>
</chapter>

<chapter name="Fumay">
<b>Fumay</b> [fy'mæ], By i det nordlige Frankrig,
Dept Ardennes, Arrond. Rocroi, ligger paa en
Halvø Meuse, 120 m o. H., og er Station paa
Øst- og Nordbanen, 28 km N. f. Mézières, 1
km fra den belg. Grænse. (1911) 5790 Indb. I
Omegnen findes store Skiferbrud.
<i>G. Ht.</i>
</chapter>

<chapter name="Fumbina">
<b>Fumbina,</b> se <sp>Adamaua</sp>.
</chapter>

<chapter name="Fumigation">
<b>Fumigation</b> (lat.), Rygning, en tidligere
mere end nu anvendt Maade at tilføre Patienter
Lægemidler. F. foregaar ved at lade Patienten
opholde sig i et Rum, hvor det paagældende
Lægemiddel bringes i Dampform ell. delvis
forbrændes, dog saaledes at Hovedet er frit, for
at Indaandingen af Rygningsprodukterne ikke
skal genere. Til F. er anvendt vellugtende
Harpikser og Olier, Svovl, Kvægsølvforbindelser
(f. Eks. ved Syfilis). Hensigten med disse
Rygninger kan dels være Helbredelse, dels
Desinfektion (Svovl, Klor).
<i>E. A. T.</i>
</chapter>

<chapter name="fumiste">
<b>fumiste</b> [fy'mist], paa Fransk en
Haandværker, der sætter Ovne op, ordner Trækket og
konstruerer Røghætter. Da der antages ofte at
være blevet drevet megen Humbug hermed, har
f. og <sp>fumisterie</sp> paa Fransk faaet Bet. af
Bedrager og Snyderi.
<i>Bernh. O.</i>
</chapter>

<chapter name="Fun">
<b>Fun</b> (<sp>Fung</sp>), jap. Vægt, som Europæerne
kalder Candareen, = 1/10 Momme, som
Handelsvægt = 0,378 og som Guld-, Sølv- og
Møntvægt = 0,376 g.
<i>H. J. N.</i>
</chapter>

<chapter name="Funabashi">
<b>Funabashi</b> [-ʃi]. By i Japan ved Nordkysten
af Tokio-Bugten med (1908) 12934 Indb. 
<i>M. V.</i>
</chapter>

<chapter name="Funaria">
<b>Funaria</b> Schreb., <sp>Sidemund</sp>, Slægt af de
topfrugtede Bladmosser. Planten er faa mm
høj med lang krummet Børste, som bærer en
skævt pæreformet Frugt, med lille skævt
siddende Munding, lavt Laag og dobbelt Peristom.
Slægten er repræsenteret i alle Verdensdele
ved c. 70 Arter, som vokser paa Jord. Den i
Nordeuropa alm. <i>F. hygrometrica</i> (F.) har faaet
sit Tilnavn af sin hygroskopiske Børste, som er
stærkere krummet i fugtigt end i tørt Vejr. 
<i>C.J.</i>
</chapter>

<chapter name="Funch, Christian Ferdinand">
<b>Funch</b>, <sp>Christian Ferdinand</sp>,
dansk-amer. Forretningsmand, f. i Kbhvn 1820, d. i
New York 1879, kom 1847 til New York, hvor
han grundlagde det verdenskendte
Skibsmæglerfirma F., Edye & Co. Ved sin fremragende
Dygtighed og omfattende Godgørenhed
opnaaede han stor personlig Popularitet i
