Doktorgraden 1872 (»Om Syfilis i
Strubehovedet, belyst ved Strubespejlet«). Han
praktiserede en kortere Tid i Kbhvn, men rejste
1875 til New York, hvor han nedsatte sig som
Gynækolog og Fødselshjælper, og hvor han fik
en overmaade indgribende Bet. for Udviklingen
af den amer. Obstetrik, bl. a. ved, at han
indførte Antiseptikken i Fødselshjælpen i
Amerika. Hans Virksomhed paaskønnedes i højeste
Grad, og han ansattes som Gynækolog ved det
tyske Dispensary 1879—1903, Overlæge ved
Maternity Hospital 1881—92. Begge Steder var
han senere <i>consulting</i> Gynækolog. Som
Fødselshjælper ansattes han 1884—93 ved <i>Infant
Asylum</i> og ved Tysk Hosp. 1885—89, og han
var Prof. i Obstetrik ved <i>Post-Graduate School
and Hospital</i> 1886—95, Overlæge ved St Marks
Hosp. 1890—1904, Prof. ved <i>School of Clinical
Medicine</i> 1895—1904 og Læge ved <i>Mothers Home</i>
1897. G. var Æresmedlem af en stor Mængde
videnskabelige Selskaber i Amerika, af New
Yorks med. Akademi og af Edinburghs
obstetritiske Selskab. 1907 afholdtes til hans Ære
et Møde af amer. Gynækologer. G. har
udfoldet stor Virksomhed som Forf. Mest kendt
er hans <i>Diseases of Women</i>, Amerikas
Lærebog.
<i>J. S. J.</i>
</chapter>

<chapter name="Garrigues, Malwina">
<b>Garrigues</b> [ga'rig], <sp>Malwina</sp>, se <sp>Schnorr
von Carolsfeld</sp>.
</chapter>

<chapter name="Garrison, William Lloyd">
<b>Garrison</b> ['gär<sub>i</sub>s<sub>ə</sub>n], <sp>William Lloyd</sp>,
nordamerikansk Forkæmper for Negerslaveriets
Afskaffelse, f. 13. Decbr 1805 i Newburyport i
Staten Massachusetts, d. 24. Maj 1879. Han blev
1826 Bogtrykker i sin Fødeby og udgav her et
lille Blad, snart efter i Boston, hvor han
udgav det første Blad, som kæmpede for
Afholdssagen. 1829 flyttede han til Baltimore og blev
Medarbejder af Kvækeren Lundy's Blad <i>The
genius of universal emancipation</i>; da han heri
angreb den indre Handel med Slaver, som
dreves stærkt i denne By, dømtes han til
Fængsel, men løslodes efter 7 Ugers Forløb. Han
skiltes snart efter fra Lundy, som kun vilde
Negrenes Frigørelse gradvis, og vendte tilbage
til Boston, hvor han fra 1. Jan. 1831 udgav
<i>The Liberator</i> og 1832 fik stiftet Ny-Englands
Antislaveri-Selskab. 1834 fulgte det alm.
nordamerikanske Antislaveri-Selskab i Philadelphia,
hvis Formand han blev 1843. Hans Kamp mod
Slaveriet vakte stort Røre i hele Unionen og
stærk Harme i Sydstaterne; talrige
Truselsbreve herfra truede ham paa Livet, og Staten
Georgia udsatte endog en Præmie af 5000 Doll.
for hans Paagribelse. Selv i Nordstaterne mødte
den Uvillie, og G. blev 21. Oktbr 1835 af en
Folkehob i Boston trukket rundt i Gaderne med
et Tov om Livet og kun reddet ved, at
Myndighederne lod ham fængsle. Ogsaa misbilligedes
det stærkt, at han 1840 vilde drage Kvinderne
ind i Kampen, og at han 1842 ligefrem krævede
Unionens Sprængning hellere end dens fortsatte
Bestaaen med Slaveri inden for dens Omraade.
Derimod modtog han stærk Hyldest ved sine
Besøg i England 1833 og 1846. Han fortsatte
ufortrøden Kampen lige indtil Slaveriets
Afskaffelse 1865; med dette Aars Udløb ophørte
hans Blad. 1868 fik han som national Belønning
for sin Virksomhed 30000 Doll., der var
indsamlede til ham. En Statue rejstes i Boston.
En Samling Digte udgaves 1843 og et Udvalg
af hans Taler og Skr 1852. En af hans
Medarbejdere, <sp>O. Johnson</sp>, skrev <i>G., an outline
of his life</i> (New York 1879), og hans Børn
udgav en udførlig Fremstilling i <i>W. L. G., the
story of his life</i> (4 Bd, New York 1885—89, 3.
Udg. 1894). Hans ældste Søn, W. L. G.
(1838—1909) var en ivrig Talsmand for Frihandel
og for Kvindernes Valgret.
<i>E. E.</i>
</chapter>

<chapter name="Garrod, Alfred Baring">
<b>Garrod</b> ['gär<sub>ə</sub>d], <sp>Alfred Baring</sp>, Sir,
eng. Læge, f. 13. Maj 1819 i Ipswich, d. 28.
Decbr 1907. G. studerede ved University
College Hospital, tog Eksamen der 1842 og
Doktorgraden 1843. Han ansattes derefter ved nævnte
Hospital 1847 og blev Prof. i Terapi og klinisk
Medicin 1851. G. blev Medlem af <i>Royal College
of Physicians</i> 1856, holdt <i>The Gustonian
lectures</i> 1857 og ansattes som Docent i <i>Materia
medica</i> 1864. Samtidig var han Læge ved Kings
College Hospital og Prof. i <i>Materia medica</i> og
Terapi fra 1863. Han adledes 1887 og var
Dronning Victoria's Livlæge. 1891 fik han Moxon
Medaillen. G. har indlagt sig stor Fortjeneste
af Studiet af Gigt. Han tydede Gigtanfaldene
som en Ophobning af Urinsyre i Blodet,
samtidig med en formindsket Udskillelse af denne
Syre i Urinen. Han var ogsaa den første, der
adskilte de reumatiske Ledlidelser fra den ægte
Gigt. Fl. af hans Arbejder behandler de gigtiske
Tilstande, f. Eks. <i>Treatise on Gout and
Rheumatic Gout</i> (1859). Desuden mærkes <i>Essentials
of Materia Medica and Therapeutics</i> (1855).
<i>J. S. J.</i>
</chapter>

<chapter name="Garrotte">
<b>Garrotte</b> [ga'råt] (fr.) (sp. <i>garrote</i>), en tidl. i
Spanien og særlig paa Kuba anvendt
Dødsstraf, der bestaar i, at Forbryderen bundet til
en Pæl kvæles ved Hjælp af et ved Pælen
befæstet Halsjern. <sp>Garrottere</sp>, henrette
ved G. — I England og Nordamerika fandt i
Midten af 19. Aarh. talrige Forbrydelser Sted,
ved hvilke Offeret dræbtes ell. bedøvedes
bagfra. Disse Forbrydere kaldtes <i>Garrotters</i>.
<i>A. Gl.</i>
</chapter>

<chapter name="Garrovillas">
<b>Garrovillas</b> [gar<sub>å</sub>'wil<sub>j</sub>as], By i det vestlige
Spanien, Prov. Caceres (Estremadura), ligger
mellem Bjerge ved Tajos højre Bred, 19 km
NNV. f. Caceres. (1900) 5300 Indb., der navnlig
driver Tilvirkning af Klæde og Læder. Paa
Tajos anden Bred staar et Taarn, der er en
Levning af den af Maurerne ødelagte By
<sp>Alconetar</sp>.
<i>H. P. S.</i>
</chapter>

<chapter name="Garrucha">
<b>Garrucha</b> [ga'r.ut∫a], By i det sydlige Spanien,
Prov. Almeria, ligger ved Middelhavet 10 km SØ.
f. Vera. (1900) 4700 Indb. G. er først opstaaet
som By, efter at der ved Midten af 19. Aarh.
var fundet sølvførende Bly i Egnen. Nu er G.
en betydelig Bjergværksby, fra hvis Havn
særlig udføres Jernmalm, Marmor og Sydfrugter.
<i>H. P. S.</i>
</chapter>

<chapter name="Garrulus">
<b>Garrulus,</b> se <sp>Ravnefugle</sp>.
</chapter>

<chapter name="Garry">
<b>Garry</b> ['gär<sub>i</sub>], Flod i Mellemskotland,
udspringer i Grampiansbjergene, danner den
smukke Bjergsø <sp>Loch G.</sp>, løber gennem
Killiecrankie-Passet og falder i Tay.
<i>G. Ht.</i>
</chapter>

<chapter name="Garschin, Jevgenij Michajlovitsch">
<b>Garschin</b> ['gar∫<sub>i</sub>m], <sp>Jevgenij
Michajlovitsch</sp>, f. 1860, Broder til V. M. G., studerede
ved Univ. i Petrograd og begyndte derefter en
Virksomhed som Lærer ved forsk. Gymnasier.
