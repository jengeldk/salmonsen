<sp>dækkede Vej</sp> ell. <sp>Rondegang</sp>, der paa sine
St. udvider sig og danner <sp>Vaabenpladser</sp>,
hvor større Udfaldsstyrker kan samle sig.
Graven er tør, 8 m dyb, c. 10 m bred og forsynet
med Dechargebeklædning paa Kontreskarpen
og med en fritstaaende Mur ved Eskarpens Fod. 
En saadan Mur ansaas endnu 1885 for fuldt 
anvendelig, naar den ikke kunde rammes 
af Projektiler, der i retvinklet Anslag
passerede Glaciskrêten under en Nedslagsvinkel 
paa 22°, men maa nu betragtes som fuldstændig 
forældet og er ogsaa som al Eskarpebeklædning 
udeladt i nyere Konstruktioner.
Flankeringen af Graven sker fra en
Dobbeltkaponière, der ved en Poterne staar i
Forbindelse med en i Volden indbygget skudsikker 
Bygning. Kaponièren har foran sig til Dækning 
et stort Jordlegeme med trekantet Grundrids, 
foran hvilket der findes en mindre Grav
flankeret fra en Dobbeltkaponière i Saillanten.

<img>Fig. 9.</img>

Som nævnt ovf. kan undtagelsesvis en Del af
Fortlinien være erstattet af en Enceinte, der
nu betegnes som <sp>Kampenceinte</sp> og
udbygges meget kraftig. Eksempel herpaa er
Enceinten paa Kbhvn's Vestfront, hvis Vold har
et Profil omtr. som vist paa Fig. 6, men som
er forsynet med vaade Grave, og som i Alm.
har et halvbastionært Grundrids, se Fig. 7. 
I dette Grundrids, der i Udlandet ofte betegnes
som »den danske Front«, foregaar Gravens
Flankering dels fra Eskarpekaponiérer <i>K</i>, der
er dækkede af en i Forlængelse af Nabofronten
liggende Jordmaske, Orillonen, <i>O</i>, og dels fra
korte Flanker, <i>a—b</i>, der kan beskyde Graven
foran Orillonen. Skulde Kaponièren blive
ødelagt, er det endnu muligt fra Flanken <i>c—d</i>
at faa flankerende Ild over hele Frontens 
c. 600 m lange Grav.

C. <sp>Gruppefæstningen</sp> er en videre
Udvikling af Fortfæstningen og kom allerede
frem ved den Udvidelse af <sp>Paris</sp>' Befæstning, 
der blev paabegyndt 1879, idet Fortlinien
blev skudt saa langt frem, 10—15 km fra Byens
Omkreds, at man i St f. en Række Forter
foretrak at anlægge 3 store Fæstningsgrupper
med c. 15 km Mellemrum, der hver for sig
bestod af Forter og Batterier. Det er imidlertid 
først ved den Udvidelse af Metz' Befæstning, 
der blev udført i Beg. af 20. Aarh., at den
for Gruppefæstningen karakteristiske
<sp>Pansergruppe</sp> ell., som den ogsaa i Tyskland
kaldes, »Feste« opstod. Pansergruppen, der er
vist paa Fig. 8, ligger ligesom Grupperne omkr.
Paris 10—15 km fremskudt, men bestaar
saavel af Forter og Panserbatterier som af
Fodfolksstillinger, hver især og alle
tilsammen omgivne af et Hindringsbælte. 
Under Verdenskrigen høstedes ingen Erfaringer
m. H. t. Gruppefæstningen, men det er 
sandsynligt, at den p. Gr. a. sin forholdsvis 
store Udstrækning, de mange smaa Maal, der
hver for sig er meget modstandsdygtige og 
lidet synlige, de dækkede og skjulte Opholdsrum 
og Forbindelsesgange og endelig ved sin ret 
rigelige Udstyrelse med Maskinskyts vilde 
have vist sig i Besiddelse af en betydelig
Modstandskraft over for Nutidens svære 
Artilleri, selv om Panserkonstruktionerne 
rimeligvis ret hurtig vilde være blevet 
bragt til Tavshed.

II. Landbefæstningens <sp>Spærrefæstninger</sp> 
bestaar i Reglen kun af et ell. et Par Forter
i Forbindelse med nogle Batterier som den paa 
Fig. 9 viste Spærrefæstning ved Molsheim, V. f.
Strassburg. P. Gr. a. disse Anlægs isolerede 
Beliggenhed maa der stilles betydelige 
Fordringer til deres Modstandsevne baade 
i Retning af Stormfrihed og Skudsikkerhed,
ligesom de maa være rigelig forsynede med
Forraad af enhver Art. I øvrigt vil de i det 
store og hele være konstruerede i Lighed med 
de tidligere beskrevne Forttyper, idet der 
dog ved Spærrefæstninger i Bjergegne, hvor
Skudretningerne vil være meget begrænsede, i 
stor Udstrækning er anvendt Panserkasematter 
i St f. Pansertaarne.

<sp>Historie</sp>. F. har været anvendt til alle
Tider og paa alle Steder, hvor Mennesket har
været bosat i sluttede Samfund, idet det for at
beskytte sig mod Angreb udefra har maattet
omgive Bopladsen med Fæstningsværker, lige
fra simple Indhegninger af Træ og Volde af
Jord til Mure af Ler ell. brændt Sten, og
overalt har de lige til Ildvaabnenes Indførelse 
c. 1350 været konstrueret efter samme Princip:
en sammenhængende Hindring flankeret fra
fremspringende Punkter. Paa sidstnævnte
Tidspunkt bestod Fæstningsværkerne her i Europa
