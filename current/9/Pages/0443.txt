indført G. Som Elitetropper i
Hærorganisationen. Af den af Konventet 1792 oprettede <i>G.
du Corps législatif</i> dannede Napoleon først <i>G.
consulaire</i> og efter sin Tronbestigelse den
berømte <i>G. impériale</i>, der efter 1806 bestod af
den »gamle« og den »unge« G., og som dannede
et Mønsterkorps i den fr. Hær. Kun udvalgte
Folk med lang og tro Tjenestetid kunde
indtræde i G., der bar en særlig glimrende
Uniform og havde mange Særrettigheder samt en
betydelig højere Lønning end de øvrige
Afdelinger. Den optraadte med uvisnelig Hæder
i Napoleon's Felttog, og dens Styrke forøgedes
stadig; saaledes var den paa Ruslands-Toget
c. 56000 Mand, af hvilke kun faa Rester kom
tilbage. Den retableredes igen 1813, naaede vel
aldrig mere den gamle Lødighed, men dens
Styrke steg 1814 til c. 100000 Mand. Under
den første Restauration bibeholdtes den
»gamle« G., og ved Napoleon's Tilbagekomst fra
Elba fik G. en ny Organisation og deltog med
sædvanlig Berømmelse med en Styrke af c.
20000 Mand i Slaget ved Waterloo. Under
Napoleon III fremstod igen <i>G. impériale</i> som
Armékorps, men ophævedes ved Sedan's
Kapitulation. Den i Frankrig nu eksisterende <i>G.
républicaine</i> er kun Sikkerhedsvagt i Paris. I
Preussen og Rusland er G. formerede som
Armékorps, indtager en fremtrædende Stilling
og betragtes som Mønsterafdelinger, der
navnlig i Rusland har fl. Særrettigheder. De dannes
af udsøgt Mandskab fra hele Riget. I Preussen
er G. fremgaaet af Kurfyrst Frederik Vilhelm
I's Livvagt, af hvilken Kong Frederik Vilhelm
I dannede det »lange Potsdamer Regiment« (»de
lange Karle«). Frederik den Store opstillede
3 Batailloner Fodgarde som Felttropper. De
udmærkede sig i de schlesiske Krige og
betragtes som Stamafdelinger for det nuværende
1. Garderegiment til Fods. Andre G., der kan
betragtes som en Slags Elitetropper, findes
desuden i England og Sverige (Svea lifgarde [s. d.]
og Andra lifgardet) og i de fleste store tyske
Stater. — Om den danske Livgarde til Fods og
til Hest, se <sp>Livgarde</sp>. — Om den tidligere
norske G., se <sp>Norske Jægerkorps</sp>. —
Om <sp>Mobilgarde</sp> og <sp>Nationalgarde</sp>,
s. d.
<i>B. P. B.</i>
</chapter>

<chapter name="Garde (norsk stammende Slægt)">
<b>Garde,</b> en fra Norge stammende Slægt, der
sikkert har taget Navn efter Gaarden Vestre
Gahre i Spangereid i Kristianssand Stift.
Stamfaderen, Byfoged i Frederiksstad <sp>Hans
Christensen G.</sp>, var Farfader til Provst <sp>Hans
Jørgen G.</sp> (1713—87), bl. hvis Sønner kan
nævnes Inspektør ved Korntørringsanstalten
<sp>Peder Schwane G.</sp> (1759—1806) og Provst
<sp>Hans Friboe G.</sp> (1767—1819). Den første af
disse to Brødre blev Fader til Kommandør
<sp>Hans Georg G.</sp> (s. d.) og til Raadmand i
Helsingør, Justitsraad <sp>Janus Andreas G.</sp>
(1792—1874). Kommandøren havde en talrig
Børneflok, bl. a. Sønnerne Sognepræst i Søborg
og Gilleleje <sp>Peter Christian G.</sp>
(1816—94), der skrev en præmiebelønnet Afh. »Om
de Fattiges Forsørgelse«, og et kronet Prisskrift
»Om Sygekasser«, Guvernør, Kammerherre
<sp>Janus August G.</sp> (s. d.), Premierløjtnant,
Justitsraad <sp>Christian Fred. G.</sp>
(1829—1912), der anlagde Jernbaner i Sydsjælland og
bl. a. oprettede Faxe Stenværksteder, og
Kontreadmiral <sp>Carl Adolph G.</sp> (1834—1911).
Kontreadmiral <sp>Hans Georg Friboe G.</sp>
(s. d.), Søn af ovenn. Raadmand, blev Fader
til Kommandør <sp>Alfred G.</sp> (f. 1858), der
1882—83 deltog i Hovgaard's Ekspedition med
Dijmphna, og til Kommandør <sp>Thomas
Vilhelm G.</sp> (s. d.). Ovenn. Provst H. F. G. var
Farfader til Sekondløjtnant <sp>Peter Jacob
Svane G.</sp> (1827—50), der udmærkede sig ved
Steppinge og Ullerup, og som faldt ved Isted,
og til Læge ved Kbhvn's Sygehjem <sp>Jacob
Nicolai Benedictus G.</sp> (1843—92), som
blev Fader til Teaterdirektør <sp>Aage G.</sp> (s. d.)
og til Forf. og Journalisten <sp>Axel G.</sp> (s. d.).
Ikke faa af Slægtens Medlemmer har været
Præster. (<sp>Litt</sp>.: <sp>Elvius</sp> og
<sp>Hiort-Lorenzen</sp>, »Patriciske Slægter« [Kbhvn 1891]).
<i>P. B. G.</i>
</chapter>

<chapter name="Garde, Aage">
<b>Garde,</b> <sp>Aage</sp>, dansk Teaterdirektør, f. 18.
Marts 1876 i Kjerteminde, optraadte første Gang
som Gottlieb i »Væverne« 1. Novbr 1896 paa
Dagmarteatret og vakte i de flg. Sæsoner paa
de kbhvn'ske Privatteatre navnlig
Opmærksomhed ved sin karakteristiske Fremstilling af
<i>cand. theol.</i> Fenger i »Storm« og Prof. Owen
i »Sangerinden«; 1905—11 spillede han med
Smag og Kultur et stort Repertoire paa
Provinsens Scener, hvor han tillige var Instruktør,
en Stilling, han 1911—12 beklædte paa Kasino.
1913 valgtes han til Direktør for Aarhus
Teater, som samtidig blev Landets anden
statsunderstøttede Scene. Ved i god Udførelse at
fremføre et vægtigere Repertoire end det, der
i Alm. spilles i Provinserne, er Teatret i
Aarhus under hans Ledelse hævet fra vanskelige
Kaar og dets Bestaaen som fast Institution
muliggjort.
<i>R. N.</i>
</chapter>

<chapter name="Garde, Axel">
<b>Garde,</b> <sp>Axel</sp>, dansk Forfatter, foreg.'s
Broder, f. 18. Marts 1876 i Kjerteminde, Student
1894, blev tidlig optaget af journalistisk
Virksomhed og var bl. a. i en Aarrække
Medarbejder ved »Berlingske Tidende«, 1905—06
Redaktør af »Adresseavisen«, 1912 af Tidsskriftet
»Dansk Aand«. Fra 1916 er han knyttet til
Direktionen for Gyldendalske Forlag. Allerede
1897 udgav han den prisbelønnede Afhandling
»Grundtvig's Mytologi« og 1898 »Der
Grundgedanke in Henrik Ibsens Dichtung«. Af hans
øvrige Arbejder skal nævnes »Dansk Aand«
(1908), »Preussen's Tyskland« (1916) samt
Skuespillet »Ansigtet« (1913). 1911—14 var han
Formand for Studentersamfundet.
<i>Chr. Bl.</i>
</chapter>

<chapter name="Garde, Hans Georg">
<b>Garde,</b> <sp>Hans Georg</sp>, dansk Søofficer og
Historiker, f. 9. Juni 1790, d. i Farum 16. Jan.
1875. G. blev Sekondløjtnant i Marinen 1805,
oppaaede 1844 Kommandørsrang og
afskedigedes 1851. Ved det eng. Bombardement paa
Kbhvn 1807 var han Kanonbaadschef; senere
ansattes han ved en Kanonbaadsdeling paa
Slesvigs Vestkyst og tog her den fordrevne
sv. Konge Gustaf IV Adolf til Fange, da denne
uden Tilladelse vilde gaa i Land. 1814—18 var
han Indrulleringschef i Tønningen. Efter en Del
Togter som subaltern var han 1837 Chef for
Korvetten »Diana« og 1844 for Fregatten
»Gefion«, først med daværende Kronprins
