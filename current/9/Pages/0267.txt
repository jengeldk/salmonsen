<chapter name="Fæstetvang (se Bondejord og Fæste)">
<b>Fæstetvang</b>, se <sp>Bondejord</sp> (A. 3 og B. 3) 
og <sp>Fæste</sp>.
</chapter>

<chapter name="Fæstning">
<b>Fæstning</b> er et System af Befæstningsanlæg
væsentligst af permanent Karakter, der har til
Opgave med den mindst mulige Besætning og
i det længst mulige Tidsrum at sikre et Land
Besiddelsen af saadanne Punkter, som det
under en Krig vil være af afgørende Betydning
at hindre Angriberen i at bemægtige sig.
Landets Størrelse, geografiske Beliggenhed og dets
politiske og økonomiske Forhold vil i hvert
enkelt Tilfælde være bestemmende for, i hvor
stor Udstrækning og paa hvilke St. det vil
anlægge F. Idet F. løser ovennævnte Opgave, vil
den tillige kunne sikre Mobiliseringen og egen
Hærs Opmarch, beskytte dennes Fløje og Flanker
ell. ved en Tilbagegang true Angriberens Fløje,
Flanker og Forbindelser, endvidere vil den
kunne hindre Angriberen i at benytte vigtige
Flodovergange og Forbindelsesveje, og sluttelig
vil den i tabte Provinser danne Støttepunkter,
der letter Tilbageerobringen ell. nødvendiggør
Tilbagegivelsen ved  Fredsslutningen.

Skal et System af Befæstningsanlæg forsvare
et Punkt af større Udstrækning f. Eks. Landets
Hovedstad, vigtige Havnebyer ell. større
Kommunikationsknudepunkter, opstaar <sp>den egl. F.</sp>; 
er Punktet derimod kun af mindre
Udstrækning, f. Eks. Bjergpas, Defilé ell. en
Flodmunding, opstaar <sp>Spærrefæstningen</sp>.

De enkelte Fæstningsværkers Konstruktion, 
Beliggenhed og Bestykning m. m. vil
være forsk., efter som de som <sp>Kyst- ell.
Søbefæstning</sp> (s. d.) skal modstaa et 
Angreb af en fjendtlig Flaade, ell. de som
<sp>Landbefæstning</sp> skal modstaa en fjendtlig 
Hær, og medens Kystbefæstningerne maa være
kampberedte med faa Timers Varsel, henlaa
Landbefæstningerne ved Verdenskrigens Begyndelse
ikke i fuld kampdygtig Stand, idet man var
gaaet ud fra, at der altid vilde blive nogen Tid
til inden og kort efter Fredsbruddet at sætte
dem i fuld Forsvarsstand ved Udførelsen af
<sp>Armeringsarbejderne</sp>.

I. Inden for <sp>Landbefæstningen</sp>
findes nutildags 3 Typer: A. den gamle
<sp>Voldfæstning</sp>, B. <sp>Fortfæstningen</sp> og C.
<sp>Gruppefæstningen</sp>.

A. <sp>Voldfæstningen</sp> er den i Slutningen 
af Middelalderen og den nyere Tid anvendte 
Form for F. bestaaende af en By tæt omgivet
af en Vold med bastionært ell. undertiden
tenaillært Grundrids. F. af denne Type findes
over hele Europa, de er nu ganske forældede
og blev sidste Gang forsvarede under den
fransk-tyske Krig (1870—71), dog med
kummerligt Resultat.

B. <sp>Fortfæstningen</sp> opstod i Begyndelsen 
af 19. Aarh. i Tyskland, hvor man indsaa 
Nødvendigheden af at komme bort fra den
sammenhængende Vold for at skaffe Forsvareren 
friere Bevægelser, og derfor anlagde
detacherede Forter — i Begyndelsen kun smaa
Jordværker — 5—600 m foran Volden. Paa
Grund af Artilleriets store Udvikling i den
følgende Tid blev det imidlertid hurtig
nødvendigt f. Eks. allerede ved Paris' Befæstning
1840—46 at skyde Forterne saa langt frem,  at
de kunde beskytte den bagved liggende By
mod Bombardement, og for at hindre, at denne
ved et pludseligt Gennembrud af Fortlinien
skulde falde i Fjendens Haand, at lægge en ny
Vold, den saakaldte Enceinte bag ved denne,
hvorved man samtidig opnaaede at kunne
nedrive de gamle Volde og derved skaffe Plads
til Byens Udvikling.

Efter dette Princip blev F. byggede i 2. Halvdel 
af 19. Aarh. og bestaar derfor nu i deres 
typiske Form af en langt fremskudt a.
<sp>Fortlinie</sp> og en 4—5000 m bagved liggende
b. <sp>Enceinte</sp>. Der findes dog ogsaa F., f. Eks.
<sp>Namur</sp> og <sp>Liège</sp>, der ikke er forsynede
med Enceinte, medens andre, f. Eks. <sp>Kjøbenhavn</sp>, 
paa en Del af Fortlinien har faaet Forterne 
erstattet af en Enceinte. Er Fortfæstningen 
af en betydelig Udstrækning, bruges ofte
Benævnelsen <sp>Manøvrefæstning</sp> ell.
<sp>befæstet Lejr</sp> (Lejrfæstning), og ligger 2 ell.
fl. F. saa nær ved hinanden, at de gensidig kan
understøtte hinanden, tales der ofte om <i>région
fortifiée</i>.

a. <sp>Fortlinien</sp>, der danner
Hovedforsvarsstiliingen, er i Alm. c. 50 km 
lang og bestaar af en Række α. <sp>Forter</sp>, der med en
indbyrdes Afstand af c. 2000 m og liggende 
c. 7000 m fra Fæstningsbyens Omkreds i 
Forbindelse med mellem- og bagvedliggende 
β. <sp>permanente Batterier</sp> skulde beskytte
denne imod Bombardement, idet man inden
Verdenskrigen gik ud fra, at Maksimalskuddistancen
for Angriberens Belejringsskyts var 9—10000 m,
og at Forsvarerens Batterier skulde kunne
holde dette paa en 2—3000 m Afstand. Langs
Fortlinien og fra denne til Enceinten er saa skjult
som muligt, eventuelt gemt bag Beplantninger
ell. Glacis'er, anlagt Jernbaner og Veje, ad
hvilke Forsyninger af enhver Art kan føres frem
til Forter og permanente Batterier samt til de
Batterier, som først anlægges ved Armeringen.
Alle de nævnte Anlæg er desuden indbyrdes
forbundne  med  Telegraf-  og  Telefonlinier.

α. <sp>Forterne</sp> er for de ældres Vedk. store
Jordværker med indbyggede Mur- og
Betonkonstruktioner og enten med enkelt Vold til
Opstilling baade af Artilleri og Fodfolk ell. med
<sp>dobbelt</sp> Vold, en høj og en lav, hvor hver
Vaabenart opstilles for sig, enten saaledes at
Artilleriet stod øverst og Fodfolket lavest ell.
omvendt. Konstruktionen af sikkertskydende
Kasteskyts, Opfindelsen af Brisantgranater og
hurtigskydende Kanoner samt den store
Udvikling af Jernindustrien, der fandt Sted i
Slutningen af 19. Aarh., bevirkede imidlertid en
fuldstændig Omvæltning paa Fortkonstruktionens 
Omraade, idet enhver Opstilling af Artilleri 
paa aaben Vold i Fortet blev umulig, og
Skytset maatte derfor enten trækkes ud af
dette ell. beskyttes under Panser- ell.
Betonkonstruktioner. I de forsk, europæiske Lande
kom man til forskellige Resultater, men det var
dog kun i Rusland, hvor <sp>Welitschko</sp> var
den toneangivende Ingeniør, at man helt gav
Afkald paa Anvendelsen af Panser og i Stedet
for anbragte det Skyts, der skulde være i
Fortet, i Forsvindingslavetter ell. i betonstøbte
skudsikre Kasematter i umiddelbar Nærhed af

