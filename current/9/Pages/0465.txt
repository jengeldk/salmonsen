Han skrev hist., filologiske og kritiske Afh. til
russ. Tidsskr, deriblandt »Russkoje bogatstvo«
(Den russ. Rigdom), hvis Redaktør han blev
1892. Af hans Arbejder er nogle udkomne
særskilt, saaledes: »Novgorodske Antikviteter«
(3. Ucg. 1892;, »Kritiske Forsøg« (1888) og »Det
19. Aarh.'s russ. Litt.« (1891).
<i>H. C-e.</i>
</chapter>

<chapter name="Garschin, Vsevolod Michailovitsch">
<b>Garschin</b> ['gar∫<sub>i</sub>n], <sp>Vsevolod
Michailovitsch</sp>, russ. Novelleforfatter, f. 14. Febr
1855 i Guv. Voronezh, d. 5. Apr. 1888. Han
besøgte et Realgymnasium i Petrograd og
dernæst Bjergværksinstituttet smst. 1877 deltog han
som Frivillig i den russ.-tyrk. Krig og blev
23. Aug. saaret ved Ajaslar. Hans litterære
Virksomhed, der begynder s. A., standsede fra
Efteraaret 1880 til Foraaret 1882 p. Gr. a. en
stærk sjælelig Depression, som hindrede ham i
alt Arbejde. 1883 blev han Sekretær ved den
i Petrograd aarlig sammentrædende Kongres
af Repræsentanter for de forskellige russ.
Jernbanelinier. Fra 1884 led han af periodisk
tilbagevendende Anfald af Sindssyge, og under et
saadant gjorde han Ende paa sit Liv ved at
styrte sig ned fra en 4. Sal gennem
Trappeaabningen. — De betydeligste af G.'s Noveller
er: »Fire Dage«, »En Katastrofe«, »Nadezhda
Ivanovna« (en Fortsættelse af den foregaaende),
»Kujonen«, »Et Møde«, »Kunstnerne«, »Natten«,
<i>Atalea princeps</i>, »Officeren og hans Oppasser«,
»Soldaten Ivanovs Erindringer«. »Den røde
Blomst«, »Signalet«. De er overs. paa flere
fremmede Sporg, ogsaa paa Dansk, og er paa
Russisk udkomne i forsk. Udg., saaledes 1909
i Petrograd i 1 Bd med en biografisk
Indledning af Skabitschevskij.

G. er en af de talentfuldeste af de yngre
russ. Forf. Han fængsler ved sin fine
Iagttagelsesevne, sin Virkelighedssans og ved
Skildringens Energi. Hvor han henter sit Stof fra
Krigen, spores Paavirkning fra Tolstoj, men
ellers slutter han sig nærmere til Dostovjevskij,
hvem han ligner i sin Interesse for
psykologiske Problemer. Mest betegnende for denne
Side af hans Forfatterskab er den mesterlige
Skildring, han har givet af en Sindssygs
Sjælstilstande i »Den røde Blomst«.
<i>(W. Gerstenberg). H. C-e.</i>
</chapter>

<chapter name="Garslagge">
<b>Garslagge,</b> den Slagge, som fremkommer,
naar et Metal gøres gart (se <sp>gar</sp>), og som er
mere metalholdig end den Slagge, der
fremkommer ved Beg. af Metallets Fremstilling,
<sp>Raaslaggen</sp>. G. kan derfor have en ikke
ubetydelig Værdi som Raamateriale for
Fremstillingen af paagældende Metal.
<sp>Carl J.</sp>
</chapter>

<chapter name="Garston">
<b>Garston</b> ['ga.<sub>ə</sub>stn], Havneby i det
nordvestlige England, Lancashire, ligger ved højre
Bred af Mersey og er Forstad til Liverpool.
Den har store Dokker, tilhørende
Jernbaneselskabet London & North-Western, og Kajerne
har en Længde af 1 1/2 km. Der udføres fra
G. især Kul. G., der 1902 blev indlemmet i
Liverpool, havde (1911) 14359 Indbyggere.
<i>G. Ht.</i>
</chapter>

<chapter name="Gartempe">
<b>Gartempe</b> [gar'tã.p], en c. 190 km lang Flod
i Mellemfrankrig, Biflod til Creuses venstre
Bred, udspringer i Dept Creuse, løber gennem
Dept. Haute-Vienne og Vienne og udmunder
ved La Roche-Posay.
<i>G. Ht.</i>
</chapter>

<chapter name="Gartenlaube, Die">
<b>Gartenlaube</b> ['gart<sub>ə</sub>nla^ub<sub>ə</sub>], <sp>Die</sp>, tysk,
illustreret, litterært Ugeblad, stiftet 1853 af Ernst
Keil. Oplag (1903) 350000.
</chapter>

<chapter name="Gartner">
<b>Gartner.</b> Herved forstaas en Mand, der har
gjort Havedyrkning til sit Erhverv. I gl. Dage
benævntes en saadan Urtegaardsmand eller
Podemester, men dette Ord blev i 18. Aarh.
fortrængt af Sproget og erstattet med det tyske
G. Man skelner mellem Handelsgartnere og
Privatgartnere, de første ernærer sig ved
Handel med Havebrugsprodukter, de sidste
derimod er i tjenende Stilling og lønnes af de
Ejendomsbesiddere, hvis Haver de passer.
Landskabsgartnere er saadanne, hvis Erhverv
er at anlægge Haver ell. udføre Planer til
Omlægning af ældre Haver.
<i>L. H.</i>
</chapter>

<chapter name="Gartner, Herman Treschow">
<b>Gartner,</b> <sp>Herman Treschow</sp>, dansk
Læge, f. 1785 paa Skt Thomas, d. 4. Apr. 1827.
G. blev Student 1803, tog kirurgisk Eksamen
1808, udnævntes 1809 til Regimentskirurg i den
norske Armé, var Fysikus i Bradsberg Amt
1809—11 og senere Distriktskirurg i Arendal.
G. tog Doktorgraden 1815 (<i>De hernia ingvinali
et crurali</i>) og fik 1822 Videnskabernes Selskabs
Sølvmedaille for Afh. »Anatomisk Beskrivelse
over et ved nogle Dyrearters uterus undersøgt
Organ« (Vid. Selsk.'s naturvid. Afh. I, 1824),
i hvilken han beskrev de G.'ske Gange, der er
Rester af de til Urnyren hørende Wolff'ske
Kanaler. Malpighi havde set dem 1681 hos Koen
og beskrevet dem hos en Kalv 1684. G. fandt
dem hos Svinet. Hos Kvinden er den G.'ske
Gang (<i>Ductus epoophori longitudinalis</i>),
løbende mellem Uterus og Vagina, ofte bevaret. G.
praktiserede til sidst i Kbhvn, delvis som
Militærlæge.
<i>J. S. J.</i>
</chapter>

<chapter name="Gartnerforening, Alm. dansk">
<b>Gartnerforening,</b> <sp>Alm. dansk</sp>, tæller bl.
sine Medlemmer største Parten af Danmarks
Gartnere. Den blev dannet 1884 under Navn af
Dansk G., optog 1887 <i>Hortulania</i> (dannet 1866)
i sig og antog derefter sit nuv. Navn; den
tæller nu henimod 3900 Medlemmer. Den er større
end noget af de bestaaende Haveselskaber, og
selv i Udlandet finder man kun en ganske
enkelt G., der i Størrelse kan maale sig med
denne. G. er inddelt i 21 Amtskredse. Den har
stillet sig til Opgave at fremme Gartnerstandens
Interesse, dels ved at skabe Endrægtighed og
Sammenhold imellem Gartnerne for
derigennem at give Foreningen den fornødne Autoritet,
dels ved at hæve Standens sociale Stilling
gennem grundigere Undervisning og forbedrede
Afsætningsforhold. Det er lykkedes ved
Foreningens Indvirkning at faa den for Havebrugere
ved den kgl. Veterinær- og Landbohøjskole
bestaaende Undervisning betydelig udvidet og
forbedret. Foreningen har foranstaltet udgivet
kortfattede Lærebøger i Havebrug for unge
Gartnere. Foruden fl. mindre, lokale
Udstillinger har Foreningen 1894 og 1912 foranstaltet
store og særdeles vellykkede Udstillinger i
Kbhvn. Gennem Lovgivningsmyndighederne og
paa anden Maade har den udfoldet en ikke
ringe Virksomhed for at forbedre
Afsætningsforholdene. For at fremme Omsætningen udg.
Foreningen en Annoncetidende. Foruden denne
udgiver Foreningen et illustreret Ugeskrift,
»Gartner Tidende«, der behandler dels faglige,
