Stilling og skal til at gaa nedad, der skal da
allerede være aabnet et lille Stykke, <sp>det
lineære Forspring</sp>, af Kanalen <i>a</i><sub>1</sub> til
Kraftdampens Indstrømning over Stemplet. Dette
gaar nedad under Dampens Tryk, medens <i>a</i><sub>1</sub>
først aabnes mere og mere, men saa atter
indknibes og lukkes helt, naar Stemplet har
gennemløbet en vis Del af sin hele Vej.
<sp>Indstrømningsperioden</sp> er da forbi,
<sp>Ekspansionsperioden</sp> begynder, under
hvilken Stemplet drives videre ved Dampens
Udvidekraft under aftagende Tryk. Endelig, før
Stemplet er kommet helt ned, skal der aabnes
Forbindelse mellem <i>a</i><sub>1</sub> og <i>a</i><sub>3</sub>, saa den brugte
Damp kan begynde at strømme bort.
Samtidig har der, lige fra det betragtede
Stempelslag begyndte, været Forbindelse mellem <i>a</i><sub>2</sub> og
<i>a</i><sub>3</sub>, saa den i forrige Slag brugte Damp under
Stemplet kan strømme bort: først naar
Stemplet kun mangler lidt i at være kommet helt
ned, lukkes der for <i>a</i><sub>2</sub>, og medens Stemplet
gaar videre, sammentrykkes den endnu
tilstedeværende Damp,
<sp>Kompressionsperioden</sp>, og endelig, før Stempelslaget er helt
forbi, aabnes der allerede Adgang for
Kraftdampen til Cylinderens Underside, som
Forberedelse til næste Stempelslag, opad.

Naar Dampens Ekspansionskraft ret skal
udnyttes, vil den simple Skuffe-G., der er ene om
hele Dampfordelingen, vanskelig gøre Fyldest.
Der bruges da sædvanlig to G., <sp>Hoved-G.</sp>, der
besørger Ind- og Udledning af Kraft- og
Spildedamp, og <sp>Ekspansions-G.</sp>, som kun skal
bevirke Ekspansionens Indtræden.

Fig. 2 viser <sp>Meyer's G.</sp> Hoved-G. <i>A</i> er
længere end Skuffe-G. og har to Kanaler <i>a</i><sub>0</sub>,
medens Ekspansions-G. bestaar af to Plader
ell. Klodser, som glider bag paa Hoved-G. og
ved Møtrikker er fæstede paa den
skrueskaarne G.-Stang. G. bevæges hver fra sin
Ekscentrik. Naar Ekspansionen skal begynde ved den
ene ell. ved den anden Ende af Cylinderen,
skyder Ekspansions-G. sig hen og dækker den
tilhørende Kanal i Hoved-G. Tidspunktet for
Ekspansionens Indtræden varieres ved at skrue
Klodserne til ell. fra hinanden, og dette kan
gøres ved at dreje G.-Stangen med
Haandhjulet ved <i>d</i>; den ene Skrue er nemlig
højreskaaren, den anden venstreskaaren. Derved
indstilles Maskinen til at give større ell. mindre
Hestekraft. Ønsker man, at denne Indstilling
skal ske ved Regulatoren, bruges andre
G.-Former, som Regulatoren lettere og hurtigere
kan indstille, saaledes <sp>Rider's G.</sp>, der kan
indrettes som Fig. 3 viser. Gennem Hoved-G.
gaar der to Kanaler, ligesom ved Meyer's G.,
men de udmunder som skraatstillede Spalter
i G.'s Bagside, der har en hul cylindrisk Form.
Mod denne passer Ekspansions-G., der har
Form af et Stykke af en Cylinder, og er skraat
afskaaret for Enderne, parallelt med
Spalterne, saa den er bredere ved den ene Side end
ved den anden. Den trækkes frem og tilbage
af sin G.-Stang og lukker derved snart den
ene, snart den anden Spalte, og den indstilles
ved, at Regulatoren drejer den saaledes, at
snart et bredere, snart et smallere Sted
kommer ud for Spalterne. Regulatoren drejer
G.-Stangen ved Vægtstangen <i>v</i>, saaledes at denne
Drejning ikke hindrer G.-Stangens Bevægelse
frem og tilbage.

G. gives i øvrigt mange forsk. Former, ved
hvilke man søger opnaaet en ell. anden Fordel.
Ved <sp>Farcot's G.</sp> opnaas en enklere
Mekanisme, idet Ekspansions-G.'s Ekscentrik med
Tilbehør udelades og selve Ekspansions-G., der
ligesom Meyer's bestaar af to Klodser,
bevæges af Hoved-G., der simpelthen slæber
Klodserne med ved Friktionen et Stykke frem og
tilbage. Klodsernes Bevægelse baade udad og
indad begrænses af Stoppere. Ekspansionens
Indtræden kan varieres efter Behov, derved,
at de indre Stoppere dannes af en urund Skive,
som kan drejes af Regulatoren. Mekanismen
regnes dog for at være mindre paalidelig, da
Klodsernes Bevægelse ikke er <sp>mek. bundet</sp>,
men beror paa, om Friktionen har en passende
Størrelse. Til Nutidens hurtiggaaende Maskiner
kan den slet ikke bruges.

Nu søger man nærmest ved særlige
G.-Former at opnaa enten en hurtigere og
pludseligere Oplukning og Tillukning af
Dampkanalerne (<sp>Trick's G.</sp>, Dobbeltportet G.) ell. en
Formindskelse af det Tryk, hvormed Dampen
presser G. ind mod G.-Spejlet, og som ved
store G. kan medføre Ulemper (aflastede G.,
Slempel-G.). Til at arbejde med Damp af høj
Spænding ell. med overhedet Damp egner G.
sig ikke.
<i>S. C. B.</i>

<img>Fig. 2. Meyers' Gliderstyring.</img>

<img>Fig. 3. Rider's Gliderstyring.</img>
</chapter>

<chapter name="Gliderstyring">
<b>Gliderstyring,</b> se <sp>Glider</sp>.
</chapter>

<chapter name="Gliedermann">
<b>Gliedermann</b> ['gli.d<sub>ə</sub>rman] (tysk), en
Træfigur med bevægelige Ledemod, som
Kunstneren kan benytte til at kaste Draperier over
