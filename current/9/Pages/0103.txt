<chapter name="Fræse">
<b>Fræse,</b> Omdrejningslegeme af hærdet Staal
forsynet med Ægge, stillede efter Meridianerne,
og bestemt til at bearbejde Metallerne,
navnlig paa saadanne Steder, hvor man ikke kan
komme til at dreje og høvle dem. Navnet
hidrører fra, at F. opr. var formet som en
jordbærlignende Dup (Jordbær, fr. <i>fraise</i>); nu har
F. alle mulige Former. Specielt mærkes de
skivedannede Tandfræser, som med deres Kant
udarbejder ell. eftergaar Mellemrummene
mellem to og to Tænder paa Tandhjul.
Tandfræsens egne Tænder er i Konturen
spiraldannede, man opnaar derved baade Slip, og at F.
beholder sin Form, naar den slibes.

<img></img>
Fig. viser en cylindrisk F., som ogsaa skærer
med Endefladen; ved de nyere cylindriske F.
er Tænder i Skrueform alm. F. havde opr.
mange og smaa Tænder, som fremstilledes ved
Filning; blev den sløv, maatte, den afhærdes
ved Udglødning, opfiles og hærdes paa ny,
hvorved den let kastede sig og derved blev
ubrugelig. Efter amer. Mønster giver man nu F. store
Tænder og skærper dem, naar de sløves, ved
Slibning paa Smergelskiver; for at gøre
Skærpningen yderligere let anvendes ogsaa F.,
bestaaende af et Knivhoved med paaskruede løse
Tænder ell. Staal; dette er navnlig alm. ved F. til
Træ. F. anvendes undertiden i Borsving for at
rømme et Hul op, langt oftere i en Fræsemaskine.
Under Arbejdet har F. altid en
omdrejende Bevægelse, der, naar Genstanden er af
Træ, ofte er meget hurtig, fl. Tusinde Gange i
Minuttet; alt efter Omstændighederne giver man
F. ell. Stykket den fremskridende Bevægelse.
Masseproduktion af sammensatte Mekanismer,
f. Eks. Geværlaase, er betinget af systematisk
Fræsning; den enkelte Del passerer herved i
Reglen mange F., og Fræseprocesserne tælles
for den færdige Genstand i Hundredevis.
<i>F. W.</i>
</chapter>

<chapter name="Fræsemaskine">
<b>Fræsemaskine,</b> Værktøjsmaskine til Træ og
Metaller, hvis arbejdende Del er en Fræse. F.
til Træ kan simpelt hen være et Bord, gennem
hvilket der er stukket en lodret Aksel, som
over Bordet har en Fræse. Akslen ell. Bordet
kan være til at stille op og ned; af Hensyn til
Træets »Groning« maa man, særlig naar man
vil arbejde efter krumme Linier, enten kunne
lade Akslen løbe i begge Omdrejningsretninger
ell. have to Aksler paa samme Bord; da
Fræsens Diameter er lille, kan man komme op til
saa stort et Omdrejningstal som 7500 (i Min.).
Kraftbehovet naar oftest ikke  1  HK.

F. til Metaller er en Del mere sammensatte,
da Arbejdsstykket ikke, som det er Regel ved
Træfræsemaskiner, føres med Haanden, men
fastspændes til Maskinen og ofte føres af denne.
Fræseakslen, der oftest er vandret, men dog
ogsaa kan være lodret ell. hældende, udfører
altid <sp>Hovedbevægelsen</sp>, den
omdrejende, men Flytningen paa Arbejdsstykket,
<sp>Sidebevægelsen</sp>, kan enten foretages af dette
eller af Fræseakslen. I første Tilfælde er
Arbejdsstykket spændt op paa et Apparat, der
ligner Drejemaskinens Forsætter, idet det
tillader en Bevægelse i to vinkelret paa hinanden
staaende Planer, som automatisk tilvejebringes

<img>Fig. 1. Metalfræsemaskine.</img>

ved Klinkning, ell. det spændes mellem Dukker,
som er fastspændte oven paa det nævnte
Apparat, og kan altsaa drejes. En F., hvor Fræsen
ell. Arbejdsstykket tillader alle disse
Bevægelser, kaldes <sp>Universalfræsemaskine</sp>.
Periferihastigheden er 150—250 mm i Sekundet

<img>Fig. 2. Universalfræsemaskine.</img>

efter det Metal, hvoraf Arbejdsstykket er,
Sidebevægelsen er 0,1—1,5 mm for hver Omdrejning.
Kraftbehovet regnes til  ½-1 HK.

Fig. 1 viser en alm. Metalfræsemaskine med
horisontal Aksel<i> a b</i>, monteret aldeles som
Spindelen paa en Drejemaskine med Trappeskive
