enlige (<i>Hydra</i>), og de dannede Sideknopper
løsner sig snart og sætter sig fast ved Siden
af Moderdyret; men i Reglen dannes Kolonier,
der enten er dannede af Individer, der sidder
Side om Side paa et Underlag, dannet af
netformet forbundne hule Forgreninger, ell. de er
træformet forgrenede, idet den af Ægget
fremvoksede Polyp forlænger sig stærkt og skyder
Sideknopper, der bliver til Polypper, hvoraf de
nederste er de ældste, og atter kan forgrene
sig som Hovedstammen; i andre Tilfælde
hører Hovedstammens Vækst op og fortsættes
regelmæssigt ved et ell. to Sideskud (som i
midtpunktflydende Blomsterstande). Gennem alle de
fælles Grene strækker sig Kanaler,
hvorigennem Maverummene staar i Forbindelse med
hverandre. Alle Koloniformer er omgivne
af en Cuticula, ofte af en stor Skønhed, den
er hyppigst tynd og gennemsigtig, kitinagtig,
sjælden kalkagtig, hos nogle omgiver den kun
de fælles Dele, medens Polyphovederne er
nøgne, hos andre danner den fine gennemsigtige
Kitinklokker om hvert Individ, hvori Dyrene
kan trække sig tilbage; under Dannelsen er
Klokkerne lukkede, senere sprænges den
yderste Del fra; mange har dog hele Tiden et
Laag, dannet oftest af 3-kantede Klapper, som
fuldstændigt kan afsondre Polyppen fra
Omverdenen. I nogle Tilfælde er alle Polypperne ens,
men ofte findes en vidtgaaende Arbejdsdeling
og en dertil svarende forsk. Form (Polymorfi).
Hyppigst er det de Polypper, der bærer
Medusegenerationen, som er reducerede, mundløse med
forkortede Tentakler, saa de maa ernæres af
de andre (Ernæringspolypper). Hos nogle er der
desuden Værgepolypper med korte Tentakler,
særlig rigt besatte med Neldeceller, Følere
helt uden Tentakler og endelig
Skeletpolypper, der kun er stive Torne med
stærkt udviklet Cuticula. Blandt vore Former
er denne Arbejdsdeling stærkest hos
<i>Podocoryne</i> og <i>Hydractinia</i>, endnu stærkere er den
hos de med Smaa-G. nærmest beslægtede
Rør-G. (<i>Siphonophora</i>) (s. d.). Det enkelte Individ
lever kun temmelig kort, »Hovedet« dør bort,
og fra Stilken dannes et nyt, hos en
<i>Tubularia</i>-Art har man i 66 Dage set 7 »Hoveder« erstatte
hinanden paa samme Stilk. Hos de Former,
hvor Cuticula danner Bægre (Hydrotheker),
kan disse ofte bevares, og det ny Bæger
dannes indeni det gamle, men rager med sin Rand
udenfor, saa at man paa Antallet kan se, hvor
ofte Fornyelsen har fundet Sted; ogsaa
Laagene kan blive siddende. Smaa-G.'s
<sp>Medusegeneration</sp> (<i>Craspedota</i>) er vandklare
Dyr, i Reglen meget smaa, de udvikles ved
Knopskydning paa Polyppen. Legemet er snart
fladt, snart stærkt hvælvet, klokkeformet. Ved
Klokkens Rand findes en muskuløs
Randbræmme (<i>Velum</i>), der er vandret, indadrettet og
noget indsnævrer Klokkens Munding; den har
stor Bet. for Svømningen. Midt paa Klokkens
Underside sidder Mundkeglen (Knebelen), der
paa sin Spids bærer Mundaabningen; denne er
kvadratisk ell. korsformet (Mundkorset).
Mundrøret ell. Mundmaven kan være temmelig langt,
det fører ind til Centralmaven, herfra udgaar
4, 6 ell. 8 Radiærkanaler, der i Klokkens Rand
er forbundne med et Ringkar; i Randen sidder
4—mange Randtentakler, i enkelte Tilfælde
færre (1—2). Alle Maverum er beklædte med
Inderlaget, og Kanalerne dannes ved, at de 2 Lag
af Inderlaget mellem dem lægger sig sammen
til en Plade. Muskulaturen dannes af en
Ringmuskel af tværstribede Muskelfibre paa Velum
og paa Klokkens Inderside, den virker mod
Ydersidens tykke, geléagtige Mellemlag, der
elastisk aabner Klokken igen. I Klokkens Rand
findes en dobbelt Nervering, og de saakaldte
Randlegemer, der bærer Sanseorganerne,
enten Øjeplet, undtagelsesvis med Linse, eller
Ligevægtsorgan (statisk Organ). Meduserne er
særkønnede; Kønsstofferne dannes i ret
udprægede Ægge- og Sædstokke, der enten findes i
Mundkeglen ell. langs Radiærkanalerne; de
dannes i Yderlaget, men vandrer ofte ind i
Inderlaget, og modnes der; ved de fastsiddende
Meduseknopper kan de endogsaa opstaa i
Polyppen og vandre ind i Meduseknoppen under
dennes Vækst og kommer her til Udvikling.
Meduserne af den beskrevne Bygning river sig
løs fra Polyppen og lever fritsvømmende, men
i mange Tilfælde løsnes de ikke og er da altid
mere ell. mindre reducerede; man kalder dem
da Medusoider ell. Gonophorer. I nogle Tilfælde
er Omdannelsen kun ringe, idet Klokken er
veludviklet, og kun Munden er lukket, og Velum
og Randtentaklerne er mindre, saaledes hos
den hos os alm. <i>Gonothyræa Loveni</i>; hos
andre mangler Randtraadene helt, hos atter
andre er Klokken reduceret ell. mangler, medens
dog endnu en Gren af Maverummet strækker
sig ud i Knebelen; i de simpleste Tilfælde
sidder Kønsstofferne kun paa en Forhøjning paa
Polyppens Overflade (Hydra). Hanlige og
hunlige Meduser ell. Gonophorer sidder snart paa
samme, snart paa hver sin Polypkoloni. Som
Polypperne kan Gonophorerne være beskyttede
af særlige Kitindannelser (Gonotheker); ved
mange Former er de endnu bedre beskyttede,
idet et Antal Gonophorer kan være
indesluttede i en fælles »Kurv«, bestaaende af 1—2
Rækker af bøjede Ribber, der snart kan være
mere aabne, snart med Randen sammenføjede
til lukkede Beholdere, der indeholder
Kønsindividerne. Hos andre (<i>Lafoëa</i> og beslægtede)
er mange Kønsindivider af begge Køn samlede
til tætte kugleformede »Gonangiestande«,
hvorfra lange Forsvarspolypper rager frem. Af
Æggene fra Meduserne ell. Gonophorerne
udvikles nu sædvanlig ny Polypkolonier; der er dog
Former, hvor Polypgenerationen mangler, idet
Ægget direkte udvikler sig til en Meduse; visse
Meduser (<i>Sarsia</i> o. a.) har tillige ukønnet
Forplantning, idet ny Individer kan udvikle sig
paa Knebelen ell. paa Klokkens Rand, de
sidstnævnte Former har tillige Polypgeneration. Af
Ægget udvikles en fimreklædt Unge uden Mund
(<i>Planula</i>), den sætter sig fast, Mundaabningen
dannes ved Gennembrud, og Tentaklerne
vokser frem.

Systematikken vanskeliggøres ved, at
nærbeslægtede Polypformer kan forholde sig helt
forsk. m. H. t. Medusegenerationen, idet den
ene Form kan have fri Meduser, den anden
fastsiddende Gonophorer; omvendt kan
