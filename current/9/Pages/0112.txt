<img>Fig. 4. Indisk Frø (<i>Rhacophorus reticulatus</i>) med Æg paa Bugen.</img>

Forplantningstiden lader den sin vældige Stemme høre
hele Natten igennem. Dens Kød er meget
velsmagende, den fanges derfor paa Krog eller
skydes som andet Vildt. — Slægten <i>Rhacophorus</i>
har baade Tæer og Fingre forbundne ved
Spændehud og endende med Hæftepuder. Da disse
Dyr lever i Træer, tjener Spændehuden
sikkerlig til at forøge Springevnen; hos nogle Arter,
f. Eks. <sp>den javanske Flagrefrø</sp> (<i>R.
reinwardtii</i> Gthr.), har den ved Fingrenes og
Tæernes Forlængelse endog naaet et saadant
Omfang, at den kan benyttes som Faldskærm
(Figur 3). Livet i Træerne har medført særegne
Opfostringsforhold. Hunnen af en Art fra Ceylon
(<i>R. reticulatus</i> Gthr.) bærer sine anselige
Æg, i hvilke Larverne i hvert Fald gennemgaar en Del
af Forvandlingen, om med sig, fasthæftede til Bugen
(Fig. 4). En jap Art (<i>R. schlegelii</i>
Gthr.) lægger Æggene indhyllede i Slim paa
Bladene af Træer, som rager ud over Vandet;
naar Larverne er klækkede, falder de ned i
Vandet, hvor den videre Udvikling gaar for
sig. <sp>Klatrefrøen</sp> (<i>Chiromantis</i>) fra det
tropiske Afrika har Klatrefødder omtr. som
Kamæleonens, idet de indre Tæer kan modsættes
de ydre; om en Art (<i>C. rufescens</i> Gthr.) vides
det, at den anbringer sine Æg i en stor, snehvid
Gelémasse paa Træernes Blade, hvorfra
Haletudserne (med Regnen?) drypper ned i Vandet,
altsaa ganske paa samme Maade som <i>Rhacophorus 
schlegelii</i>. Enkelte andre, til de fastbrystede
Springpadder hørende Familier skal kun kortelig
omtales. <sp>Træfrøerne</sp> (<i>Dendrobatidæ</i>), som
hører hjemme i Mellemamerika og tropisk Sydamerika,
mangler Tænder i Kæberne og har trinde Tværtappe paa
Bækkenhvirvlen. Spændehud mangler, men Fingre og
Tæer ender med Hæftepuder. De har
pragtfulde, ofte metalliske Farver og lever i Træer.
Alle bærer de Omsorg for Yngelen; <sp>den
trestribede Træfrø</sp> (<i>Dendrobates trivittatus
</i>Spix) bærer Larverne fra en Pyt til en anden,
naar Vandet er ved at tørre ind; Haletudserne
suger sig med Munden fast paa Ryggen af den
Voksne (Hannen?), som saa vandrer af Sted
med dem (Fig. 5). Deres Hudslim er meget
giftig, og de Indfødte skal heraf tilvejebringe
en virkningsfuld Pilegift ved at holde F. over

<img>Fig. 5. Sydamerikansk Træfrø (<i>Dendrobates trivittatus</i>) med
Larver paa Ryggen.</img>

Ild. — <sp>De snævermundede F.</sp>
(<i>Engustomatidæ</i>) mangler ligeledes Tænder i
Kæberne, men Bækkenhvirvlens Tværtappe er brede.
Deres Hjem er Afrika og Madagaskar,
Ostindien, Kina, Ny-Guinea og Amerika. En stor
Del af denne Families Medlemmer er gravende
Dyr, som har et meget lille Hoved med en
spids Snude, en plump, ballonlignende Krop og
skovldannede Hornknuder paa de korte,
kraftige Lemmer; de udgraver og fortærer
Termitter. En Art af denne Familie (<i>Rhinoderma
darwinii</i>) fra Chile udmærker sig ved
ejendommelig Yngelpleje; Hannens Strube(Kvække)-sæk
er uddannet til en Rugepose, hvori de store,
med rigelig Næringsblomme udstyrede Æg
anbringes og Larvernes Klækning samt hele
Forvandling gaar for sig. (<sp>Litt</sp>., se
<sp>Springpadder</sp>).
<i>Ad. J.</i>
</chapter>

<chapter name="Frøforfalskning">
<b>Frøforfalskning</b> er forsætlig Levering af en
Frøvare af mindre Værdi end den solgte Vare.
F. foreligger navnlig ved Salg af:

a) <tab>En Frøart under Navn af en værdifuldere
Art ell. ved Indblanding af en ell. fl. mindre
værdifulde Frøarter i Frø af den solgte Art.
Saadant F. kan f. Eks. ske ved at sælge for
ell. blande Blød Hejre i Rajgræs, Eng-Svingel 
og Draphavre, Alm. Rajgræs i Eng-Svingel, 
Humle Sneglebælg i Rødkløver og
Rundbælg, Stenkløver i Rødkløver, Lucerne eller
Sneglebælg, Eng-Rapgræs i Alm. Rapgræs
o. s. v.

b) <tab>Kulturfrø af mindre Værdi end den solgte
Art, eller

c) <tab>Affald (dødt Frø) af samme e. l. Frøsorter
ell. andre døde Ting, der i Udseende falder
sammen med den ell. de Frøsorter, som den
leverede Vare skulde bestaa af, ell. endelig
af <sp>Ukrudsfrø</sp>, der i Form og Udseende
falder sammen med den solgte Frøart.

F. forekom i tidligere Aar ret alm.; man
havde endda Eksempler paa, at der i 1860'erae og
1870'erne fabriksmæssig af farvede Smaasten o.
l. blev fremstillet »kunstigt Kløverfrø«, der
benyttedes til Forfalskning af »ægte Kløverfrø«.
Ligeledes oppudsede man gl. Frø af Kløver,
Rundbælg, Lucerne o. l., som p. Gr. a. Alderen
havde tabt sin Farve og Glans; man børstede
og imprægnerede det med Olie ell. forsk.
Farve- og Bejdsningsmidler for at skabe det lgn.
Glans som de friske Varer, og blandede det i
disse.

Efter at Frøkontrolanstalter nu alm. er
oprettet og benyttes i alle civiliserede Lande,
forekommer disse Former af F. sjældnere.
Imidlertid er det endnu ret almindeligt, at der
sælges Frø var er under Navn af en eller anden
Art, som indeholder større eller mindre
Mængder af Frø af mindre værdifulde Arter,
idet disse ved Dyrkning af Frø efter mindre
ren Udsæd bliver avlet sammen med den
paagældende værdifuldere Frøsort og vanskeligt
kan renses fra denne. Køberne bør derfor altid
forlange en Garanti for, at den Frøvare, de
køber, har en vis garanteret Renhed og
Spireevne; ved en Efter analyse af en Prøve af det
leverede Frø kan de da sikre sig mod Indhold
af alle saadanne mindre værdifulde Dele i den
Frøart, de køber.
