mindre Udfald søge at standse det fjendtlige
Fodfolks Fremrykning. Jo nærmere Nærangrebet
kommer til Hovedstillingen, desto mere maa
Forsvarerens Bestræbelser gaa ud paa ogsaa
ved Hjælp af Trommeild at ødelægge
Angriberens fortifikatoriske Arbejder og ved
Spærreild at standse hans Fodfolks Fremrykning.
I Forter og Batterier, i Skyttegrave og
Støttepunkter i Hovedstillingen maa indtræde
forhøjet Beredskab, Hindringsbælter maa bevogtes
og om Natten holdes belyste ved Hjælp af
Projektører, Lysraketter o. l., alle indtrædende
Ødelæggelser repareres, saa snart Lejlighed
gives under Ildpavser ell. i usigtbart Vejr, paa
egnede Steder anlægges Minegange og Miner for at
tvinge Angriberen til at optage en Minekamp.
Besætningen i Skyttegrave o. l. lettere
Anlæg kan blive nødt til at søge Beskyttelse
i tæt bagved liggende Dækningsgrave, idet dog
de nødvendigste Poster forbliver i Stillingen,
ødelagte Kaponièrer søges erstattede af
Maskingeværer, der saa godt som muligt
anbringes paa Ruinerne, og opstaaede Brescher
i Fortgravenes Beklædningsmure spærres med
Hindringsmidler, f. Eks. spanske Ryttere.
Modangreb — med Haandgranater og Flammekastere —
mod Angriberens Skyttegrave og Minegange
vil hyppig finde Sted, ligesom der vil
være Lejlighed til, nu da de to Modstandere er
tæt inde paa hinanden, at anvende Gasangreb,
for efter disse at drive Angriberen tilbage og
ødelægge hans Skyttegrave, for saaledes at
udskyde Tidspunktet  for  Stormen.

<sp>Angriberen</sp> vil, saa snart Belejringsartilleriet
er ankommet, og den nødvendige Ammunition
er til Stede, paabegynde Opstillingen
af dette paa hele Angrebsfronten og lidt uden
for denne, saaledes at denne kan blive udsat
for en kraftig omfattende Ild, der saa vidt
muligt aabnes samtidig fra alle Batterier, idet
det dog ikke er udelukket, at enkelte svære
Batterier forinden bringes til Skud paa større
Afstand fra Fæstningen, for derved at bortlede
dennes Opmærksomhed fra de egl. Batterianlæg.
Ilden rettes dels mod Forsvarerens
Batterier og disses Forbindelseslinier ind til
Fæstningen, dels mod Fodfolket i dets forsk.
Stillinger og de foranliggende Hindringer og
dels mod Forternes skudsikre Konstruktioner,
særlig Panserkonstruktioner, Flankerings anlæg
og Beklædningsmure. Samtidig med, at
Artilleriilden gør sin Virkning gældende, rykker
Fodfolket frem fra Stilling til Stilling, benyttende
sig af Terrainet og enhver gunstig Lejlighed og
stadig indrettende sig ved Anlæg af Skyttegrave
(<sp>Løbegrave</sp>) i de saaledes vundne Stillinger,
de saakaldte <sp>Paralleller</sp>. Enhver
Fremrykning rmaa være omhyggelig forberedt
ved Samvirken med Artilleriet og Ingeniørerne,
dels af Hensyn til Ildens Ledelse og dels af
Hensyn til Forsyninger med Værktøj, Sandsække
m. m., der samles i <sp>Løbegravsdepoter</sp>.
Parallellerne, der ikke behøver at være
sammenhængende, kan i Beg. af Nærangrebet
anlægges over hele Angrebsfronten paa
een Gang ved Hjælp af <sp>flyvende Sape</sp>,
men senere maa Fremrykningen ske springvis,
maaske med enkelte Delinger ad Gangen og
endnu senere med enkelte Mænd ved Hjælp af
den <sp>skridtvise Sape</sp>, indtil det paa det
sidste Stykke kan blive nødvendigt at lade
Pionererne træde til og anlægge Minegange,
f. Eks. til Ødelæggelse af Kaponièrerne ell.
Kontreskarpens Beklædningsmur. Imellem Parallellerne
maa der, for at Færdslen mellem disse kan
foregaa uset og uforstyrret, fra Fæstningen
anlægges Færdselsgrave (Approcher), som for at
undgaa Beskydning paa langs føres igennem
Terrainet i Siksak, hvis Slag bliver kortere og
hyppigere, jo nærmere de kommer Fæstningen,
og som helt inde under denne maa bygges som
<sp>Slange</sp>- ell. <sp>Traverssape</sp> (se <sp>Sape</sp>).
Hvor mange Paralleller der maa anlægges, og
hvor langt den sidste, der kaldes <sp>Stormstillingen</sp>,
maa føres ind, afhænger ganske af
Terrainet og den Modstand, Forsvareren yder,
eksempelvis kan nævnes, at ved Port Arthur
fandtes ofte 7—9 Paralleller, og at
Stormstillingen kun laa 40—100 m fra Forsvareren,
hvilket for øvrigt ogsaa var en almindelig
forekommende Afstand mellem Modstanderne
under Verdenskrigen. Stormstillingen og de
nærmeste Paralleller maa indrettes saaledes, at
de kan rumme Stormtropperne, og maa være
forsynede med Stormtrin, saaledes at disse let
og hurtig kan bryde frem. Det sidste Arbejde
inden Stormen tilfalder Pionererne og bestaar
i at tilvejebringe Stormgader gennem
Hindringsbælterne, at ødelægge udlagte Miner,
at sprænge endnu eksisterende Flankeringsanlæg
samt at sørge for, at de tilvejebragte Adgange
ikke igen spærres.

3) <sp>Stormen</sp>. For <sp>Forsvareren</sp> kommer
tilsidst det Øjeblik, da hans Artilleri er
nedkæmpet, ell. saa godt som nedkæmpet, og
da han hvert Øjeblik kan vente Stormen.
Der er da intet andet for ham at gøre end at
trække Hovedreserven, og hvad der i øvrigt kan
undværes paa de ikke angrebne Fronter, op i
Nærheden af Angrebsfronten for at have den rede
til at udføre et Modangreb, hvis det skulde
lykkes Angriberen at bryde gennem Hovedstillingen,
ell. til at forfølge ham, hvis Stormen mislykkes.
Besætningen i Hovedstillingen maa holde
sig klar til at gaa til Ildlinien, saa snart
den Trommeild standser, der sikkert vil gaa
forud for Stormen, og maa da modtage de
frembrydende Stormkolonner med den kraftigst
mulige Ild, der særlig rettes mod det Mandskab,
der bærer Stormmateriellet, ell. som kaster sig
mod de sidste Rester af Hindringsbælterne for
at rydde disse. Besætningen i Støttepunkterne
maa holde ud saa længe som muligt og
fortsætte Kampen, ogsaa efter at Angriberen
er trængt ind i disse. Maa Punktet forlades,
sprænges det i Luften. Er Hovedstillingen
gennembrudt og Hovedreservens Modangreb
mislykket, er der endnu en Mulighed for at
holde Fæstningen i nogen Tid ved at besætte en
tilbagetrukket, i Forvejen forberedt Linie mellem
de paa hver Side af Angrebsfronten liggende
og ikke angrebne Værker, idet Angriberen
derved kan blive nødt til at begynde et nyt
Nærangreb mod denne.
