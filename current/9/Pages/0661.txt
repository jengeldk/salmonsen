Bekendtgørelser, der sluttede sig til den. — G.'s
videnskabelige Arbejde angik oprindelig mest
Sølvalderens lat. Forfattere. Allerede 1873
udgav han »Tre Dialoger af Seneca« til Skolebrug,
1874 <i>Studia critica in Senecae dialogos</i>
(Doktordisputats); endvidere af Seneca: <i>De beneficiis</i> og
<i>De clementia</i> (Berlin 1876), <i>Dialogorum libri XII</i>
(1886), G.'s kritiske Hovedværk paa dette
Omraade; »Udv. Skr.« med Kommentar (1889—95,
2. Udg. 1918—19). Ved Siden deraf har han i
betydeligt Omfang beskæftiget sig med græske Forf.,
mest som Oversætter: »Udvalgte Skrifter af
Lukianos« (1881); samme i græsk Tekst med
Fortolkning (1883); Lukian's Timon og
Gudesamtaler m. m. (1891—92; 2. Udg. under Titlen
»Udvalgte Dialoger af Lukianos« 1916);
Platon's Apologi (1893), og Kriton med udvalgte
Stykker af Phædon (1900). Fra 1900—04 ledede
han Udgivelsen af »Oversættelser af græske og
latinske Forfattere« (3 Bd); i denne Samling
oversatte han selv bl. a. homeriske Hymner,
Hesiodos, Lukian om Historieskrivning,
Cicero's Cato d. Ældre og Seneca's Trøsteskrift til
Marcia. Endvidere har han oversat Thukydid's
Historie (med 1. og 2. Bog af Xenophon's
Hellenica) (1897—1902); Euripides' Alkestis (1913),
Hippolyt (1913) og Iphigenia i Aulis (1914),
samt udgivet Wilster's Homer i ny Bearbejdelse
(1909—12). Af andre Arbejder fra den klassiske
Filologis Omraade kan nævnes: »Indskrifterne
fra Gortyn« (Nord. Tidsskr. f. Filol. 1889);
Sallust's »Catilina« med Kommentar (1895);
Cæsar's <i>Bellum Gallicum</i> (1896, 2. Udg. 1904);
»Græske Stater og Statsforfatninger«
(Universitetets Festskrift 1898). — I de senere Aar har
G. leveret en Rk. Udgaver af latinske Skrifter
fra Danmarks Middelalder: »Andreas Sunesøns
Hexaëmeron« (1892); »Knud den Helliges
Martyrhistorie« (Univ. Indbydelsesskrift 1907);
<i>Vitae Sanctorum Danorum</i> (1908—12); <i>Scriptores
minores historiae Danicae medii aevi</i> (1917).
Et Forarbejde til dette sidste Værk er Skriftet
»En ny Tekst af Sven Aggesøns Værker« (1915)
— en ved Taalmod, Kyndighed og
Skarpsindighed lige fremragende Rekonstruktion. Desuden
har han medvirket ved Udgivelsen af Erslev's
»Testamenter fra Danmarks Middelalder« og af
<i>Acta Pontificum Danica</i> fra Bd II. — Som
Discipel af Madvig har G. skænket Filologiens
formale og reale Side ligelig Interesse; i sine
kritiske Udgaver har han gennemført den
moderne Metode med næsten enestaaende
Grundighed og Nøjagtighed ved Siden af en vis
Dristighed i Behandlingen af Overleveringen;
som Fortolker er han dybt indtrængende og
samvittighedsfuld som faa, og de samme
Egenskaber præger hans Oversættelser. For
Seneca's Vedkommende har han i Forbindelse med
Madvig lagt Grunden til et solidt Kendskab til
den virkelig gode Overlevering og en rationel
Behandling af Teksten; af de middelalderlige
Skrifter har han for første Gang givet en
Behandling efter moderne videnskabelige
Principper.
<i>A. B. D.</i>
</chapter>

<chapter name="gerundium">
<b>gerundium</b> kaldes i den latinske Grammatik
en substantivisk Form af Verbet (dannet med
Endelsen <i>ndo</i>-), der bruges i Stedet for
Infinitiv, naar denne skal staa i en bestemt Kasus,
f. Eks. <i>amare</i>, at elske, <i>ad amandum</i>, til at
elske, <i>in amando</i>, i at elske, <i>docendo discimus</i>,
ved at undervise lærer vi selv. Nøje beslægtet
med g. er <sp>gerundivum</sp>, en adjektivisk
Form af samme Dannelse, men med passivisk
Betydning: <i>amandus</i> betyder: som bør (skal)
elskes. I visse Forbindelser bruges gerundivum
ogsaa til at erstatte g. De to Former hører
utvivlsomt sproghistorisk sammen; men deres
Oprindelse og Slægtskab med andre Sprogs
Dannelser er ikke sikkert oplyst.
<i>A. B. D.</i>
</chapter>

<chapter name="gerundivum">
<b>gerundivum,</b> se <sp>gerundium</sp>.
</chapter>

<chapter name="Gerusia">
<b>Gerusia,</b> se <sp>Geronter</sp>.
</chapter>

<chapter name="Gérusez, Nicolas Eugène">
<b>Gérusez</b> [зery'ze], <sp>Nicolas Eugène</sp>, fr.
Litterærhistoriker (1799—1865), var 1833—52
Villemain's Suppleant som Prof. i
Litteraturhistorie ved <i>La Sorbonne</i> og blev derefter
Sekretær ved <i>Faculté des lettres</i>. Foruden en Rk.
udbredte Skolebøger forfattede han i en elegant
Form <i>Hist. de l'éloquence politique et religieuse
en France aux XIVe, XVe et XVIe siècle</i> (2
Bd, 1837—38), <i>Essais de littérature française</i> (2
Bd, 3. Opl. 1863), <i>Histoire de la littérature
française depuis ses origines jusqu'à la Révolution</i>
(2 Bd, 1852, 15. Opl. 1882), der er hans
Hovedværk, hvortil slutter sig <i>Hist. de la litt. fr.
pendant la Revolution</i> (1859, 6. Opl. 1877). Efter
hans Død udkom <i>Mélanges et pensées</i> (1866)
med Indledning af Prevost-Paradol.
<i>S. Ms.</i>
</chapter>

<chapter name="Gervais, Alfred Albert">
<b>Gervais</b> [зær'væ], <sp>Alfred Albert</sp>, fr.
Admiral, er født 19. Decbr 1837, blev Officer
1854, tjente under Krim-Krigen i
Østersøeskadren og var virksom under Bombardementet af
Bomarsund, deltog 1860 i Krigen mod Kina og
udmærkede sig ved Forsvaret af Paris
1870—71, i hvilken Anledning han forfremmedes. G.
var senere Skibschef i de østasiatiske Farvande,
blev 1878 <i>Capitaine de vaisseau</i> og Marineattaché
i London, 1882 Medlem af Marinekomitéen, 1884
Direktør for Marineministerens Stab, hvilken
Post han beholdt under fl. skiftende Ministerier.
G., der 1887 blev Kontreadmiral, var 1889 Chef
for Panser-Eskadren i Brest, med hvilken
Eskadre han foretog et Tog til Kbhvn, Sthlm og
Kronstadt; sidstnævnte Sted var G. og hans
Eskadre Genstand for store Ovationer i
Anledning af det mellem Rusland og Frankrig
oprettede Forbund. 1892 blev han Viceadmiral og
øverste Generalstabschef for Marinen; 1894
førte han Reserve-Eskadren i Middelhavet og
havde her paa Hyéres Red et Uheld med nogle
af sine Skibe, hvilket fremkaldte et
Sammenstød med den daværende Marinemin. Lockroy
og nær havde kostet ham Stillingen. Under den
russ. Kejsers Kroning 1896 var han et
fremragende Medlem af det Gesandtskab, der
repræsenterede den fr. Stat. Foraaret s. A.
udnævntes han til Chef for den aktive
Middelhavs-Eskadre, men traadte Oktbr s. A. ud af
Tjenesten.
<i>C. W.-S.</i>
</chapter>

<chapter name="Gervais, Paul">
<b>Gervais</b> [зær'væ], <sp>Paul</sp>, fr. Zoolog, f. 26.
Septbr 1816 i Paris, d. 10. Febr 1879. Han
studerede Naturvidenskab og Medicin i sin
Fødeby, hvor han beklædte en underordnet Stilling
ved det zool. Mus., indtil han 1841 blev Prof.
i Zoologi og komparativ Anatomi i Montpellier.
1865 blev han Prof. ved Sorbonne og 1868 Prof.
i komparativ Anatomi ved <i>Jardin des plantes</i>
