volde megen Besvær. Alle større Gasværker er
dog nu forsynede med særlige Naftalinvaskere,
der helt kan fjerne denne, men for de smaa
Gasværker uden saadanne gælder det om at
være paapasselig her. Princippet i G. er enten
at frembyde store Køleflader, der omspilles af
den atm. Luft (Luftkølere), ell. at forsyne
Kølerne med et System af Vandrør og lade
Gasstrømmen omspille disse, oftest med Retning
modsat Vandets Bevægelse i Rørene. Se
<sp>Kulgas</sp>, Afsnit F.
<i>R. T.</i>
</chapter>

<chapter name="Gaslampe">
<b>Gaslampe,</b> se <sp>Kulgas</sp>, Afsnit L. I.
</chapter>

<chapter name="Gasledning">
<b>Gasledning.</b> De Ledninger, gennem hvilke
Gassen føres til Forbrugsstedet. Man skelner
her imellem <sp>Hovedledninger</sp>, det System
af store Ledninger, der fra Gasværkerne fører
ud til visse Fordelingscentre i Byen. I en By
som Kbhvn findes Hovedledninger op til 1045
mm i Diameter. Ad de store Forbrugs- og
Færdselsaarer i Lednings- og Gadenettet føres
saa »<sp>Større Ledninger</sp>«, og rundt i alle
de mindre Gader føres »<sp>Mindre
Ledninger</sp>«, men stadig er det <sp>Gadeledninger</sp>
i Modsætning til de Ledninger, der fra
Gadeledningerne fører ind til de enkelte
Forbrugssteder, Etablissementer, Fabrikker o. s. v., og
som kaldes <sp>Stikledninger</sp>, saalænge de
føres gennem Jorden, men <sp>Husledninger</sp>
ell. <sp>Husstikrør</sp> paa Strækningen fra det
St., hvor de er komne ind i Huset og helt
frem til Forbrugsstedet. Den Del af
Husledningen, der ligger <sp>før Maaleren</sp>, kaldes
<sp>Tilgangsledningen</sp>, og den Del fra
Maaleren ud til Blussene ell. Kogeapparaterne
kaldes <sp>Afgangsledningen</sp>. Alle
Gasledninger i Jord lægges af støbte Rør (Jernrør med
Muffer, samlede ved Udstøbning med Bly og
tæt Sammenpressen af dette Bly ved at
»stemme« det med Hammer og Stemmejern);
Ledninger i Hus lægges af trukne Rør.
Trukne Rør knækker ikke saa let som støbte Rør,
men til Gengæld ruster de hurtigere op, naar
de ligger i Jord. Kun Stikledningerne over til
Gadelygterne lægges i Reglen af trukne Rør,
men disse lægges da ned i en Trærende og der
pakkes om dem med en Blanding af Tjære og
Sand for at beskytte dem mod Rust. Da
Gassen indeholder Vanddampe o. a., der ved
Afkøling fortætter sig til Vand, skal G. lægges
med Højdepunkter og Dybdepunkter i hvilke
sidste den Vandmængde, der samler sig, kan
fjernes. Paa Gadeledninger, sker dette ved at
anbringe <sp>Vandsamlere</sp>, forsynede med
Pumperør, paa Dybdepunkterne, og ved
Husledningerne anbringes Propper, der kan
fjernes, saa der kan finde en <sp>Aftapning</sp> Sted
af den Vædske, der har samlet sig. At der har
samlet sig Vædske, mærkes ved, at Gasblussene
hopper og vipper i Stedet for at brænde med
rolig Flamme, og hvis Vædsken ikke fjernes,
kan der efterhaanden samle sig saa meget, at
den helt lukker for Gastilførslen. Nærmere se
<sp>Kulgas</sp>, Afsnit K.
<i>R. T.</i>
</chapter>

<chapter name="Gaslyspapir">
<b>Gaslyspapir</b> er fotografisk Kopipapir, der
er saa lysfølsomt, at man kan kopiere paa det
ved kunstige Lyskilder. Ved Kopieringen
dannes et usynligt, latent Billede, der gøres
synligt ved Fremkaldelse med en passende
Fremkalder. G. gaar i Handelen i mange forsk.
Mærker og under mange forsk. Navne.
<i>C. E. A.</i>
</chapter>

<chapter name="Gasmaaler">
<b>Gasmaaler,</b> se <sp>Kulgas</sp>, Afsnit H.
</chapter>

<chapter name="Gasmaske">
<b>Gasmaske</b> kaldes det i Verdenskrigen
anvendte Beskyttelsesmiddel mod giftige Luftarter.
I Foraaret 1915 anvendtes for første Gang i
Verdenskrigen giftige Luftarter som
Angrebsmiddel af Tyskerne i det andet Ypresslag.
Virkningen var betydelig. Gassen opbevaredes i
Begyndelsen i Beholdere, for hvilke der aabnedes,
hvorefter Gassen drev med Vinden mod den
fjendtlige
Stilling. Senere
gik man over
til at indeslutte
Gassen i
Granater, der ved
Eksplosionen
udbredte
giftige Luftarter
over det
fjendtlige
Terrain. Det gjaldt
nu om at finde
Midler til at
beskytte sig mod
den giftige Gas.
I Begyndelsen
var Midlerne
primitive. Man
anvendte
saaledes
Antændelse af Baal, ell. Anbringelse for Munden af et
fugtigt Uldstykke, hvori fandtes vaad Jord.
Senere anvendtes Kompresser fugtet med
Stoffer, der neutraliserede Giften, foran Næse og

<img>Fig. 1. Gasmasker i den tyske Hær.</img>

<img>Fig. 2. Fransk Gasmaske.</img>
