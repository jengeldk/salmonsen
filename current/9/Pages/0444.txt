Frederik (Frederik VII) til Færøerne, senere til
Marokko. Paa Hjemrejsen medtog han
Thorvaldsen's sidste Arbejder. 1849 blev G.
Eskadrechef paa Slesvigs Østkyst, underlagt
Generalkommandoen (om de hertil knyttede
Ekspeditioner, se <sp>Dansk-tyske Krig</sp>). Den
efter Begivenheden ved Eckernførde nedsatte
Krigsret dømte G. (og Kommandørkaptajn
Paludan) til Fæstningsarrest, en Dom, der sikkert
med Rette er blevet stærkt kritiseret i den
nyere Tid. G. kom ikke senere i aktiv
Tjeneste. Ved Siden af sin militære
Virksomhed har G. spillet en betydelig Rolle som
Søkrigshistoriker. Han udgav »Efterretninger
om den dansk-norske Sømagt« (4 Bd, Kbhvn
1832—35), »Den dansk-norske Sømagts Historie
1700—1814« (1852) og »1535—1700« (1861),
»Geografi forenet med Historie og Naturbeskrivelse«
(1840) og en Levnedsbeskrivelse af Niels Juel
(1842).
<i>C. W.-S.</i>
</chapter>

<chapter name="Garde, Hans Georg Friboe">
<b>Garde,</b> <sp>Hans Georg Friboe</sp>, dansk
Søofficer, f. 30. Novbr 1825. d. 13. Decbr 1885,
blev Sekondløjtnant i Marinen 1846 og
opnaaede 1885 Kontreadmiralsværdigheden. I
Krigsaarene 1848—50 var han Tjenstgørende i
Fregatterne »Gefion« og »Havfruen« samt i
Korvetten »Valkyrien« 1856—59 førte han
Postskib, senere ansattes han som
Højstkommanderende paa Christiansø, 1864 var G. først
Næstkommanderende i Dampskibet »Gejser«,
senere Chef for »Slesvig«. 1865—67 ledede han
fra Dampskibet »Ægir« Opmaalingen af de
danske Farvande. Efter 6 forsk. større
Chefskommandoer i Perioden 1872—82 var han 1883
Chef for en Øvelseseskadre af Kanonbaade og
blev derefter ansat 5. Juli 1884 som Chef for
Orlogsværftet. Det paafølgende Efteraar gik
han med Fregatten »Fyn« til Middelhavet,
modtog paa Malta Efterretningen om sin
Forfremmelse til Kontreadmiral, men blev
umiddelbart derefter syg og døde. Ved Siden af sin
Virksomhed som farende Officer var G. en
meget benyttet og anset Personlighed i
Kommissioner og ved andre særlige Hverv,
hvorved han fik en betydelig Indflydelse paa
Marinens Udvikling.
<i>C. W.-S.</i>
</chapter>

<chapter name="Garde, Janus August">
<b>Garde,</b> <sp>Janus August</sp>, ovenn. H. G. G.'s
Søn, dansk Guvernør i Vestindien, f. 22. Decbr
1823, d. 23. Maj 1893, blev 1844 Sekondløjtnant
i Marinen og var i Krigsaarene udkommanderet
paa Blokadeeskadren for Elben. 1853—55 i
Postskibsfart, 1856 med Vagtskibet ved
Helsingør, Korvetten »Saga«, hvilket han under
Chefens Fraværelse frelste fra Forlis, da det
i en Storm kom i Drift. 1857—59 førte han
Koffardiskib i de kin. Farvande og udnævntes kort
efter sin Hjemkomst til Havnekaptajn i Kbhvn.
Som saadan gennemførte han Anlægget af
Refshaleøen, Havnens Uddybning samt Bygningen
af den tidligere Knippelsbro. 1872 overtog G.
efter Opfordring Stillingen som Guvernør for
de dansk-vestindiske Øer, hvor han virkede
indtil 1881 og udrettede forholdsvis betydeligt.
Det skyldtes saaledes G.'s Initiativ, at Skt Croix
fik sit store Fællessukkerkogeri, ligeledes
forbedrede han Almueundervisningen og
fremelskede Interessen for Moderlandet. 1876 blev
han Kammerherre. Af økonomiske Grunde
reducerede Kolonialraadet Hærstyrken paa Skt
Croix, og G. gav modstræbende sit Bifald til
denne ukloge Foranstaltning, der kort efter
førte til, at Negrene gjorde Opstand (1878) og
ødelagde en stor Del Plantager. Han blev
senere temmelig uretfærdig sigtet for overdreven
Haardhed ved Dæmpelsen af Opstanden. Efter
sin Tilbagekomst til Danmark tog han Del i fl.
almennyttige Foretagender, f. Eks. Stiftelsen
af Foreningen til Fiskeriets Fremme. 1889 var
han Delegeret paa den internationale
Søfartskongres i Washington.
<i>C. W.-S.</i>
</chapter>

<chapter name="Garde, Thomas Vilhelm">
<b>Garde,</b> <sp>Thomas Vilhelm</sp>, dansk
Søofficer, ovennævnte H. G. F. G.'s Søn, født
22. Oktober 1859; Sekondløjtnant 1880,
Premierløjtnant 1881, Kaptajn 1898, Kommandør 1908,
Kontreadmiral 1918. G., der deltog som
Næstkommanderende i Konebaads-Ekspeditionen
til Grønlands Østkyst 1883—85, ledede
Ekspeditionens sydlige Afdeling og opmaalte
Strækningen af Grønlands Østkyst fra Iluilek
(60° 52′ nordlig Br.) til Umanak (63° 10′ nordlig
Br.). Begge Vintre tilbragte han ved Nanortalik
paa Vestkysten, hvor han forestod magnetiske
og meteor. Undersøgelser. 1893 ledede G. en
Ekspedition til Julianehaabs Distrikt i
Sydgrønland. Han udførte paa denne en
Farvandsundersøgelse af den lange Skærgaardssejlads
V. fra til Julianehaab og foretog en Vandring
ind paa Grønlands Indlandsis, hvor han gjorde
meget værdifulde Undersøgelser. Resultaterne
af disse Rejser er offentliggjorte i »Meddelelser
om Grønland«, IX og XVI. Han har endvidere
foretaget Rejser til Grønland med
Orlogsskonnerten »Fylla« og som Fører af den kgl.
grønlandske Handels Skruebarkskib »Hvidbjørnen«.
Paa alle disse Grønlandsrejser samlede han
Materiale til Udgivelse af en fuldstændig
Farvandsbeskrivelse af Grønland, som man
tidligere havde savnet, og som udkom 1895 under
Navn af »Vejledning til Besejlingen af
Kolonierne i Vestgrønland«. G. Var en Del Aar
Afdelingschef ved Meteorologisk Institut og
udvirkede, at der fra 1895 indsamledes
Oplysninger og udgaves aarlige Beretninger om
misforholdene i de arktiske Have«, hvilke stadig
fortsættes. 1900 udgav G. »Vindkort over den
nordligste Del af Atlanterhavet og Davis-Strædet«.
— G. var 1898—99 Chef for Opmaalingsskibet
i danske Farvande, og 1900—02 Fører af
Statsbanernes Dampskibe mellem Korsør og Kiel,
samt 1906 Chef for Øvelsesskibet for
Kadetskolen og 1907—08 for Stationsskibet ved de
dansk-vestindiske Øer. Endvidere har han i fl.
Aar været Stabschef i Øvelseseskadrerne og
gjort Tjeneste ved Marineministeriets Stab samt
fra 1908—11 været Direktør for
Marineministeriet. Senere var G. Chef for fl. af
Kystforsvarsskibene og 1914—17 Eskadrechef, medens
Sikringsstyrken har været etableret. 1918 blev
G. Chef for den flydende Defension paa Kbhvn's
Red.
<i>G. F. H.</i>
</chapter>

<chapter name="Garde, de la, Antoine Escolin, des Aimars">
<b>Garde, de la</b> [d<sub>ö</sub>-la-'gard], <sp>Antoine
Escolin, des Aimars</sp>, opr. <sp>Polin</sp>, fransk
Søhelt (1498—1578). G. var først Landsoldat og
opnaaede Kaptajns Grad. Ved General Langey
du Bellay's Beskyttelse blev han forestillet for
Kong Frants I, der sendte ham i en
