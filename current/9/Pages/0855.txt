er karakteriseret ved deres store,
mejseldannede Fortænder, medens derimod ethvert Spor
af Hjørnetænderne mangler. I det hele taget
er det Gnaveevnen, der præger G., og selv om
der ellers er stor Forskel paa dem, er deres
Hovedform dog altid ens og let kendelig paa
den brat afskaarne, høje Snude, en Følge af
Fortændernes betydelige Længde, og paa de
store kødfulde, oftest spaltede, Læber, der er
rigt udstyrede med Varbørster. Da
Hjørnetænderne, som ikke kan komme til at virke ved
Gnavningen, mangler tillige med de yderste
Fortænder og de forreste Kindtænder, opstaar
der mellem For- og Kindtænder et stort
tandløst Rum, hvor Læberne folder sig ind. Derved
bliver Mundhulen delt i 2 Rum, et forreste, i
hvilket Fortænderne sidder, og et bageste, den
egl. Mundhule, i hvilket Kindtænderne sidder;
disse 2 Rum staar i Forbindelse med hinanden
ved en smal Aabning, der kan lukkes med
Tungen. Paa denne Maade forhindres Ting,
som ikke er bestemte til Føde, i at trænge
ind i Mundhulen, f. Eks. naar G. er ved at
gnave Hul paa en ell. anden Genstand. Da
denne Skillevæg er dannet af de haarede
Læbefolder, bliver G. delvis haarede inde i
Munden, medens derimod den slimede Ganeflade
altid er nøgen, med fremstaaende, tværstillede
Ganefolder. Til at bevæge Underkæben tjener
kraftige Tyggemuskler. Da Underkæben altid
bevæges paa langs (kun hos Harerne bevæges
den fra Side til Side), er Underkæbens
Ledknude langstrakt og glider i en Rende.

Hvad det ydre angaar, lader sig ikke sige
ret meget, som er fælles for denne paa Slægter
og Arter saa talrige Pattedyrorden. Dog gælder
det i Alm., at G. er smaa Dyr, som sjælden
overgaar en Hare i Størrelse — større er
Gnaverpindsvinet og Bæveren, størst
Flodsvinet, der næsten naar et Tam-Svins Størrelse.
— Deres Legeme er som oftest langstrakt med
korte Ben; navnlig er Forbenene korte og
træder kun lidet frem af Pelsen, medens
Bagbenene er længere og kraftigere, hvorfor de
fleste G. er højere over Krydset end over
Skulderen. Særlig lange og kraftige er Bagbenene
blevne hos løbende Former, f. Eks. Harerne,
ell. hos Egernet, der hopper om i Træerne;
endnu længere er Bagbenene blevne hos de
springende G., f. Eks. Springmus og
Springhare. Fodformen, der naturligvis varierer
efter Levemaaden, er dog altid Poter med alm.
Kløer; Flodsvinet og de med det nærmest
beslægtede har dog brede, hovagtige Negle.
Tæernes Antal er næsten altid 4 paa Forbenene (da
Tommelen som oftest kun er til Stede som en
lille Knude) og 5 paa Bagbenene. Hos de
gravende G. er Forbenene kraftige Gravepoter,
som f. Eks. hos Blindmus og Gophere. Halsen
er altid kort, og Hovedet er i Reglen forsynet
med store, klare, fremstaaende Øjne, naar
disse ikke undtagelsesvis mangler, som f. Eks.
hos Blindmusene. Øjnene sidder hos G. langt
tilbage, da Hovedets Ansigtsdel er stærkt
udviklet. Ørene kan variere meget; hos
Studsmusene er de saa smaa, at de ikke engang
rager frem af Pelsen; hos Haren er de derimod
meget lange. Halen er i Overensstemmelse med
den forsk. Levemaade meget forsk., saavel i
Længde som i Behaaring o. l.; hos Harer er
den kort, derimod lang hos Rotter og Mus;
hos Bæveren er den fladtrykt og nøgen, hos
den kanadiske Bæverrotte en sammentrykt
Svømmehale, hos Springharen en tyk
Støttehale, og endelig er den hos Træpindsvinene
uddannet som en Snohale. Pelsen er i Alm.
blød, f. Eks. hos Haren og navnlig hos
Chincillaen, der af den Grund er et efterstræbt
Pelsværksdyr; for øvrigt er der ikke faa G.,
der leverer Pelsværk, saaledes foruden
Egernet, der leverer Graaværk, Bæveren, den
kanadiske og den sydamerikanske Bæverrotte;
hos disse 3 sidste maa Pelsen imidlertid først
berøves de lange stride Dækhaar. Hos mange
G., f. Eks. hos Gnaverpindsvinene og
Pigrotterne, er Haarene omdannede til Pigge;
undertiden er Piggene flade. I Alm. er
Haarklædningen af en ensartet Længde over det hele;
kun en nordøstafrikansk G., <i>Lophiomys
imhausi</i> <sp>Milne-Edwards</sp>, har en Rygmanke;
Egernet har Haarduske i Spidsen af Ørene.
Halen er meget forsk. beklædt; mange har en
stærkt busket Hale, f. Eks. Egernet, og, om
end i ringere Grad, Hasselmusen; hyppigst er
Halen skælklædt og forsynet med spredte
Haar, f. Eks. hos Rotter og Mus; Bæverens
Hale er skællet, men uden Haar. Hudkirtler af
særlig Beskaffenhed findes ikke inden for
denne Orden, men derimod er der ikke faa, der
udvikler en særegen Lugt, som skyldes Kirtler,
der enten aabner sig i Forhuden (hos Mus og
Studsmus) ell. i Endetarmen (Murmeldyr) ell.
endelig i den Aabning, som er fælles for
Kønsredskaberne og Endetarmen (Bæveren); hos
nogle, f. Eks. Harer og Agutier, udmunder
Kirtlerne i Kirtelsække tæt ved Gattet.
Patternes Antal er næsten altid betydeligt, i
Overensstemmelse med det store Antal Unger.
Mindst er det hos Kavien (Marsvin), hvor der
kun er 1 Par, størst hos nogle udenlandske
Rotter, hvor der er 10 Par Patter, stillede
saavel paa Brystet som Bugen. Hos enkelte
G., der hører til Pigrotternes Afdeling, er de
rykkede op paa Siderne (f. Eks. hos den
sydamerikanske Bæverrotte og beslægtede Fam.).

Er G.'s ydre Bygning meget forsk., er til
Gengæld deres indre Bygning mere ensartet.
Tandformelen er hos de allerfleste G. 1
Fortand, 0 Hjørnetand, 1 Præmolar og 3 Molar
baade i Over- og Underkæbe. Harer har
dog 2 Fortænder i Overmunden, andre har kun
2 Kindtænder i hver Kæbe ell. indtil 6 i
Overkæben og 5 i Underkæben, saaledes at det
højeste Tandtal er 28. Hos Harerne er der
foruden de midterste Fortænder i Overmunden
endnu et Par, som er meget mindre og stillede
bag ved de store, ikke ved Siden af dem, som
det ellers plejer at være Tilfældet hos andre
Dyr. Harerne afviger ogsaa derved fra de
øvrige G., at Emaillen ikke blot er indskrænket
til Fortændernes forreste Flade, men ogsaa
forekommer paa disses Sider. Da Emaillen er
meget haardere end Dentinen, vil ved Brugen
Fortænderne slides skarpe i Forkanten. Baade
Fortænderne i Over- og Undermund er krumme
(de øverste mest); men dette falder ikke saa
