skrev 1137 en Bog, »Visdomsvægten«, hvori han
lærte at bestemme Legemers Vægtfylde ved det
arkimediske Princip og gav en Tabel over
50 nøjagtig bestemte Vægtfylder. — Fra
Araberne fik de kristne Lærde Aristoteles' Skr, der
snart kom i en saadan Anseelse, at de ligefrem
dannede en Hindring for Videnskabens
Udvikling, da man af Respekt for den gr. Filosofs
Autoritet forsømte selvstændigt Naturstudium.
Medens Alkemi, Astrologi og Magi trivedes i
den kristne Middelalder, blev der næsten intet
Skridt gjort fremad i F,; enkelte Opfindelser
som Kompasset og Krudtet, der blev kendte i
Vesterlandene i 13. Aarh., stammer fra
Orienten, de to nævnte vistnok fra Kina. Bedst
stillet var Optikken. Briller siges at være
opfundne 1285, men Kunsten at slibe Linser er
ældre; en Samlelinse af Bjergkrystal er endog
fundet i Ninives Ruiner. — Nyt Liv i F. kom
der først med Renaissancen i 15. og 16. Aarh.
Bl. Forløberne maa den berømte Maler 
<sp>Lionardo da Vinci</sp> (1452—1519) nævnes. Hans
Skr viser, at han, især i Mekanikken, var langt
forud for sin Tid, men da de først
offentliggjordes 1797, fik de ingen Indflydelse paa
Udviklingen. Den holl. Digeinspektør <sp>Simon
Stevin</sp> (1548—1620) havde en noget lignende
Skæbne; han opstillede først den vigtige
Sætning om Kræfternes Parallelogram, men hans
holl. Skr blev lidet kendte. Det blev
<sp>Kopernikus</sp> (1473—1543) og <sp>Galilei</sp> (1564—1642),
der kom til at indlede den ny Tid, Kopernikus
ved sit berømte astron. Værk, der først efter
hans Død udkom trykt, og Galilei ved sine
Arbejder paa snart alle F.'s da kendte
Omraader, dog især i Mekanik, Optik og
Astronomi, hvorved han mere end nogen anden
blev Grundlæggeren af den nyere Tids F. Kun
et Aar efter Galilei's Død blev <sp>Newton</sp>
(1643—1727) født, og en Sammenligning mellem den
Tilstand, hvori Galilei fandt F., og den, hvori
Newton efterlod den, viser bedst, hvilket
mægtigt Opsving 17. Aarh. bragte. Medens Galilei
endnu paa sine gl. Dage nødtvunget maatte
bøje sig for den aristoteliske Naturlæres
Tilhængere, der støttedes af Romerkirken, er ved
17. Aarh.'s Slutn. F. i fuld og uhindret
Udvikling, Mekanikkens Grundlove er fundne og
mat. bearbejdede; Optikken er beriget med
vigtige Opdagelser (Snell's og Descartes'
Brydningslov, Huygens' Bølgeteori og Arbejder over
Dobbeltbrydning, Newton's Opdagelse af Lysets
Farvespredning); den teoretiske Astronomi har
faaet et mægtigt Vaaben i Tyngdeloven og den
iagttagende i Kikkerten. Mikroskopet har
aabnet en hidtil ukendt Verden for Øjet, og ved
Pendulurets Opfindelse (Huygens, 1656) havde
man for første Gang faaet en nøjagtig
Tidsmaaler. Vel var der forholdsvis kun udrettet
lidt i Læren om Varme, Magnetisme og
Elektricitet, men Eksperimentalfysikkens Metode var
fundet og skulde snart vinde sine største Sejre
netop her. Enkelte Beg. var der ogsaa gjort.
<sp>Gilbert</sp> (1540—1603) havde udvidet Oldtidens
ringe Kendskab til Elektricitet og Magnetisme;
<i>Rinieri</i> (d. 1647) havde i 16 Aar maalt
Lufttemperaturen ved Firenze med det gode
»Florentinertermometer«; <sp>Accademia del Cimento</sp> i
Firenze (1657—67) gjorde mange Forsøg, bl. a.
over Luftens Tryk og Fugtighedsforhold,
Metallers Udvideise ved Varme og Lydens
Hastighed. Endelig maa det nævnes, at man havde
faaet rigtige Begreber om <sp>Lufttrykket</sp>.
Galilei kendte det endnu ikke, skønt han vidste,
at Luften har Vægt. Men hans Elev
<sp>Torricelli</sp> (1608—47) førte Sagen videre (se 
<sp>Barometer</sp>), og 1648 fandt <sp>Perier</sp>, at
Lufttrykket aftager, naar man stiger opad i
Atmosfæren.

<sp>Luftpumpen</sp> blev omtrent samtidig
opfundet af <sp>Otto von Guericke</sp> (1602—86),
der 1654 paa Rigsdagen i Regensburg fremviste
de »magdeburgske Halvkugler«. 1662 fandt
<sp>Boyle</sp> (1626—91) den Lov (se <sp>Boyle's Lov</sp>),
der angiver Trykkets Indvirkning paa en
Luftmasses Rumfang, og mangfoldige Forsøg med
Barometer og Luftpumpe bragte snart megen
Oplysning om Atmosfærens Forhold. <sp>Papin</sp>
(1647—1712) forbedrede Luftpumpen, opfandt
»Papins Gryde« og fremstillede 1690 en
Dampmaskinemodel. — Ogsaa paa <sp>Elektricitetens</sp> 
Omraade blev der gjort nogle Forsøg,
navnlig af Guericke.

Men det, der foreløbig gav den ny Tids F. sit
Præg, var Bevægelseslærens Udvikling. Galilei
fandt de sande <sp>Faldlove</sp> og de simpleste.
Love for <sp>Pendulets</sp> Svingninger.
<sp>Huygens</sp> (1629—95) fandt Lovene for
Cirkelbevægelsen og viste, hvorledes den Centrifugalkraft,
der fremkommer ved Jordens Rotation, maa
gøre Pendulets Svingninger langsommere i
Nærheden af Ækvator, saaledes som den fr.
Astronom <sp>Richer</sp> 1671 havde fundet ved at
benytte det samme Pendulur i Paris og i
Cayenne. Han paaviste, at Rotationen maa gøre
Jorden fladtrykt, og beregnede Fladtrykningens
Størrelse. De alm. Love for <sp>Stødet</sp> skyldes
ligeledes Huygens, og endelig er det ham, der
har fortsat Galilei's Arbejde over Pendulet og
først vist, hvorledes det fys. Penduls Bevægelse
kan beregnes. Endelig bragte <sp>Newton</sp> ved
Opdagelsen af Tyngdeloven (1683) og ved sin
store Bearbejdelse af Mekanikken i <i>Principia</i>
(1686) Læren om Legemernes Bevægelse og
Hvile til en vis Afslutning. — 18. Aarh.'s
Arbejder over Mekanik faar større Interesse for
Matematikken end den egl. F., da de benytter
de allerede fundne mek. Grundlove. I Optik
arbejder man videre paa det Grundlag, 17.
Aarh. har skabt, uden at faa meget nyt frem,
og noget lgn. gælder om Varmelæren.
Termometeret, der allerede var opfundet i Midten af
17. Aarh., kom i alm. Brug (<sp>Fahrenheit</sp>
og <sp>Réaumur</sp>), og henimod 18. Aarh.'s Slutn.
bestemte <sp>Lavoisier</sp> (d. 1794) og <sp>Laplace</sp>
med deres <sp>Iskalorimeter</sp> forsk. Stoffers
Varmefylde. Men Aarh.'s store Bedrift er
Udviklingen af <sp>Elektricitetslæren</sp>, der fra
en ringe Beg. voksede frem med stigende Fart
gennem en Række Opdagelser, der som
Grundlag for ny Videnskab ikke staar tilbage for de
største i 19. Aarh. — I dette naaede F. en
Bet. som ingen Sinde før. <sp>Volta</sp>'s Opdagelse
af den elektriske Strøm (1800), <sp>Ørsted</sp>'s af
<sp>Elektromagnetismen</sp> (1820) og <sp>Faraday</sp>'s 
af <sp>Induktionen </sp> (1831) har afgivet
