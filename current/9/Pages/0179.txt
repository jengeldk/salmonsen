Aigina, der udførtes under hans Ledelse. F.
var ikke blot en af de mest produktive arkæol.
Forf., men tillige inden for sit Fag en sjælden
alsidig og vidtskuende Aand. I sine Skr har
han behandlet Mindesmærker fra ethvert
Tidsrum af Oldtiden og af enhver Art, fra de
ypperste Kunstværker til det tarveligste Bohave,
med lige indtrængende Forstaaelse, med skarpt
Blik for de karakteristiske Træk og sjælden
Evne til at udrede den hist. Udvikling.
Gennemgaaende kunde F. støtte sig til et
Førstehaands Studium af Mindesmærkerne; der er
næppe nogen, som har haft et saa omfattende
Kendskab til alle de Kunstværker og Oldsager,
der er spredte omkr. i Mus. og private
Samlinger. Hans Arbejder har derfor ydet et
vægtigt Bidrag til Udviklingen af den nyere
klassiske Arkæologi; han har inddraget meget nyt
Stof under Studiet og fastslaaet mange ny
Synspunkter; ved Siden heraf har han ogsaa
stundom fremsat Hypoteser, der ikke vil staa
deres Prøve. Foruden et stort Antal Afh. i
Tidsskr og Encyklopædier har F. udg.: »Eros
in der Vasenmalerei« (1874), »Der
Dornauszieher und der Knabe mit der Gans« (1876),
»Plinius und seine Quellen über die bildenden
Künste« (1877), »Mykenische Thongefässe« (i
Forening med Löschke, 1879), »Die Bronzefunde
aus Olympia« (1880), »Der Satyr aus
Pergamon« (1880), »Der Goldfund von
Vettersfelde« (1883), »Sammlung Sabouroff« (ogsaa paa
Fransk, 1883—87), »Beschreibung der
Vasensammlung in Berlin« (1885), »Mykenische
Vasen« (i Forening med Löschke, 1886),
»Olympia«, IV Bd, »Die Bronzen« (1890),
»Meisterwerke der griechischen Plastik« (1893, senere
paa Engelsk), »Beschreibung der geschnittenen
Steine im Antiquarium« (1896), »Intermezzi«
(1896), »Neuere Fälschungen von Antiken«
(1899), »Die antiken Gemmen, Geschichte der
Steinschneidekunst im Altertum« (3 Bd, 1900).
Sammen med Reichhold begyndte han s. A.
Udgivelsen af »Die griechische Vasenmalerei«,
den første kunstnerisk og arkæol.
fyldestgørende Publikation af et Udvalg af de
betydeligste gr. Vaser; Arbejdet paa dette, endnu
ufuldendte Værk afbrødes ved hans Død. 1906
udkom »Ægina, das Heiligtum des Aphaia«,
hvori F. under Medvirkning af Ernst R. Fiechter
og Hermann Thiersch offentliggjorde Udbyttet
af den ovf. omtalte Udgravning. F.'s mindre
Afh. er efter hans Død blevne samlede i
»Kleine Schriften« (2 Bd, 1912—13).
<i>C. B.</i>
</chapter>

<chapter name="Furu">
<b>Furu</b> ell. <sp>Fure</sp> (norsk), Fyr.
</chapter>

<chapter name="Furu, Ole Andreas">
<b>Furu</b>, <sp>Ole Andreas</sp>, norsk Embedsmand
og Politiker, af Bondeslægt fra Sunddalen,
hvor han er født 26. Decbr 1841, arbejdede sig
frem til jur. Embedseksamen 1874, hvorefter
han nedsatte sig som Sagfører i Kristiansund.
Her var han 1875—80 Direktør i Byens
Kreditbank, 1881—89 stortingsvalgt Medlem af Styret
for Norges Banks Afdeling, 1875—89 Medlem
af Kommunestyret, fl. Aar som dettes Ordfører,
1880—82 og 1886—88 Byens Repræsentant, valgt
af Højre, i Stortinget. 1887—89 var han af
Ministeriet Sverdrup benyttet som Medlem af de
kgl. Kommissioner ang. Lovgivningen om
Sildefiskerierne og ang. Mellemrigsloven (med
Sverige), samtidig med, at han 1888 var Formand
i en departemental Komité ang.
Konkurslovgivningen. 12. Juli 1889—6. Marts 1891 var F.
Medlem af Emil Stang's første Ministerium og
i dette Chef for det daværende
»Indredepartement«, og atter Statsraad og Chef for
Finansdepartementet i Stang's 2. Ministerium
Maj 1893—14. Oktbr 1895. Hermed trak han sig ud af
den aktive Politik og har senere været
Amtmand i Akershus, i hvilken Stilling han har
planlagt og medvirket til mange Forbedringer
i Kommunikationer, Fattigvæsen, Sindssygepleje,
økonomiske Reformer m. v. inden for
Amtet; saaledes tog han 1900 Initiativet til
Oprettelsen af dettes Skovselskab.
<i>K. V. H.</i>
</chapter>

<chapter name="Furuhjelm, Harald Viktor Vilhelm">
<b>Furuhjelm</b>, <sp>Harald Viktor Vilhelm</sp>,
finsk Statsmand, f. 12. Apr. 1810, d. 1. Jan.
1872, var 1839—51 ansat ved Landets Hofretter,
blev 1854 Prokurator, 1857—68 Ekklesiastikchef
(Kultusminister), derefter Medlem af
Justitiedepartementet (højeste Domstol). F. var blandt
dem, som 1861 kraftigst protesterede imod, at
den af Kejseren nedsatte Komité skulde kunne
erstatte den grundlovsmæssige Landdag. Hans
Navn er nøje knyttet til Lovgivningen om
Folkeskolens Ordning 1866 og Kirkeloven af
1869.
<i>Eva M.</i>
</chapter>

<chapter name="Furuhjelm, Johan Otto Wladimir">
<b>Furuhjelm</b>, <sp>Johan Otto Wladimir</sp>,
finsk Militær, ivrig Beskytter af finsk
Historieforskning, f. 1819, d. 1883. Han skaffede fra
Rusland til Finlands Statsarkiv en Mængde
Kildeskrifter samt Afskrifter, og han
testamenterede 25000 Rubler til det finske
Litteraturselskab til hist. Forskning.
<i>Eva M.</i>
</chapter>

<chapter name="Furuhjelm, Ragnar">
<b>Furuhjelm</b>, <sp>Ragnar</sp>, finsk Astronom, f.
12. Oktbr 1879 i Uleåborg, ansattes 1900 ved
Observatoriet i Helsingfors, hvor han 1908 blev
Souschef for den astrofotografiske Afdeling.
1910 blev F. tillige Docent og udnævntes 1918
til ekstraordinær Professor i Astronomi ved
Univ. smst. 1907 studerede han Astronomi i
Pulkova og Paris, 1912 i Potsdam, hvor han
arbejdede med Spektret af Nova Gem. 2. Ved
Siden af <i>Catalogue photographique du ciel, Zone
de Helsingfors Tome II</i> (1913) sammen med
Donner (s. d.) har F. publiceret bl. a. <i>Sur la
précision des determinations photographiques
des positions des étoiles</i> (1906), <i>Recherches sur
les mouvements propres des étoiles dans la
zone photographique de Helsingfors</i> (1916)
foruden fl. mindre Afh. i Tidsskr og i det finske
Videnskabsselskabs Publikationer.
<i>J. Fr. S.</i>
</chapter>

<chapter name="Furunkel">
<b>Furunkel</b> (lat.), en Byld, betegner en
Betændelse i en af Haarsækkene ell. en af
Svedkirtlerne. Betændelsen griber over paa det
nærmeste Bindevæv, som henfalder i en lille
begrænset Koldbrand, som efter nogen Tids
Forløb løsnes fra Omgivelserne og sammen med
nogen Materie udstødes som en Prop,
Byldemoderen. Aarsagen er en Bakterie, som
Regel en Coccus-Form (<i>Staphylococcus aureus</i>).
Sygdommen viser sig med de sædvanlige Tegn
paa akut Betændelse. Flere tæt op ad
hinanden liggende F. danner den saakaldte
<sp>Brandbyld</sp>. Behandlingen er, hvis man kan
komme til i rette Tid, et Indsnit gennem den
begyndende F. Er der først gaaet nogle Dage,
vil man som Regel lige saa let kunne naa
