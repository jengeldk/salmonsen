<i>Cartas y relaciones de Hernán Cortés al
emperador Carlos V</i> (1866), og han har forsynet
den Overs. af Ticknor's <i>History of Spanish
Literature</i>, som han udarbejdede sammen med
E. de Vedia (1851—56), med gode
Anmærkninger og Tillæg. Desuden har han leveret en
Mængde Bidrag til eng. og sp. Tidsskr o. l.
<i>E. G.</i>
</chapter>

<chapter name="Gayarre, Julian">
<b>Gayarre</b> [ga'jar.<sub>æ</sub>], <sp>Julian</sp>, sp. Tenorist
født 1853 i Pamplona, død 2. Januar 1890
i Madrid, var Søn af tarvelige Bønderfolk,
men vakte allerede som Barn saadan
Opmærksomhed ved sit Foredrag af sp. Folkesange,
at han i en Alder af 16 Aar kom ind paa
Konservatoriet i Madrid og senere sendtes til
Milano for at studere ital. Sangkunst. G.
debuterede i Padua og Rom, blev derefter engageret
ved den ital. Opera i Petrograd, hvorfra hans
Ry bredte sig over hele Europa, sang to
Sæsoner sammen med Patti i Wien, drog
derefter til Sydamerika, hvor han høstede Guld og
Ære i Overflod. 1875 sang han paa <i>La Scala</i> i
Milano, blev 1877 engageret til London, hvor
han bl. a. kreerede Lohengrin og Tannhäuser,
og fejrede endnu store Triumfer i Paris og
Madrid. Sine kolossale Indtægter benyttede han
i rigt Maal i Velgørenhedens Tjeneste.
<i>S. L.</i>
</chapter>

<chapter name="Gayer, Johann Karl">
<b>Gayer</b> ['gaj<sub>ə</sub>r], <sp>Johann Karl</sp>, bayersk
Forstmand, Prof. ved Univ. i München, f. 15.
Oktbr 1822, d. 1. Marts 1907, begyndte som
udøvende Forstmand (1843—55), blev derefter
Prof. ved Forstakademiet i Aschaffenburg (til
1878) og ved Univ. i München (til 1892). —
Uden for Bayern er G. mest kendt gennem
sine 2 Lærebøger: »Die Forstbenutzung« (1863;
i alt 9 Opl.) og »Der Waldbau« (1880; i alt 4
Opl.), begge overs. paa forsk. Sprog.
Grundtanken i dem, som i hele G.'s forstlige
Virksomhed, er, at Skoven bør bruges og dyrkes
saaledes, at Jordens Produktionsevne
opretholdes. Dette, mente G., naas bedst ved den
saakaldte Plukhugstdrift og Bevoksninger
dannede af 2 ell. fl. forsk. Træer i Blanding. Der
er noget rigtigt i denne Opfattelse, men den
gælder kun inden for meget snævrere
Grænser, end G. gav den.
<i>C. V. P.</i>
</chapter>

<chapter name="Gayette-Georgens, Jeanne Sophie Marie v.">
<b>Gayette-Georgens</b> [ga'jæt<sub>ə</sub>-ge'årg<sub>ə</sub>ns],
<sp>Jeanne Sophie Marie v.</sp>, tysk
Forfatterinde, f. i Kolberg 11. Oktbr 1817, d. i Leipzig
14. Juni 1895. Hun debuterede 1844 under
Pseudonymet Jeanne Marie med Romanen
»Elisenhof« og udgav en Række Romaner og
Noveller, samt 1 Bd Digte. Desuden findes fra
hendes Haand en Del pædagogiske Værker.
Hun var gift med Pædagogen Jan Daniel
Georgens og forestod baade i Wien og Berlin
Opdragelses- og Plejestiftelser.
<i>C. B-s.</i>
</chapter>

<chapter name="Gay Lussac, Joseph Louis">
<b>Gay Lussac</b> ['gæ-ly'sak], <sp>Joseph Louis</sp>,
fr. Kemiker og Fysiker, f. 6. Decbr 1778 i St
Léonard, d. 9. Maj 1850 i Paris, studerede
1797—1800 ved <i>École polytechnique</i> i Paris, under
hvilken Periode han en Tid var Privatassistent
hos Berthollet, blev 1801 <i>Élève ingénieur</i> ved
<i>École nationale des ponts et des chaussées</i>,
1802 Repetent og 1809 Prof. i Kemi ved <i>École
polytechnique</i>; 1808—32 var han Prof. i Fysik
ved Sorbonnen, og 1832 overtog han
Professoratet i Kemi ved <i>Jardin des plantes</i>. 1806 blev
han Medlem af Akademiet, 1839 Pair af
Frankrig. G. L.'s Arbejdsfelt var meget omfattende,
han havde stor Evne til at samarbejde med
andre jævnbyrdige Forskere, og den Indsats,
han gjorde
gennem sit
lange,
arbejdsomme Liv,
har været af
største Bet. for
Videnskaben.
Sammen med
Humboldt
bestemte G. L.
1805 Vandets
Sammensætning; disse to
Forskere
undersøgte ogsaa
i Forening
Jordmagnetismens Styrke i
Frankrig,
Schweiz og
Italien samt
anstillede Iagttagelser over Magnetnaalen
Hældning. 1809 undersøgte G. L. de Rumforhold,
hvorefter luftformode Legemer indgaar
Forbindelser; ligeledes undersøgte han Luftarters
Udvidelse ved Varme (1802), fl. Dampes
Vægtfylde (1809), Vædskers Udvidelse (1816) m. m.
1804 og 1805 foretog han sammen med Biot
fl. Luftfarter; paa den ene af disse naaede han
til en Højde af 6900 m. Af hans kem. Arbejder
har han udført mange i Forening med Thénard.
Særlig skal fremhæves hans Undersøgelser over
Jod; fremdeles Undersøgelser over Klor og Cyan,
som han isolerer og erkender som et
sammensat Radikal, over Bor, som han isolerer, og
over Svovl og dets Syrer, Svovlbrinte og
Svovllever. Af stor Bet. for Teknikken var hans
Vejledninger til Analyse af Krudt, Klorkalk,
Potaske, Soda og Boraks, og hans
Grundlæggelse af Titreranalysen til Sølvprøve ad den
vaade Vej m. m., samt hans Forbedring af
Elementæranalysen. Endvidere undersøgte han
Gæringsfænomenerne og Æterdannelsen.
1807—11 bearbejdede han sammen med Thénard,
senere (1814) sammen med Webster og (1824)
med Liebig de vigtigste kem. Spørgsmaal.
Sammen med Arago redigerede han fra 1816
<i>Annales de Chimie et de Physique</i>. Af særlige
Skr kan nævnes <i>Mémoires sur l'analyse de
l'air athmosphérique</i> (1804, sammen med
Humboldt), <i>Recherches physico-chimiques</i> (1811,
sammen med Thénard), hans af Grosselin
udgivne Forelæsninger <i>Cours de physique</i> (1827)
og <i>Leçons de chimie</i> (1828) udgivne af Marmet.
<i>(O. C.). R. K.</i>

<img>J. L. Gay Lussac.</img>
</chapter>

<chapter name="Gay Lussacs Lov">
<b>Gay Lussacs Lov</b> ['gæ-ly'saks-], den af Gay
Lussac 1802 opdagede Lov, at Udvidelsen ved
Varmen er den samme for alle fuldkomne
Luftarter og proportional med
Temperaturstigningen.
<i>(O. C.). R. K.</i>
</chapter>

<chapter name="Gay Lussacs Syre">
<b>Gay Lussacs Syre</b> ['gæ-ly'saks-], Benævnelse
for den ved Svovlsyrefabrikationen i
Gay-Lussac-Taarnet dannede Opløsning af
Nitrosvovlsyre i Svovlsyre.
<i>(O. C.). R. K.</i>
</chapter>
