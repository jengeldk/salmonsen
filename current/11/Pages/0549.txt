store Hulvene (se <sp>Blodkar</sp>) samt
Blodaarerne fra H.'s egen Væg (Coronarvenerne). Ved
Blodaarernes Indmunding findes en Liste paa
Forkammerets indre Væg (<i>Crista terminalis</i>),
men Venenfundingerne er ikke dækkede af
Klapper. Fra højre Forkammer er der Passage
til højre Hjertekammer gennem en Aabning,
langs hvis Rand der sidder tre Klappeflige
(<i>valvulæ tricuspidales</i>), som rager ned i højre
Hjertekammer og danner en ufuldstændig
Tragt. Ved Senetraade (<i>chordæ tendineæ</i>) er
de 3 Klappeflige fæstede til Muskler
(Papillærmusklerne); der som Tappe springer frem fra
højre Hjertekammers indvendige Væg. Naar
Klappefligene lægger sig mod hinanden, er
Passagen mellem For- og Hjertekammeret
spærret, men Klappefligene rager stadig ned i
højre Hjertekammer. Fra <sp>højre
Hjertekammer</sp> udspringer Lungepulsaaren (se
<sp>Blodkar</sp>) ved Basis af Hjertekammeret og
passerer opad foran Forkamrene. Aabningen
mellem højre Hjertekammer og
Lungepulsaaren kan lukkes fuldstændig ved tre
<sp>halvmaaneformede Klapper</sp> (<i>valvulæ
seminulares</i>), der sidder langs Aabningens Rand,
men poser sig som Lommer ind i
Lungepulsaarens Beg. De halvmaaneformede
Klappeflige er kun fasthæftede ved deres Basis og er
ikke hæftede til Senetraade. — I <sp>venstre
Forkammer</sp> indmunder Lungeblodaarerne
(<i>venæ pulmonales</i>; se <sp>Blodkar</sp>) uden
Klapper. Langs Randen af Aabningen mellem
venstre For- og Hjertekammer sidder to
Klappeflige (<i>valvulæ mitrales</i>), der kan lukke denne
Aabning fuldstændigt, og er byggede ganske
som <i>valvulæ tricuspidales</i> i højre
Hjertehalvdel; de rager ned i venstre Hjertekammer, er
fæstede ved deres Basis og desuden langs
deres Rand ved Senetraade hæftede til
Papillærmuskler. — Fra Basis af <sp>venstre
Hjertekammer</sp> udspringer Legemets, store
Pulsaare (<i>Aorta</i>), der løber opad foran
Forkamrene, men bag ved Lungepulsaaren. Aabningen
mellem venstre Hjertekammer og Pulsaaren
kan ligesom i højre Hjertehalvdel lukkes ved
tre halvmaaneformede Klapper, byggede som
de tilsvarende ved Lungepulsaarens Rod.
<sp>Skillevæggen</sp> mellem de to Hjertekamre
er for en stor Del ret tyk. Den er anbragt
noget skævt, saaledes at H.'s Spids kommer
til at høre til venstre Hjertekammer. Fra
Aorta udspringer lige over de
halvmaaneformede Klapper to Pulsaarer (Coronararterierne),
som forgrener sig i H.'s egne Vægge. —
<sp>Væggene</sp> i H. bestaar af tre Lag, yderst og
inderst af to tynde Hinder (<i>epicardium</i> og
<i>endocardium</i>) og mellem disse af Muskelvæv
(<i>myocardium</i>), som udgør den overvejende Del af
H.'s Vægge. Hjertekamrenes Vægge er langt
tykkere (indeholder mere Muskelvæv) end
Forkamrenes, og venstre Hjertekammers er atter
langt tykkere (12 mm) end højres (3 mm).
Muskelvævet i H. bestaar som alt Muskelvæv af
Fibre, men Fibrene hænger indbyrdes sammen,
og deres Forløb er meget indviklet. Ogsaa i
Skillevæggen mellem Hjertekamrene er der
Muskelvæv. Enkelte Muskelstrøg
(Ledningssystemet) har en særlig Bygning og tjener

<img>Fig. 1.</img>

<img>Fig. 2.</img>

<img>Fig. 3. Pulskurver, øverst fra Pulsaare, nederst
Venepulskurve.</img>
